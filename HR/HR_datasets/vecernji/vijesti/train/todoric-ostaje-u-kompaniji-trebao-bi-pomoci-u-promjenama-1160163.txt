Bankari, glavni vjerovnici Agrokora, finaliziraju zadnje točke pred potpisivanje stand-still aranžmana koje bi se moglo dogoditi već ovaj vikend, a na drugoj lokaciji bankari vode razgovore s dobavljačima, najvjerojatnije o povlačenju zadužnica nakon što se ugovor potpiše, a koje su neki dobavljači aktivirali zbog neizvjesnosti oko završetka situacije Predstavnik Sberbanka nakon dogovora o stand-still aranžmanu rekao je da su sve promjene u upravi dogovorene s Ivicom Todorićem. Bez obzira na to što će Agrokor dobiti novi menadžment, a djelomično i vlasnike, Todorić nema namjeru potpuno napustiti kompaniju. Ne zna se za sada kako je definirana njegova uloga u kompaniji, no zbog ustavnog prava na ne uplitanje u vlasništvo, ima pravo ostati u Agrokoru, iako to mjesto može prepustiti i svojim sinovima. Navodno je odlučio da ostane on, a trebao bi pomoći novoj upravi oko upoznavanja s kompanijom u zemlji i regiji. No, ne može se znati hoće li nova uprava tu pomoć trebati. U svakom slučaju, Todorić je sebi ugovorio deal koji mu više odgovara nego državna intervencija, a njegov odlazak s ključnog mjesta u upravi ne znači nužno da će obitelj Todorić potpuno izgubiti vlasništvo nad tvrtkom. To će se znati kad se utvrde svi dugovi i vrijednost imovine. >> Što nakon potpisivanja sporazuma? Konzum je ključan i za spas izvrsnih domaćih proizvoda >> Bankari Todoriću u upravu dovode direktora za restrukturiranje. Dobavljači odahnuli, povući će blokade >> Ovo su 3 najvažnije točke novog zakona: Dužnik mora pristati na početak procesa, ali... >> Stigla i službena potvrda: Banke i Agrokor usuglasile standstill, mijenja se uprava koncerna. Tko će biti direktor restrukturiranja? 