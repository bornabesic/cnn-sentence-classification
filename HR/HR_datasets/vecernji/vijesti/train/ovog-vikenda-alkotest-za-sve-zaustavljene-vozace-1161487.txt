Tijekom vikenda, od 7. do 9. travnja od 22 do 6 sati zagrebačka policija provest će akciju Alkohol, droge i brzina. Iz policije navode kako se akcija provodi u svrhu povećavanja razine sigurnosti u prometu i sprječavanja prometnih prekršaja, prekoračenja dopuštene brzine vožnje i vožnje pod utjecajem droga i alkohola. Alkotestirat će se svi zaustavljeni vozači, a sankcionirat će se i ostali prekršaji poput nekorištenja sigurnosnog pojasa vozača i svih putnika u vozilima jer direktno utječu na posljedice koje mogu izazvati prometne nesreće. 