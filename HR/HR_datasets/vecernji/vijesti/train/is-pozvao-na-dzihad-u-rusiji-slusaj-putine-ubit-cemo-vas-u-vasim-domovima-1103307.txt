Islamska država (IS) pozvala je svoje članove na džihad u Rusiji u devetominutnom videu objavljenom u nedjelju. "Slušaj Putine, doći ćemo u Rusiju i ubiti vas u vašim domovima... O braćo iznesite džihad, ubijajte i borite se s njima", vikao je na snimci maskirani muškarac dok je vozio automobil pustinjom. Video s titlovima prikazuje i snimke naoružanih ljudi kako napadaju oklopna vozila i šatore te prikupljaju oružju u pustinji. Nije bilo moguće odmah neovisno ocijeniti video, ali link na snimci objavljen je na Telegramovom računu koji inače koristi ta militantna skupina, javlja Reuters. Dodaju i da su u pozadini prijetnji razgovori SAD-a i Rusije o suradnji protiv Islamske države i Al Kaide u Siriji. Islamska država pozvala je svoje simpatizere da poduzmu akcije s bilo kojim raspoloživim oružjem usmjeravajući se na države koje sudjeluju u borbama. >> Napuštaju brod koji tone: Čelni ljudi Islamske države s obiteljima napustili Mosul i pobjegli u Siriju 