Saborski zastupnik Ivan Pernar komentirao je napise Večernjeg lista u kojima politolog Anđelko Milardović tvrdi da zastupnik pretjeruje te da daje netočne i nekontrolirane izjave. Komentar je odgovor na Pernarove izjave da je Franjo Tuđman dogovarao podjelu BiH sa Slobodanom Miloševićem,  Saborski zastupnik smatra da ako on govori neistinu, onda je potrebno optužiti i Hrvoja Šarinića, Tuđmanova savjetnika. Kako tvrdi Pernar, savjetnik prvog predsjednika sudjelovao je na pregovorima za podjelu BiH te napisao knjigu u kojoj govori da su Tuđman i Milošević razgovarali na tu temu i podržavali tu ideju. Nadodaje da isto mišljenje još uvijek dijeli prvi hrvatski premijer i osnivač HDZ-a Josip Manolić. - Nastojanje na podjeli Bosne s Miloševićem dakako je najveća naša pogreška. Tajne pregovore kao metodu ne valja osuđivati, pa nismo mogli s Miloševićem pregovarati putem medija. No ono čega se nisu odrekli ni Milošević, a ni Tuđman jeste pregovaranje na štetu trećih – kazao je Manolić početkom godine.  Ivan Pernar želi se ograditi od, kako kaže, lažnih optužbi na svoj račun jer slične izjave o dogovoru podjele susjedne BiH izrečene su i ranije.  >> Pernar: Ruski odgovor Plenkoviću je promašen. Trebali su mu spočitati siromaštvo u Hrvatskoj, a ne Ukrajinu 