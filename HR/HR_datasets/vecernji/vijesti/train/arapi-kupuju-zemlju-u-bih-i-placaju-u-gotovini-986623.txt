Ne kupuju kupci s Bliskog istoka zemlju samo po rubnim područjima Lepenice. Oni kupuju zemljište i u općinama Pazarić, Hadžići, skoro sve do Tarčina. Prema informacijama koje smo dobili od onih koji su prodavali svoju zemlju, Arape ne zanimaju kuće, a za zemljište plaćaju gotovinom od 7600 do 50 tisuća eura za tisuću kvadrata. Primjerice, na području općine Hadžići, kupci su zainteresirani za zemljište oko Žunovnice i Drozgometa u čijoj je blizini i nekadašnja tvrtka bivše JNA – Remontni zavod. Poznato je otprije da su pokupovali zemljište u Oseniku, gdje namjeravaju uložiti 50 milijuna dolara za izgradnju kompleksa rezidencijalnih zgrada s umjetnim jezerom. Nije nikakva tajna da su posljednjih nekoliko godina pokupovali zemljište u Blažuju i Ilidži. Kupuju se i zaseoci Riječ je o naseljima poznatim pod imenom Plandište i Osijek, kao i lokaciji oko Vrela Bosne. Vlasnici zemlje na spomenutim lokacijama su Srbi, ali kako nakon rata većina ne živi na tom prostoru, mnogi se odlučuju na prodaju, ali i dobru zaradu. Međutim, nisu samo ove lokacije atraktivne za kupnju zemljišta. Prema posljednjim informacijama, Arapi su zainteresirani za kupnju zemlje uz rijeku Bosnu, od Semizovca do Visokog, a već su pokupovali zemljište na putu od Visokog prema Kiseljaku u zaseoku Buci. Zanimljivo je da oni kupuju zemlju na tvrtke koje otvaraju u Federaciji BiH. Prema relevantnim podacima Ministarstva sigurnosti BiH, u BiH su registrirane 232 kompanije državljana Kuvajta. Važno je naglasiti da mnoge od tih kompanija nisu aktivne, ali većina služi kao pokriće za dobivanje boravka i kupovinu nekretnina (kuća i parcela), ili su pokriće i za brojne fizičke osobe. Inače, prema zakonima BiH, svaki stranac koji dođe u BiH mora poštovati zakone, a nadležne agencije moraju spriječiti svaki pokušaj zlouporabe boravka i migracijskih propisa, odnosno trajnog naseljavanja mimo važećih zakona. Podijeljeno mišljenje Inače, Agencija za istrage i zaštitu BiH raspolaže određenim obavještajnim saznanjima koja se odnose na kupnju zemljišta od osoba arapskog podrijetla na području općine Hadžići. Navodno, osim turističkog kompleksa na Oseniku, u koji Kuvajćani planiraju uložiti gotovo 25 milijuna eura, na Tinovu brdu iznad Hadžića Arapi kupuju parcele za individualnu gradnju, a u igmanskom selu Lokve niklo je nekoliko jednoobraznih objekata za koje mještani tvrde da su u vlasništvu “istočnjaka”. Domicilno stanovništvo ima podijeljena mišljenja o novim sugrađanima, a nerijetko se može čuti da osobe arapskog podrijetla kupuju zemlju koja je bila u vlasništvu Srba koji su napustili svoja sela. Poznato je, također, otprije da su u općini Ilidža arapski investitori otvorili turističke i agencije za nekretnine poput Gulf Travela u blizini ilidžanskog Doma zdravlja, u Ulici Butmirska cesta. Odmah do hotela Hollywood na Ilidži Arapi su otkupili i veliku stambeno-poslovnu zgradu, a prema saznanjima, stanovi će biti izdavani i prodavani isključivo strancima arapskog podrijetla. >>Mrak Taritaš: Na POS-ove stanove plaćat će se niže kamate >>Hrvatske tvrtke pokupovale vodeće srpske brendove 