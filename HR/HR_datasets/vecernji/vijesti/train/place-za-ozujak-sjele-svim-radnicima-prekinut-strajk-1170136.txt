Nije dugo potrajao štrajk radnika Zvečeva zbog neisplata plaća jednom dijelu zaposlenika. U javnost je još u ponedjeljak popodne pristigla informacija kako su na žiro račun požeške tvrtke uplaćena financijska sredstva koja se usmjeravaju onim radnicima kojima još nisu isplaćene plaće.   Međutim, radnici ih i dalje nisu vidjeli na svojim računima. Unatoč pojašnjenjima kako se radi o tehničkim razlozima, štrajk je ipak nastavljen i danas. Kako neslužbeno doznajemo, plaće za ožujak danas (utorak) poslijepodne ipak su sjele na račune preostalih radnika, pa je sindikat Zvečeva donio odluku o prekidu. Time je okončan štrajk 282 radnika ove konditorske tvrtke koji su se na to odlučili u ponedjeljak u znak solidarnosti s kolegama, jer njih sedamdesetak nije dobilo plaće. Radnici Zvečeva već duže vrijeme strahuju za svoja radna mjesta, jer se s isplatom plaća stalno kasni, što po mišljenju većine ne vodi ka dobru.