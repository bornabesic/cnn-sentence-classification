Više od pola tone težio je najdeblji muškarac na svijetu koji je sada izgubio 175 kilograma kako bi se podvrgnuo operaciji koja bi mu trebala spasiti život.  Juan Pedro Franco (32) iz Meksika dobit će želučanu premosnicu, a prije operacije tri je mjeseca bio na strogoj dijeti. No, prije zahvata liječnici će ga podvrgnuti raznim testovima kako bi bili sigurni da će preživjeti operaciju.  On je već sedam godina prikovan za krevet jer se od svoje težine doslovno ne može pomaknuti.  Iako je mislio kako ima točno 500 kilograma kada su ga stavili na vagu i sami liječnici su se iznenadili. Vaga je pokazivala ogromnih 595 kilograma zbog čega je odmah stavljen na rigoroznu dijetu kako bi što više kilograma izgubio da mu se može ugraditi želučana premosnica.  – Već sa 6 godina imao sam 63 kilograma i od onda mi je kilaža samo rasla. Sa 17 godina imao sam 230 kilograma i tada sam doživio nesreću zbog koje sam bio prikovan za krevet godinu i pol dana. nadam se da ću sada ponovno moći sam izaći van, voziti, pjevati, to sam volio raditi – rekao je Juan.  Liječnici vjeruju kako će sve biti u redu te da će nakon ugradnje premosnice biti podvrgnut još nekim operacijama kako bi ponovno stao na vlastite noge.  – U početku nismo mislili da će biti spreman na ove zahvate zbog njegove pretilosti i problema s plućima, no sada na stvari gledamo drugačije i vidimo njegov napredak – rekao je dr.  Jose Antonio Castaneda Cruz koji će ga operirati.  