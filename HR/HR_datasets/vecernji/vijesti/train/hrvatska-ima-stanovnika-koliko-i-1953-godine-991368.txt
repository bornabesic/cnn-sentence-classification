Prema podacima Državnog zavoda za statistiku (DSZ-a) broj živorođene djece u Hrvatskoj 2013. iznosio je 39.939, odnosno prvi put je pao ispod 40 tisuća, javlja Novi list. Broj umrlih u istoj godini iznosio je 50.386 ljudi, dakle umrlo je gotovo 10 i pol tisuća ljudi više nego što ih je rođeno. U Hrvatskoj se rađa 9,8 djece na tisuću stanovnika, ali imamo godišnji populacijski pad od 0,3  posto. Populacijski pad viši je u Grčkoj i Srbiji te se kreće oko 0,5 posto, a u Bosni i Hercegovini on iznosi 0,1 posto. Samo u  2013. godini Hrvatsku je napustilo i umrlo 15,4 tisuća ljudi. Prema podacima demografkinje Alice Wertheimer Baletić, Hrvatska ima stanovnika koliko i 1953. godine, no tada je starije od 65 godina bilo sedam posto hrvatskih građana, a danas ih je gotovo 18 posto s tendencijom daljnjeg starenja. Iste godine, djeca do 14 godina činila su 27 posto hrvatske populacije, a danas ih je malo više od 15 posto, javlja Novi list.  >> Svake godine sve više umrlih od rođenih! Kako biste vi povećali natalitet u Hrvatskoj?  >> Bolje obrazovanje može spasiti ostarjela društva 