Predsjednik SDP-a Davor Bernardić sazvao je u ponedjeljak sastanak predsjednika županijskih organizacija na temu priprema za predstojeće lokalne izbore te dogovor oko stranačke Konvencije koja će se održati 3. prosinca u Zagrebu, a vezano za način izbora Glavnog odbora stranke. – Danas sam sazvao sastanak predsjednika županijskih organizacija. Teme su priprema za lokalne izbore i dogovor oko Konvencije vezano za način izbora Glavnog odbora. Riječ je o tome da je Glavni odbor uputio tri prijedloga – da se bira po starom, odnosno da cijela Hrvatska, SDP-ovci iz cijele Hrvatske biraju predstavnike u Glavni odbor, da županijske organizacije biraju svoje predstavnike te da županijski delegati biraju samo trećinu svojih predstavnika u Glavni odbor stranke – izjavio je Bernardić Hini.  >> Bernardić otkrio koji će mu biti prvi potezi u ulozi šefa SDP-a 