Nakon što su diljem Hrvatske održani prosvjedi u znak podrške Cjelovitoj kurikularnoj reformi, ispred Ministarstva znanosti, obrazovanja i sporta tri studentice podigle su šator u kojem namjeravaju ostati sve dok im ministarstvo ne isplati stipendije.  Tri brucošice kampiraju ispred Ministarstva znanosti, obrazovanja i sporta sve dok ministar Predrag Šustar ne izradi nacrt dodjele državnih stipendija za 2016./2017. godinu. Studentice traže da se natječaj pokrene na početku akademske godine kako bi se stipendije počele isplaćivati od siječnja, piše srednja.hr. Dorotea Šušak, Espi Tomičić i njihova kolegica Patricija već nekoliko mjeseci prosvjeduju protiv Ministarstva putem društvenih mreža gdje se potpisuju peticije oko problema s dodjelom državnih stipendija koje kasne mjesecima. Konkretnije akcije započele su u ponedjeljak kada se pet studenata okupilo ispred MZOS-a kako bi prosvjedovalo protiv administrativnih problema u dodjeli stipendija. Ministar Šustar ih nije htio primiti, ali su zato razgovarali s njegovim pomoćnikom Srećkom Tomasom. Jučer su djevojke sudjelovale i u prosvjedu u znak podrške reformi obrazovanja koju je organizirala inicijativa Hrvatska može bolje. >>Na prosvjedu su bile majke s tek rođenom djecom, stariji građani s kućnim ljubimcima i učenici što su zbrisali iz škole 