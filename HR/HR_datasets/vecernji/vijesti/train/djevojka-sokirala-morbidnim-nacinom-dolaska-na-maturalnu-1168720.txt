Uz maturalnu se večeru najčešće vežu pomalo neugodne uspomene, karakteristične za to zbunjujuće adolescentsko doba. Pa ako ste mislili kako je vaš dolazak na večeru koja se pamti bio dosadan, nezanimljiv ili možda čudan, ova će vas snimka dobro nasmijati. Megan Flaherty, 17-godišnjakinja iz srednje škole Pennsauken, potrudila se da njen dolazak na maturalnu večeru ne prođe nezapaženo. A sudeći prema komentarima na društvenim mrežama i YouTubeu, o njemu će se pričati još neko vrijeme. Naime, Megan je na večeru stigla ni manje ni više nego u – lijesu. A lijes je, naravno, ispao iz pogrebnog vozila, a da Megan iz lijesa izađe neizgužvane haljine pomogla su dva naočita muškarca u fraku.    Megan je ležerno popravila haljinu i otišla na večeru, a za NJ.com rekla je kako jednostavno voli biti drukčija.    