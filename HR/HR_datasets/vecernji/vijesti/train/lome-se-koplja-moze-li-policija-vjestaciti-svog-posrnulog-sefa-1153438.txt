Optužno vijeće zagrebačkog Županijskog suda danas bi ponovo trebalo odlučivati o pravomoćnosti optužnice protiv Željka Dolačkog, suspendiranog voditelja Službe organiziranog kriminaliteta PU zagrebačke, optuženog za zloporabu položaja, odnosno insceniranje provale u policijski sef kako bi se prikrila krađa 280.000 eura i dva kilograma zlata. Prošla sjednica optužnog vijeća, koja se održala u rujnu lani, odgođena je jer je obrana Dolačkog tražila da se iz spisa kao nezakoniti dokazi izdvoje sva vještačenja. Tvrdili su da je Dolački zaposlenik policije te da stoga policija ne može provoditi vještačenja koja se nalaze u spisu. Njihov je zahtjev sud odbio pa se obrana žalila Vrhovnom sudu, koji je potvrdio odluku suda, odbacivši žalbu obrane. Neslužbeno se doznaje da obrana Dolačkog planira podnijeti i ustavnu tužbu zbog iste stvari te da će tražiti odgodu odluke o optužnici dok Ustavni sud to ne riješi.  >> Uskok tvrdi: ‘Samo je Željko Dolački imao ključ od sefa’ >> Tko je Željko Dolački: Policajac za posebne zadatke 