Načelnik uprave za granicu u Ravnateljstvu policije Zoran Ničeno rekao je da se stari režim, odnosno da su se ciljane provjere koje su predviđene tom uredbom počele primjenjivati na granici prema Sloveniji i Mađarskoj. "Stari režim, odnosno ciljane provjere koje su predviđene tom uredbom su se počele primjenjivati, no važno je napomenuti da je hrvatska policija cijelo vrijeme trajanja sustavnih provjera aktivno radila na tome da su se ta popuštanja radila u skladu s dogovorom s mađarskom i slovenskom policijom i pratila kako bi maksimalno olakšala putnicima promet", rekao je Ničeno u HRT-ovom Dnevniku 3. Pojasnio je da su ciljane kontrole uvedene umjesto sustavnih provjera, dakle njima se sustavno provjeravaju državljani trećih zemalja, a ciljano po nekom profiliranju samo određeni državljani EU. Ova obustava se treba primjenjivati i u Sloveniji i u Mađarskoj i u Hrvatskoj s obzirom na to da su granični prijelazi kao i procedure na njima mahom zajednički.  Nova uredba od 15. ožujka, kaže, nije obustavljena već se primjenjuje u tom dijelu u smislu ciljanih kontrola, a sustavne provjere su ukinute i radit će se kroz ovaj tjedan da se dogovori točno koji će to biti periodi u kojima će sustavne kontrole biti u primjeni. Ničeno ističe da se gužve očekuju na graničnim prijelazima, ali da će se odgovorno pratiti učinci  je li razmjeran učinak granične kontrole na promet putnika i sukladno tome popuštati, odnosno obavljati temeljitija graničnu kontrolu. Nakon što je u subotu povjerenik Europske unije za migracije, unutarnje poslove i građanstvo Dimitris Avramopoulos upoznat s problemima koji su doveli do nerazmjernog učinka na protok prometa, dogovoreno je da se privremeno derogira primjena Uredbe za granične prijelaze na unutarnjoj granici prema Sloveniji i Mađarskoj. Tijekom današnjeg dana Dimitris Avramopoulos, povjerenik Europske unije za migracije, unutarnje poslove i građanstvo, upoznat je s problemima koji su doveli do nerazmjernog učinka na protok prometa, te je dogovoreno da se privremeno derogira primjena Uredbe za granične prijelaze na unutarnjoj granici prema Republici Sloveniji i Mađarskoj, te da se aktiviraju ciljane kontrole prema državljanima Europskog gospodarskog prostora i Švicarske Konfederacije, navodi se u priopćenju Ravnateljstva policije. U petak je stupila je na snagu Uredba Europskog parlamenta i Vijeća od 15. ožujka 2017. o izmjeni Uredbe u pogledu jačanja kontrola provjerom u relevantnim bazama podataka na vanjskim granicama. Navedenom Uredbom uvele su se sustavne provjere na unutarnjoj granici Europske unije između Republike Hrvatske, Republike Slovenije i Mađarske, kako prema državljanima trećih zemalja, tako i prema državljanima Europskog gospodarskog prostora i Švicarske Konfederacije kojima je omogućena sloboda kretanja. Od početka primjene do današnjeg dana, unatoč primjeni svih raspoloživih tehničkih i ljudskih kapaciteta granične policije Republike Hrvatske te unatoč suradnji s graničnim policijama Republike Slovenije i Mađarske, nisu se u potpunosti uspjele ublažiti gužve na graničnim prijelazima. >>Dok mnogi čekaju satima na Bregani i Maclju, na ovom prijelazu prema Sloveniji nema - nikoga! >>Velike gužve na granicama sa Slovenijom: promet je i dalje gust uz čekanja, negdje i dva sata... 