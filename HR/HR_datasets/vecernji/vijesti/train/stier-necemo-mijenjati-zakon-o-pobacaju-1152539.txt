"Apsolutno odbacujem dezinformacije da će Vlada promijeniti zakon o pobačaju. To je premijer Andrej Plenković više puta rekao da neće učiniti, i ja sam to potvrdio i prije, a i potvrđujem sada." Kazao je to ministar vanjskih poslova Davor Ivo Stier koji danas sudjeluje na zasjedanju Vijeća za ljudska prava UN-a u Ženevi. –  Što se tiče naše vjerodostojnosti, danas zastupamo ono što smo najavljivali i zastupali tijekom predizborne kampanje – istaknuo je Stier: – Poznat je stav HDZ-a oko zaštite života i stav oko definicije braka.  Ministar je kazao kako "proširujemo, a ne sužavamo naše aktivnosti u promicanju ljudskih prava", što je naglasio u govoru na Vijeću. – Tražili smo zaštitu kršćana i drugih vjerskih manjina koje su progonjene upravo zbog toga što pripadaju toj vjerskoj manjini u zemljama u kojima se ne poštuje vjerska sloboda. Isto tako, nažalost, postoje države UN-a u kojima je homoseksualnost kazneno djelo. Tražili smo danas dekriminalizaciju homoseksualnosti jer smatramo da se mora poštivati ljudsko dostojanstvo svake osobe, pa, naravno tako i LGTB osobe. Tražili smo zaštitu prava žena i djevojčica i da se jače angažiramo svi u borbi protiv nasilja nad njima – dodao je Stier. >> Oštre kritike: Ekstremno zadrti stavovi Ilčića i Stiera vode Hrvatsku u društvo Orbana i poljskih desničara  