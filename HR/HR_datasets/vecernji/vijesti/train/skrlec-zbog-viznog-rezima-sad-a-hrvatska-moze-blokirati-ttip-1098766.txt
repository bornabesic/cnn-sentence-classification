Europska komisija uputila je Vijeću i Europskom parlamentu pitanje o uvođenju viza za državljane SAD-a i Kanade prema načelu reciprociteta jer iste te države nisu ukinule vizu za građane Hrvatske, Poljske, Bugarske, Rumunjske i Cipra. Tim pitanjem, Europska komisija svjesno je odlučila odugovlačiti s procesom iako je bila pravno obvezana da vize uvede do 12. travnja 2016.  Davor Škrlec, zastupnik u Europskom parlamentu smatra kako je time prekršena europska regulativa o viznom režimu donesena 2013. godine kojom se jamči načelo reciprociteta i obaveza država članica na uvođenje viza trećim zemljama koje zahtijevaju vizu i za samo jednu državu članicu.  Očito je, tvrdi Škrlec, kako se europska pravila ne primijenjuju jednako na sve i nisu učinkovita kada se radi o državama poput Kanade i SAD-a. "Nepoštivanje europskih pravila prvenstveno oslabljuje pregovaračku poziciju europskih institucija u pregovorima s SAD-om, a posebno kada je u pitanju i TTIP jer pokazuje kako EU nije u mogućnosti dosljedno provoditi svoje odluke u svrhu zaštite prava građana. Neprimjenom regulative o viznom režimu iz 2013. godine građane pojedinih država članica se nepravedno diskriminira, pa tako i Hrvatsku." - Izjavio je Škrlec. Dodaje i kako očekuje da Europska komisija preuzme odgovornost i što prije u skladu sa svojim ovlastima donese delegirani akt kojim će se provesti načelo reciprociteta i uvede viza za građane trećih država koje isto traže od država članica EU-a. "Samo tako je moguće zadržati dosljednu politiku i vratiti povjerenje građana u europske institucije, a istovremeno osigurati i jednakost u pregovorima s međunarodnim partnerima.“ >> Kukavica je prilog o PPD-u završio rečenicom: Spletom okolnosti nismo došli do druge strane. Više sreće drugi put 