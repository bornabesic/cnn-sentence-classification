Bivši talijanski premijer Silvio Berlusconi, poznat po kojekakvim izjavama, pokušao se našaliti s dobnom razlikom između francuskog predsjednika i njegove 25 godina starije supruge, nazvavši je njegovom "lijepom mamom".  "Francuski je predsjednik postao tridesetdevetogodišnjak s dobrim kvalifikacijama i iskustvom, no iznad svega ima i prekrasnu mamu koja ga vodi za ruku otkako je bio dječak", rekao je Berlusconi na predizbornom skupu u Monzi. Brigitte Macron ima 64 godine. Njezina veza s Macronom počela je u srednjoj školi, kada mu je bila profesorica.  Berlusconi (80) bi trebao biti zadnji kojega bi takvo što trebalo čuditi jer je trenutačno u vezi s 49 godina mlađom Francescom Pascale, a bio je optužen i za podvođenje maloljetnica u takozvanoj "bunga-bunga aferi".