Četvorica Makedonaca osumnjičena da su se borili u redovima džihadističke skupine Islamska država (IS) u Siriji i u Iraku uhićena su u Makedoniji, doznaje se danas iz policijskog izvora. Policija je uhitila četiri člana skupine Islamska država koji su se borili u Siriji i u Iraku. Policijska dužnosnica Dejana Nedeljković je rekla da su se prema njihovim  informacijama oni borili u redovima Islamske države. Policija, koja vodi tu operaciju od petka navečer, traži još tri osobe, od kojih su dvije vjerojatno još u borbama, precizirala je Nedeljković. U Skoplju i Tetovu su izvršene premetačine i zaplijenjena računala, mobiteli i putovnice. Muslimanska albanska manjina predstavlja četvrtinu od 2,1 milijuna stanovnika Makedonije. Skoplje ima podatke da se 130 makedonskih državljana pridružilo islamistima u borbama u Iraku i u Siriji. Šesnaest ih je poginulo a 72 su se vratila u zemlju. U kolovozu 2015. uhićeno je 11 Makedonaca optuženih za veze s islamistima. >> Što kalifat bude manji, udari džihadista bit će veći 