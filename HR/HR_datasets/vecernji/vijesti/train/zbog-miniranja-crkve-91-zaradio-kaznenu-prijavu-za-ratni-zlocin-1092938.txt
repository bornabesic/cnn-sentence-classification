Šibensko-kninska policija podignula je kaznenu prijavu protiv 65-godišnjaka zbog sumnje da je počinio ratni zločin protiv civilnog stanovništva 1991. miniravši crkvu u mjestu Čista Velika. Kriminalističkom istragom je utvrđeno da je tijekom studenog 1991. u mjestu Čista Velika muškarac, koji je u to vrijeme imao 40 godina, kršeći pravila međunarodnog prava za vrijeme rata, u prostor mjesne katoličke crkve Svete Ane unio dvije protutenkovske mine.  Muškarac je ubrzo nakon toga mine i aktivirao pri čemu je crkva u potpunosti srušena, izvijestila je policija danas. Protiv 65-godišnjaka bit će podnesena kaznena prijava Županijskom državnom odvjetništvu u Šibeniku. >> Predistražni postupak vodio je Karamarkov kum koji je sve stavio u politički kontekst >> Podignuta optužnica zbog ubojstva i ranjavanja hrvatskih policajaca 1991. godine 