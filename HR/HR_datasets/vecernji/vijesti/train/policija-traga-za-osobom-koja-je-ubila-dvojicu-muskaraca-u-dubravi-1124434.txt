Jedna je osoba uhićena i privedena na kriminalističko istraživanje zbog sumnje da je sinoć u obiteljskoj kući u zagrebačkoj Dubravi ubila Vladu P. i Ivicu P.  Sumnja se da ih je ubio hladnim oružjem, najvjerojatnije nožem. Motiv ubojstva su neriješeni odnosi. Iz izvora bliskih istrazi doznaje se da su u Ulici Cuglini ubijeni 67-godišnji Vlado Plešej i 42-godišnji Ivica Pilija. Oni su, prema neslužbenim podacima, podlegli višestrukim ubodnim ranama, a njihova tijela prevezena su na obdukciju u Zavod za sudsku medicinu i kriminalistiku u Zagrebu. Vlado i Ivica ubijeni su oko 17.30 sati u četvrtak, a njih dvojica inače su kumovi. Mogući motivi ubojstva mogli bi biti u razmiricama koje je D.B. imao sa sinom ubijenog Vlade. Rodbina ubijenih ispričala je da je 23-godišnji Vladin sin nedavno započeo vezu s bivšom djevojkom D.B. Ta djevojka i D.B. imaju dijete, koje je ona prije nekoliko dana uzela iz vrtića, ne obavijestivši o tome D.B. On je to shvatio kao neku vrstu otmice, a cijela priča, kako se čulo, prijavljena je i policiji, koja je navodno raspisala potragu za novopečenim ljubavnim parom. Situacija između bivših ljubavnih partnera očito nije riješena na zadovoljavajući način, jer Vladina rodbina tvrdi da je D.B. jučer oko 11 sati više puta prošao njihovom ulicom turirajući vozilo, što je Vladu i njegovu obitelj uznemirilo. >> Ušao u kuću dvojice kumova, ubio ih nožem pa pobjegao 