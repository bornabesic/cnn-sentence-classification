O današnjim događajima u Saboru, gdje nije prošao zahtjev za izglasavanje nepovjerenja ministru financija Zdravku Mariću, oglasio se i predsjednik Ustavnog suda Miroslav Šeparović. Poručio je da se Ustavni sud neće miješati u političke odnose koji se trenutno odvijaju u Hrvatskom saboru dok god se odvijaju u okviru Ustava i zakona, a ako bi stvari izmakle kontroli i prešle granicu ustavnosti Ustavni, sud bi našao načina reagirati, prenosi HRT. Za izjavu predsjednika Sabora Bože Petrova da ne postoji parlamentarna većina kazao je kako je politička.  - Ona nema ustavno-pravnu vrijednost. Da li postoji parlamentarna većina odlučuje se u posebnom postupku i to u glasanju o povjerenju Vladi, o proračunu i drugim slučajevima koji su predviđeni Ustavom, Zakonom i Poslovnikom. Zato Ustavni sud apelira na sve aktere da se drže strogo Ustava, Zakona i da stvari rješavaju u demokratskoj proceduri - zaključio je Šeparović. 