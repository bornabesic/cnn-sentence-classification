U Parizu će u petak biti otvoreno prvo mjesto namijenjeno narkomanima, koji će se u toj prostoriji moći drogirati u dobrim i kontroliranim sanitarnim uvjetima. Ovu inicijativu pozdravila su brojna udruženja u Francuskoj, ali je naišla na osudu desnice. Ministrica zdravstva Marisol Touraine i gradonačelnica Pariza Anne Hidalgo posjetile su jučer “mjesto za konzumiranje droge uz minimalni rizik” u bolnici Lariboisiere, u pariškom kvartu koji je najviše pogođen problemom narkomanije. Francuska se tako pridružila Njemačkoj, Austriji, Kanadi, Španjolskoj, Danskoj, Luksemburgu, Norveškoj, Nizozemskoj i Švicarskoj, u kojima se otvaranje ovakvih prostorija pokazalo efikasno. Prostor od 450 kvadrata bit će otvoren svakog dana od 13.30 do 20.30 sati. Dnevno će moći primiti do 100 punoljetnih korisnika kojima su na raspolaganju liječnici, medicinske sestre i socijalni radnici.     >> Rat protiv droge na američkim ulicama: Novi opijat uzrokovao smrt 300 ljudi  >> Od 2716 ovisnika koji imaju djecu nadzire se samo njih 13 