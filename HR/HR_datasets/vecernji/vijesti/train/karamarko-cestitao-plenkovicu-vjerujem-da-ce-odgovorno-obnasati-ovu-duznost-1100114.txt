Andrej Plenković izabran je sa 97.823 glasova HDZ-ovaca, od ukupno 208.277 članova, za novog, petog predsjednika te stranke. Plenković je bio jedini kandidat za šefa HDZ-a, jednako kao i Tomislav Karamarko prije samo tri mjeseca, a u osvojenim glasovima premašio je Karamarka za nešto više od 5000 glasova. Jednako toliko više potpisa bio je Plenković prikupio i u kandidaturi za predsjednika HDZ-a jer je imao oko 35.000potpisa, a Karamarko oko 30.000 potpisa. Nakon izbora za predsjednika stranke, Plenkoviću je na Facebooku čestitao i Karamarko. - Čestitam Andreju Plenkoviću na izboru za predsjednika Hrvatske demokratske zajednice. Vjerujem da će odgovorno obnašati ovu dužnost i da će HDZ ostati najsnažnija stranka u Hrvatskoj. Želim mu puno uspjeha u vođenju naše stranke! - poručio je Karamarko. >>Plenković osvojio 5.000 više glasova nego Karamarko: 'Politikom podjela ne mogu se ostvariti nacionalni interesi' 