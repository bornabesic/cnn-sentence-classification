Ministar graditeljstva i prostornoga uređenja Lovro Kuščević (HDZ) poručio je danas kako je suradnje između Domoljubne koalicije i Mosta jako dobra, da Vlada ide u dobrom smjeru pa je siguran da će ta koalicija svakim danom biti sve jača. "Mi gradimo mostove, mi ne rušimo mostove. Suradnja između Domoljubne koalicije i Mosta je jako dobra. Naravno da ne možemo svi o svemu jednako misliti, međutim, o svim važnim temama se dogovaramo, surađujemo. Vlada ide u dobrom smjeru i ja sam siguran da će ta koalicija svaki dan biti sve jača, a ne slabija", odgovorio je Kuščević na upit o spekulacijama da će HDZ "izgurati" Most iz saborske većine.  Kuščević je na pitanja novinara odgovarao u Ministarstvu graditeljstva nakon konferencije za novinare u povodu ponovnog pokretanja projekta energetske obnove zgrada i korištenja obnovljivih izvora energije u javnim ustanovama za odgoj i obrazovanje.  >> U energetsku učinkovitost uložit ćemo više od 100 milijuna kuna  >> Karamarku snaga za promjene u Vladi 