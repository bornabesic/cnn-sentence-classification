"Djelovanje policije tijekom obilježavanja obljetnice akcije Oluja bilo je s dva cilja - zaštita dostojanstva operacije Oluja, a drugi je zaštita javnog interesa i javnog reda i mira. Oba cilja su ostvarena", izjavio je za N1 ministar unutarnji poslova Vlaho Orepić. Dodaje kako s gnušanjem odbacuje pokušaje političkog prisvajanja i zamijećene egzibicionizme koji su "nekulturni, primitivni i štete Hrvatskoj". Poručio je kako su sva postupanja napravljena u skladu sa Zakonom, no taj Zakon nejasno pozicionira uzvik 'Za dom spremni'. Tvrdi kako na pitanje što je uzvik zapravo i treba li se smatrati kaznenim djelom odgovoriti trebaju povjesničari i pravosuđe. Rekao je i kako ne zna detalje uručivanja kaznene prijave pjevaču Marku Perkoviću Thompsonu. "Ništa ne može baciti sjenu na veličanstvenu atmosferu i pobjedu. Na marginama tog događanja uvijek ćemo imati egzibicioniste, ali to ne može ukaljati ugled operaciji Oluji i narodu", kaže Orepić, naglašavajući još jednom kako upravo zbog svih kontroveznih tumačenja zakon treba jasno definirati, a ne prozivati postupanja policije.  Izjavio je i kako je osobno zabranio prosvjed u Zagreb, koji se održao dan prije obljetnice u Kninu. "Taj prosvjed je policija zabranila, tj. osobno sam ga zabranio jer je imao za cilj omalovažavanje Oluje, a prikrivati se pod bilo kakvim udrugama ili uskraćivati drugima prava zbog onog što se želi sebi, nije primjereno" >> Građanima na proslavi u Kninu osam policijskih prijava 