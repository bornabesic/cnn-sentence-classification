Predsjednik SDP-a Davor Bernardić oštro je osudio sinoćnje bacanje suzavca na LGBT partyju u zagrebačkom klubu Super Super. - Većina osoba prisutnih u trenutku napada pripadaju LGBT populaciji, ali sinoćnji napad nije samo napad na njih; to je napad na mladost, na veselje i na užitak života, i na različitost. Od policije zahtijevamo najhitniju istragu i sankcioniranje počinitelja, osobito ako istraga pokaže da je riječ o zločinu iz mržnje. Jučer je napadnuta LGBT manjina. Danas možda bude neka nacionalna ili vjerska manjina. Sutra si možda ti na redu - kazao je Bernardić. Saborski zastupnik Bojan Glavašević na konferenciji za medije poručio je da SDP želi poslati jasnu poruku svim LGBT osobama u Hrvatskoj. - Niste sami. SDP će se boriti protiv zločina iz mržnje i porasta mržnje protiv najranjivijih društvenih skupina. Uz vas smo - zaključuje Glavašević. >> Zagreb Pride: Pozivamo premijera da rezolutno osudi čin nasilja protiv ljudskih prava LGBTIQ osoba 