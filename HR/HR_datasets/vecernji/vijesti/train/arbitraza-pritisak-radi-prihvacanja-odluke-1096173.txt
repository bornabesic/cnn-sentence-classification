Arbitražni sudovi oslanjaju se na premisu da će stranke prihvatiti njihove odluke. Teško je zamisliti kakav bi se politički pritisak mogao nametnuti Hrvatskoj kako bi je se natjeralo da prihvati izvršenje odluke arbitraže sa Slovenijom. Tako razmišljaju Araman Sarvarian i Rudy Baker, profesori prava sa Sveučilišta u Surreyu. Sarvarian je stručnjaka za etiku u međunarodnom pravu. Politički pritisak na Hrvatsku mogao bi se iščitati iz Arbitražnog sporazuma koji kaže da će “Slovenija ukloniti sve rezervacije” prema zatvaranju i otvaranju pregovora Hrvatske s EU. Iz toga neki slovenski stručnjaci crpe objašnjenje o mogućem političkom uvjetovanju prihvaćanja odluke Suda, no pišu: – Ugovor o pristupanju EU ne obvezuje Hrvatsku da provede odluku Arbitražnog suda. Ako sud donese odluku, ne vide kako bi ni ona bila provedena. Hrvatska ne priznaje sporazum pa tako neće ni odluku. Bude li pak odluka išla u korist Hrvatske, slovenska će javnost sumnjati da su je “prilagodili” da se iskupe Hrvatskoj. 