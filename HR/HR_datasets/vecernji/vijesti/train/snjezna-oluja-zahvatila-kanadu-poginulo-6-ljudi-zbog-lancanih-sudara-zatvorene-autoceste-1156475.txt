Lančani sudari, poremećen promet, zatvorene škole izazvala je snježna oluja koja je nakon sjeveroistoka Sjedinjenih Država zahvatila polovicu istoka Kanade, gdje je umrlo šest osoba, a snijeg je nastavio padati u srijedu.   Snježni pokrivač do 70 centimetara pokrio je neka južna područja Quebeca, u Montrealu je dosegnuo između 35 i 45 cm, a nastavio je padati u srijedu na sjeveru te države, kao i u Novom Brunswicku te uz atlantsku obalu. Oluja pojačana vjetrovima između 100 i 140 km/sat harala je prolazom između juga Quebeca i sjevera države New York. Zbog nekoliko lančanih sudara autoceste su bile zatvorene u srijedu i više od 300 vozila ostalo je blokirano gotovo 12 sati na prilazima zračnoj luci u Montrealu. Vezani članak  Zahvaćena mećavom dvojica muškaraca pronađena su mrtva u njihovu vozilu u srijedu potpunom pokrivenim snijegom. Jedan od njih zvao je hitnu službu, zbog čega je počela potraga, ali bezuspješno.    Još su dvije osobe poginule u prometnim nesrećama, a jedan 58-godišnjak umro je pogođen ralicom.  Na autocesti između Toronta i Montreala blizu Kingstona u sudaru je poginuo vozač kamiona.  Nakon tisuća letova otkazanih u utorak U Sjedinjenim Državama i u Kanadi, kaotično stanje u zračnim lukama Kanade nastavilo se u srijedu poslije podne. Škole su bile zatvorene, a u Quebecu je gotovo 70.000 kućanstava ostalo bez struje.  >> Tisuće putnika ostalo 'zarobljeno' na japanskom otoku zbog snježne mećave >> Najgora oluja u 45 godina: 11 poginulih, tisuće ozlijeđenih u Tokiju 