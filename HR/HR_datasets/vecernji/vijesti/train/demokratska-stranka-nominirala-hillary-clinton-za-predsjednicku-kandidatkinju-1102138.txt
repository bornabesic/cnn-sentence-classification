Demokratska stranka nominirala je bivšu američku državnu tajnicu, senatoricu iz New Yorka i bivšu prvu američku prvu damu za svoju kandidatkinju na američkim predsjedničkim izborima i Hillary Clinton tako je postala prva žena u američkoj povijesti koju je kandidirala velika stranka za predsjednicu države. U dvosatnom izjašnjavanju drugog dana na konvenciji Demokratske stranke u Philadelphiji predstavnici demokrata iz 50 saveznih država objavljivali su koliko je glasova pojedina država dala Hillary Clinton a koliko njezinom protukandidatu Bernieju Sandersu koji je podržao Clinton.   Delegati su skandirali "Hillary, Hillary", kad je njezinu nominaciju na konvenciji objavila senatorica Barbara Mikulski. Glasovima Južne Dakote koja je Clinton dodijelila15 glasova, Hillary Clinton prešla je prag od 2.383 potrebnih za demokratsku predsjedničku nominaciju. Hillary Clinton obratit će se sudionicima konvencije u četvrtak a s republikanskim protivnikom Donaldom Trumpom snage će odmjeriti na predsjedničkim izborima 8. studenoga. Prema anketama Clinton i Trump se izmjenjuju u vodstvu s dva do tri posto glasova.  Početak konvencije obilježili su prosvjedi Sandersovih pobornika zbog pristranosti stranačkog vodstva koje je snažno podržavalo Clinton u unutarstranačkoj kampanji. >>Impulzivan i bez političkog iskustva: Ekscentrik koji je promijenio američku politiku 