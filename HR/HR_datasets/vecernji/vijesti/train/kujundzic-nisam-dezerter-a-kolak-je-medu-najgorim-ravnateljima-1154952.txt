Ne radi se o osobnoj osveti već o nezakonitoj radnji kakvu ova Vlada i ja nećemo tolerirati, pa makar to radili najveći domoljubi, kazao je ministar zdravstva Milan Kujundžić na novinarskoj konferenciji danas. Sazvao ju je nakon istupa dr. Tonija Kolaka, dan ranije smijenjenog s mjesta ravnatelja KB Dubrava. Kolak je Hini  izjavio da ga Upravno vijeće smjenjuje po Kujundžićevu naputku jer ga je svojedobno Kolak prokazao kao lažnog branitelja koji je pobjegao u Ameriku, a izjavio je i da ga je Kujundžić nagovarao da napusti HDZ i pridruži se tada osnovanoj Kujundžićevoj Hrvatskoj zori,  što Kolak nije htio.   Upravno vijeće Kolaka je smijenilo jer je bez suglasnosti UV-a potpisao ugovr "težak" 44 milijuna kuna za uštedu vode u bolnici. – Kao ministar podržavam mišljenje pravnika KB-a i Upravnog vijeća  da je riječ o nezakonitoj radnj s mogućim velikim štetnim posljedicama po KB Dubrava, a krši se Statut bolnice, Zakon o zdravstvenoj zaštiti, Zakon o javnoj nabavi i Zakon o proračunu. Stvarna cijena za servisiranje i uštedu hladne vode u bolnici je par milijuna kuna, a kome ide razlika do 44 milijuna, neka javnost sudi – kazao je Kujundžić. Doc. Kolak prikazuje lažni natječaj, nastavio je. Istina, KB Dubrava sprema projekt za sve uštede koje se odnose na energetsku učinkovistost, toplu i hladnu vodu, iz EU fondova u iznosu od 220 milijuna kuna. – Pitam doc. Kolaka, ako je sve bilo čisto i nakane poštene, čemu žurba? Zašto nije pričekao još pet dana i tražio suglasnost UV-a i Vlade, što bio po zakonu dužan učiniti – kazao je minsitar. Podsjetio je da je natječaj za uštedu tople i hladne vode bio raspisan u lipnju 2014, godine a poništilo ga je Sanacijsko vijeće dva mjeseca kasnije jer je tehnička, pravna i finacijska valjanost bila upitna. Na natječaj se javio jedan ponuditelj, nije potpisan ugovor a natječaj je završio na Upravnom sudu. – U siječnju 2017,  doc. Kolak samoinicijativno povlači tužbu s Upravnog suda i potpisuje ugovor po natječaju starom tri godine, što sam opo sebi budi pozornost, čak i da je sve bilo legalno. Prije toga je usmeno i pismeno bio upozoren od Povjerenstva KB Dubrava da to ne smije činiti bez suglasnosti - ističe Kujundžić. Zbog kleveta će, dodao je, dr. Kolaka kontaktirati  njegov odvjetnik s privatnom tužbom, budući da je prozvan kao hrvatski dezerter, kaže, želi reći gdje je bio devedesetih. – Javio sam se 1991. među prvima, zadužio oružje kao liječnik na Svetom Duhu, uz JNA vojarnu na Črnomercu i druge vojarne, odradio što se tadatrebalo r aditi, može se provjeriti u Ministartsvu branitelja. Nikada time nisam mahao ni naplatio jednu kunu s tog osnova. Na postdoktorsku stipendiju .u SAD otišao sam u proljeće 1993., vratio se u proljeće 1994. a znanje donio hvatskim pacijentima, hrvatskim studentima i hrvatskim liječnicima. Odbio sam brojne primamljive ponude raditi u svijetu za dobre novce – iznio je Kujundžić i nastavio: – A par riječi tko je doc. Kolak. Poštujem ga kao branitelja, a o naplatama po toj osnovi, to je nešto drugo o čemu bi se dalo razgovarati, ali to nije danas tema. Lažno se prikazuje najboljim ravnateljem, prošlogodišnje poslovanje uljepšava, povćao je ukupni dug i dospjele obveze. Među najgorima je s velikim deficitom kojeg je ostvario u siječnju. Ono čime se još hvali jest da je zaposlio sto novih ljudi u bolnici. Čujte, zaposliti sto ljudi a pri tome ne povećati opseg posla nije ništa drugo nego prevara, krivo potrošen novac kojeg je trebalo dati hrbatskim pacijentima. Kad se pogleda koga je sve primio na posao i u kakvim je odnosima s pojedinim novim djelatnicima, kakve je sve dao koeficijente, otvara se novo pitanje, ali to neka odradi inspekcija – zaključio je Kujundžić. Kolak nam je pak sms-om poručio da ima fakultetskih obveza i nije komentirao optužbe, a za sutra je najavio konferenciju za novinare. >> 10 problema koje Kujundžić još nije ni pokušao riješiti >> Ravnatelj KB-a Dubrava pred smjenom zbog ugovora od 44 milijuna 