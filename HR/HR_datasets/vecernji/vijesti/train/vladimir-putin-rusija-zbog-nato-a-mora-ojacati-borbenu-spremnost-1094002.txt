 Rusija mora pojačati borbenu spremnost u vrijeme kad NATO širi i pomiče infrastrukturu prema ruskim granicama, rekao je ruski predsjednik Vladimir Putin. "NATO pojačava agresivnu retoriku i agresivne akcije blizu naših granica", kazao je Putin u govoru u donjem domu parlamenta. "U tim uvjetima, moramo obratiti posebnu pozornost jačanju borbene spremnosti svoje zemlje", rekao je Putin. Rusko ministarstvo vanjskih poslova na to je dodalo da se Vijeće NATO-Rusija neće sastati prije summita NATO-a u Varšavi u srpnju. Summit 8. i 9. srpnja je prigoda da čelnici Saveza odluče o razmještanju postrojbi u Poljskoj i u baltičkim zemljama, što bi moglo dodatno zategnuti odnose s Rusijom. Vijeće NATO-Rusija sastalo se u travnju nakon dvogodišnje stanke ali bez rezultata. >> Putin iznenadio: Priznajem, Amerika je jedina supersila, ali... 