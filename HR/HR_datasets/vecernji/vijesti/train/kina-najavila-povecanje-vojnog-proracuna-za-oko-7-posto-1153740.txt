Kina je objavila da će ove godine povećati svoj vojni proračun za oko 7 posto, javljaju mediji. To će povećanje iznositi 1,3 posto kineskoga BDP-a, rekao je glasnogovornik Svekineskoga narodnoga kongresa Fu Ying na konferenciji za novinare. Prošle godine Kina je najavila da planira vojni proračun od 138,6 milijardi dolara pokazujući godišnje povećanje od 7,6 posto. Troškovi obrane za 2016. bit će objavljeni u nedjelju, na početku godišnje plenarne sjednice kineskog parlamenta. Kineska objava povećanja vojnog proračuna dolazi u vrijeme teritorijalnog spora u Južnome kineskome moru gdje Kina polaže pravo na otočje na koje prava polaže i nekoliko drugih zemalja. Članovi Trumpove administracije rekli su da bi tenzije u regiji mogle voditi konfliktu između Kine i SAD-a. Američki predsjednik Donald Trump u ponedjeljak  je predložio da se sljedeće godine za oko 10 posto poveća vojna potrošnja. Analitičari očekuju da će Kina objaviti isto povećanje, no Fu je u subotu rekao: "Mi smo zemlja u razvoju. Postoji velika razlika u mogućnostima između Kine i SAD-a". On je dodao da će sve veća sposobnost Kine pomoći da se održi mir i stabilnost u regiji (Južnom kineskom moru), ne obratno". >>Rusija i Kina blokirale sankcije UN-a protiv Sirije 