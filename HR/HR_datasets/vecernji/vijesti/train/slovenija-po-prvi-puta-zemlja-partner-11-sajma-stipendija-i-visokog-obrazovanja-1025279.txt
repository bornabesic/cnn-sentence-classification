Institut za razvoj obrazovanja organizira 11. po redu Sajam stipendija i visokog obrazovanja koji će se održati 13. listopada 2015. u Nacionalnoj i sveučilišnoj knjižnici u Zagrebu te 15. listopada 2015. na Sveučilišta u Rijeci. Zemlja partner ovogodišnjeg Sajma je Slovenija koja će svoje studijske programe i programe stipendiranja dostupne hrvatskim građanima predstaviti kroz izlaganja čak 16 institucija, uključujući sva četiri slovenska sveučilišta. Slovenija će u okviru Sajma po prvi puta u Hrvatskoj pokazati i ishode studiranja kroz atraktivne studentske projekte poput bolida i bespilotnih letjelica proizvedenih na slovenskim visokim učilištima. Detaljnije informacije o Sajmu i program događanja dostupni su na web stranici Stipendije.info i na Facebook stranici Tražim stipendiju. Na ovogodišnjem Sajmu Zemlju partner Sloveniju će zastupati predstavnici čak 16 institucija, uključujući sva 4 slovenska sveučilišta, odnosno Sveučilište u Ljubljani, Sveučilište u Mariboru, Sveučilište u Primorskoj te Sveučilište u Novoj Gorici. Sudjelovanje Slovenije na Sajmu održat će se uz potporu Ministarstva obrazovanja, znanosti i sporta Republike Slovenije, Centra Republike Slovenije za mobilnost i europske programe obrazovanja i usavršavanja (CMEPIUS) i Veleposlanstva Republike Slovenije, koji su prepoznali važnost suradnje dviju susjednih zemalja na području visokog obrazovanja i znanosti. Također, dr. sc. Maja Makovec Brenčič, ministrica obrazovanja, znanosti i sporta Republike Slovenije kao i mnogi drugi ugledni gosti iz Slovenije prisustvovat će otvorenju Sajma, a s rezultatima ove suradnje hrvatska će javnost biti detaljno upoznata kroz Sajam stipendija u Zagrebu i Rijeci. Izdvajamo sljedeće zanimljivosti o slovenskom visokom obrazovanju te studijskim programima i mogućnostima stipendiranja dostupnima hrvatskim studentima za studiranje u Sloveniji: Organizaciju ovogodišnjeg Sajma omogućile su potpore brojnih partnera: Ministarstvo znanosti, obrazovanja i sporta RH, Agencija za mobilnost i programe Europske unije, Nacionalna zaklada za razvoj civilnoga društva, Primorsko Goranska županija te Grad Rijeka (Donatori i pokrovitelji), Ministarstvo obrazovanja, znanosti i sporta Republike Slovenije, Centar Republike Slovenije za mobilnost i europske programe obrazovanja i usavršavanja (CMEPIUS) i Veleposlanstvo Republike Slovenije (Zemlja partner), Nacionalna i sveučilišna knjižnica u Zagrebu i Sveučilište u Rijeci (Glavni Partneri) te RIT Croatia, UniWorld i slovenska sveučilišta Sveučilište u Ljubljani, Sveučilište u Mariboru, Sveučilište u Primorskoj (Srebrni sponzori). *** Institut za razvoj obrazovanja (IRO) utemeljen je 1999. godine kao neprofitna organizacija predana razvoju, zagovaranju i provedbi politika visokog obrazovanja u Hrvatskoj. IRO se već šesnaest godina sustavno bavi visokim obrazovanjem, posebice u područjima financiranja visokog obrazovanja, jednakosti pristupa visokom obrazovanju, povezivanja visokog obrazovanja s tržištem rada te akademske mobilnosti, a od 2005. godine jednom godišnje organizira Sajam stipendija i visokog obrazovanja na kojemu se predstavljaju stipendije, studijski programi i šira obrazovna ponuda dostupna hrvatskim građanima za visoko obrazovanje u Hrvatskoj i inozemstvu. Sajam stipendija i visokog obrazovanja događaj je neprofitnog karaktera od iznimne važnosti za hrvatsku akademsku zajednicu i društvo u cjelini te je u 11 godina svojeg postojanja postao jedan od najvažnijih događaja u visokom obrazovanju u Južnoj i Jugoistočnoj Europi. Pratite rad IRO-a na Facebooku, lajkajte stranicu. Kako je bilo na prošlogodišnjem Sajmu stipendija i visokog obrazovanja, možete vidjeti u videu. 