Megahit grupa Vatra objavila je novi spot – ovaj put za pjesmu "Igle". Riječ je o petom singlu i petom spotu s hvaljenog albuma Vatre "Zmajevi na vjetru". Redatelj Radislav Jovanov Gonzo zabilježio je djelić atmosfere s najvećeg samostalnog koncerta popularnih rokera u zagrebačkom Domu sportova, u listopadu prošle godine. Nakon Tanga, Saturna, Kraja i Jantara, Vatra petim singlom predstavlja svoj sedmi studijski album. Uz The Voice na kojem Ivan Dečak nastavlja svoju mentorsku ulogu, Vatra i dalje koncertno promovira novi materijal, a sljedeće postaje na kojima možete uživati u ovom bendu su: 9. veljače – Split / Riva 12. veljače – Rijeka / Pogon kulture (+ Pavel) 2. travnja – Buje / 19. Šparogada 20. svibnja – Sv. Nedjelja / trg >> Vatra i Pavel 12.2. u Pogonu kulture u Rijeci >> Poslušajte kako zvuče virovitički rokeri u klasičnoj izvedbi! 