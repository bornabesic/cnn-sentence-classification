Ravnatelj policije Vlado Dominić, načelnik PU zagrebačke Goran Burušić, načelnik Sektora kriminalističke policije PUZ-a Danijel Žugel i voditelj Službe za unutarnju kontrolu Stjepan Jurenec odstupili su nakon krađe novca i zlata iz sjedišta krim-policije, a načelnik Službe organiziranog kriminala Željko Dolački, u čijem uredu se dogodila krađa, udaljen je i protiv njega će vjerojatno biti pokrenut disciplinski postupak. Rekao je to ministar unutarnjih poslova Vlaho Orepić u današnjoj izjavi u 17 sati. O samoj pljački nije htio ništa govoriti pravdajući to interesima istrage koja je u tijeku. Podsjetimo, jedan ili više nepoznatih počinitelja su prema neslužbenim podacima u noći na ponedjeljak iz sjedišta kriminalističke policije u zagrebačkoj Heinzelovoj ulici ukrali 2 kg zlata i 280.000 eura.   >> Nakon Bertine Karamarko traži i smjenu Dominića >> Ukradeni novac i zlato iz sjedišta policije pripadaju Antoniju I. >> Ravnateljstvo policije o provali u Heinzelovoj: Provode se očevid i kriminalistička istraga 