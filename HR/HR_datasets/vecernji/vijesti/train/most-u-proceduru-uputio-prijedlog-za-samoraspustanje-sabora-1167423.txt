Klub zastupnika Mosta večeras je u proceduru uputio prijedlog za samoraspuštanje Sabora, koji su, najavljuju odmah, spremni povući ako se ujutro na glasovanju dokaže da nema 76 ruku za opoziv ministra financija. U Mostu objašnjavaju kako su se na ovaj potez odlučili zbog prevencije eventualne manipulacije birača. - Ukoliko ministar financija Zdravko Marić nema 76 ruku za osvoj ostanak, onda je normalno da se ide u izbore. Ukoliko nema te parlamentarne većine, onda Vlada nema legimitet rada koji je dobila od Sabora. I onda je najpoštenije prema hrvatskim građanima održati izbore. Sve ostalo je manipulacija građana Republike Hrvatske nakon drugog kruga lokalnih izbora, tako da je pokretanje ove incijative samo prevencija manipulacije birača – poručuju iz Mosta.   Za one koji zele znati vise, evo i obrazlozenja. #politikahr pic.twitter.com/8ZAFjIw6kb Ako Vlada prije glasovanja Mariću podnese ostavku, tada tek počinje teći rok od mjesec dana u kojem se može stvoriti neka nova većina, a u Mostu vjeruje da je to prilika premijeru Andreju Plenkoviću da bez parlamentarnih izbora skroji Vladu nakon lokalnih izbora s HNS-om. To je, naglašavaju, manipulacija povjerenjem građana. - Ako su hrabri i smatraju da se to može, neka naprave pakt prije izbora. Ako nisu za pakt, potpisat će raspuštanje Sabora. Uglavnom, sutra će sve karte  biti na stolu. Nema više varanja i prodavanja magle.   Najčišće je, ako Vlada nema povjerenje 76 zastupnika, da se ide na izbore. Ako ima, mi ćemo povući prijedlog, čim se dokaže da 76 ruku ima za Zdravka Marića – zaključuju u Mostu. 