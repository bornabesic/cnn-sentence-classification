Ostaci najmanje 7000 trupala pronađeni su zakopani ispod Sveučilišta Mississippi, piše BBC.  Naime, zgrada koja je danas fakultet koji vrvi studentima, nekada je bila stravična mentalna bolnica u kojoj su se radili pokusi na ljudima, izvršavale lobotomije glave i slične stravične stvari koje su mnogim scenaristima poslužile za izradu najstrašnijih horor-filmova.    "Insane Asylum" bila je prva takva mentalna institucija u državi, a postojalo ih je nekoliko diljem SAD-a. Istražitelji predviđaju da bi iskopavanje trupala moglo stajati i do 20 milijuna dolara, a nakon iskapanja i identifikacije nesretnike će ponovno pokopati, što će također zahtijevati izdatke. Iz tog razloga traži se jeftinija alternativa. Također, postoje ideje da se otvore memorijalni centar i laboratorij gdje bi studenti sa sveučilišta mogli proučavati trupla, kao i ostatke odjeće i obuće u raspadnutom i poluraspadnutom stanju.    – Bit će to jedinstveni izvor za naše sveučilište – rekao je Molly Zuckerman, profesor antropologije. Neki ipak smatraju da bi umrlima trebalo prije svega osigurati dostojanstven pokop i odati im počast, a tek onda ih koristiti u znanstvena istraživanja. – Želimo im iskazati poštovanje i pružiti dostojan pokop kakav nisu dobili – rekao je upravitelj groblja u Mississippiju. "Insane Asylum" izgrađen je 1855. i bio je aktivan do 1935. godine. Prije pojave takvih azila odnosno bolnica, mentalni bolesnici držali su se vezani u lancima na tavanima i u podrumima. No, iako su mentalni bolesnici pojavom Asyluma dobili svoju ustanovu, vrlo često su boravili u još gorim uvjetima te bili žrtve najnehumanijih pokusa.    