Ministar kulture i član Predsjedništva HDZ-a Zlatko Hasanbegović poručio je danas da se neće kandidirati za predsjednika HDZ-a.  – Nikada nisam istaknuo kandidaturu za predsjednika HDZ-a, pa je ne mogu ni povući u ime ili korist drugoga kandidata. U donošenju konačne odluke o kandidaturi, ali i odabiru načina moga budućeg stranačko-političkog djelovanja vodio sam se interesom HDZ-a te nastojanjem da u kritičnom predizbornom trenutku ni na koji način ne pridonesem unutarstranačkoj polarizaciji i produbljivanju neutemeljenih i izvana nametnutih društvenih kontroverzi o mome djelovanju, a što bi olakšalo povratak na vlast Zorana Milanovića i na nj i njegovu Partiju oslonjene pseudoljevice i obnovu njezina tek načetoga društvenog utjecaja – napisao je Hasanbegović u odgovoru Jutarnjem listu.  – Moja savjest i političko-nacionalna odgovornost presudili su u donošenju konačne odluke da ni na koji način ne sudjelujem u izboru novoga predsjednika HDZ-a – dodao je Hasanbegović.  >>'Budite strpljivi. Za 5 dana znat će se tko je kandidat ili kandidati za predsjednika HDZ-a' >>Miro Kovač: Neću se kandidirati za predsjednika HDZ-a 