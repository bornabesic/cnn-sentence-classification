Bivši predsjednik Stjepan Mesić rekao je za 24 sata da će od Ustavnog suda zatražiti ocjenu ustavnosti zakona o ukidanju njegova ureda, kao i da se primjena tog zakona zaustavi do konačne odluke suda. Mesić će zahtjev poslati dan nakon stupanja zakona na snagu. - Zakon ima retroaktivno djelovanje i pisan je samo za jednog čovjeka. Ako me i Ustavni sud odbije, idemo na sud za ljudska prava u Strasbourgu. Valjda tamo Ivan Tepeš nema utjecaj - rekao je Mesić. Na pitanje hoće li imati "rezervni položaj" u Ingri, gdje je predsjednik nadzornog odbora, ako bude morao napustiti ured, Mesić je odgovorio da će njegovo iseljenje potrajati zbog pravne borbe te da još može pomoći hrvatskim tvrtkama da dobiju poslove u inozemstvu. - Sigurno neću posjed svog ureda oružjem braniti. Ja još čekam da me netko obavijesti i objasni zašto planiraju ukinuti ured bivšeg predsjednika – zaključuje Mesić. >> Jedno je sigurno: Mesić želi zagorčati život Mostu i HDZ-u >> Budući da postoje snage koje me žele ponovno u politici – imat će me 