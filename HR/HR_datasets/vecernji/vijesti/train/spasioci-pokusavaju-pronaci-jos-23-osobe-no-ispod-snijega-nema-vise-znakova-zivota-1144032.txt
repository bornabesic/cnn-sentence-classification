 Spasilačke ekipe koje četvrti dan pretražuju ruševine talijanskoga hotela nakon razorne lavine tijekom noći nisu našli znakove života, rekli su dužnosnici u nedjelju. Vatrogasci i stručnjaci za spašavanje u planinama  ponovno se moraju boriti s teškim vremenskim uvjetima  dok pokušavaju pronaći 23 osobe  zatrpane ispod nanosa snijega i ruševina hotela Rigopiano. Devet je ljudi izvučeno živih iz ruševina otkad su spasioci u četvrtak prvi put uspjeli stići do udaljenog hotela u planinama središnje Italije. Svi su nađeni  u petak i otad nije identificiran ni jedan mogući preživjeli. No dok vrijeme istječe, spasioci odbijaju odustati od nade da se negdje ispod ruševina neki još uvijek bore za život. Dosad je pronađeno pet tijela te dvije preživjele osobe koje su bile izvan hotela kad se obrušila lavina u subotu u sumrak. Lavina je slijedila nakon niza jakih potresa u tom području ranije tijekom dana i nakon tri dana gustog snijega. >> Kuhar Giampiero izgubio je nadu da će ženu i djecu vidjeti žive, no onda se dogodilo pravo čudo 