Prpošna mladenka ostala je u šoku kada je njezin savršeno isplaniran dan vjenčanja i njezino mjesto pod suncem ukradeno od cijele čete Pokemon trenera koji su pohrlili na tratinu koja je označena kao Pokemon borilačka arena. Pokemon Go, trenutačno je najpopularnija svjetska aplikacija koja je pokemonsko igralište prebacila u stvarni svijet i tako postala virtualno-stvarna senzacija koja okuplja mlade, ali i sve one koji se s nostalgijom prisjećaju Pokemona. Elizabeth Corps, koja je cijeli život maštala o svom danu, ostala je razočarana zbog malenih džepnih čudovišta koja su stupila na scenu i ukrala joj glavnu ulogu. Nitko više nije ni primijetio kako se u blizini odvija vjenčanje. Razlog toj nezgodi bila je činjenica da je mjesto proslave GPS-om obilježeno kao jedna od borilačkih Pokemon arena koja je brzo prizvala mnoge neželjene goste, a i među uzvanicima bilo je onih koji su se pridružili u borbi Pokemona. "Svi gosti koji igraju pokušavali su uloviti Pokemone i boriti se jedan protiv drugog", rekla je Elizabeth za britanski Mirror. "Tek što je naš automobil parkiran, moj brat nas je obavijestio da su dva Bulbasaura na parkiralištu." Očekivano, bila je zabrinuta da će sva ta priča o Pokemonima oduzeti čar njezinu vjenčanju, no zaključuje kako je zapravo bilo zabavno slikati se dok u kadar upadaju Pokemoni. "Bilo je teško držati muža daleko od Pokemona i ne znam koliko ih je uspio uloviti, no mene je definitivno ulovio." >> Pokemon Go i službeno dostupan u Hrvatskoj 