Studentica Giorgia Galassi (22) provela je 58 sati ispod lavine koja je zatrpala talijanski hotel. Lavina se pokrenula nakon serije snažnih potresa koji su pogodili Italiju. Georgija je otkrila kako su preživjeli jeli snijeg, ali i da su pjevali kada bi se pogoršala atmosfera, piše Daily Telegraph. – Zovem se Georgija i živa sam – vikala je studentica kada je čula spasioce koji su se nalazili iznad njih. Do tog trenutka bila je zatrpana 40 sati, a bilo je potrebno još 18 sati da je izvuku. S njom je bio i dečko Vincenzo Forti (25). Ljudi koji su spašeni spremali su se napustiti hotel kada ih je zatrpala lavina. – Kada sam došla svijesti, bili smo na podu – objašnjava Giorgija i dodaje da je bila izudarana, no ne i ozlijeđena. – Bio je mrkli mrak i jedino što sam čula su glasovi drugih osoba koji su odjekivali. Uskoro su ustanovili da se preživjeli nalaze u četiri male zračne komore. Vicenzo i Giampaolo, čija je ruka bila ozlijeđena, imali su samo jedan kvadratni metar prostora, Francesca Bronzi bila je sama te nije mogla stajati. – Bilo je vrlo klaustrofobično, no najgora stvar bila je žeđ. Stalno sam morala vlažiti usne ledom i prljavim snijegom – kazala je.  Adriana Parete grlila je svog sina Gianfilippa. – Mislim da smo tako ostali cijelo vrijeme, dan i noć – objasnila je. Njena kći, Ludovica, bila je s još dvojicom dječaka u ostacima sobe za igru. Georgija je pohvalila svog dečka i rekla kako je bio vođa grupe te da je zapjevao svaki put kada bi se atmosfera pogoršala. – Grupi je dao snagu. Osjećala sam se kao da sam zarobljena u kutiji. Puno sam plakala – rekla je Georgia. Il primo post di Giorgia Galassi, superstite dell'hotel #Rigopiano https://t.co/fa4iiJHPGM pic.twitter.com/qLnS0LYt8K >> Čudo u Italiji: Spašena sva djeca iz hotela koji je zatrpala lavina >> Spasioci pokušavaju pronaći još 23 osobe, no ispod snijega nema više znakova života 