– Ovo je zemlja koja ubije najvećeg optimista – kazao je za televiziju N1 bivši voditelj procesa Cjelovite kurikularne reforme Boris Jokić kojega, nakon što je dao ostavku na to mjesto, više nitko o reformi nije kontaktirao.  – Politika ne može osigurati kontinuitet. Kakva je to uopće politika? Kad imate promjenu koja je dugotrajna, za koju je potrebno strpljenje, to je pogubno – rekao je Jokić te dodao kako su oni tu reformu pokušali napraviti "vrlo široko" i sve uključiti u nju. "Ovime se ne bi posramila niti jedna zemlja" – Ja i svi ti ljudi htjeli smo pridonijeti onim što najbolje znamo, a to je struka. Mi smo ovo napravili stručno, visoko stručno. Ovime se ne bi posramila niti jedna zemlja – kazao je Jokić i dodao kako je "politička situacija je uspjela ubiti nešto jako vrijedno". Danas je predstavljena publikacija u kojoj je napisano da reformu nisu radili stručnjaci, a Jokić odgovara kako to nije istina te da su primjedbe u publikaciji iz ožujka, dok su nakon toga na temelju primjedbi napravljeni drugi dokumenti koji su prošli javno savjetovanje.  Požalio se da da trenutačno ta "reforma ne postoji". –  Na njoj sada nitko ne radi. Svi koji smo radili na njoj više ne radimo, i nitko nije nastavio. Mi nismo htjeli da to bude samo dokument. Ovom zemljom i dalje vlada kriza odlučivanja – kazao je Jokić.  >>Plenković: Nastavak kurikularne reforme prioritet buduće vlade >>Reforma ide dalje, HDZ možda Ministarstvo razdvoji na – dva 