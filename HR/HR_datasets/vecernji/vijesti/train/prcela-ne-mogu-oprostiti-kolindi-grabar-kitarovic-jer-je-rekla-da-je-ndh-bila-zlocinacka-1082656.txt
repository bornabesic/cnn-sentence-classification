Svećenik Luka Prcela, prior dominikanskog samostana u Splitu, u današnjoj propovijedi kazao je da predsjednici Kolindi Grabar-Kitarović zamjera izjavu da je Nezavisna Hrvatska Država bila zločinačka, na misi koja je bila u izravnom prijenosu na Hrvatskoj televiziji. - Ne mogu podnijeti kad netko nekoga udara bez razloga, i ne mogu podnijeti kad i moj narod nekoga udara bez razloga. Pogotovo ne mogu podnijeti da mi sami po sebi pljujemo. Strašno je kada mi, evo sada se nalazimo u mjesecu svibnju, u subotu će se ići na Bleiburg. Zaboravili smo da smo bili ta žrtva. Ja ne mogu nikako oprostiti ovo što je Kolinda Grabar-Kitarović izjavila da je hrvatska država, Nezavisna država nije bila nezavisna i da je bila zločinačka. Tko to kaže da je današnja Hrvatska država nezavisnija od one koja je bila od '41. do '45.? Ma, ja pitam ako je morala to reći pred Amerikancima, a onda postavljam njoj pitanje, a zašto nisi rekla pa nismo mi Hrvati bacili atomsku bombu na Hirošimu i Nagasaki - objašnjavao je Prcela.  - Pa nismo mi bombardirali ni Dresden ni Hamburg. Koga smo mi zapravo ubili izvan svojih granica? Ma dosta više da sami po sebi pljujemo. Dosta više što se događalo kroz ovo proteklo vrijeme za vrijeme ove dvojce predsjednika koji su bili, možemo kazati, predsjednici antihrvatske države. I zato mi je drago što su naši branitelji dobili svoga ministra branitelja - kazao je također u izravnom prijenosu. Predsjednica Grabar Kitarović: Ja Vama opraštam Izjavu Luke Prcela prokomentirala je i predsjednica Republike, kazavši da on njoj možda i ne može oprostiti njenu izjavu, ali da mu ona oprašta njegovu. - Okrenimo se budućnosti! - napomenula je predsjednica Grabar-Kitarović na svom Facebook profilu.   Osim predsjednice, prokomentirao je i ministra branitelja Tomu Medveda, za kojeg kaže da je ratovao sa svojim prijateljima i kolegama. - Ministra koji nije bio savjetnik ni jednog ni drugog predsjednika, koji nije završio škole u Kumrovcu ili Bileću. Ministra koji je ratovao sa svojim prijateljima,kolegama sa našim ratnicima i borcima. mi se trebamo boriti za istinu, za pravdu, za svoj narod. Nemoj dopustiti da po nama itko pljuje. To nije Kristov nauk. On nije dopustio da ga udara sluga velikog svećenika, ne dopuštamo ni mi da nas itko udara. Budimo svoji, branimo svoje, ne uzimajmo tuđe, kao što nikad nismo, amen - rekao je u propovijedi. >> 'Osoba koja je negirala genocid u Srebrenici nema moralno pravo biti arbitrom hrvatske politike' 