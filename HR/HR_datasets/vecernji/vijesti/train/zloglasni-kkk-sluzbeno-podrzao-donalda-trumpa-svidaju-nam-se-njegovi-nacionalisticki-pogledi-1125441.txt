Ku Klux Klan (KKK), zloglasna američka organizacija koja se bori za prevlast bijelih protestanata, službeno je dala podršku republikanskom kandidatu Donaldu Trumpu na američkim predsjedničkim izborima, koji se održavaju 8. studenog. Podrška dolazi u vrijeme kada je jedna anketa pokazala da Trump vodi ispred protukandidatkinje Hillary Clinton, protiv koje je ponovno otvorena istraga FBI-ja upotrebe privatnog e-maila u službene svrhe. Druge ankete i dalje pokazuju da Clinton vodi. Bijela kršćanska republika Podrška Trumpu iskazana je u uvodniku u jednoj od najznačajnijih KKK-ovih tiskovina, Crusader (Križar), prenosi Washington Post. Pastor Thomas Robb napisao je, referirajući se na Trumpov slogan "Učinimo Ameriku ponovno velikom", kako je Amerika bila velika zbog toga tko su bili njihovi preci. "Amerika je osnovana kao bijela kršćanska republika. I kao bijela kršćanska republika postala je velika", piše Robb. Trumpov se stožer ogradio do članka poručivši kako Trump i njegova kampanja odbacuju mržnju u bilo kojem obliku. "Ne znam ništa o Dukeu" Robb je za Washington Post rekao da članak pokazuje entuzijastičnu podršku Trumpovoj kandidaturi, iako se oko nekih stvari ne slažu. - Sviđaju nam se njegovi nacionalistički pogledi i njegove riječi o zatvaranju granica za ilegalce - rekao je Robb. Trumpa je već bio podržao bivši čelnik KKK-a David Duke, a Trump je tada izvlačio na pritiske da odbaci njegovu podršku. - Ne znam ništa o Davidu Dukeu, ne znam ništa o bijelim supermacistima - rekao je u intervjuu za CNN. >> Sve neizvjesnija utrka za Bijelu kuću, Trump vodi u novoj anketi 