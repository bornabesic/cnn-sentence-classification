Pukovnik njemačke tajne službe BND Filip rekao nam je 25. siječnja 1983. kako je u Njemačku došao jedan bivši agent BND-a kojemu prijeti opasnost i da ga zaštitimo te nam je dao adresu Stjepana Đurekovića – ispričali su na procesu Perkoviću i Mustaču u Münchenu dvojica policajaca, Friedrich Haf i Joseph Illing. Iz toga iskaza proizišlo bi da je Stjepan Đureković radio za BND još dok je bio u Jugoslaviji. Perkovićeva je obrana vijeću Višeg zemaljskog suda podnijela niz zahtjeva, koje je sud prihvatio. Među njima je i prijevod članka Večernjeg lista o inicijativi talijanskog senatora da se istraži uloga Vinka Sindičića u ubojstvu tročlane obitelj Ševo u gradiću pokraj Venecije 1972. Ispitat će se i je li zaista Savez komunista uplaćivao mirovinski doprinos za Vinka Sindičića, kako je on tvrdio, navodeći da je to dobio zato što je bio član prave tajne službe bivše Jugoslavije. >> Zbog slučaja Perković policija kucala čak i sucu Vrhovnog suda >> U posljednjem pismu Đureković tvrdi da nije imao veze s Vanjom Špiljkom 