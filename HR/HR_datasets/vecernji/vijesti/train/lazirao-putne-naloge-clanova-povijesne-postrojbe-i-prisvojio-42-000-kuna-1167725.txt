Policijska uprava varaždinska dovršila je kriminalističko istraživanje nad 43-godišnjim muškarcem koji je kao odgovorna osoba jedne povijesne postrojbe iz Varaždina iskoristio svoj položaj i ovlasti. U obračune putnih naloga upisivao je neistinite podatke i krivotvorio potpise drugih članova postrojbe upućivanih na razne manifestacije. Na taj si je način protupravno prisvojio 42.000 kuna od dnevnica. Policija je protiv njega podnijela kaznene prijave za kaznena djela zlouporabe položaja i ovlasti, te krivotvorenje službene ili poslovne isprave.   