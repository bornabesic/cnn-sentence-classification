Školsko-borbeni zrakoplov Super galeb G-4 dvosjed, Ratnog zrakoplovstva i protuzračne obrane (RV i PVO) Vojske Srbije, srušio se u petak na području općine UB kod Valjeva, potvrdilo je srbijansko ministarstvo obrane nakon što su elektronički mediji izvijestili o padu zrakoplova. Super galeb G-4 srušio se oko 10.30 sati u blizini sela Slatina kod Uba, tijekom redovite letačke obuke, a u tijeku je akcija traganja za nestalim pilotima, navodi se u priopćenju ministarstva. Kako piše Blic, oba pilota su poginula.  Timovima za traganje i spašavanje na terenu se pridružio i zapovjednik RV i PVO general-major Ranko Živak. Na mjestu nesreće su tri ekipe hitne pomoći, a policija je blokirala okolni teren koji nadlijeću vojni helikopteri, javili su reporteri s terena. G-4 je srpski školsko-borbeni zrakoplov s turbomlaznim motorom, namijenjen za obuku pilota i razvijen je kao suvremeniji nasljednik Galeba G-2. Super galeb G-4 suvremeno je koncipiran s podignutim stražnjom kabinom, uz mogućnost katapultiranja pilotskih sjedala pri nultoj brzini i na nultoj visini. >> Kultni avion sletio u Zagreb. Pogledajte snimku! >> Sjeo u avion uvjeren da putuje u Sydney, a onda je shvatio kakvu pogrešku je napravio! 