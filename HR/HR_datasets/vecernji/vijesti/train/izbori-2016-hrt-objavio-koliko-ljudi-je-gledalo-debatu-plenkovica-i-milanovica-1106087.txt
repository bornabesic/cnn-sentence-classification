Televizijsko sučeljavanje predsjednika Hrvatske demokratske zajednice (HDZ) Andreja Plenkovića i Socijaldemokratske partije (SDP) Zorana Milanovića, što je organizirala Hrvatska radiotelevizija (HRT), pratilo je 12,7 posto opće populacije gledatelja (AMR), odnosno njih 521 712, priopćio je HRT. HRT tvrdi kako je ta televizijska rasprava u petak navečer bila ujedno i najgledanija televizijska emisija u svojemu terminu.  HRT je raspravu prenosila i na Četvrtome programu Hrvatske televizije (HRT – HTV 4), na Prvome programu Hrvatskoga radija (HRT – HR 1), na svojim mrežnim stranicama i pomoću multimedijske usluge HRT-a. HRT u utorak 16. kolovoza započinje i s redovitim praćenjem izborne kampanje za predstojeće izvanredne parlamentarne izbore u skladu s pravilima koja je prihvatilo i odobrilo Državno izborno povjerenstvo (DIP).  >>HDZ na Zagreb ide s najjačim adutima, na listi i dvije žene 