Ruski predsjednik Vladimir Putin navodno je odobrio Srbiji isporuku šest MiG-ova 29 te kontingent oklopnih vozila. O ovoj temi se iza zatvorenih vrata razgovaralo na nedavnoj sjednici mješovitih odbora za suradnju između dvije države, saznaju Večernje novosti. Ovaj potez ne znači da je sve gotovo budući da se očekuje i službeni odgovor Tomislava Nikolića i Vlade Srbije, a prepreka bi mogla biti i predviđena cijena remonta postojećih letjelica. Moskva je nedavno objavila da bi za to trebalo izdvojiti oko 50 milijuna dolara, a to je Srbiji bilo preskupo pa je tada ruski ministar obrane, Sergej Šojgu, uspio sniziti cijenu. Posao sa Rusijom bio bi epilog višegodišnjih napora država da, poslije tri desetljeća, temeljno obnove ratno zrakoplovstvo, pišu Večernje novosti. >> Ruski MiG-ovi skupo bi stajali Beograd: Remont ne bi bilo moguće obaviti u Srbiji >> Pod jednim uvjetom: Rusija će Srbiji pokloniti šest MiG-ova 29? 