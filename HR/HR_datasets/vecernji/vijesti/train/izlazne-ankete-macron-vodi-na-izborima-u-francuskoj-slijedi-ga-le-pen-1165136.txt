Čelnica krajnje desnice Marine Le Pen i centrist Emmanuel Macron vode u prvom krugu predsjedničkih izbora na temelju 38 do 39 posto prebrojanih glasova, prvi su službeni rezultati koje je u nedjelju navečer objavilo ministarstvo unutarnjih poslova. Podaci ministarstva ne uključuju rezultate iz velikih francuskih gradova u kojima je potpora Marini Le Pen uglavnom manja u odnosu na manje gradove i sela gdje je prebrojavanje završeno, piše agencija Reuters. S 20 milijuna prebrojanih glasova od 47 milijuna birača i prema projekcijama koje govore da je odziv iznosio 80 posto, Le Pen vodi s 24.38 posto, slijedi je Macron s 22.19 posto. Konzeravtivni kandidat Francois Fillon dobio je 19,63 posto, a kandidat ljevice Jean-Luc Melenchon 18,09 posto. "Okrećemo novu stranicu u francuskoj političkoj povijesti", rekao je Macron. "Francuzi su izrazili želju za obnovom. Naša je logika od sada okupljanje i tako ćemo nastaviti do parlamentarnih izbora", izjavio je Macron. Macron: Želim biti predsjednik Francuske "Danas su Francuzi progovorili. Dok se suočavamo s povijesnim presedanom, oni su odgovorili na najbolji mogući način - glasovanjem u velikom broju. Odlučili su da osvojim prvo mjesto u prvom krugu. Za sve one koji su me pratili od travnja 2016. želim reći da smo u roku od godinu dana promijenili lice francuskog političkog života. Želim biti predsjednik svih Francuza- patriota pred nacionalističkim prijetnjama. Predsjednik koji štiti, transformira i gradi, koji dopušta onima koji žele stvoriti, poslovati i raditi lakše i brže. Predsjednik koji pomaže onima koji imaju manje, koji su krhkiji", rekao je Macron u svom govoru pred okupljenim pristašama. > > Emmanuel Macron, čovjek koji bi mogao postati najmlađi šef francuske države od Napoleona Socijalistički kandidat Benoit Hamon imao je samo 6,5 posto glasova i priznao je poraz. Pozvao je i svoje glasače da u drugom krugu ne glasaju za Le Pen. "Pozivam vas da pobijedite krajnju desnicu glasajući za Macrona", rekao je Hamon svojim pristašama i još poručio "Ljevica nije mrtva". Konzervativni kandidat Francosi Fillon je također priznao poraz i pozvao svoje pristaše da podrže Macrona u drugom krugu. "Program Nacionalne fronte mogao bi dovesti našu zemlju do bankrota kao i kaosa u Europi. Ekstremizam može donijeti samo nesreću i podjelu u Francuskoj. Nema drugog izbora nego glasati protiv krajnje desnice", rekao je on. Le Pen: Opstanak Francuske je u pitanju Suradnici Marine Le Pen pozdravili su "povijesnu pobjedu domoljuba i suverenista". "Opstanak Francuske" je u pitanju, izbor između Francuske čvrstih granica ili divlje globalizacije, poručila je Marine Le Pen svojim pristašama. "Francuzi moraju zgrabiti ovu povijesnu priliku", rekla je Le Pen, čelnica protueuropske stranke Nacionalne fronte. > > Tko je Marine Le Pen - noćna mora Europske unije "Prva etapa koja treba dovesti u Elizejsku (palaču, sjedište predsjednika) je riješena. Ovo je povijesni rezultat", rekla je. "Vrijeme je da se francuski narod oslobodi arogantnih elita", rekla je i ocijenila da samo ona može donijeti stvarnu promjenu. Emmanuel Macron, kandidat centra koji će također ući u drugi krug za dva tjedna, "nasljednik" je predsjednika u odlasku Francoisa Hollandea, ocijenila je Le Pen. "Izbor je sada između divlje globalizacije, svijeta u kojem teroristi mogu slobodno putovati ili Francuske čvrstih granica", poručila je Le Pen. "C'est une belle victoire pour tous les patriotes !" pic.twitter.com/JxQHZldOFp Francuski premijer Bernard Cazeneuve pozvao je birače da u drugom krugu glasaju za Macrona. "Ozbiljno pozivam birače da glasaju za Emmanuela Macrona u drugome krugu... da pobijede Nacionalnu frontu i blokiraju njezin zlokoban plan da unazadi Francusku i podijeli Francuze", rekao je premijer Cazeneuve. Belgijski premijer Charles Michel na Twitteru je čestitao Macronu. Napisao je kako je “optimističan” oko rezultata izbora i “budućnosti europskog projekta”. Hartelijke felicitaties aan @EmmanuelMacron Mijn steunbetuiging voor een optimistisch en toekomstgericht Europees project. Sukobilo se više stotina antifašističkih prosvjednika s policijom U nedjelju navečer u Parizu se više stotina antifašističkih prosvjednika sukobilo s policijom, nakon prvog kruga predsjedničkih izbora. Policija je napala prosvjednike koji su se utaborili na kružnom toku Trga Bastille, javlja agencija France presse. Prosvjednici, od kojih su neki bili maskirani, bacali su na policajce boce i petarde. Tri osobe su privedene. Na poziv antifašističkih pokreta, koji kane organizirati noć na barikadama, oko 300 prosvjednika okupilo se nakon prvih procjena rezultata prvog kruga predsjedničkih izbora. Policija je preventivno zaustvila promet prema tom trgu u istočnom dijelu grada. Jedan od organizatora pozvao je sve na prosvjede "protiv Marine i protiv Macrona". "Došli smo prosvjedovati protiv tih izbora - igrokaza", rekao je jedan prosvjednik. Jedna od najboljih izlaznosti u gotovo četrdeset godina U prvome krugu izbora odziv birača iznosio je oko 70 posto, što je jedna od najboljih izlaznosti u gotovo četrdeset godina, objavilo je ministarstvo unutarnjih poslova. Razina mobilizacije 47 milijuna birača bila je ključ ovih izbora, jer je svaki četvrti Francuz s pravom glasa bio neodlučan zadnjih dana. Tri dana nakon napada za koji je odgovornost preuzela džihadistička skupina, tzv. Islamska država na pariškoj aveniji Elizejske poljane, u kojem je ubijen jedan policajac, u zemlji je bilo raspoređeno 50.000 policajaca i 7000 vojnika kako bi se skrbili za sigurnost na izborni dan. Pogođena nizom džihadističkih napada od 2015., u kojima je ubijeno 239 osoba, Francuska je prvi put organizirala predsjedničke izbore u režimu izvanrednog stanja. > > Na istoku Francuske evakuirano biralište zbog sumnjivog automobila > > Varaju li ankete? Mogu li se u Francuskoj ponoviti Trump i Brexit? 