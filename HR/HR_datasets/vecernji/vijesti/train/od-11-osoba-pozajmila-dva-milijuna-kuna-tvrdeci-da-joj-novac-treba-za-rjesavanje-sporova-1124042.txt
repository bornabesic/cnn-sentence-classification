Riječanka (52) smislila je vrlo domišljat način kako da se dokopa novca koji joj ne pripada, zbog čega je zaradila i optužnicu zbog prijevare koju je protiv nje podiglo Općinsko državno odvjetništvo u Rijeci. Tereti ju se da je od travnja 2009. do prosinca 2015. u Rijeci prevarila ukupno 11 osoba, od kojih je tražila pozajmice. Tvrdila je da joj novac treba kako bi ishodila kredit u inozemnim bankama. Pojašnjavala je i da joj novac treba kako bi riješila imovinske i sudske postupke, a u jednom navratu tvrdila je da joj novac treba kako bi ishodila dokumentaciju za gradnju kuće. Onima od kojih je tražila pozajmice, obećavala je da će novac vratiti u roku od dva tri mjeseca, iako je znala da neće to napraviti. Na taj se način domogla oko dva milijuna kuna i 2335 eura. Tužiteljstvo traži i da joj se produži istražni zatvor. >> Vlasnika restorana povezuju s prijevarom teškom čak milijardu eura >> Blažo Petrović Pripuzovoj ženi uplatio 36 milijuna kuna - za jamčevinu ponudio milijun eura 