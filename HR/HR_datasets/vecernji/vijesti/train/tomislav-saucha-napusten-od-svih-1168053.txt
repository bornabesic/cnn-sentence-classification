Kad je izgovorio “protiv” u Saboru 4. svibnja, Tomislav Saucha ispisao je povijest i na sebe zauvijek stavio obilježje SDP-ovca koji je spasio HDZ. Nebitno je što formalno više nije član stranke u kojoj je odrastao. Kredit je to koji ovaj 37-godišnjak nikada neće moći anulirati. Ili kako kaže njegov dojučerašnji stranački kolega: “Zauvijek će ostati na njemu da je Milanovićev čovjek spasio HDZ.” Milanović je “oprao ruke” Pečat je to koji nosi i stranka u koju se Saucha učlanio odmah s punoljetnošću. Baš kako govori SDP-ovac s početka ovog teksta, njegov je uspon išao paralelno s usponom Zorana Milanovića. Mnogi su im i onda i danas pripisivali iste osobine opisujući ih arogantnima i bahatima. Posebice je danas lako, premda pod garancijom anonimnosti, naći sugovornika koji će ponavljati to isto. Nakon “protiv” izgovorenog u saborski mikrofon i potom podržavanja HDZ-ovca Gordana Jandrokovića za predsjednika Sabora, jedini koji je u lice Sauchi rekao što misli bio je Arsen Bauk. “Vrištao” je Bauk s govornice, davao izjave koje su dale mašti na volju pa se olako zaključilo da je Saucha jedno “protiv” i jedno “za” tržio za svoju slobodu. Sve te komentare, aluzije, analize, napise i priloge Saucha doživljava iznimno emotivno i teško ih podnosi. U ovom je trenutku on čovjek koji je ostao sam, pod teretom optužnice za krađu državnog novca, bez podrške ljudi s kojima je do jučer i živio i radio. A među njima najviše u oči bode “nestanak” Milanovića s kojim je počeo u Vijeću gradske četvrti Črnomerec. Cijeli tekst pročitajte u nedjeljnom izdanju Večernjeg lista ili u našem e-izdanju. Od ostalih tema pročitajte još: >> Večernjak u Parizu: Što uistinu misle Francuzi i kako će glasati na izborima >> Nenad Šestan, doktor za mozak: Bojimo se Trumpa, jer on ne razumije znanost >> Otkrivamo: Plenkovićev i Šeksov plan za obračun s Mostom >> Turska i EU prekinut će procese integracije 