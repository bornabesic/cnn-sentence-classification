Ministar znanosti, obrazovanja i sporta Predrag Šustar rekao je da će uskoro biti imenovano novo tijelo koje će koordinirati javnu raspravu o Cjelovitoj kurikularnoj reformi, ponovivši da se reforma nastavlja.  Ocijenivši da je ekspertna radna skupina na čelu koje je bio Boris Jokić izvanredno radila svoj posao, Šustar je naglasio da je njihov posao sada dovršen.  "Mi sada ulazimo u javnu raspravu koju mora koordinirati novo tijelo na čijem će čelu biti novi ljudi i uskoro ćete saznati njihova imena", rekao je Šustar odgovarajući na pitanja novinara pred Banskim dvorima.  Rekao je da takva imenovanja jesu u ovlastima tehničke vlade te podsjetio da je i bivši ministar Mornar na isti način produljio djelovanje ekspertnoj radnoj skupini. >>Šustar udovoljio Jokićevu zahtjevu – izvan snage stavljena odluka o osnivanju ekspertne skupine 