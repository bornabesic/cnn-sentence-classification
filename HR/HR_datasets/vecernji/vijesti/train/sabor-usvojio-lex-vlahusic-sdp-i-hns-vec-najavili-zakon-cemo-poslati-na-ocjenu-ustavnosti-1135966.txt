Hrvatski sabor donio je sa 78 glasova za, 32 protiv i 6 suzdržanih Mostov prijedlog Zakona o lokalnim izborima koji je nazvan "lex Vlahušić" budući da se zbog njega gradonačelnik Dubrovnika Andro Vlahušić neće moći kandidirati na lokalnim izborima. SDP i HNS već su najavili da će zakon poslati na ocjenu ustavnosti jer su uvjereni da će ga Ustavni sud srušiti. Zakonom se, naime, brani kandidiranje pravomoćno osuđenima, što znači da se odnosi i na Vlahušića koji je uvjetno osuđen na šest mjeseci zatvora. Most je podnio i amandman na taj prijedlog u kojem je u katalog kaznenih djela zbog kojeg se netko ne može kandidirati na lokalnim izborima i kazneno djelo protiv biračkog prava. SDP-ov Peđa Grbin poručio je kako je potpuno jasno da je zakon pisan zbog Vlahušića te da je Most samo u prijedlog zakona trebao samo dodatni i fotografiju dubrovačkog gradonačelnika. - Da ste htjeli sankcionirati kaznena djela i spriječiti sve one osuđene za kazneno djelo, to bi napisali, ali niste, vi ste petljali jednom, pa drugi put, pa je Vlada uputila u proceduru amandman. I sada je potpuno jasno ono što ste htjeli, hoćete spriječiti Vlahušića da se kandidira. Nisam sretan što je Vlahušić kandidat imajući u vidu što mu se stavlja na teret, no građani Dubrovnika su ga unatoč tome birali već dva puta birali – prigovorio je Grbin te optužio HDZ i Most da ovo rade jer ne mogu pobijediti Vlahušića u Dubrovniku.  >> Vrdoljak: Most želi eutanazirati Andru Vlahušića na neustavan način, ali neće uspjeti 