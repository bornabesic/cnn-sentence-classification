Sirijski predsjednik Bashar al-Assad tvrdi kako zapadne sile žele "spasiti teroriste", nakon što je vojska sirijskog režima ušla u Alep.  – U politici je uvijek bitno čitati između redova – kazao je Al-Assad za RT na pitanje da zapadne države od Rusije i Irana traže da stvore pritisak na sirijski režim kako bi se uvelo primirje u Alepu, u trenucima kada je još sirijska vojska jurišala na taj grad.  – Nije bitno što one (zapadne sile, op.a.) traže. Prijevod onoga što traže za Rusiju je da "zaustave napredovanje Sirijske vojske protiv terorista". To je značenje njihovih zahtjeva, zaboravite sve ostalo: Otišli ste predaleko u pobjeđivanju terorista, to se ne smije događati. Morate reći Sirijcima da to prekinu. Želimo sačuvati i zaštititi teroriste – kazao je Al-Assad. BBC piše da je odgođena planirana evakuacija pobunjeničkih boraca i civila iz Alepa. Autobusi koje je poslao režim su stigli u Alep, ali još niti jedan nije napustio grad.   >>Krik iz Alepa: Pomozite nam, Assadova vojska sve će nas pobiti! >>Utihnule borbe u Alepu, Turska priprema šatorski grad za izbjeglice 