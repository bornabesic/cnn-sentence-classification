Treći tjedan glasovanja u Saboru također je prošao bez zadržanog kvoruma, a situaciju su prokomentirali zastupnici Željko Glasnović, koji je u petak bio na službenom putovanju na koje ga je poslao Sabor, i Stevo Culej koji je bio u bolnici, kako piše HRT. Željko Glasnović tvrdi da je bio na službenom putu na koji ga je poslao Sabor u vezi s NATO-om, što poručuje i Ivanu Šukeru. – Znam što je administrativna stega i brojno stanje, a Šuker na raspolaganju ima saborsku službu. Ne treba opravdavati svoj nerad i krivnju prebacivati na nekoga drugoga, neću dopustiti da me netko blati, jer ako nisam u Saboru, ne znači da ne radim – rekao je Glasnović.  Dok zastupnik Stevo Culej tvrdi da je u četvrtak bio na ročištu u pravosudnoj farsi koju mu je namjestila bivša vlast zbog ćiriličnih pisama u Vukovaru, zbog čega mu je više puta pozlilo. Kaže da je Klub o tome bio upoznat, a da je za nedostatak kvoruma kriv Vilibor Sinčić koji je odgovoran samo prema svojim trima biračima.  Glasnović također tvrdi da nikad nije osobno razgovarao s Tomislavom Karamarkom o problematičnim stvarima. – Ne bavim se balkanskim marifetlucima, ne primam saborsku plaću i sve što radim – radim za svoje biračko tijelo – objasnio je.   Smatra da živimo u "paradajz-republici u kojoj nema vladavine prava". – Neka me poslušaju sada oni koji to ne shvaćaju – branitelji neće dugo trpjeti da se koče strukturne reforme – naglasio je. >> Milijan Brkić uzima kontrolu i vraća se u Sabor da spasi HDZ 