Ruski i turski zrakoplovi proveli su prvu zajedničku vojnu operaciju u Siriji. Meta im je bila Islamska država na položajima u provinciji Alep. - Ruske i turske zračne snage provode svoju prvu zajedničku misiju gađanja Islamske države u predgrađima grada al-Bab koji se nalazi u provinciji Alep - kazao je Sergej Rudskoj, načelnik stožera Glavne operativne uprave, prenosi RT. Ministarstvo obrane dodalo je, na temelju prvih informacija, kako je 'zajednički napor bio uspješan'. Rusija je paralelno uključena i u druge operacije vezane uz teroriste u Siriji pomažući sirijskoj vojsci u istočnoj pokrajini Deir ez-Zor. >> Nove žrtve u Siriji: Islamska država pokrenula veliku ofenzivu, poginulo više od 30 ljudi 