Francuske porezne vlasti poslale su McDonald'su račun od 300 milijuna eura za neplaćeni porez na dobit, koju je, smatraju, taj lanac restorana povukao preko podružnice u Luksemburgu, objavio je poslovni časopis L'Expansion. Kako piše taj list, a prenosi Reuters, porezne vlasti optužile su taj američki lanac restorana brze hrane da je koristio podružnicu u Luksemburgu – McD Europe Franchising – kako bi preusmjeravao dobit u zemlje s nižim porezima i to na način da je prekomjerno zaračunavao francuskom dijelu poslovanja korištenje brenda i ostale usluge. McDonalds France odbio je komentirati najnoviji razvoj situacije u aktualnoj istrazi poreznih vlasti u Francuskoj, o kojoj se prvi put doznalo 2014. godine. – McDonalds je jedan od najvećih platitelja poreza na dobit u Francuskoj i ponosni smo na to – priopćenoj je iz te grupe u utorak. McDonalds je od 2009. godine u Francuskoj platio 1,2 milijarde eura poreza te je investirao dodatnih milijardu eura, kreiravši 10.000 radnih mjesta.  U siječnju 2014. godine McDonald's je potvrdio da su francuske urede te kompanije tri mjeseca ranije pretražili porezni službenici, nakon što je L'Expansion objavio da se sumnja u transferiranje 2,2 milijarde eura izvan zemlje radi izbjegavanja plaćanja poreza. >> Ovo je McDonald'sov hamburger iz 1955. Vidite li nešto 'čudno'? >> Koliko vrijede poznate velike kompanije u odnosu na burze čitavih država? 