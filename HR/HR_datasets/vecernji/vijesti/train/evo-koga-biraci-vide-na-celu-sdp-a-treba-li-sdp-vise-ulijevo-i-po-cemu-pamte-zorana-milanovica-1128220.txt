Istraživanje koje je ekskluzivno za Dnevnik Nove TV provela agencija IPSOS pokazalo je kako većina birača, ne samo onih SDP-a, smatra da će Tonino Picula preuzeti vodstvo SDP-a.  Picula prema rezultatima nakete ima 29 posto potpore, slijedi ga Ranko Ostojić sa 25 posto, zatim Davor Bernardić s 22 posto. Orsat Miljenić tek je na četvrtom mjestu sa 6 posto, Vesna Škulic s 2 posto, a Karolina Leaković i Gordana Sobol dijele 1 posto. Birači SDP-a ipak misle kako bi vođa stranke trebao biti Ranko ostojić (38 posto potpore), slijedi Tonino Picula (26 posto) i Davor Bernardić (20 posto).  Na pitanje tko će SDP vratiti na vlast birači ponovno u vodstvo vraćaju Piculu, a za petama su mu još jednom Ranko Ostojić i Davor Bernardić. Ipak, birači SDP-a Ostojića i Piculu ovdje su potpuno izjednačili. Na ideološko pitanje treba li SDP više lijevo ili približiti se centru, 49 posto birača smatra kako treba ostati tu gdje jest. 22 posto misli da treba stremiti centru, a njih 20 posto odlučilo se za lijevu opciju. Ako dođu na vlast, birači smatraju kako bi prioriteti SDP najprije trebala biti politika prema mladima (43 posto), zaštita radničkih prava (41 posto), povratak radnicima (39 posto), veća zaštita umirovljenika (26 posto), reforma obrazovanja (25 posto), zalaganje za obrtnike i poduzetnike (22 posto), veće odvajanje crkve i države (17 posto) te veću zastupljenost žena u politici (11 posto). To da će odlazak Milanovića SDP-u donijeti više koristi nego štete, smatra 51 posto svih birača, da će sve biti jednako kao i prije, misli njih 29 posto, a da je to šteta za SDP, misli njih 12 posto. SDP-ovi su birači oko teme Zorana Milanovića podijeljeni jer njih 37 posto misli da će to biti korisno za stranku, ali ih isto toliko misli da će sve biti podjednako kao i prije. Šteta je za njih 20 posto.  Da je Zoran Milanović učinio više pozitivnog za državu smatra 46 posto birača, a da je bilo više negativnog, misli njih 36 posto, podjednako misli njih 9 posto, dok ostali nemaju jasan stav. SDP-ovi birači, njih 81 posto misli kako je učinio više pozitivnog na političkoj sceni, a samo 10 posto da je učinio više negativnog, da je učinio podjednako i dobrog i lošeg misli njih 7 posto. >> 'Plenković je Hrvatskoj bio nužan, za Milanovićem će plakati mediji' 