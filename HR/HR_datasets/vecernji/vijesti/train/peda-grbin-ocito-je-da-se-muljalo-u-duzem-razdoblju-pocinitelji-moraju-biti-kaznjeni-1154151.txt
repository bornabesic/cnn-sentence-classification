- Očito je da se muljalo u dužem vremenskom razdoblju - rekao je Peđa Grbin (SDP) za N1 komentirajući objavu premijera Andreja Plenkovića da je nepravilnosti s dnevnicama i putnim nalozima bilo i nakon mandata Zorana Milanovića. Grbin je rekavši da se radi o stvarima koje se nisu smjele događati te da je možda potrebno istraživati i prethodno razdoblje, ako slučajevi nisu otišli u zastaru. Izrazio je nadu da će DORH situaciji postupiti s dužnom pažnjom i reagirati što je prije moguće. Također jer rekao da treba što prije promijeniti načine isplata dnevnica kako bi se malverzacije svele na najmanju moguću mjeru. Grbin je zaključio da krivac ili krivci moraju biti kažnjeni, i to što je strože moguće. - Kaznena djela nemaju stranku, baš tako često, ispred sebe. Oni koji su ih počinili moraju biti kažnjeni - rekao je Grbin, dodajući da se ove stvari nisu događale kratko vrijeme. - Očito je da se muljalo u dužem vremenskom razdoblju - rekao je. >> Saucha se vratio u Sabor: Od nečega moram živjeti. Šutjeti neću, nitko mi neće staviti flaster! >> HDZ: Čim prije rasvijetliti aferu 'devizne dnevnice'. SDP: Suglasni smo 