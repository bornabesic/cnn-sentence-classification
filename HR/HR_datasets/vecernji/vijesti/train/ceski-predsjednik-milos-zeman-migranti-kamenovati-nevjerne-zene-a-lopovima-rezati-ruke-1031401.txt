Češki predsjednik Miloš Zeman šokirao je javnost izjavama o migrantima. Zeman je, naime, rekao da će migranti kamenovati nevjerne žene, lopovima rezati ruke te da će islamski velovi njegovu zemlju uskratiti za žensku ljepotu, javlja Daily Mail. - Biti ćemo uskraćeni za žensku ljepotu jer će one biti prekrivene od glave do pete. To će očito biti prednost za neke žene, no takve su ionako rijetke, rekao je Zeman u mesnici u selu Lechotice na istoku Češke. Češki predsjednik jučer je također kazao da će migranti poštovati šerijatske umjesto čeških zakona. - Nevjerne žene bit će kamenovane, a lopovima će rezati ruke - dodao je Zeman. U Češku je, prema podacima češke policije, od početka godine ušlo više od 7200 migranata.  >> Česi šalju svoje policajce kao podršku Mađarima na zaštiti granice  >> Je li češki predsjednik bio pijan na državnoj ceremoniji? 