Rusija je uložila veto na rezoluciju Vijeća sigurnosti UN-a u kojoj se osuđuje prošlotjedni napad kemijskim oružjem u Siriji i poziva sirijski predsjednik Bašar al-Asad, ruski saveznik, na suradnju u istrazi o tom incidentu. To je osmi put tijekom šestogodišnjeg rata u Siriji da je Moskva iskoristila svoje pravo veta u Vijeću sigurnosti da zaštiti Asadovu vladu. Ovim vetom Rusija je blokirala nacrt rezolucije koju su podnijeli Sjedinjene Države, Francuska i Velika Britanija. U tom se nacrtu osuđuje napad u Kan Šejkunu i poziva Asadova vlada da osigura pristup istražiteljima i razne informacije poput planova letova sirijskih borbenih zrakoplova. Kina, koja je šest puta uložila veto na "sirijske" rezolucije, u večeras se suzdržala, kao i Kazahstan i Etiopija. Deset zemalja glasovalo je za rezoluciju, a Rusiji se pridružila Bolivija. >>SVJETSKA EKSKLUZIVA Al-Assad: Europa se neće zaštititi od terorista jer ih podržava >>‘Nama Sirijcima žele uvesti demokraciju petrodolara, što je put u svjetski rat’ 