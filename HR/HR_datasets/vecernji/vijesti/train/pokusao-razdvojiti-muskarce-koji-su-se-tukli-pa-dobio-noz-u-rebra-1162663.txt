Na križanju Ilice i Selske u Zagrebu je oko 20 sati došlo do sukoba muškaraca zbog čega su dvojica završila u bolnici. Kako 24 sata doznaju od policije, sukobila su se trojica muškaraca, a dvojica su bila naoružana oštrim predmetima. Čini se kako su trojica mladića spriječila obračun noževima. Mladići stari 21, 20 i 19 godina slučajno su naletjeli na sukob. - Šetali smo nas kad smo čuli da se netko dere. Vidjeli smo tri muškarca kako se tuku. Prijatelj je pritrčao prvi da ih razdvoji, i bacio na pod jednog od napadača. Ja sam došao iza njega i izvukao mu nož iz ruke - rekao je mladić za 24 sata. Dvojica muškaraca su se tukla, a treći ih je razdvajao i on je dobio nožem u rebra, rekli su mladići. >> Ispovijest oca 18-godišnjaka koji je ubio vršnjaka: 'Uzeo je nož da si spasi život' >> Tučnjava u pekari u 5 ujutro: Braću napao nožem 