Uzrok požara koji je jučer izbio na drugom katu proizvodne hale poduzeća Viko u Ulici Mihovila Pavleka Miškine u Varaždinu je kvar na upravljačkoj jedinici komore za zagrijavanje komponenata. Očevid su obavili policijski službenici Policijske uprave varaždinske i vještaci Centra za forenzična ispitivanja, istraživanja i vještačenja Ivan Vučetić. Zbog kvara je došlo do pregrijavanja komponenti unutar komore i zapaljenja, a požar se proširio. Visina materijalne štete utvrdit će se naknadno. 