Hrvatska je u uskoj komunikaciji sa saveznicima u NATO-u i EU. Prenijeli smo im našu zabrinutost i koordiniramo s našim saveznicima buduće korake u politici prema BiH, na temelju naše politike potpore euroatlantskog puta BiH, osiguranja ravnopravnosti triju konstitutivnih naroda, pa tako i hrvatskog naroda u BiH, kazao je ministar vanjskih poslova Davor Stier. Istovremeno, ministar Stier najavio je kako će se na sjednici Vlade donijeti i formalna odluka Vlade o ponovnom pokretanju Savjeta za suradnju s međunarodnim kaznenim sudovima. – Znali smo da će biti izazova i otpora politici nove hrvatske Vlade koja ima artikuliranu politiku prema BiH, ali naš odgovor na te izazove je da ćemo ustrajati na toj politici, da ćemo biti usklađeni i koordinirani u Hrvatskoj i s našim saveznicama. Bez Hrvata u BiH nema niti BiH niti europskog puta Bosne i Hercegovine. Isto tako je jasno da bi bez europskog puta BiH bio ugrožen opstanak Hrvata u BiH – kazao je Stier. Istaknuo je kako je važno da sve nadležne institucije budu koordinirane, da se rasvijetle i ustanove sve činjenice u suradnji institucija Republike Hrvatske s drugim institucijama susjednih država kada je u pitanju kolanje dokumenata i uvid u klasificiranu dokumentaciju, koja se dogodila prije stupanja na dužnost ove hrvatske Vlade.  – Svaki zločin mora biti kažnjen, ali da se pravosuđe ne smije ispolitizirati, da nema mjesta za manipulaciju pravosuđem. Radit ćemo s institucijama susjedne države u ispunjenju standarda – dodao je. Na pitanje ima li veze uhićenje desetorice pripadnika HVO-a s posjetom predsjednika Vlade Andreja Plenković BiH, kazao je: – To su postupci koji se ne mogu pripremiti preko jednog vikenda, isto tako mogu se izmanipulirati u političke svrhe, a mi odgovaramo da ćemo ustrajati u našoj politici da BiH ide u EU, da bude stabilna zemlja u kojoj će Hrvati, Bošnjaci i Srbi biti ravnopravni. >> Iz Vlade potvrdili: Premijer Plenković nije znao za uhićenja pripadnika HVO-a. Miljavac upozorava: Više od 900 ljudi je u obradi >> Sud BiH odredio pritvor bivšim pripadnicima HVO-a iz Orašja! 