Jedan od najpoznatijih portreta slavnoga Pabla Picassa, "Žena koja sjedi u plavoj haljini", prodan je u ponedjeljak na dražbi u New Yorku za 45 milijuna dolara, izvijestila je njujorška aukcijska kuća Christie's.  Na slici koja je nastala 1939. "Femme Assise, Robe Bleu" Picasso je naslikao jednu od svojih najvećih muza i ljubavnicu Doru Maar, a kupio ju je jedan američki kolekcionar.  Portret je na dražbi organiziranoj prije šest godina dosegnuo cijenu od 26 milijuna dolara.  Žena koja sjedi u plavoj halijini Slika je prvobitno bila u vlasništvu Picassova agenta Paula Rosenberga, no poznati portret su u Drugome svjetskom ratu u okupiranoj Francuskoj 1940. zaplijenili nacisti. Na putu iz Pariza prema Njemačkoj, vlak u kojemu je transportirana presreli su pripadnici francuskog pokreta otpora pa je ostala u matičnoj zemlji. Dora Maar i Picasso bili su u turbulentnoj ljubavnoj vezi punih devet godina. Kad su započeli ljubavnu vezu slavni je umjetnik imao 58, a Dora Maar 31 godinu.  Godine 2015. Picassove "Žene iz Alžira" prodane su na aukciji u Christie'su za čak 179 milijuna dolara, što je rekord za jednu sliku prodanu na dražbi.   