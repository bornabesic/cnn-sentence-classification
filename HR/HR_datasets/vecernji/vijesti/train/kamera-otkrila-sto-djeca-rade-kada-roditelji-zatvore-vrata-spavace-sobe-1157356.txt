Kad mačke nema, miševi kolo vode, narodna je poslovica koja se više puta pokazala istinitom. Dokazuju to i dvogodišnji blizanci Andrew i Ryan Balkin iz New Yorka koji su postali hit na društvenim mrežama nakon što je njihov otac Jonathan objavio video njihove igre na Facebooku kada su trebali spavati. Roditelji su dječake odveli na spavanje u njihovu sobu, no oni se nisu dugo zadržavali u krevetićima. Izlazili su iz njih, slagali jastuke i skakali po njima, ponovno se vraćali u krevetiće... U jednom trenutku se vidi kako otac ulazi u sobu i stavlja ih u krevetiće, no čim bi zatvorio vrata, braća su nastavljala po starom. Nakon nekog vremena oba roditelja su ušla u sobu, ponovno ih spremila na spavanje, no ni to ih nije spriječilo da se ponovno počnu igrati. Njihovu igru snimila je kamera za nadzor djece, a otac je iduće jutro objavio ubrzani video na Facebooku koji je u nekoliko dana pregledan više od 11 milijuna puta.  >> Pogledajte kako je dvogodišnjak spasio svog brata zarobljenog ispod teške komode 