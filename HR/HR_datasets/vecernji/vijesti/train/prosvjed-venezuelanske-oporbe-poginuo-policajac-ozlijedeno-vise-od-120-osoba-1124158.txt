 Jedan je policajac poginuo, a dvojica su ozlijeđena u srijedu tijekom prosvjeda koje je organizirala venezuelanska oporba, izjavio je ministar unutarnjih poslova Nestor Reverol.  U sukobima s policijom ozlijeđeno je više od 120 ljudi, kazao je vođa oporbe Henrique Capriles.  U glavnom gradu Caracasu okupilo se nekoliko desetaka tisuća prosvjednika koji traže ostavku predsjednika Nicolasa Madura, kojeg  smatraju odgovornim za tešku gospodarsku krizu. Prosvjede je organizirala oporba kao odgovor na prekid procesa referenduma za opoziv predsjednika, koji je u srijedu trebao ući u zadnju fazu završnim prikupljanjem potpisa. >> Gotovo 45.000 ljudi na protuvladinom prosvjedu u Bruxellesu 