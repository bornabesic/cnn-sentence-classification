Ministar obrane Ante Kotromanović pred članovima Odbora za obranu i Nacionalnog vijeća za suzbijanje korupcije prezentirao je planove nabave za 2014. i 2015. godinu, kako bi “bili što transparentniji i jačali odgovornost na svim područjima u MORH-u”. Premda je i HDZ-ov Tomislav Ivić izrazio zadovoljstvo transparentnošću postupaka javne nabave, idući sastanak dužnosnika MORH-a i Odbora za obranu bit će u nešto dramatičnijem tonu. Ivić će, kako je najavio, zatražiti da ministar “izloži sve činjenice vezane za remont MiG-ova”. Upozorava da su probijeni rokovi remonta, da “posao nije odrađen kako je bilo planirano, zrakoplovi su davno trebali biti u operativnoj uporabi”, kaže Ivić, koji najavljuje i osnivanje istražnog saborskog povjerenstva. >> MORH "priznao" da je remont MiG-ova obavljen loše. I što sad? 