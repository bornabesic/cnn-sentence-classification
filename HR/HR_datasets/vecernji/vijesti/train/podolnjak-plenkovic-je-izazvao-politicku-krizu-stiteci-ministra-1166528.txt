Saborski zastupnik i potpredsjednik Mosta Robert Podolnjak u Varaždinu je a konferenciji za novinare ocijenio da je predsjednik Vlade Andrej Plenković izazvao političku krizu zaštitom ministra koji je, kako je ustvrdio, u sukobu interesa i ima političku odgovornost. Most nezavisnih lista je po drugi put izašao iz Vlade, ovoga puta zbog političke i moralne odgovornosti i sukoba interesa ministar financija Zdravka Marića, izjavio je Podolnjak. „Sve poznate relevantne činjenice nedvojbeno govore da je u određenom sukobu interesa bio u proteklom razdoblju, da je u mogućem kontinuiranom sukobu interesa uz djelovanje kao ministar financija s obzirom na činjenicu da mora djelovati u reguliranju mnogobrojnih situacija koje jesu vezanu za važne tvrtke pa tako i Agrorkor i da se morao izuzeti iz odlučivanja po tom pitanju duže vrijeme“, rekao je Podolnjak. Most smatra da je ministar financija i politički odgovoran kao jedan od aktera u Vijeću za financijsku stabilnost koje „nije spriječilo visok stupanj sustavnog rizika u realnom gospodarstvu“. Most ministru zamjera i povlašteni kredit koji je dobio 2010. godine preko Hrvatske poštanske banke. „Kao dužnosnik, državni tajnik nije smio uzeti kredit bez obzira na pravila banke“, smatra Podolnjak koji je najavio iznošenje i drugih argumenata u saborskoj raspravi o povjerenju Mariću. Govoreći o razrješenjima i ostavkama Mostovih ministara, Podolnjak je rekao da su premijeru Plenkoviću prije sedam dana rekli da ministar ne uživa povjerenje Mosta. „U ovom trenutka Vlada djeluje bez četiri ministra u vrlo važnim resorima. Ako premijer nema parlamentarnu većinu za nove ministre, uslijedit će izbori što nije dobro za stabilnost države jer će poremetiti gospodarske aktivnosti koje su planirane", upozorio je Podolnjak. Smatra da je za to odgovoran predsjednika Vlade. "Ali to je odgovornost predsjednika Vlade koji je zbog zaštite jedne osobe, ministra koji je u sukobu interesa i koji ima političku odgovornost, riskirao djelovanje Vlade i stabilnost političkog sustava i izazvao političku krizu“, izjavio je potpredsjednik Mosta. 