Iransko ministarstvo vanjskih poslova pozvalo je u nedjelju švicarskog veleposlanika koji zastupa američke interese u Teheranu te mu uručilo prosvjednu notu zbog uredbe američkog predsjednika Donalda Trumpa o privremenoj zabrani ulaska iranskih građana u Sjedinjene Dražve. Ureda o zabrani "temelji se na lažnim i diskriminacijskim izgovorima i krši konvencije o ljudskim pravima", stoji u noti koju je primio primio švciarski diplomat, prenosi agencija Irna. Sjedinjene Države nemaju diplomatsko predstavništvo u Teheranu te ih zastupa Švicarska. Vezani članak  Iran je u subotu odlučio primijeniti načelo reciprociteta nakon odluke američkog predsjednika Donalda Trumpa da na tri mjeseca zabrani ulazak Iranaca i državljana još šest muslimanskih zemalja u Sjedinjene Države, priopćilo je iransko ministarstvo vanjskih poslova. Iransko ministarstvo vanjskih poslova je usto naredilo iranskim veleposlanstvima i konzulatima da poduzmu korake kako bi pomogli iranskim državljanima koji su "onemogućeni da se vrate kući, na radno mjesto i na studij" u SAD-u. Nekim Irancima je nakon uredbe predsjednika Trumpa zabranjen ukrcaj u zrakoplov kojim su trebali putovati ili se vratiti u SAD. Trump je u petak uveo četveromjesečnu zabranu prihvata izbjeglica u Sjedinjenim Državama i privremeno zabranio ulazak u zemlju državljanima Irana, Iraka, Jemena, Libije, Sirije, Somalije, Sudana, rekavši da će ta mjera pomoći u zaštiti Amerikanaca od terorističkih napada. 