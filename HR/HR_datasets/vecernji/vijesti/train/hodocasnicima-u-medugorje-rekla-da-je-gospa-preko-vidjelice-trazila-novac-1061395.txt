Milansko tužiteljstvo otvorilo je istragu o navodnoj duhovnoj  savjetnici  Antonietti Frau (69), zvanoj Adriana, koja je preko svoje udruge u Torinu nazvane „Opus Mariae“ (inače, svećenička udruga s tim imenom postoji, ali ova Adrianina je lažna) skupljala novce od vjernika, koje je vodila u Međugorje, i stavljala na svoje račune.  Adriana je osobama koje su hodočastile u Međugorje govorila, kako piše Corriere della Sera, da je Gospa, preko vidjelice Vicke Ivanović Mijatović, tražila da doniraju novce tzv. udruzi „Opus Mariae“. Zakonski predstavnik te udruge bio je Adrianin zet, Pierluigi Paladino. Hodočasnici su na račun te prevarantske udruge uplatili više od 2,2 milijuna eura. Među prevarenim osobama bila je jedna dosta imućna žena iz Torina, koja je bila toliko opsjednuta da je istrazi govorila kako oni „ne mogu shvatiti veliki Isusov i Gospin projekt“ itd. Bila je toliko opsjednuta da je prekinula svaki odnos s mužem i sinom. Tužiteljica Luisa Baima Bollone priprema optužnicu protiv Antoniette Frau za obmanu. Psihološki labilne osobe, kao što je starija žena iz Torina, koja je namjeravala donirati dodatnih 300 tisuća eura udruzi „Opus Mariae“ i što je istraga zaustavila, Antonietta Frau je obmanjivala lažnim obećanjima. Da nešto nije u redu s tom udrugom primijetio je muž torinske žene, koji je također vjernik i koji je udruzi već dao 9.000 eura, te su oni svake godine, od 2006., odlazili u Međugorje. Naime, od 2010. primjećuje kako se „duhovna savjetnica Adriana“ držala sve autoritativnije, gotovo na granici s fanatizmom. Iskorištavala je i ime Vicke Ivanović da bi prikupljala novce.  >>Hodočasnici će za Međugorje letjeti zrakoplovom Saab 300 >>Međugorje između vjere i komercijalizacije 