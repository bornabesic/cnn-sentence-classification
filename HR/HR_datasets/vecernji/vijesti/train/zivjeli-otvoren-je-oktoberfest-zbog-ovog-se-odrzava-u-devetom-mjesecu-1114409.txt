Oktoberfest, najveći svjetski festival piva otvoren je u subotu u Münchenu. Najdraži sajam pivopija održava se 183. puta po redu, a počinje krajem rujna. Međutim, zašto se sajam ovog trpkog pića održava u rujnu, a ne u listopadu (Oktober) kako sugerira naziv festivala? Naime, razlozi su povijesne pa i marketinške prirode. Prvi Oktoberfest održao se 1810. godine u čast vjenčanja bavarskog princa Ludwiga i princeze Therese von Sachsen-Hildburghausen. Svečanost je započela 12. listopada 1810., a utrkom konja završila je 17. listopada. Sljedećih godina proslava se iznova ponavljala pa se tako vrijeme trajanja sajma piva produljilo te je njegovo održavanje prebačeno na rujan. Datum održavanja festivala pomaknut je zbog boljh vremenskih uvjeta. Rujanske noći toplije su, pa bi tako posjetitelji uživali u ispijanju najdražeg pića na livadi, u vrtovima ili šatorima na otvorenom. Povijesno gledajući, posljednji vikend Oktoberfesta održao se u listopadu pa se ta tradicija sačuvala do danas. Na ovogodišnjem Oktoberfestu u bavarskoj prijestolnici očekuje se 6,5 milijuna posjetitelja u dva tjedna festivala. Zbog terorističkih napada koji posljednjih mjeseci pogađaju Europu pojačane su mjere sigurnosti. >> Oktoberfest nikad ne spava: Evo kako izgleda jedan dan u životu radnika 