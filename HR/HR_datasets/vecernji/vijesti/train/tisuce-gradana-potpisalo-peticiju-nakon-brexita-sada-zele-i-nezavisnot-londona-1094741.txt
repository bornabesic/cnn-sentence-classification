Nakon pokrenute online peticije u kojoj Britanci traže novi referendum i povratak Velike Britanije u Europsku uniju, na stranici Change sada je osvanula peticija kojom žele da London napusti Ujedinjeno Kraljevstvo i samostalno se priduži Europskoj uniji. U proteklih 11 sati prikupljeno je više od 55.000 potpisa. Peticiju je pokrenuo nezavisni novinar James O'Malley, a sudeći po rezultatima 60% Londonaca protivi se Brexitu. O'Malley želi da London ostane srce Europe i internacionalni grad, a peticiju je poslao i novoizabranom gradonačelniku Sadiqu Khanu i upitao ga: "Zar radije ne bi bio predsjednik Sadiq?". Iako je peticija humoristične prirode zapravo odražava stajalište i frustracije građana Londona nakon ishoda ovog povijesnog referenduma. Međutim, novinar Tony Traver priznao je za BBC da London smatra "radikalno drukčijim od ostatka Ujedinjenog Kraljevstva" te da bi pomicanje mogućnosti donošenja važnih odluka u gradove ili vijeća, pomoglo riješiti problem razlika u zemlji. >> Izlazak Velike Britanije iz EU prijetnja i za uspješnu "Igru prijestolja" 