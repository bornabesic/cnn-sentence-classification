Živjela je Lajka sretno šest godina, imala je sve što sretan pas treba i može poželjeti. Spavala je na toplom krevetu, nije se odvajala od svoje skrbnice koja ju je pazila, mazila i voljela. Vraćala je ona za tu ljubav onako kako to psi znaju, bezgraničnom vjernošću. I nije ni slutila da će zajedničkoj sreći brzo doći kraj. Njezina skrbnica iznenada je otišla na put s kojeg se nikad više neće vratiti, preselila se na drugi svijet. Tražila ju je Lajka po kući, pretraživala svaki kutak dvorišta, bolno je cvilila i plakala. Zdjelica s hranom danima je nije zanimala. Lajka je ostala sama u dvorištu u kojem je nekad bila sretna, za nju se nema tko brinuti. Dobri susjedi donose joj hranu, ali njoj treba čovjek da joj vrati nadu i želju za životom. Ako imate dom za Lajku, nazovite 091/59-44-857. 