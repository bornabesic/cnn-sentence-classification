Trgovački lanac Metro povukao je iz prodaje smrznute pileće filee u pakiranju od 10 kilograma zbog utvrđene salmonele, priopćila je danas Hrvatska agencija za hranu. "Subjekt u poslovanju s hranom METRO CASH & CARRY HRVATSKA tijekom provedbe samokontrola u objektu odobrenog broja 1392 obavio je uzorkovanje proizvoda Smrznuti pileći file prsiju klasa A, neto težina :10 kg, proizvođača RzZD Res-Drop sp.z.o.o. Konopnickej 18, 35-211 Rzeszów, Poljska, PL 18633901 WE. Dana 2. prosinca 2016. subjekt je zaprimio analitičko izvješće Centra za kontrolu namirnica o utvrđenoj prisutnosti Salmonella ser. Infantis. Sukladno vlastitim procedurama, predmetni subjekt povukao je i obavio opoziv proizvoda", kaže se u priopćenju. Datum proizvodnje povučenog proizvoda je 30. rujna 2016., a zamrznut je istoga dana. Rok trajanja je godinu dana. >> Povlače ih s tržišta: Salmonela pronađena i u pilećim prsima >> Novi slučajevi: Salmonela pronađena na tržnicama u Županji i Zagrebu, čak i u prepeličjim jajima 