Ministar Tolušić, između ostalog, u svojoj objavi pojedinim lobijima koji se, kako kaže, trude spriječiti donošenje Zakona o suzbijanju nepoštenih trgovačkih praksi, poručio je da uzalud troše energiju. "Ovo je ugovor jednog velikog stranog trgovačkog lanca s našim domaćim poljoprivrednim proizvođačem. Na cijenu našeg proizvoda trgovac udara odnosno ucjenjuje našeg proizvođača s gotovo 80 % rabata. Upravo zbog ovakvih pametnjakovića i uvodimo Zakon o suzbijanju nepoštenih trgovačkih praksi. Stvarno ne znam tko normalan misli da je 80 % rabata na proizvođačku cijenu pošteno i normalno ponašanje. Nisu ni domaći trgovački lanci puno bolji, ali ovo je jedan od najružnijih primjera. I zato, koliko god se pojedini lobiji trudili spriječiti donošenje ovog Zakona (a sad mi je jasno zašto), mogu im samo poručiti da uzalud troše energiju. Bolje im je da počnu mijenjati ugovore i način poslovanja", napisao je Tolušić. > > Tomislav Tolušić: Učinit ću sve da hrvatsku poljoprivredu vratimo u život 