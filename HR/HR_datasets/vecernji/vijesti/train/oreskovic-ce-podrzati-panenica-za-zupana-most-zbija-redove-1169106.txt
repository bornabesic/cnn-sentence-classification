Bivši premijer Tihomir Orešković podržat će Tomislava Panenića vukovarsko-srijemskog župana na lokalnim izborima, piše 24 sata Njih dvojica najavila su zajedničku konferenciju za medije u petak u 13 sati u hotelu Lav u Vukovaru. Svojim povratkom Orešković staje uz Most, a Božo Petrov i Nikola Grmoja pokazuju da se neće predati bez ispaljenog metka kao što se smatralo u nekim HDZ-ovim redovima. - Razlog zašto sam se kandidirao mislim da je svakome jasan. Živimo u županiji koja tone zajedno sa svojim kapetanom. Ovakav način funkcioniranja županije ne može opstati. Da bismo spasili ono što se spasiti može, potrebne su promjene. I to velike promjene. Dolazim iz gospodarstva i razvoj gospodarstva bit će mi prioritet. Gospodarstvo je ključ tog spasa - rekao je za Glas Slavonije bivši ministar gospodarstva iz redova Mosta. 