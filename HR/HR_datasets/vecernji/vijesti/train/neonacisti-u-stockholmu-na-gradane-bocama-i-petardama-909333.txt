U mirnoj i uljuđenoj Švedskoj nakon sedam mjeseci opet neredi. Ovaj put sukobili su se neonacisti i antifašisti, "igrale" su baklje i petarde, bacale se boce. Kako piše AP, u predgrađu Stockholma Karrtorpu dvije su osobe ozlijeđene, uhićeno je 28 ljudi, a jedan policajac ranjen u leđa teškim predmetom, kad je grupica od 40-ak neonacista napala dvjestotinjak građana, okupljenih u mirnom antinacističkom prosvjedu. Skup je upriličila lokalna udruga građana, nezadovoljna rastućim ksenofobnim i nacističkim stremljenjima u tamošnjem društvu. Lokalna televizija donosi snimku na kojoj su viđene obitelji s bebama u kolicima kako bježe od eksplozija petardi, čuje se i vrištanje, kao i antifašističke parole. Odgovornost za napad na mirne prosvjednike preuzela je skupina koja se naziva Švedski pokret otpora. Švedska traži da se ponovo uvedu vize za Srbiju, BiH, Crnu Goru...   