Gradonačelnik Zadra, Božidar Kalmeta, prokomentirao je današnju situaciju u kojoj je premijer Andrej Plenković zatražio smjenu trojice ministara Mosta. - Most ne zna što je, je li oporba ili vlast - izjavio je Kalmeta i dodao da koriste svaku situaciju u kojoj mogu dobiti političke bodove. Poručio je da ne zna "gdje idemo". - Ako dođe do izbora, građani će kazniti Most - rekao je Kalmeta. Na pitanje je li Most krivac za mogući pad Vlade Kalmeta je odgovorio: 'Pa naravno!'. Za premijera Andreja Plenkovića rekao je kako je državnik koji "zna povući državničke poteze". Plenković je odlučio tražiti smjenu ministara Slavena Dobrovića, Vlahe Orepića i Ante Šprlje jer nisu prihvatili prijedlog Vlade da odbije SDP-ov zahtjev za pokretanjem povjerenja ministru financija Zdravka Marića. 