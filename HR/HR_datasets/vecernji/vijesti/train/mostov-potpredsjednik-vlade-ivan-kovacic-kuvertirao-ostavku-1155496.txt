Iako je Slobodna Dalmacija večeras napisala da je potpredsjednik Vlade i ministar uprave Ivan Kovačić već kuvertirao svoju ostavku premijeru Andreju Plenkoviću, njegov savjetnik Ivica Relković je u Dnevniku 3 HRT-a demantirao tu informaciju, ali je potvrdio da Kovačić traži ispriku HDZ-a zbog izjave njihova zastupnika Josipa Đakića.  Posebni savjetnik za poslove unutarnje politike ministra uprave Ivica Relković kazao je da Kovačić očekuje javnu ispriku od Đakića. - Dogodila se vrlo nekorektna izjava Josipa Đakića da je primanjem Višnje Tafre i Vesne Nađ Kovačić donio jednu podlu odluku - kazao je Relković i dodao kako je Tafru imenovala Vlada nakon javnog natječaja dok je ministar branitelja Tomo Medved "tjednima molio Kovačića da ju primi".  - Nakon što je ministar Kovačić udovoljio toj molbi, slijedi ovakav nečuven napad Kovačića da je donio podle odluke - kazao je Relković. - Ako je to stav HDZ-a, naravno da ministar Kovačić nema što tu više raditi. Stoga očekujemo javnu isprika zastupnika Đakića. Smatramo da je to minimum korektnosti da bi se ministar Kovačić mogao dalje pojavljivati u istoj sobi s drugim ministrima. Ili će ostati u zraku da je on podlac - objasnio je Relković te je dodao kako ostavka nije kuvertirana, kao što je večeras pisala Slobodna Dalmacija.  - Očekuje se da se do prve sjednice Vlade da se dogodi ta isprika, inače na tu sjednicu Vlade Kovačić sigurno neće doći s etiketom da je podlac - kazao je Relković. >>Đakić: Oni koji odsluže dobrovoljni vojni rok trebaju imati prednost pri zapošljavanju > > Most potvrdio svog kandidata za gradonačelnika Zagreba 