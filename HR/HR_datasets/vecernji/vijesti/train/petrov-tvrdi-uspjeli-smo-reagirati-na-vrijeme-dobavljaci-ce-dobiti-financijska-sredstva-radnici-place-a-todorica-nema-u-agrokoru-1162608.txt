Ne vidimo razlog zašto bismo tražili opoziv ministra Marića, s obzirom na informacije s kojima sad baratamo, izjavio je Božo Petrov koji je govorio o događajima u Agrokoru. Petrov je u razgovoru za RTL rekao kako ne postoji način da se Ivica Todorić vrati u Agrokor te da zakon nije pisan za njega. Izjavio je i da je gospodarski sustav očuvan jer su kao "zajednička vlada donijeli zakon". - Uspjeli smo reagirati na vrijeme, dobavljači će dobiti financijska sredstva, radnici plaće, a Todorića nema u Agrokoru. Druga faza je restrukturiranje - izjavio je Petrov. Zalaže se za hrvatske kompanije sudjeluju u kupnji Agrokora, a na pitanje koje bi to kompanije bile Petrov je rekao da je najvažnije da "hrvatske kompanije trebaju biti konkurentne na tržištu" i da imaju mogućnost natjecati se. - Ne smije se dogoditi situacija da već sada bude privilegirano za neke druge strane kompanije - izjavio je Petrov. Prokomentirao je i izjavu da premijer neće dopustiti korištenje represivnog aparata u predizborne svrhe te je upitan pokušava li to učiniti? - Nema govora o tome da se na bilo kakav način može dopustiti da se represivni aparat koristi u političke svrhe. Ne postoji vrijeme u kojem se istrage mogu provoditi ciljano, istrage se provode kada za to postoje elementi. I prije izbora i nakon i tijekom izbora - izjavio je Petrov za RTL. >> Plenković: Potezi vezani za Agrokor vrlo su relevantni za Slavoniju >> Ivica Todorić i njegova uprava uklonjeni s internetske stranice Agrokora 