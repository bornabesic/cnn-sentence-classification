BREZA - Čedomir Šurlan držao je nekoliko mjeseci mrtvo tijelo svoje 92-godišnje majke Milice u njezinu stanu u bosanskom gradiću Brezi. Mrtvo tijelo u raspadajućem stanju pronašli su policajci i susjedi nakon što su poslije neizdrživa zadaha provalili u njezinu kuću. Starica je nađena u sobi iz čijih vrata je izvađena brava, u stanu kojem njezin sin dugo vremena nikome nije dao pristupa. Iako je njezin sin prilikom privođenja izjavio da je starica umrla prije dva mjeseca, pretpostavlja se da smrt nije prijavljena najmanje pola godine. Upravo su poštari donoseći mirovine primijetili da nešto nije u redu. Policija je u posljednji trenutak spriječila Čedomira da se ubije, a on je odmah prevezen u Psihijatrijsku bolnicu u Sarajevu. (MB) 