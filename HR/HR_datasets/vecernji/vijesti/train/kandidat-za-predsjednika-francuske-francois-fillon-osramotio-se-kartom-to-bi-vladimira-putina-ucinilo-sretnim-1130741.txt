Njemački mediji zabavljaju se na račun karte koju je francuski kandidat za nominaciju konzervativaca za predsjedničke izbore Francois Fillon objavio u predizbornoj brošuri, a prikazuje Njemačku podijeljenu na Istočnu i Zapadnu, 26 godina nakon ujedinjenja.  "Nešto nije u redu" u brošuri izdanoj za kampanju bivšeg premijera, primijetio je kanal N24, dok list Die Welt ukazuje na "neugodnu pogrešku u programu Francoisa Fillona". Neue Presse govori o povratku Hladnog rata i dana komunističke Njemačke te piše da "u Fillonovu programu Demokratska Republika Njemačka i dalje postoji". – To bi Putina učinilo sretnim – jedan je od komentara na društvenim mrežama, koji se referira i na Fillonovu želju za približavanjem Moskvi.  Na 59. stranici brošure objavljene uoči predsjedničkih izbora u Francuskoj u svibnju sljedeće godine, karta Europa prikazuje granicu koja dijeli Njemačku na istok i zapad, onako kako je izgledala prije ujedinjenja 10. studenoga 1990. >> Na crpki kod Udina Jugoslavija i dalje postoji >> Facebook korisnike proglasio mrtvima - čak i Zuckerberga 