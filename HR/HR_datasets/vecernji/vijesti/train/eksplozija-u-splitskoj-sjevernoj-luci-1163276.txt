U petak u podne došlo je do eksplozije u splitskoj Sjevernoj luci. Neslužbeno doznajemo da je eksplodirao silos, vjerojatno sa žitom, a očevici su svjedočili da su dijelovi letjeli po zraku. Kako doznajemo, teže su ozlijeđene četiri osobe, a riječ je o radnicima Sjeverne luke. Zadobili su opekline po ekstremitetima.  Očevici su rekli da je eksplozija bila silovita, a oštećena je i kuća u blizini.  Eksplozija u silosu bila je toliko jaka da je jedan kontejner preletio čak 40 metara i završio u dvorištu Petra Benzona. - Kontejner je poletio 40 metara u zrak i pao u moju okućnicu. Ne mogu vjerovati... Da je pao na kuću, sve bi nas ubio. Bio sam u kući kad je eksplodiralo, mislio sam da mi je avion pao na krov. Pa to nema ni u crtanim filmovima, rekao je Benzon koji je pukom srećom ostao neozlijeđen. Policija je dojavu dobila u podne i izašla na teren. Zatvoren je promet oko Sjeverne luke u smjeru Vranjica, a sve službe po dojavi izašle su na teren.  Pozivamo sve čitatelje koji su se zatekli u blizini nesreće da nam pošalju svoje fotografije na dojavi@vecernji.net ili na Facebook stranicu portala Vecernji.hr.  >> Istražitelji pronašli pismo, tko je preuzeo odgovornost za napad? Golman Borussije: 'Čuo se prasak. U šoku smo legli na pod' >> Krvava Cvjetnica: Pokolj kršćana u Egiptu uoči posjeta pape Franje 