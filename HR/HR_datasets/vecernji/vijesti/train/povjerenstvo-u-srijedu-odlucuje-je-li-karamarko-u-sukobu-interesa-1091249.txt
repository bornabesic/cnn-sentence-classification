Povjerenstvo za odlučivanje o sukobu interesa će u srijedu, 15. lipnja, u 12 sati donijeti odluku o slučaju prvog potpredsjednika Vlade i predsjednika HDZ-a Tomislava Karamarka, odnosno odlučiti je li u sukobu interesa, objavilo je danas Povjerenstvo. Povjerenstvo za odlučivanje o sukobu interesa pokrenulo je 18. svibnja postupak u slučaju Tomislava Karamarka zbog mogućeg sukoba interesa, nakon što su objavljeni podaci o poslovnom odnosu između Karamarkove supruge i njegova prijatelja Josipa Petrovića, savjetnika mađarske naftne kompanije MOL. Oporba je u međuvremenu pokrenula pitanje povjerenja Karamarku potpisom 39 oporbenih zastupnika koji su predani Saboru 18. svibnja, pa se u skladu s poslovničkim rokom od mjesec dana glasovanje o povjerenju treba održati do 18. lipnja. >> Tomislav Karamarko na Vladi se izuzeo od glasovanja o Ini 