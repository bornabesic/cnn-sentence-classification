Pred HDZ-om ključni je tjedan u kojem će se Andrej Plenković suočiti s brojnim kandidatima za ministre i donijeti odluke koji će HDZ-ovi ljudi sjediti u budućoj Vladi HDZ-a i Mosta. Sutra Plenković nosi predsjednici RH sigurno 91, a možda i koji više, potpis da bi dobio status mandatara (sve ovisi koliko će točno potpisa saborskih zastupnika predati Most – 14 ili više). Nova konstelacija snaga Razgovori s kandidatima za ministre počinju ili već sutra ili najkasnije prekosutra. U HDZ-u zasad kažu da je odlučeno tek o troje sigurnih ministara, odnosno potpredsjednika Vlade, a to su Davor Ivo Stier (ministar vanjskih poslova i potpredsjednik Vlade za taj resor), Zdravko Marić (ministar financija i vjerojatni potpredsjednik za gospodarstvo i financije u slučaju da se Ivana Maletić definitivno vraća u Bruxelles) te Damir Krstičević (ministar obrane i potpredsjednik za unutarnju politiku i domovinsku sigurnost). Plenković sutra ide predsjednici po status mandatara i sigurno nosi 91 potpis Iako se javnost danima zabavljala polemikom tehničkog ministra kulture Zlatka Hasanbegovića i Milorada Pupovca, lidera Srba u Hrvatskoj, jer je potonji rekao da manjine neće podržati Vladu ako u njoj ponovno bude sjedio Hasanbegović, u HDZ-u još nema službene odluke koja je sudbina zvijezde desnog političkog spektra. Iako su uoči izbora i u prvim danima nakon izbora iz HDZ-a stizale neslužbene informacije da Hasanbegović nikako neće biti ministar, sada je odgovor da se o tome još nije odlučivalo. – Vidjet ćemo što će biti – kratko nam je jučer rekao Hasanbegović. Kuloarski se sve češće čuje da bi ga u resoru kulture mogla zamijeniti Nina Obuljen, znanstvena suradnica u Institutu za razvoj i međunarodne odnose, koja je u mandatima Bože Biškupića i Jasena Mesića bila pomoćnica ministra kulture, ali i državna tajnica. Naši izvori iz HDZ-a kažu da je Plenković navodno razgovarao s Ninom Obuljen te da su se stvari nakon tog razgovora promijenile, iako je ona prvo bila protiv preuzimanja te funkcije. Teren joj je vjerojatno pripremio i Božo Biškupić, smatra naš izvor. U novoj konstelaciji snaga moglo bi preživjeti i četvero tehničkih ministara: Tomislav Tolušić (ili fondovi EU ili poljoprivreda), Oleg Butković (promet), Anton Kliman (turizam) te Tomo Medved (branitelji). Izvor blizak Andreju Plenkoviću kaže da su sva četvorica u igri. Upućeni tvrde da je teren za Ninu Obuljen u Ministarstvu kulture pripremio Biškušić Iako je Kliman bio doživljen kao čovjek Tomislava Karamarka (dugogodišnji su prijatelji) i skoro je otpao s liste, to što je sa 14. mjesta u osmoj izbornoj jedinici (nezahvalnoj i teškoj za HDZ) uspio preferencijalnim glasom izboriti saborski mandat kvalificiralo ga je za čovjeka na kojeg se računa. Osim toga, Kliman je po HDZ-ovim anketama bio najpopularniji ministar, a u svom resoru ima dobre rezultate. Problemi branitelja I Tomo Medved, kao čovjek koji je preuzeo resor branitelja nakon fijaska s Mijom Crnojom, pokazao se kao osoba koja ima potporu i koja razumije probleme braniteljske zajednice. Sve se češće spominje da bi ministar zdravlja mogao biti Milan Kujundžić, s obzirom na to da Drago Prgomet nije zainteresiran za tu poziciju. Naši izvori smatraju da bi Kujundžić, osim što je dugogodišnji liječnik, Plenkoviću dobro došao kao jedan od tvrđih desničara i konzervativaca na ministarskoj poziciji. I Kujundžić je saborski mandat izvojevao s 14. mjesta uz pomoć preferencijalnog glasa. Otvoreno je pitanje ministra znanosti i obrazovanja, hoće li to biti Damir Jelić ili Radovan Fuchs. >> Potpredsjednik Vlade i ministar obrane bit će ipak Krstičević Zlatko Hasanbegović Vidjet ćemo što će biti Kuloarski se sve češće čuje da bi ga u resoru kulture mogla zamijeniti Nina Obuljen, ali kontroverzni ministar kulture na pitanje o odlasku iz Vlade odgovara s: “Vidjet ćemo što će biti” i tvrdi da se o njemu još nije odlučivalo. Tomo Medved Dobar izbor za resor branitelja Nakon fijaska s Mijom Crnojom pokazalo se da je on dobar izbor za resor branitelja, a Medved se dokazao kao osoba koja ima potporu i koja razumije probleme braniteljske zajednice. Davor Ivo Stier Njegov je položaj siguran Visoko pozicionirani izvor u HDZ-u kaže da je za sada odlučeno samo da će Davor Ivo Stier biti ministar vanjskih poslova te potpredsjednik Vlade za taj resor. 