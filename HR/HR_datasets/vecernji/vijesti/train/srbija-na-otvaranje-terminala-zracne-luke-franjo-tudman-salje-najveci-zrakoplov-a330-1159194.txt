Otvoren je novi terminal Zračne luke Franjo Tuđman, a jutros je na svojoj redovitoj liniji Beograd – Zagreb, umjesto ATR-72, kapaciteta 66 putnika, srbijanska nacionalna aviokompanija Air Serbia poslala najveći zrakoplov iz svoje flote – Airbus 330-200 kapaciteta 254 putnika. Na prvom letu iz Beograda koji je sletio na novi terminal Zračne luke Franjo Tuđman, bila je i Večernjakova novinarka. A330-200 Air Serbije širokotrupni je zrakoplov za interkontinentalne letove, a njime srbijanska aviokompanija na redovnoj liniji povezuje Beograd i New York. Srbijanski zrakoplov A330 nazvan je Nikola Tesla, a mi smo provjerili kako je biti među 130 putnika koji su jutarnjim letom iz Beograda prvi put sletjeli na terminal Franjo Tuđman.  Pogledajte video...   U srbijanskoj su aviokompaniji prigodom otvaranja novog terminala Zračne luke Franjo Tuđman i leta A330 uveli posebnu cijenu karte od 59 eura. Povratni let iz Zagreba za Beograd je u 10.05 sati s dolaskom u Beograd u 11.10 sati, a za taj je let karte kupilo također 130 putnika. >>Srbija na otvaranje terminala Zračne luke Franjo Tuđman šalje najveći zrakoplov A330  