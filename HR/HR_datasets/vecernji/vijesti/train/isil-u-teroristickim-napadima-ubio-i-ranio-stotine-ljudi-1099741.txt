7. siječnja 2015. napadnuta je redakcija lista Charlie Hebdo u kojem je poginulo najmanje 12 ljudi, među kojima dva policajca, glavni urednik Stéphane “Charbo” Charbonnier i trojica vodećih karikaturista. 14. veljače 2015. dogodio se napad u kafiću u Kopenhagenu u kojem je ubijeno dvoje ljudi. Petero ih je ranjeno, među njima i dva policajca. To se dogodilo na skupu posvećenom slobodi govora koji je organizirao kontroverzni švedski umjetnik Lars Vilks. 26. lipnja 2015. Naoružani muškarci napali su dva turistička hotela u odmaralištu u Sousseu u Tunisu pri čemu je poginulo 37 ljudi. 13. studenog 2015. Teroristički napad u Parizu u studenom 2015. bio je koordinirani teroristički akt na čak šest mjesta u središtu Pariza. Poginulo je 129 ljudi, a oko 300 ih je ranjeno. 10. ožujka 2016. U terorističkom napadu u Istanbulu ubijeno je 12 ljudi među kojima je bilo devetero njemačkih državljana. 22. ožujka 2016. Riječ je o koordiniranom terorističkom napadu u Bruxellesu koji se dogodio na dvije lokacije, u bruxelleskoj zračnoj luci koja se nalazi 11 kilometara od središta grada i u podzemnoj željeznici. Treća eksplozija dogodila se nakon dolaska policije. Službeno je potvrđeno da su poginule 42 osobe i da ih je ranjeno najmanje 330. 12. lipnja 2016. U terorističkom napadu na gay club u Orlandu ubijeno je najmanje 50 osoba, a ozlijeđene su 53. 13. lipnja 2016. Francuski policajac i njegova supruga ubijeni su u napadu koji se dogodio u predgrađu Pariza. 28. lipnja 2016. U terorističkom napadu na zračnu luku Ataturk u Istanbulu poginulo je najmanje 50 ljudi, a više od stotinu ih je ozlijeđeno. 