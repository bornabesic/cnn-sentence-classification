Tomislav Rendulić (23) iz Tomašnice ubijen je oko 18,30 sati, na karlovačkom kupalištu u Zadobarju.  Njega je, iz još nepoznatih razloga, hicem iz vatrenog oružja ubio 62-godišnji Mijo Fanjak iz Zadobarja. Prema neslužbenim informacijama ubojstvo je počinjeno iz kubure. U vrijeme ubojstva na kupalištu uz Dobru bilo je mnogo kupača koji su svjedočili tragediji.   Očevici kazuju kako je Mijo Fanjak često dolazio na ovo kupalište u svome naselju, a što ga je nagnalo da ubije mladića iz susjednog mjesta nitko danas nije mogao pretpostaviti. Ni sat nakon ovog ubojstva u Karlovačkoj županiji dogodila se nova tragedija. Petnaestak kilometara dalje, u Bariloviću se na rijeci Korani utopio 29-godišnji M.G.  iz Belajskih Poljica. On je, oko 19,30 sati, skočio s mosta u Koranu i nije isplivao. Ubrzo je pronađen  mrtav, a na kupanje je toga dana došao s prijateljima. >> Ranko Lalić nožem ubio suprugu pa si presudio skokom u Dunav 