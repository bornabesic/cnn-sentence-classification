Možda smatrate kako su sve to teorije zavjere, a možda i izbjegavate teme o ''načinima na koji nas kontroliraju'' jer nas podsjećaju da živimo živote koji su opisani u romanima kao što su 1984. i Vrli novi svijet. No, kakvo god mišljenje imali, Listverse nas je podsjetio na koje sve načine vlada/izvanzemljani/elite mogu doći do naših podataka u tren oka. Živimo u svijetu u kojem smo se, dobrovoljno ili ne, odrekli vlastite privatnosti. 1. Nadzorne kamere Godine 2011. godine na svaka 32 građanina Velike Britanije postojala je jedna nadzorna kamera, a danas je jedna kamera na svakih 11 građana. A Velika Britanija nije izuzetak. Ne treba previše kopati kako bi se otkrilo povećanje broja nadzornih mehanizama. Doduše, iako neki osjećaju nelagodu dok su promatrani u nekoj kontrolnoj sobi baš na svakom koraku, ljudi su vrlo brzo, uime sigurnosti, prihvatili takvu vrstu nadzora. Bilo je uobičajeno da kamere stoje u velikim centrima, tvrtkama i pokraj bankomata. Sada su posvuda. Svaki pedalj javne površine je ''osvijetljen''. 2. Pametni televizori Ako je vaš televizor spojen na internet, ne samo što je sve što ste ikada pogledali snimljeno, nego je moguće i da vas netko gleda. Da, gleda. Većina takvih televizora imaju ugrađenu kameru i mikrofon, a uime sigurnosti čak i osrednji haker lako će izlistati vaše aktivnosti u dnevnoj sobi. Ako je spojeno na internet – dostupno je. 3. Kreditne kartice Davno je pobijena teorija zavjere prema kojoj je sav sadržaj vaših kartica tj. lista vaših kupnji, štednji i ostalog dostupan. No svjetske vlade, ponovno uime sigurnosti, to zaista mogu napraviti. Pogotovo u borbi protiv terorizma kada se promatraju sve sumnjive transakacije. 4. Internet pretraživanja/povijest Brišete povijest? Ako je odgovor DA, znajte da nema potrebe za tim. Svako pretraživanje skladišti se. Sve što ste ikada utipkali na svjetskoj mreži negdje je zabilježeno i može se upotrijebiti protiv vas. Vlade su čak išle toliko daleko da su objavile kako drže godišnje zapise svih relevantnih pružatelja komunikacijskih usluga, a svaka riječ koja može biti okidač za terorizam ili sumnjive radnje, naravno, provjerava se. 5. Pametni telefoni Jednako kao i kod pametnih televizora i ostalih računala, pametni telefoni objedinjuju internet, kamere i mikrofone. Hakeri mogu aktivirati vašu kameru i vaš mikrofon za snimanje, a zatim mogu izlistati sve što ste ikada pretraživali putem interneta. Neki mobiteli čak bilježe i kretanje svojih vlasnika! 6. Društvene mreže Nekima je previše i to što se na društvenim mrežama objavljuju privatne stvari iz vlastitog života, a mnogi nisu svjesni kako je za vladu i svjetske sigurnosne službe potpuno legalno ući u vaše privatne poruke. 7. Digitalno prepoznavanje Softver koji raspoznaje dijelove tijela (oči, otisak prsta) trebao je biti korišten u svrhu identificiranja ili otkrivanja vlasnika automobila čije su tablice skenirane i povezane s podacima. No softver je ubrzo postao zloupotrijebljen i iskorištavan za svrhe ''skladištenja'' podataka vlasnika i kasnije njihova falsificiranja. 8. Kartice za vjernost kupaca Kartice za vjernost kupaca zapravo su velika skladišta vaših preferencija kao kupca, prema čemu je zatim složena ponuda, cijene, katalozi i dr. Kartice za internetsku kupnju osiguravaju da proizvodi koje najviše kupujete ili ste za njih zainteresirani budu na vrhu njihove stranice. Ovakve aktivnosti spajaju tržišno oglašavanje s vašim podacima. Možda ste zadovoljni uslugom, ali cijenu ste platili svojom privatnošću. 9. Softveri za prepoznavanje glasa Iako ova tehnologija još nije zaživjela, softveri koji mogu prepoznati glas već se koriste u SAD-u i Meksiku. S obzirom na to da je takav softver novina na tržištu, ono se još uvijek mora sukobiti s određenim zakonima koji se tiču sigurnosti vs. privatnosti. 10. Dronovi Američka je vlada priznala kako se koristila dronovima da bi ''špijunirala'' građane, ali detalji ovog priznanja nisu poznati javnosti. Dronovi su se pojavili tek nedavno, a njihove mogućnosti tek se otkrivaju. Nedavno je objavljeno kako bi dobro došli kao raznosači pizza, ali neki očito imaju i drugih planova. >> Dostava budućnosti i prilika za zaradu: Amazonovi dronovi skupljat će i dostavljati pošiljke 