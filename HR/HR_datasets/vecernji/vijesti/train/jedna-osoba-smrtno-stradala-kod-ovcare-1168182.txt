Kako neslužbeno saznajemo iz Policijske uprave vukovarsko-srijemske, večeras poslije 19 sati na državnoj cesti između Sotina i Vukovara došlo je do prometne nesreće u  kojoj je smrtno stradala jedna osoba, a jedna je ozlijeđena.   Kako doznajemo, nesreća se dogodila kod skretanja za Ovčaru, a u njoj su sudjelovali kamion i osobno vozilo. Poginuo je vozač osobnog automobila, dok je ozlijeđeni prevezen u KBC Osijek. Iz policije za sada ne izlaze sa službenim informacijama, a cesta je do daljnjega zatvorena za promet. 