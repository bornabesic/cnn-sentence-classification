Predsjednik SDP-a Davor Bernardić na N1 televiziji pokušao je pokazati brojku od 80 potpisa za koje tvrdi da ih opozicija ima za opoziv ministra financija Zdravka Marića.  Možete li Plenkoviću u Saboru nacrtati tih 76 glasova protiv njegovih ministara, pitala je voditeljica. - To ćemo vidjeti u srijedu. Zasad ima dovoljno stranaka koje su se izjasnile za opoziv. Ali ovdje nije bitno pitanje opoziva nego pitanje onoga što u Hrvatskoj nije dobro. A nije dobro da je ministar, koji je znao kakava je situacija i koji je upleten do lakata u tu aferu, i dalje ministar. Opoziv može proći sa 76 glasova 'za', a hoće li se to dogodit to ja ne znam. Mi ćemo se potruditi. Mislim da, koliko smo vidjeli iz izjava klubova, postoji 80 zastupnika koji su skloni podržati smjenu ministra i tražiti direktnu odgovornost za ovo što je nastalo, tvrdio je Bernardić. Pokrenuli ste inicijativu za opoziv Dalić i Marića. Jeste li lobirali da ta inicijativa prođe? S kim ste razgovarali da to podrže? - Kad smo prikupili potpise, skupili smo od partnera. Nakon toga sve je postalo jasno, rekao je Bernadić. Na pitanje je li to samo politički performans, ili zaista imaju 80 potpisa, Bernardić je reagirao pišući i crtajući zastupnička mjesta. - To je naša odgovornost, a ja vjerujem u zdrav razum. Hoće li proći, to ćemo vidjeti u srijedu. Želite da vam napišem? Dajte mi papir, rekao je i počeo pisati. Bernardić je uzeo papir i olovku, pisao, računao, no na koncu je odustao i predao papir i olovku voditeljici koja mu je pokazala da ne može izbrojati 80 potpisa... >>Video možete pogledati ovdje 