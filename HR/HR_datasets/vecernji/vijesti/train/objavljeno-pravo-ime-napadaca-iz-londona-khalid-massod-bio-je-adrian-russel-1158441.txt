Britanska policija objavila je u petak da je uhitila još dvije osobe u sklopu istrage o terorističkom napadu ispred britanskog parlamenta, te dodala da je napadač koji je usmrtio četiri osobe rođen u Kentu na jugoistoku zemlje pod imenom Adrian Russell. Tijekom dana objavljena je i fotografija napadača iz Londona. Visoki dužnosnik protuterorističke policije Mark Rowley kazao je da je nakon napada u srijedu uhićeno ukupno devet osoba. Policija je objavila da je napadač preobraćenik na islam rođen u Velikoj Britaniji Khalid Masood. Taj je 52-godišnjak rođen kao Adrian Russell, a tijekom života je koristio više imena, uključujući i Adrian Ajao kad se njegova majka preudala u vrijeme dok je bio maleni dječak. Rowley je kazao da se istražuje je li Masood djelovao sam ili je imao suradnike. "Naša se istraga fokusira na njegovu motivaciju, njegove aktivnosti i njegove suradnike", rekao je Rowley. "Premda nema nikakvih dokaza o mogućim novim prijetnjama, razumjet ćete našu motivaciju da saznamo je li on djelovao potpuno sam, možda inspiriran terorističkom propagandom, ili ga je netko drugi ohrabrivao, podupirao ili usmjeravao", rekao je u izjavi novinarima. Dodao je da su u sklopu istrage uhićene još dvije osobe, jedna u pokrajini West Midlands, a druga na sjeverozapadu zemlje. Rowley je rekao da je napadač, koji se zaletio automobilom na pješake na Westminsterskom mostu prije nego je nožem napao i ubio nenaoružanog policajca ispred zgrade >> Policija otkrila identitet napadača iz Londona, rođen u Britaniji, MI5 ga ranije već istraživao >> Kristina: Za pokolj sam doznala od mojih iz Slavonije 