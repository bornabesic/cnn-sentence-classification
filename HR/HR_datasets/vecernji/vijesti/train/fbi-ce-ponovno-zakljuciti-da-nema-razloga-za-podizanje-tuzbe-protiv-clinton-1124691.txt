Šef kampanje Hillary Clinton izjavio je kako je "uvjeren" da će FBI ponovno zaključiti da nema razloga za podizanje tužbe protiv bivše državne tajnice u vezi s korištenjem privatne elektroničke pošte. Direktor FBI James Comey obavijestio je američke zastupnike da ponovno otvara istragu o tome kako je vodeća kandidatkinja za Bijelu kuću koristila privatnu elektroničku poštu dok je bila državna tajnica, nakon što su otkriveni novi e-mailovi "koji se čine važnima". "Direktor FBI-a mora američkom narodu odmah reći sve pojedinosti o tome što se sada istražuje", rekao je John Podesta. "Uvjereni smo da se zaključci neće razlikovati od onih do kojih je FBI došao u srpnju", istaknuo je. Comey je u srpnju izvijestio da je istraga FBI-a gotova i da nema dokaza da je Clinton prekršila zakon, ali je pokazala "krajnji nemar". Bijela kuća objavila je u petak da od FBI-a nije unaprijed dobila nikakvu obavijest o istrazi dodatnih e-mailova. Glasnogovornik Eric Schultz rekao je novinarima da odluka FBI-a nije utjecala na potporu predsjednika Baracka Obame kandidatkinji Clinton. "Nema ničeg novog što bi promijenilo predsjednikovo mišljenje o državnoj tajnici Clinton", istaknuo je. >>Direktor FBI-ja potvrdio: Istražujemo Hillary Clinton! >>Sarajevo za Hillary Clinton, Istočno Sarajevo za Trumpa! >>'Završit ćete u trećem svjetskom ratu ako budemo slušali Clinton. Rusija je zemlja s nuklearnim oružjem' 