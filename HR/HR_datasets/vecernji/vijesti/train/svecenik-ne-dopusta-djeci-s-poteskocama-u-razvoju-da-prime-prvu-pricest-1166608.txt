Svećenik iz Gradišta kod Županje, na kojeg su se župljani i prije žalili, ne dopušta da djeca s poteškoćama u razvoju sutra prime sakrament prve pričesti, donosi Rtl. - Ja kad sam pitala svećenika - zašto Adam ne može biti gore, on mi je rekao: 'Šta će Adam gore, on i onako ništa ne zna'. Župnik kaže, pošto se radi o još dvoje djece, njih troje - on je rekao 'oni su bolesni ne mogu biti gore'", rekla je Slavica Kadić, Adamova majka. S drugim roditeljem tražila je odgovore, pa sljedeće nedjelje završila u propovijedi. "Možeš se žaliti komu god hoćeš, pisati žalbe i molbe i tužbe, ja ću napraviti kako sam zacrtao. Ne može mi nitko ništa. Doviđenja, laku noć. Kako biste se vi osjećali kad župnik kaže - Ustanite se prema oltaru, a vaše dijete ne može", priča Slavica. Pisala je dekanu i nadbiskupu koji je odgovorio da žali zbog neugodnosti i da će razgovarati sa župnikom, ali je "u godinama kada nije moguće savijanje grana, nego se grane pod pritiskom lome." Oglasila se i Pravobraniteljica za djecu. - Kad je riječ o djeci s teškoćama u razvoju, onda bih rekla ne samo da imaju jednaka prava nego bi trebala imati i više ljudskosti. Bilo koja vrsta diskriminatornog ponašanja, a pogotovo, ako ona dolazi, usudila bih se to tako reći, od Crkve ili bilo koje druge vjerske zajednice je još tužnija", smatra Ivana Milas Klarić. - Da zaista se pokaže sutra da su svih troje djece dio te župe, da su do sada živjeli i da će i dalje živjeti. Idemo jedan pomak napraviti i da župnik malo pomakne neke svoje kriterije i kaže idemo to sve zajedno napraviti sa svojom župom", izjavila je Dinka Vuković, predsjednica Hrvatske zajednica za Down sindrom. Prozvani svećenik je poručio da će sutra sva djeca - bez obzira na različitost - sakrament primiti jednako 