Prema prvom poslijeizbornom mjesečnom istraživanju agencije Promocije plus o društvenim i političkim preferencijama CRO Demoskop, HDZ je najpopularnija stranka u Hrvatskoj, a Andrej Plenković je najpozitivniji političar. Da su izbori provedeni početkom listopada, HDZ bi osvojio 30,6% glasova, dok bi SDP bio na drugom mjestu s 27%. Treći izbor bio bi Most (10,8%), a četvrti Živi zid (5,4%). Za HNS glas bi dalo 2,8% ispitanika, a za HSS 2%. S izborom većim od jedan posto je pet stranaka: HDSSB (1,8%), BM 365 (1,7%), IDS (1,4%), Pametno (1,4%), HSP AS (1,1%). Još su dvije stranke s izborom većim od pola posto: HSU (1,0%) i HSLS (0,8%). Ostale stranke bilježe izbor od 1,7%, dok je 10,3% neodlučnih, piše HRT. Andrej Plenković s 21,9% prvi je na ljestvici najpopularnijih političara, što je veliki porast u odnosu na rujan (13,4%). Zanimljivo je da se na drugom mjestu ne nalazi nitko s 18.2% (ni jedan političar kao zaseban odgovor). Na trećem mjestu je Kolinda Grabar-Kitarović (14,3%), dok je na četvrtom Zoran Milanović s 8,2%. Najnegativniji političari su Tomislav Karamarko (21,5%) i Zoran Milanović (21%).  Smjer kretanja zemlje podupire 23,7 posto građanki/građana (u odnosu na 23,0 posto u rujnu), dok ih 59,6 posto misli da Hrvatska ide u pogrešnom smjeru (u odnosu na 60,2 posto iz rujna). Ne zna njih 16,8 posto. >> Petrov: Ne mogu vjerovati da SDP i HDZ još imaju 30 posto >> SDP-u porastao rejting, HDZ-u još u padu, oporavak Mosta 