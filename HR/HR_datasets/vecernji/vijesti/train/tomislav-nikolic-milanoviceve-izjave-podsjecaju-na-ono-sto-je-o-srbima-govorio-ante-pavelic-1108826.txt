Predsjednik Srbije Tomislav Nikolić osudio je izjave lidera SDP-a Zorana Milanovića o Srbiji na sastanku s predstavnicima branitelja te ga je usporedio s ustaškim poglavnikom Antom Pavelićem. Kako prenosi Blic, Nikolić je rekao da ga Milanovićeve izjave podsjećaju na ono što je o Srbima mislio i kako je prema Srbima djelovao Ante Pavelić, ali i da Srbija unatoč tome i dalje pruža ruku pomirenja. – I dalje pružamo ruku pomirenja. Ponavljam, o Hrvatskoj ovisi hoćemo li imati dobre odnose ili nećemo – rekao je Nikolić, koji je također upozorio da bi Srbi u Hrvatskoj zbog ovakvih izjava mogli ponovno biti predmet progona. – Milanović nije običan političar, to je čovjek koji računa da bi ponovo mogao formirati Vladu Hrvatske poslije izbora i već je nagovijestio koliko bi pogubni bili potezi njegove vlade po srpsko-hrvatske odnose – rekao je Nikolić. >> Ministar vanjskih poslova BiH: Milanović je ovog puta doista pretjerao 