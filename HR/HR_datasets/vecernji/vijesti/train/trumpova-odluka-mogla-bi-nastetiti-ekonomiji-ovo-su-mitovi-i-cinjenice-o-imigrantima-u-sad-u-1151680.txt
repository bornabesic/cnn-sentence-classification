Američko ministarstvo domovinske sigurnosti objavilo je planove koji će poduprijeti izvršne odluke o imigraciji predsjednika Donalda Trumpa.  Planovi su osmišljeni na temelju istraživanja o stvarnom utjecaju imigranata na ekonomiju SAD-a, uključujući i ilegalne imigrante, piše International Business Times. No postavlja se pitanje ima li imigrantska radna snaga uopće ikakvog utjecaja na tržište i hoće li imigranti trpjeti posljedice spornog Trumpovog zakona zbog odvajanja od obitelji. Razbijamo mitove o stvarnom utjecaju imigranta na ekonomiju SAD-a. Mit: Kradu Amerikancima poslove, a veća konkurencija na tržištu znači smanjenje plaća za sve Ilegalni imigranti čine oko 5 posto sveukupne radne snage u SAD-u, stoji u istraživanju iz 2014. godine. Njihov je postotak jako nizak i u konstantnom padu – 2009. godine bilo ih je 5.2 posto, a 2007. godine 5.4 posto. Od povećane tržišne konkurencije pate samo migranti koji su postali punopravni građani SAD-a, s obzirom na to da se ilegalni useljenici natječu za slabo plaćene poslove, najčešće u građevinskom sektoru, koji su i dalje najtraženiji kod useljeničke populacije. Činjenica: Utječu na starenje populacije i rast BDP-a  To je točno, ali ne utječu na negativan način. Populacija koja stari i mali broj imigranata koji ulaze u zemlju, kao što je slučaj u Japanu u zadnjih nekoliko desetljeća, recept je za usporavanje ekonomije. Amerikanci nikada nisu rađali manje djece, a generacija ''baby boomersa'' (nakon 2. svjetskog rata SAD doživljava veliki porast novorođenih) uskoro će se naći u mirovini, a time dodatno opteretiti sustav zbog pojačane potražnje u zdravstvenom i mirovinskom sektoru. Ilegalni imigranti najčešće su mlada radna snaga prijeko potrebna sadašnjoj ekonomiji, a upravo imigrantice pridonose rastu populacije – iako nije riječ o velikom broju novorođenčadi.  Mit: Primaju socijalnu pomoć, a ne plaćaju poreze Ministarstvo socijalne sigurnosti zakonima iz 1996. i 2004. strogo je ograničilo primanje socijalne pomoći onima koji nisu stalni rezidenti SAD-a. Izuzetak su nesreće i hitna medicinska stanja. Ipak, čak i neregistrirani useljenici često koristeći lažne radne dozvole i dokumente ipak izdvajaju sredstva koja se poslije raspodjeljuju socijalno ugroženima – od 7 do čak 12 milijardi dolara u razdoblju od četiri godine. Tu tezu podupire i izvješće libertarijanskog instituta Cato, u kojem se zaključuje kako su tvrdnje o životu od socijalne pomoći koju uživaju imigranti – prenapuhane i korištene u političke svrhe. >> Trump novim imenovanjima zadovoljio čak i demokrate >> Trump imenovao generala za novog savjetnika za nacionalnu sigurnost