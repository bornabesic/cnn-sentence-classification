Jedan od najokrutnijih britanskih serijskih ubojica, Ian Brady, umro je u 79. godini života u psihijatrijskoj bolnici u Merseysideu gdje je bio zatvoren od 1985. Ian Brady je sa svojom partnericom Myrom Hinley oteo, seksualno zlostavljao, pa zatim ubio troje djece i dvoje tinejdžera.  Brady je uhićen 1966., a prije premještaja u psihijatrijsku ustanovu nekoliko je puta pokušao samoubojstvo. Dijagnosticirana mu je psihopatija, a njegova je partnerica u zatvoru postala ovisna o Valiumu i umrla 2002. Monstruozni par sada je mrtav, a Brady je sa sobom u grob zauvijek odnio tajnu o lokaciji tijela posljednje žrtve. Kako piše The Mirror, glasnogovornik bolnice potvrdio je kako se nekoliko sati prije smrti tražilo da otkrije gdje je zakopao posljednju žrtvu. Šutio je. Za svoje zločine ni Brady ni Hinley nikada nisu pokazali kajanje.  Par iz pakla i njihove žrtve 