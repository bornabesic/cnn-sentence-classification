Ministarstvo zdravlja priopćilo je da će u KBC Split poslati inspekciju te uspostaviti suradnju s Državnim odvjetništvom i MUP-om vezano za navodnu Facebook prepisku dvoje splitskih liječnika koji su se, prema tvrdnjama portala Index, putem Facebooka dogovarali o uzimanju mita od pacijenata, dok je jedan od prozvanih liječnika dr. Hrvoje Tomasović oštro dementirao kao lažne Indexove napise, rekavši da je to "konstruirani medijski pamflet koji podsjeća na komunistička vremena", a najavio je i tužbe.  "Ministarstvo zdravlja ima nultu toleraciju na korupciju i svaka naznaka potencijalno koruptivnog događaja nas jako žalosti. U konkretom slučaju, Ministarstvo zdravlja će poduzeti potrebne korake i uputiti inspekciju u KBC Split te uspostavit sudanju s DORH-om i MUP-om", priopćili su danas iz Ministarstva vezano za Indexove tvrdnje.  Portal Index u članku objavljenom u petak, tvrdi da posjeduje privatnu Facebook prepisku dvoje splitskih liječnika, te je objavio navodne dogovore dvoje liječnika na Facebooku o 'preusmjeravanju pacijenata i uzimanju mita'. Tomasović: protiv mene je konstruiran medijski  pamflet kao u komunistička vremena '47.   Jedan od liječnika, kirurg dr. Hrvoje Tomasović, putem čijeg se Facebook profila navodno vodila takva komunikacija, u nedjelju je oštro demantirao sve navode Indexa da je u komunikaciji  putem društvenih mreža s kolegicom liječnicom dogovarao navodno uzimanje mita od pacijenata oboljelih od karcinoma i međusobnu podijelu,  rekavši kako je to konstruirani medijski pamflet, koji podsjeća na "komunistička vremena '47 godine."  "To je kompletna laž, izmišljotina, manipulacija i konstruirani pamflet urađen kao što su rađeni komunistički pamfleti '47. godine s namjerom da se mene osramoti i diskreditira," izjavio je Tomasović za Hinu.  Istaknuo je kako je protiv novinara Indexa Vojislava Mazzocca, koji je na portalu Index objavio sadržaj navodne prepiske putem Facebooka,  podnio kaznenu prijavu policiji.   "Protiv Mazzocca ću podnijeti kaznenu prijavu i Državnom odvjetništvu (DORH)  a privatno ću ga tužiti i na sudu, i tražiti da se očituje tko mu je izvor navodne prepiske, jer želim da se sudski ustanovi je li preslik te prepiske izvoran. Gospodin Mazzocco  govori da mu je izvor tog preslika 'treća osoba', a to znači da će se na sudu  trebati očitovato tko je ta treća osoba, jer treća osoba može dodavati svoje rečenice u sadržaj komunikacije putem Facebooka", naglasio je dr. Tomasović.   Po Tomasovićevim riječim, ukoliko Mazzocco na sudu otkrije tko je "treća osoba", onda će će se ta "treća osoba" morati izjasniti na koji način je došao do preslika te će morati dokazati je li taj preslik izvoran. "Portal Index se stavio iznad zakona i donosi osudu mene prije no što je sud bilo što poduzeo", rekao  je Tomasović. Goluža: Hrvatska liječnička komora tražit će očitovanje dvoje splitskih kolega Na medijski napis reagirala je i Hrvatska liječnička komora (HLK) čiji je predsjednik dr. Trpimir Goluža u izjavi Hini najavio da će u ponedjeljak zatražiti očitovanje od dvoje splitskih kolega, jer, kako kaže,  ukoliko bi navedeno bilo točno, to bi značilo gaženje temeljnih etičkih načela liječničke profesije. I Goluža ističe kako je potrebno utvrditi je li objavljena korespodencija autentična. Ako jest, dodaje, treba istražiti je li time počinjeno kazneno djelo. Podsjeća da u slučajevima pravomoćne sudske presude liječnici odgovaraju i pred sudom časti HLK-a. >> JPP-om do ušteda energije od 56 posto 