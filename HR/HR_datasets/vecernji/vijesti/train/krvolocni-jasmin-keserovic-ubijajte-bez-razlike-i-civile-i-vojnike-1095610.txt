“Ustanite, muslimani, ubijajte kršćane i njihove sluge u njihovim gradovima i njihovim državama. Postavljajte eksplozive pod njihove aute, u njihove kuće i urede... Ubijajte ih snajperima i prigušivačima, ubijajte ih makar i nožem i nemojte praviti razliku između vojnika i civila...”, u novoj videosnimci poručuje Jasmin Keserović, poznatiji pod džihadističkim imenom Abu Muhammad al-Bosni, ističući kako je svijet u krivu ako vjeruje da može pobijediti ISIL bombardirajući ga dronovima i zrakoplovima F16. Najnovija snimka koju je u javnost pustila teroristička organizacija Islamska država šokirala je i zgrozila Amerikance jer, osim prijetnji kršćanima diljem svijeta i europskim zemljama, uputili su prijetnje stanovnicima San Francisca i Las Vegasa, slaveći pokolj koji je ovog mjeseca u noćnom klubu u Orlandu počinio terorist  Omar Mateen ubivši 49 i ranivši 53 osobe, kao i napad na francuskog policijskog zapovjednika i njegovu obitelj koji je počinio Larossi Abballa. Šokantni videozapis prikazuje isječke nekoliko četvrti američkih gradova. Prikazuje most Golden Gate u San Franciscu i kadrove Las Vegasa noću. Godišnji izvještaj SOA-e Video se ubrzo ponovno vraća na San Francisco, odnosno jednu od njegovih četvrti, a džihadist iz BiH ponovno poziva na napade. Istodobno se kamera fokusira na California Street Tower, drugu najvišu zgradu u tom gradu, a nakon toga i na tramvaj koji vozi strmim dijelovima San Francisca, da bi završio fokusom na džihadista iz BiH.   Zabrinjavajuće je što je ta prijetnja upućena na tečnom bosanskom jeziku. Prema informacijama sigurnosnih službi BiH, uputio ju je Jasmin Keserović koji se u sličnim videoporukama pojavio već nekoliko puta, pozivajući na terorističke napade. Prema obavještajnim podacima, 22-godišnji Keserović vrlo je radikalan mladić iz Zavidovića, nastanjen u Hajdarevićima, koji je otišao u džihad s poznatim radikalnim vehabijom iz Gornje Maoče Bajrom Ikanovićem i Midhatom Đonom još 23. siječnja 2013. godine. Jasmin nije jedini državljanin BiH koji je u videosnimkama prijetio terorističkim napadima na Zapadu i u SAD-u te pozivao na ubojstva kršćana. Isto to učinio je i 34-godišnji Nihad Berković iz Tuzle koji se u videosnimci nazivao džihadističkim imenom Abu Jihad al-Bosni, a u džihad u Siriju otišao je krajem listopada 2013. godine sa suprugom Melisom Hasičić. S njim su otišli i Asmir Gostevčić i njegova supruga Elzedina Berbić. Na popisu zapadnih obavještajnih službi nalazi se i 26-godišnji Ines Midžić iz Bihaća, poznatiji kao Salahuddin al-Bosni. Prema podacima obavještajne službe BiH, Midžić je 15. kolovoza 2012. godine otišao u Siriju s Fikretom Hadžićem preko Istanbula, zrakoplovom iz Sarajeva. Nekoliko puta vraćao se u BiH, a s njim je 20. lipnja 2013. godine avionom u Istanbul otputovao i Edin Zukić. Midžićeva šerijatski vjenčana supruga Edina Mulalić pridružila mu se u Siriji 1. kolovoza 2013. Da opasnost čitavoj regiji dolazi isključivo iz BiH, potvrđuje i godišnji izvještaj SOA-e u kojem stoji kako “postojanje radikalnih islamističkih enklava u susjednim državama, kao i odlasci džihadista porijeklom iz tih država koji se bore u sirijskom i iračkom sukobu na strani ISIL-a i dalje zabrinjavaju”. Spavači i vukovi samotnjaci Razlog je tome neprovođenje kaznenog zakona BiH prema kojem su za državljane BiH koji sudjeluju u okviru snaga ISIL-a predviđene kazne zatvora od 8 do 10 godina. Umjesto toga tim se osobama, nakon što priznaju krivnju, dosuđuju kazne zatvora od jedne do dvije godine, što je dovelo do toga da se teroristi pojačano vraćaju u BiH sa sirijskih ratišta te žele priznati krivnju jer očekuju male zatvorske kazne nakon čega postaju spavači ISIL-a ili vukovi samotnjaci koji su spremni u svakom trenutku izvršiti krvave terorističke napade. Teško je vjerovati da se borci koji se vraćaju s ISIL-ovom ideologijom mogu vratiti normalnom životu. 