Zadnja stvar koju je papa Franjo očekivao tijekom posjeta talijanskome gradu Carpiju nedaleko od Bologne  vjerojatno je bila velika, 136 godina stara kamena ploča postavljena u čast žrvama "papinske tiranije".  Papa se provezao pokraj ploče dok je stajao u otvorenom papamobilu nakon mise održane na glavnome gradskom trgu. Franjo je održao misu u gradu što ga je 2012. teško pogodio i razorio potres.  Mramorna ploča veličine metar s dva metra, postavljena je 1881. na fasadi zgrade u središtu Carpija. Riječ je o spomeniku podignutom u čast ujedinjenja Italije 1870., na kojoj stoji da je upravo ujedinjenje "oslobodilo ljudsku misao od papinske tiranije".  Papamobil je gradom vozio vrlo sporo kako bi se Papa mogao pozdraviti s vjernicima i ne zna se je li uspio pročitati riječi uklesane na ploči.  Do 1870. Italiju su činile kraljevine, vojvodstva, gradovi-države, republike i snažna Papinska Država koja je postojala od 756. do 1870. kada je nastupilo ujedinjenje Italije. Te je godine Giuseppe Garibaldi vojno porazio snage Papinske Države, srušio papinsku vlast i integrirao državu u Kraljevinu Italiju. Jedini njezin današnji ostatak je suverena Država Vatikanskog Grada.  Carpi je pripadao vojvodstvu od Modene koje se priklonilo snagama za ujedinjenje Italije i protiv Pape.  >>Pogledajte kako je u Međugorju dočekan izaslanik pape Franje! >>Hoserov dolazak prvi korak k Međugorju kao svetištu? 