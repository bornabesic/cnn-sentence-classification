Premijer Andrej Plenković i glavni direktor za restrukturiranje "Agrokora" Antonio Alvarez III. u srijedu navečer nakon sastanka u Banskim dvorima poručili su da je najvažnije vratiti povjerenje u koncern, kako vjerovnika, tako i dobavljača i kupaca. "Mislim da je to najbitnija poruka hrvatskoj javnosti, medijima i za sve aktere u ovoj cijeloj situaciji - od ljudi koji su zaposleni u koncernu, dobavljača, vjerovnika, najšire javnosti, svim akterima koji žele određeno rješenje: najbitnije je da se u ovom trenutku i zakonskim okvirom i signalom prema potencijalnim kreditorima pošalje poruka povjerenja, poruka restrukturiranja, poruka dugoročne održivosti poslovanja kompanije i poruka stabilnosti hrvatskog gospodarstva", rekao je Plenković. To je ključ, istaknuo je premijer nakon sastanka s Alvarezom, za kojega kaže da ima impresivne reference i radi, kako je rekao, što bi svaki dobar upravljač u ovom trenutku nastojao učiniti za kompaniju.  Zato smatra razgovor vrlo korisnim  kako za Vladu - da ima jasnu sliku koji su sljedeći koraci, a isto tako i za Alvareza - kako bi znao namjere Vlade s novim zakonom o postupku izvanredne uprave u trgovačkim društvima od sistemskog značaja za državu. Premijer vjeruje da će i večerašnji sastanak pridonijeti ukupnoj stabilizaciji stanja vezanog uz Agrokor. - Naše procjene i naši planovi vrlo su podudarni s promišljanjem i savjetima koje gospodin Alvarez daje kompaniji u ovom trenutku. Vlada je spreman raditi u najboljem interesu hrvatskog gospodarstva i hrvatskih poreznih obveznika - izjavio je Plenković nakon sastanka. - Danas sam imao ispunjen dan - rekao je Alvarez i rekao kako je njegov tim u vezi s ključnim dobavljačima. Rekao je i kako su ga kontaktirali direktori najvećih dobavljača koji su poručili da se žele sastati s njim. - Premijeru Plenkoviću objasnio sam naše aktivnosti i naša nastojanja - izjavio je Alvarez. - Želimo da Agrokor ne samo preživi nego i da napreduje . Želimo potaknuti građane Hrvatske da kupuju od nas i da zajedno spasimo Agrokor - kazao je Alvarez. Alvarez je kazao kako je situacija u "Agrokoru" jedna od najtežih situacija s kojom se do sada on i njegov tim susreli te je na pitanje novinara kazao kako je on odgovoran za sve što je vezano uz restrukturiranje "Agrokora" i da ima slobodne ruke u svojim aktivnostima, no nije htio govoriti o detaljima istaknuvši kako mu je glavni cilj osigurati likvidnost kompanije. - Prije sastanak s premijerom dobio sam ohrabrujućeg pismo od jednog vjerovnika koji je izrazio spremnost na potpunu suradnju sa mnom, taj ćemo posao nastaviti sutra - izjavio je Alvarez. - U smislu procesa restrukturiranja, ja sam na čelu i ja donosim odluke - odgovorio je Alvarez na pitanje novinara tko je na čelu Agrokora. "Riječ je o trgovačkom lancu pred kojim su brojni izazovi i zapravo je najveći problem gubitak povjerenja. Da nije došlo do tog gubitka povjerenja mogli bi reći da kompanija posluje i radi običajno", rekao je. "Ne želim komentirati ovom trenutku poteze koje činimo i planiramo činiti u budućnosti. Moj je cilj osigurati likvidnost kompanije", rekao je na pitanje novinara je li došlo do zastoja zato što onaj tko treba odobriti novac potreban za likvidnost koncerna traži određena jamstva da će imati prvenstvo naplate iako to hrvatsko zakonodavstvo ne predviđa, kao i pitanje je li njegova odluka bila da se smijene uprave "Konzuma" i "Mercatora". Rekao je i kako je sastanak bio konstruktivan. Premijer Plenković objasnio mu je što se sve raspravljalo danas u Saboru. Za kraj se zahvalio premijeru Plenkoviću što je našao vremena da se nađe s njim. >> Poslovanje na hrvatski način: Ova dva scenarija objašnjavaju situaciju s Agrokorom >> Standard&Poor's snizio rejting Agrokoru na 'CC' uz negativne izglede. Večeras sastanak Alvareza III. i Plenkovića u Banskim dvorima Sastanak s glavnim direktorom za restrukturiranje Agrokora Antoniom Alvarezom III pic.twitter.com/TLqensNPlA 