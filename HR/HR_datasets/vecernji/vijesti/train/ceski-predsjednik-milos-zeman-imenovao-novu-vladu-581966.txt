Češki predsjednik Miloš Zeman imenovao je ministre u novoj tehnokratskoj vladi koju predvodi njegov savjetnik iz redova ljevice Jiri Rusnok. Pedesetdvogodišnji ekonomist Rusnok zamijenio je Petra Nečasa koji je 17. lipnja podnio ostavku zbog skandala s korupcijom koji je zahvatio i dio njegovih najbližih suradnika, javlja AP. Zeman je novu vladu koju u roku od 30 dana treba potvrditi češki parlament nazvao ''stručnom'' dok je novi premijer Rusnok istaknuo kako joj je prioritet priprema državnog proračuna za 2014. godinu. >>Češki premijer Petr Nečas dao ostavku zbog skandala! 