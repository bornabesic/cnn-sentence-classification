I u Njemačkoj su potrebne duboke strukturalne reforme. To nije kazao neki europski političar kojem se ne sviđaju stalne lekcije iz Berlina, već strogi njemački ministar financija Wolfgang Schäuble poznat po ustrajnosti u politici štednje. „Stiska često nije potrebna zbog nedostatka novca, već zbog nedostatka uvjeta za ulaganja, pa i u Njemačkoj“, kazao je Schäuble u razgovoru koji je list Repubblica objavio u četvrtak. Najstroži ministar u Europi kaže kako su „golemi problem procedure za dobivanje dozvola, koje beskonačno dugo traju i jako su komplicirane“. Iznio je i primjere u Njemačkoj gdje se neki projekti ne mogu dovesti do kraja upravo zbog birokracije. Zrakoplovna luka u Berlinu ne propada zbog nedostatka novca, kao ni gradnja cesta u pokrajini Schleswig-Holstein ili drugdje, već zbog nedostatka uvjeta, kaže Schäuble. Dakle i u Njemačkoj su potrebne reforme. Ima možda neka razlika između Njemačke i drugih država u tome što njemački političari ne optužuju Bruxelles za pretjeranu birokraciju, već sami sebe. Njemačka treba provesti reforme, jer posljednje koje je provela stare su 15 godina, odnosno proveo ih je tadašnji socijaldemokratski kancelar Schröder. Dolazak Emmanuela Macrona na čelo francuske države mogao bi potaknuti reforme u svim europskim državama. I Schäuble naglašava da treba ujednačiti ekonomsku i financijsku politiku, jer postoji monetarna unija, ali manjkaju adekvatne zajedničke politike. „Potrebno je stvoriti uvjete za ulaganja i na tome radimo. Spremni smo za njemačko-francuske planove suradnje, ali otvorene i drugima. Uvjete za to trebaju stvoriti države, svaka pojedina“, drži Schäuble. Vjerojatno neće doći do velikih promjena prije njemačkih izbora u rujnu, ali poslije njih zasigurno će nastati drukčiji EU. „Sebastian Vettel vodi u svjetskom prvenstvu Formule 1 s Ferrarijem! To dokazuje i da je njemačko-talijanska suradnja nepobjediva kada funkcionira“, kaže uz osmijeh Schäuble. Ako mnogi Hrvati odlaze u Njemačku gdje su, kako kaže Schäuble, komplicirane i dugotrajne procedure, onda se može pretpostaviti koliko su u Hrvatskoj kompliciranije      