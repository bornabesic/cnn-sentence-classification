Rus Magomed Labazanov (122), kojega se smatra najstarijim čovjekom na svijetu, umro je u Dagestanu. Labazanov je tvrdio kako se rodio prije nego li je posljednji ruski car Nikolaj Romanov II. zasjeo na prijestolje 1890. godine, ženio se dva puta, od prve žene se rastao jer mu nije mogla roditi djecu, a u vrijeme smrti imao je 18 unučadi i 20 praunučadi. Za svoj dugi život, tvrdio je nedugo prije smrti, bio je zahvalan apstinenciji od alkohola, duhana i žena, a radni vijek proveo je u pilani. Njegova prehrana, prenosi Inquisitr, sastojala se od mliječnih proizvoda, voća, kukuruza, povrća, surutke i češnjaka. Svoj 118. rođendan najstariji čovjek na svijetu proslavio je plešući tradicionalni kavkaški ples, a kako nije imao rodni list nikada nije službeno proglašen najstarijim čovjekom na svijetu niti uvršten u Guinnessovu knjigu rekorda. >>Je li Kineskinja Luo, kojoj je 127 godina, najstarija žena na svijetu? 