Bliži se 2017. godina, što za mnoge znači da je vrijeme za nabavku novog kalendara. Rusi, između ostalog, sada mogu odabrati kalendar s njihovim predsjednikom Vladimirom Putinom, na kojemu pozira u različitim situacijama. Putin u javnosti ima pomalo snagatorski imidž, ali u ovom kalendaru pokazuje i mekšu stranu. Na jednoj fotografiji tako pozira s mačkicom, a na drugoj grli dijete odjeven u skijašku opremu. Tu su i fotke na kojima jaše konja te sjedi na drvetu i u zrakoplovu, a uz koje stoje Putinovi citati koji pokazuju da s njim ipak nema šale. "Rusija je miroljubiva zemlja (...) Ne trebamo tuđe teritorije, ne trebamo tuđe prirodne resurse, ali ako smo ugroženi, spremni smo upotrijebiti oružje kako bismo zajamčili vlastitu sigurnost", piše u kalendaru, prenosi Mirror. Sličan kalendar Putin je izdao i prošle godine, a tada je grlio pse, mirisao cvijeće i vježbao. >> Putin: Odnosi Rusije i SAD-a pogoršali su se zbog Jugoslavije >> Podgrijavanje novog hladnog rata: Putin pozvao ruske dužnosnike da vrate obitelji iz inozemstva! 