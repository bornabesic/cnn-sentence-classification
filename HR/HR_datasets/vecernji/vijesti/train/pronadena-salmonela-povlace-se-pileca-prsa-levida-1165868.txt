Ministarstvo poljoprivrede obavijestilo je danas potrošače o povlačenju i opozivu zamrznutih pilećih prsa LeVida, težine dva kilograma, polovice bez kosti i kože, datuma proizvodnje 8. prosinca. 2016., zbog utvrđene prisutnosti bakterije Salmonella spp. Inspekcijskim nadzorom veterinarske inspekcije utvrđeno je da se proizvod nalazi na tržištu Hrvatske, a distribuiralo ga je prehrambeno trgovačko društvo Euro Alfa, Radnička cesta 202, kaže se u priopćenju. Ministarstvo poljoprivrede obaviješteno je 24. travnja da je tijekom službene kontrole u Češkoj u tom proizvodu utvrđena prisutnost bakterije Salmonella spp. Detalji o povratu proizvoda dostupni su na službenim stranicama distributera. Proizvođač zamrznutih pilećih prsa je LeVida Coasul Cooperativa Agroindustrial, Rua General Osório, Paraná u Brazilu. >> Naređeno povlačenje s polica: Pronađena salmonela u pilećim prsima >> Oprez: u mljevenome mesu utvrđena salmonela 