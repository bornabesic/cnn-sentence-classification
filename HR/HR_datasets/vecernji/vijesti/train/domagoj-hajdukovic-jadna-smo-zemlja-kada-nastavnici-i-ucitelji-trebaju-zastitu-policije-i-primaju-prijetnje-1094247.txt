Nakon što je Boris Jokić, inače razriješeni voditelj Ekspertne skupine za kurikularnu reformu, na današnjoj konferenciji za medije između ostalog rekao da su članovi njegovog tima primali ozbiljne prijetnje, na njegovu izjavu osvrnuo se i SDP-ov zastupnik Domagoj Hajduković. - Jadna smo zemlja kada nastavnici i učitelji trebaju zaštitu policije i primaju prijetnje, a zašto - zato što žele bolje za našu djeci. Još smo jadniji jer ih nitko ne štiti. Žao mi je što ovaj tim neće imati prilike završiti projekt svih projekata. Reforma obrazovanja uvijek je imala moju punu podršku i uvijek će je imati. Ključno je nastaviti proces bez utjecaja političkih marginalaca i njihovih interesnih pandži. Iz dubine srca hvala Borisu i njegovom timu na svemu što su dali ovoj državi - Hrvatska MORA bolje! - komentirao je Hajduković. Podsjetimo, Jokić je na konferenciji rekao da su i on i članovi Ekspertne skupine nakon intenzivnijeg pojavljivanja u medijima dobivali prijetnje fizičkim napadima.  -Prvog travnja u prostorije radne skupine došla je jedna osoba i prijetila tada su tamo bili pripravnici. Tražili smo od policije povećanje sigurnosti. Reakcije na to nije bilo. Na određenim portalima se zaziva na to da se na nas reagira, čak i do toga da su neki prijetili metkom-otkrio je Boris Jokić na konferenciji.  >>Boris Jokić objasnio razloge zbog kojih je odstupio i poručio: 'Hrvatskoj treba ova reforma!' 