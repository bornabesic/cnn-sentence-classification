Mokri su i skliski kolnici mjestimice u Istri, Lici, Gorskom kotaru, Hrvatskom primorju i središnjoj Hrvatskoj. Jak vjetar usporava vožnju na dionici autoceste A6 Rijeka-Zagreb između Kikovice i čvora Delnice. Vozi se uz ograničenje brzine, izvijestio je u četvrtak Hrvatski autoklub (HAK). Zbog sanacije mostova Bulin 1 i Bulin 2 na dionici državne ceste DC1 u Kninu vozi se naizmjence, jednim trakom (do 14. srpnja). Promet je zabranjen vozilima čija ukupna masa prelazi 5 tona. Obilazak za autobuse: Knin-DC33-Vrbnik-ŽC6056-Oklaj-ŽC6055-DC59-Očestovo-DC1, a za teretna vozila: Knin-DC33-Drniš-Tromilja-DC56-Skradin-Bribirske Mostine-DC59 Kistanje-Očestovo-DC1. Zbog izvanrednog prijevoza bit će usporeno i otežano prometovanje na relaciji Gaženička cesta-Luka Zadar-autocesta A1 - čvor Bisko - DC220-DC60-DC39-Katuni - ulaz u gradilište vjetroelektrane Katuni. Na graničnom prijelazu Bajakovo pojačan je izlazak teretnih vozila. S obzirom na povremene, sustavne granične kontrole i pojačan promet moguća su i duža čekanja na pojedinim graničnim prijelazima sa Slovenijom, BiH i Mađarskom. Zbog radova na GP Županja u oba smjera povremeno se vozi usporeno, a teretna vozila dodatno otežavaju protočnost putničkog prometa. Na GP Slavonski Brod zbog radova smanjen je broj ulaza i izlaza. Granični prijelaz Harmica (SLO) zatvoren je za teretna vozila teža od 7,5 t. Zbog jakog juga u prekidu su: - trajektna linija: Split-vela Luka, Lopar-Valbiska. - katamaranske linije: Mali Lošinj-Rijeka; Rijeka-Rab-Novalja; Ubli-Vela Luka-Hvar-Split; Korčula-Hvar-Split;Jelsa-Bol-Split; Vis-Split; Zadar-Rivanj-Sestrunj-Zverinac-Božava-Brbinj. - brodske linije:  Mali Lošinj-Unije-Susak. Katamaran na liniji Zadar-Molat-Brgulje-Zapuntel-Ist ne pristaje u luke Molat i Brgulje. Pristajanje na otok Ist je u luci Kosirača. Umjereno do pretežno oblačno, mjestimice s kišom, češćom i obilnijom na sjevernom Jadranu i u gorskim predjelima. Lokalno se očekuju i pljuskovi s grmljavinom. Najmanje kiše, a ponegdje i suho, bit će u Slavoniji i južnoj Dalmaciji, prognoza je Državnog hidrometeorološkog zavoda (DHMZ) za Hrvatsku za četvrtak. U unutrašnjosti Hrvatske će puhati umjeren, u gorju i jak južni i jugozapadni vjetar, a na Jadranu jako i olujno jugo. 