Ernesto Fazzalari (46),koji je već u odsutnosti osuđen na doživotni zatvor, uhićen je rano ujutro u zabačenoj regiji Kalabije, kolijevci zločinačke organizacije 'Ndrangheta, velike suparnice sicilijanske Cose Nostre i napuljske Camorre. Fazzalari, poručnik superbossa Mattea Messina Denara je bio u bijegu od 1996., a tri godine kasnije je osuđen zbog mafijaškog udruživanja, otmice, posjedovanja oružja i dvostrukog ubojstva u sukobu klanova u kojima su ubijene 32 osobe u njegovom rodnom gradu Taurianova između 1989-1991. Talijanski premijer Matteo Renzi je na društvenoj mreži Twitter zahvalio sucima i snagama reda na tom uhićenju, a talijanski ministar unutarnjih poslova Angelino Alfano je za Fazzalarija rekao da je jedan od najvažnijih bjegunaca i zaključio da se pravdi ne može pobjeći. 