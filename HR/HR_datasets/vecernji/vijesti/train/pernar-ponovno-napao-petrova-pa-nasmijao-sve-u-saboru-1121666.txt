Božo Petrov već je nakon konstituirajuće sjednice Sabora nekoliko puta morao opomenuti Ivana Pernara i upozoravao ga da se drži poslovnika. Pernar je posebno zapamtio govor koji je Petrov imao nakon što su ga potvrdili za predsjednika Sabora, a u kojem je naveo kako će biti nepristran i jednak prema svima. Pernar očito smatra da se Petrov ne drži obećanja pa ga je danas u Saboru napao zbog toga. Rekli ste tada da ćete voditi sjednice Sabora nepristrano i jednako prema svim zastupnicima, ali, nažalost, mi vidimo da to nije slučaj. Neki mogu kršiti poslovnik i pričati izvan teme bez opomene, a neki koji se usude kritizirati vas, njima se oduzima riječ i tjera ih se – kazao je Pernar. Petrov ga je nakon toga upitao na koju točku povrede poslovnika se referirao s obzirom na to da je podignuo pločicu za povredu poslovnika. Pernar se malo zbunio i krenuo kratko objašnjavati te je ubrzo kazao "238" na što su se svi u Saboru nasmijali. Petrov se jedva suzdržao i prokomentirao da nije to taj članak. Svađa s Reinerom Pernar je nešto kasnije ponovno ušao u raspravu, ovaj put s potpredsjednikom Sabora Željkom Reinerom koji je nastavio voditi sjednicu. Pernar je govorio o borbi protiv korupcije te je HDZ optužio da je "najveći generator korupcije" te je Reineru kazao kako je upravo on rekao "da svakog dana svjedoči primjerima korupcije iz HDZ-a". – Mislim da ove izmjene zakona neće smanjiti korupciju u vašoj stranci, naprotiv. Sud je iz formalno-pravnih razloga srušio presudu protiv vas kao zločinačke organizacije i smatram da je to žalosno. Vi zapravo kontrolirate sve razine rasti. Sve što nama preostaje jest da upozoravamo na to – kazao je Pernar. Reiner mu je odgovorio da je izrekao laž, a Pernar mu je želio odgovoriti na to kada mu je Reiner poručio: ''Oprostite, molim vas sjednite i ne odgovarajte mi.'' >> Pogledajte obračun Bože Petrova i Ivana Pernara u Saboru >> Pernar usporedio Most sa svinjama iz Životinjske farme: 'Petrov je licemjer' 