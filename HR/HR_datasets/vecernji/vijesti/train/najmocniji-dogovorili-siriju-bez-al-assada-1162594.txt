Na sastancima G7 ne donose se konačne odluke, za to postoje međunarodne organizacije kao što su Ujedinjeni narodi, jednostavni je odgovor na pitanje zašto ministri vanjskih poslova sedam industrijski najrazvijenijih zemalja svijeta (SAD, Japan, Njemačka, Velika Britanija, Francuska, Kanada i Italija) nisu donijeli, tijekom dvodnevnog sastanka u Lucci u talijanskoj Toscani, odluku o novim sankcijama protiv Rusije zbog neriješenog pitanja s Ukrajinom ili zašto nisu odredili što će biti sa Sirijom. No, suglasni su u davanju potpore američkom državnom tajniku Rexu Tillersonu za današnje razgovore u Moskvi sa šefom ruske diplomacije Sergejem Lavrovom, kao i da Sirijom više ne bi trebao vladati Assad. Novi prozor mogućnosti Francuski ministar vanjskih poslova Jean Marc Ayrault izjavio je da „ne postoji rješenje za Siriju s Assadom na vlasti“, a talijanski ministar vanjskih poslova Angelino Alfano kazao je kako G7 drži da je jedino rješenje za Siriju političko, a ne vojno. Održan je u Lucci, na margini sastanka G7, i poseban sastanak o Siriji na kojem su prisustvovali ministri zemalja Zaljeva i Turske. Intervju Večernjeg lista s Assadom: Alfano je objašnjavajući novinarima sadržaj razgovora kazao kako „poslije američke intervencije (raketiranje sirijskih postaja poslije navodnog Assadova napada na pobunjenike otrovnim plinom, nap. a.) otvorio se novi prozor mogućnosti formiranja nove koalicije za politički proces u Siriji, a držimo da je političko rješenje jedino rješenje“. Rusiju se ne smije izolirati, dapače, treba je uključiti u proces tranzicije u Siriji, drže ministri G7. Dakle, to je suprotno mišljenju za koje se zalagao britanski ministar vanjskih polova Boris Johnson, o uvođenju novih sankcija protiv Moskve. Alfano je kazao kako je svatko iznio svoje mišljenje, ali je prevladalo ono da Rusiju treba uključiti u politički proces rješenja sirijskog pitanja temeljen na usvajanju novog ustava i na političkim izborima. Poslije navodnog Assadova kemijskog napada i američkog odgovora na to napadom na sirijsku vojnu bazu, polazi se od činjenice da ne može biti dugotrajnog prekida vatre bez dogovora svih političkih snaga na terenu. >>Rusija, Iran i Sirija odgovorit će SAD-u u slučaju ponovnog napada Temeljna uloga Moskve „Mislimo da vojno rješenje nije ispravno“, objasnio je Alfano. A temeljna je u toj perspektivi uloga Rusije u Siriji. Dakako, ni Moskva se ne bi smjela laćati oružja. Pregovori će biti kompleksni, a prvo sučeljavanje s moskovskim čelnicima imat će Tillerson koji bi, ali još nije potvrđeno, mogao osim s Lavrovom razgovarati i s ruskim predsjednikom Vladimirom Putinom. Tillersonov moskovski sastanak je prva, ali jako važna, etapa u pregovorima o Siriji. Američki šef diplomacije dobio je potporu ostalih kolega. Na pitanje hoće li Amerikanci izvršiti nove napade na Assadov režim, Alfano je rekao da ne može govoriti uime SAD-a, ali je „siguran da postoji volja svih da se dođe do političkog, a ne vojnog rješenja“. I njemački ministar vanjskih poslova Sigmar Gabriel potvrdio je da je „Tillerson eksplicitno kazao da se traži nenasilni put“. Gabriel je pohvalio „vrlo realistično i jasno“ držanje Tillersona, koji je zbog toga dobio potporu svih ministara u njegovoj moskovskoj misiji. Dakako, ne zna se tko bi mogao doći poslije Assada, ali će Tillerson uime svih tražiti da ga se odrekne i Moskva. Put kojim bi trebala ići Sirija demokratski su izbori na kojima će birači izabrati vlast.• Pilot koji je izvršio napad otrovnim plinom sarinom na Khan Sheikhoun ubivši 87 sirijskih civila je Assadov general Mohammed Hasouri, objavili su jučer britanski The Times, Daily Mail... Hasouri je zapovjednik eskadrile Assadove vojske. Nakon napada primio je pohvale i na Twitteru. Fares Shehabi, visoki dužnosnik Assadova režima, postavio je Hasourijevu sliku na kojoj mu ruku stišće general Ali Ayoub, šef vrhovnog stožera sirijske vojske. Čestitao mu je, piše, na uništenju Al-Qai’dina oružja. >>SVJETSKA EKSKLUZIVA Al-Assad: Europa se neće zaštititi od terorista jer ih podržava >> 'Assad je lažno optužen za kemijski napad. Imamo informacije da se spremaju novi!' >> Trumpova je sljedeća meta Pyongyang i ‘atomski Kim’ Pilot koji je izvršio napad otrovnim plinom sarinom na Khan Sheikhoun ubivši 87 sirijskih civila je Assadov general Mohammed Hasouri, objavili su jučer britanski The Times, Daily Mail... Hasouri je zapovjednik eskadrile Assadove vojske. Nakon napada primio je pohvale i na Twitteru. Fares Shehabi, visoki dužnosnik Assadova režima, postavio je Hasourijevu sliku na kojoj mu ruku stišće general Ali Ayoub, šef vrhovnog stožera sirijske vojske. Čestitao mu je, piše, na uništenju Al-Qai’dina oružja. 