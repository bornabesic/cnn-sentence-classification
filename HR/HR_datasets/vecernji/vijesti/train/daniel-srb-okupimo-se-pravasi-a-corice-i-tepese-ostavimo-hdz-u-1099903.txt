Izlazite li na izbore i hoće li to biti samostalan nastup ili u nekoj koaliciji? Hrvatska stranka prava svjesna je odgovornosti koju ima kao najstarija politička stranka i spremna je samostalno izaći na izbore, ali spremni smo i na koaliranje sa strankama nama srodnog svjetonazora i političkog programa. Hoćemo li se okupiti prije izbora ili ne, još ne znam, ali linije su užarene. Skretanjem HDZ-a u centar otvara se prostor desnici i zato radimo na okupljanju pravaša kako se ne bi kao 2011. godine rasuli svi glasovi. Mi u HSP-u i ja spremni smo na iznenađujuće puno da bi se postigao potreban rezultat, no moraju i drugi da bi se konačno okupila desnica. Kakvu kampanju planirate voditi, odnosno koje su ključne poruke koje šaljete svojim biračima? Hrvatski gospodarski interesi ključna su tema. Trebamo jasnu strategiju hrvatskog gospodarstva koja bi bila podloga za svaki politički program. Iz te strategije mora proizlaziti i kurikularna reforma jer naše se obrazovanje mora mijenjati i popraviti. Kurikularna reforma mora imati početak u strateškim gospodarskim interesima, moramo znati koje vještine i za koga razvijati. Naglasak ćemo staviti i na hrvatske strateške nacionalne interese, pitanja sigurnosti i okruženja. Dojam je da su čelnici HSP-a AS Ivan Tepeš i Pero Ćorić jedini predstavnici pravaša, jesu li vam uzeli birače? Oni nisu imali ni članove ni birače pa nam nisu mogli ništa ni uzeti. Svi pravaši znaju, jedino nisam siguran koliko su birači toga svjesni, da je tu stranku osnovao HDZ da bi imao utjecaj i na desno biračko tijelo. Dobivamo dnevne potvrde da je to tako, uostalom, oni su bili zadnji zagovornici Tomislava Karamarka i njegovim su odlaskom ostali bez svog kormilara. Ćorić je u posljednjoj izjavi da ga nikad nijedna djevojka nije ostavila pa kao neće ni HDZ jasno definirao cijeli političku strategiju svoje stranke u kojoj HDZ ima osnivačka prava. Zato smo rekli, zaboravimo svađe, okupimo se za pravaški preporod, a Ćoriće i Tepeše ostavimo njihovu HDZ-u. >> A-HSP upozorio policiju: 'Ne pokušavajte silom ukloniti šator'. Tijekom popodneva premjestili šator 10-ak metara od spomenika 