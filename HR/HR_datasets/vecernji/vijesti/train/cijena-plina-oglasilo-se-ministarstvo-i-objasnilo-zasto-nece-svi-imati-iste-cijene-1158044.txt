Ministarstvo zaštite okoliša i energetike oglasilo se vezano uz cijene plina. U priopćenju navode kako u Hrvatskoj djeluje 35 lokalnih opskrbljivača plinom koji nemaju ujednačene cijene. Napominju i kako su Ministarstvo i Vlada spriječili udar na standard građana te da cijena plina neće rasti u odnosu na prošlu godinu. - Ministarstvo i Vlada RH spriječili su udar na standard građana te cijena plina od 1. travnja u odnosu na prošlu godinu, cjelokupno gledajući, neće rasti. Treba istaknuti da u Hrvatskoj djeluje 35 lokalnih opskrbljivača plinom koji nemaju ujednačene cijene. Zbog razlika u njihovim tarifama nije moguće postići iste cijene kod svih. Od 35 opskrbljivača, kod njih 9 će doći do minimalnih povećanja, dok će kod 26 opskrbljivača biti smanjenje cijene u odnosu na 2016. godinu - stoji u priopćenju Ministarstva zaštite okoliša i energetike. Objavili su i tablicu u kojoj su naveli razliku u odnosu na prošlu godinu. >> Tko će potpisati ugovor koji HEP-u donosi gubitak? >> HEP opovrgnuo glasine: Nije istina da ne želimo potpisati ugovor s Inom 