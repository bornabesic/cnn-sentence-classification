Američki znanstvenici objavili su napredak u potrazi za lijekom od malarije, bolesti koju prenose komarci i od koje boluju milijuni diljem svijeta. Više od 30 volontera primilo je nekoliko doza cjepiva koje je dobiveno iz oslabljenog tipa malarije, piše CNN. Iako su rezultati obećavajući, bit će potrebno još testiranja. Ipak, ovo je prvi put da je pokusno cjepivo ostvarilo 100-postotan uspjeh u obrani od ove tropske bolesti od koje oboli više od 200 milijuna ljudi na godinu i koja je ubila oko 660.000 ljudi 2010. godine. "Ovo nije cjepivo koje će uskoro biti spremno za putnike koji idu u zemlje u razvoju, no sa znanstvenog gledišta borbe s jednim od tri velika uzroka infekcija i smrti, ovo je značajan napredak", izjavio je dr. William Schaffner. >> George Clooney zarazio se malarijom u Sudanu 