Redovno travanjsko usklađivanje mirovina donijet će u prosjeku 15 kuna veće mirovine nego što su bile do sada. Upravno vijeće državnog mirovinskog osiguranja povećalo je aktualnu vrijednost mirovine 0,65 posto, na 61,99 kuna – što donosi spomenuto povećanje od 15-ak kuna. Prosječna radnička mirovina iznosi 2255 kuna. Povišica stiže u travnju, s razlikom za siječanj i veljaču, pa bi u tom mjesecu prosječna umirovljenička primanja mogla biti podebljana 45 kuna. Inače, mirovine se usklađuju prema kretanju cijena i plaća u prethodnom polugodištu, koji su očito rasli manje nego što bi to željeli brojni umirovljenici. Na sjednici je donesena i odluka o najnižoj mirovini za jednu godinu mirovinskog staža koja od ove godine iznosi 60,10 kuna, što znači da radnik koji 2017. godine ode u starosnu mirovinu s primjerice 30 godina staža ne može imati mirovinu manju od 1800 kuna. Također, donesena je odluka i o visini najniže mirovine hrvatskom branitelju za 2017. godinu i ona iznosi 2558,25 kuna. Iduće povećanje mirovina trebalo bi biti u rujnu i ono bi zbog inflacije moglo biti jače od travanjske povišice. >>Radio u Njemačkoj 20 godina. Očekivao penziju između 4000 i 5000 kn, a onda je uslijedio šok >>Evo kada ćete u mirovinu prema najnovijem prijedlogu >>Više od 5000 umirovljenika iz Hrvatske mogli bi ostati bez mirovina 