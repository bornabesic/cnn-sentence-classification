Dvojicu mladića, starih 18 i 22 godine, sisačka policija sumnjiči za čak devet teških krađa u vikendice na lekeničkom području, počinjenih od 17. rujna lani do 18. siječnja ove godine. Sumnjiči ih se da su u vikend naselju u Vrhu Letovanićkom provalili u pet vikendica. Iz tri su ukrali dva motokultivatora, LCD televizor, radio, više električnih aparata i alata, kutiju s raznim alatom, sjekire, bakrenu kapu i cijev rakijskog kotla, hidropak, roštilj, motorno ulje, stotinjak litara vina te razne prehrambene proizvode, dok su se iz dvije vikendice udaljili ništa ne ukravši. Dvije provale počinili su u Letovaniću gdje su iz dvije vikendice ukrali LCD televizor, ribičke štapove s raznom opremom, motornu pilu, flaksericu te razni električni i drugi alat. U Starom Brodu su provalili u trgovinu mješovite robe te ukrali nekoliko kutija cigareta, alkoholna pića i više stotina kuna, dok iz vikendice u koju su također provalili, nisu ništa ukrali. Ukupna materijalna šteta počinjena ovim kaznenim djelima iznosi oko 73.000 kuna. Dio ukradenih predmeta je pronađen te će biti vraćen vlasnicima, dok su osumnjičeni nakon dovršenog kriminalističkog istraživanja uz kaznenu prijavu predani pritvorskom nadzorniku Policijske uprave sisačko-moslavačke. >> Provalio u crkvu pa ga na djelu zatekao policajac 