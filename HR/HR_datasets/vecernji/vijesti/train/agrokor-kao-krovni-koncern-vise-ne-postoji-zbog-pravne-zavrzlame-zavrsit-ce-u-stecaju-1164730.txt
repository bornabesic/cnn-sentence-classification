Bivši ministar gospodarstva, Goranko Fižulić, komentirao je trenutno stanje u Agrokoru, pravnim problemima, mjenicama i slovenskom 'lex Mercatoru'. Herman Gref izjavio je kako Sberbank planira izdvojiti rezervacije za kredite u Agrokoru za 50 posto, Fižulić tvrdi to u konačnici znači da Sberbank želi kontrolirati sve procese u Agrokoru. - Još početkom travnja, kada je Sberbank objavljivao rezultate za prvi kvartal, tada nije imenovao Agrokor, ali je rekao da je stavio rezervaciju na potraživanje jednog velikog prodajnog lanca. Sada predsjednik uprave banke kaže novinarki Bloomberga, nakon konferencije na kojoj je objavio rekordnu dividendu, da će staviti rezervaciju na Agrokor, približno u polovici vrijednosti. Oni su prisiljeni, ne sretni, na rezervaciju polovice, približno 560 milijuna eura, svojih tražbina - kazao je Fižulić u intervjuu za N1. - To je i dalje pritisak na cijenu Agrokorovih obveznica kojima je u roku od pet dana znatno porasla vrijednost, što je bilo uzrokovano time što su i ih i dalje nastavili kupovati američki fondovi specijalizirani za obveznice tvrtki koje loše stoje - takozvani strvinarski fondovi. Vjerojatno je Gref to zaustaviti. To nije prvi put. Ako vi gledate ponašanje Rusa u protekla dva mjeseca ono je uvijek bilo van bankarskih standarda. Mi ne znamo koliko rezervacija imaju hrvatske banke, četiri zapadne banke, ali znamo sve o tome što misli Sberbank - kako se ponaša, kakve su knjige od Agrokora, kako treba upravljati procesom... To je jedna neuobičajena otvorenost, a sluti samo na jedno - da Sberbank i dalje želi kontrolirati procese - zaključuje. Zatim se osvrnuo na velik problem regresnih mjenica. Pitanje je tko će mjenice upisati kao dug? Dobavljači ili banke? - Promemorijom se zapravo traži od faktoring društava i banaka da ne koriste svoje regresno pravo za te mjenice. Ako faktoring društva ne potpišu promemoriju, naplaćivat će kao i do sada. Pomoći tu nema. Agrokor je uvijek dužnik - bankama, faktoring društvima ili dobavljačima, njemu svejedno. Pitanje tko će prijaviti tražbinu. Morat će se pomiriti s otpisom barem polovice tražbina. Ali kad gledate cijelu priču radi se o malom broju pravnih osoba. To što je problem naglašen u javnosti, to je zbog toga što su dobavljači to pokušali prebaciti sa svojih leđa. Govorimo o 10 posto ukupnih tražbina vjerovnika prema Agrokoru - objašnjava Fižulić. Slovenski lex Mercator Fižulić gleda samo kao potrebu unutrašnje slovenske politike, a ne kao bitno stavku. Povjerenik kojeg će izabrati slovenska vlada može jedino kontrolirati tijek novca između Mercatora i Agrokora, nema nikakve ovlasti što će se dogoditi s udjelima. Važnije je pitanje događa li se u sjedni svega pokušaj preuzimanja većinskih paketa pojedinih tvrtki unutar Agrokora što Fižulić smatra vrlo čudno, a pravno gledano vrlo dvojbenom situacijom. - To sluti na cijeli niz pravnih problema kojima će biti izložen i bivši vlasnik i menadžment, ali i oni koji danas vode tvrtku. Agrokor kao krovni koncern više ne postoji. On će vjerojatno sam završiti u stečaju jer to je jedini način da se iz izađe iz te pravne zavrzlame. Prerađivačke kompanije će biti prodane, velike strane maloprodaje isto prodane, ostat će pitanje što s Konzumom, hrvatskom maloprodajom. Ipak, Ante Ramljak je kupio vrijeme kreditom, a najbolji signal za to je obnova dobave Phillip Morissa prema Tisku i Konzumu. On se prvi povukao jer nije tolerirao neplaćanje, pa je njegov povratak dobar znak za ostale dobavljače.  - Ako ostvare dobit oko one 2015. na koncu godine bi Ramljak mogao imati 2,3 milijarde kuna viška što bi moglo biti usmjereno prema starim obvezama. Što on trenutno radi s dnevnim kešom, ne znam. Ako plaća stare obaveze neće moći nove, opet će se zadužiti. Nikad neće moći platiti sve stare obaveze. Ta igra mora biti čista, transparentna - kazao je Fižulić. >> Kreditirali Agrokor, a sad se boje da će vraćati i njegov dug >> 'Za slučaj Agrokor odgovoran je niz političkih elita, a 'lex' stvara pravni nered' 