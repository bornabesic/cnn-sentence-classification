Tajlandski kralj Bhumibol Adulyadej preminuo je u 89. godini, izvijestila je palača, prenosi BBC. Kralj koji je vladao 70 godina i koji je bio najduže vladajući monarh na svijetu tijekom posljednjih je godina bio lošeg zdravlja i rijetko se pojavljivao u javnosti. Palača je u nedjelju izvijestila da mu je zdravlje nestabilno. Kralj je bio omiljen u narodu, koji ga je vidio kao faktor stabilnosti u zemlji u kojoj su česte političke nestabilnosti i vojni pučevi. Tajland je tako i dalje pod vojnom vladavinom nakon puča iz 2014. godine. Građani su se prije vijesti o smrti okupljali ispred bolnice u kojoj je kralj bio smješten. Molili su i nosili ružičasto kako bi mu donijeli sreću. >> Umro bivši talijanski predsjednik Ciampi >> Prvi predsjednik neovisne Slovačke umro u 86. godini 