Zbog objava na internetu kako bi odlukom Vlade studenti koji prekorače godišnju zaradu od 15.000 kuna, svaka sljedeća plaća bila oporezivana s čak 24% poreza nastala je sveopća pomutnja. Odluka koja bi smanjila neoporezivi dio  studentske zarade na razinu gotovo tri puta manju nego prethodnih godina, osim na društvenim mrežama koje su pozivale na peticije i prosvjede, odjeknuo je i kod političara pa su reagirali i predsjednik SDP-a Davor Bernardić kao čelo oporbe i vladajući Most, točnije zastupnica Ivana Ninčević-Lesandrić. No situaciju smiruje Studentski zbor Sveučilišta u Zagrebu koji donosi kratko priopćenje nakon sastanka s predstavnicima Ministarstva financija i Porezne uprave. Ujedno mole studente da s pažnjom pročitaju sve detalje koji će uskoro biti objavljeni u službenom priopćenju Porezne uprave. Naime, Godišnji neoporezivi osobni primitak je povećan sa 13.000,00 na 15.000,00 kuna. To je ujedno granica s kojom roditelji imaju pravo na porezne olakšice.   "Uz to svaki student ima pravo na osnovni osobni odbitak poreza od 3.800,00 mjesečno, odnosno 12x3.800,00=45.600,00 kuna godišnje. Time je neoporezivi godišnji iznos sada ukupno 60.600,00 kuna. Način obračuna je takav da se će svaki dohodak do 5.050,00 kuna mjesečno biti neoporeziv. Iznad toga će se oporezivati samo razlika. Uskoro detaljnije informacije o načinu obračuna. Studentski predstavnici će idući tjedan održati nove sastanke sa Ministarstvom financija i ministrom Marićem kako bi se osigurali dodatni ustupci, posebno u vidu zadržavanja porezne olakšice za roditelje studenata." - stoji u priopćenju. >> I Most reagirao na oporezivanje studentske zarade: 'Kada ne možeš na jake, udari po najslabijima 