Nakon ministara Damira Krstičevića i Tome Medveda, kandidaturu Drage Prgometa za gradonačelnika Zagreba jučer je podupro i predsjednik HDZ-ove zajednice branitelja "Gojko Šušak", umirovljeni general-bojnik Miljenko Filipović. - Drago je naš kolega i prijatelj, suborac, brigadir Hrvatske vojske. Od prvog dana bio je na prvoj crti bojišnice - kazao je Filipović. Naglasio je kako je "HDZ jedan i jedinstven" te kako stranka "ima samo jednog kandidata za gradonačelnika Zagreba". Očito je riječ o odgovoru stranke na kandidaturu Brune Esih, kojoj ankete daju prednost, a uz naklonost dijela HDZ-ova biračkog tijela, javno su je podržali i neki viđeniji HDZ-ovci, poput Andrije Hebranga i Stjepana Šterca. > >  Prgomet poslao poruku HDZ-ovcima koji ga ne podržavaju u borbi za gradonačelnika Zagreba > > Evo koliku podršku trenutno imaju kandidati za gradonačelnika Zagreba! 