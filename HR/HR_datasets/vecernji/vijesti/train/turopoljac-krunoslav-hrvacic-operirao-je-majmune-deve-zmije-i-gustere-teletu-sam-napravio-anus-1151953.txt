Liječenje egzotičnih životinja specijalnost je jednog Turopoljca. Od kada je odlučio na studij veterine otići u daleki Peking, Krunoslav Hrvačić zaljubljen je u jugoistočnu Aziju i, za naše pojmove, egzotične životinje. Ubrzo, Hrvačić je postao hrvatski predstavnik Svjetske veterinarske organizacije i priznati stručnjak za dijagnostiku i liječenje divljih životinja, prenosi Cityortal.hr. “Operirali smo devi nogu. To je tamo vrlo jednostavna operacija. Oni su to običnim čavlima zabili, zamotali i to je zaraslo. U drugom slučaju, krava je otelila tele koje nije imalo anus. Predložio sam eutanaziju kako se životinja ne bi mučila, jer bez anusa ne može preživjeti. No, oni ne dopuštaju eutanaziju životinja, pa sam operirao tele i napravio mu anus”, kaže Hrvačić. Gorički veterinar zaslužio je čak i javnu zahvalu ministrice gospodarstva i socijalne skrbi Maneke Gandhi, supruge pokojnog Sanjaya Gandhia – sina Indire Gandhi po kojemu se zovu svi centri za zaštitu životinja u Indiji. - To je bila velika čast - istaknuo je Krunoslav Hrvačić. Uzbudljivih situacija ovom veterinaru nije manjkalo ni u Hrvatskoj. - Prije 10-ak godina operirao sam ogromnu iguanu koja je progutala mobitel. Doveo mi ju je čovjek iz Ogulina. Držali su je u kafiću, a posjetitelj joj se približio i pružio joj svoj mobitel koji je ona progutala - ispričao je Hrvačić. Cijeli članak možete pročitati ovdje. >> Trogodišnjeg staforda ubili samo zato jer nisu znali s njim 