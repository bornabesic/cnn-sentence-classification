Tijekom ove i sljedeće godine u četiri hrvatska grada u kojima je zadnjih desetak godina bila rijetkost vidjeti uniformu hrvatskog vojnika te odore građani će viđati puno češće. Odlukom ministra obrane Damira Krstičevića u Vukovar, Sinj, Varaždin i Ploče vraćaju se djelatne postrojbe hrvatskih Oružanih snaga. U objašnjenju se navodi potreba redefiniranja postojećeg operativnog rasporeda Hrvatske vojske i poziva se na kontekst “promjena sigurnosnog okružja”. To bi značilo da su u MORH-u, u svjetlu aktualnih pomicanja snaga članica NATO-a i vojnika SAD-a prema svojim istočnim i granicama prema Rusiji, zaključili da i Hrvatska treba rasporediti dio vojske u granična područja. Raspoređuje se nešto više od 1000 profesionalnih vojnika, ali u planu je stvaranje i barem još toliko brojne tzv. razvrstane pričuve. Te promjene provode se i zbog “poboljšanja kvalitete života, rada i obuke pripadnika OSRH te promicanja vojnog poziva”. >>Cijelu priču pročitajte u današnjem tiskanom izdanju Večernjeg lista ili u našem e-izdanju U današnjem broju donosimo i sljedeće teme: >> Vladine nove mjere: Šansa za posao ili školovanje za 110 tisuća mladih >> SDP napada Vladu: Traži se interpelacija zbog ploča 'za dom spremni' >> Nova državna matura: Kraći popis lektire, više vremena za pisanje ispita >> Veliki prilog: Uskrsna kuharica 