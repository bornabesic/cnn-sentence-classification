– Srbija nikome ne treba zveckati oružjem, svi dobro znaju da smo spremni obraniti se – poručio je danas predsjednik Srbije Tomislav Nikolić na prijamu u povodu Dana vojske, donosi Blic. Nikolić je na prijamu, koji je organizirao za pripadnike ministarstva obrane i vojske Srbije, rekao da srpska vojska ima izazove u okruženju i da na njih odgovara tako što je spremna. – Kroz cijelu povijest Srbije, izuzev na Slivnici, mi smo ratovali braneći svoj teritorij od drugih. Zato nas danas poštuju ogromne države, čija je vojna povijest ista takva, a možda nas ne poštuju oni koji napadaju druge države – rekao je Nikolić. Naveo je da je uvjeren da srpsku vojsku čekaju još bolji dani i da će evidentan oporavak Srbije utjecati na to da se i vojni resursi oporave. – Sa željom da nemate nikakvih vojnih izazova, a da budete spremni na njih, ja vam čestitam ovaj veliki dan, ponosan što sam bio s vama. To će mi biti možda i najljepša uspomena iz predsjedničkog mandata – rekao je Nikolić. >>'Srbija se uznemirila jer činjenica o ruskom naoružavanju Hrvatske ruši mit da je Rusija njihov ekskluzivni prijatelj' Istaknuo je da vojska ima zajedničke vježbe, kao vojno neutralna sila, s vojskama koje nisu vojno neutralne.  – Time pokazuju koliko je dobro što u Europi i svijetu postoji jedna država koja je svojoj vojsci rekla da će biti samo srpska i da neće primati naređenja od drugih, već će voditi računa o državnim interesima, rekao je. Dan vojske obilježava se 23. travnja u znak sjećanja na početak Drugog srpskog ustanka, 23. travnja 1815. godine. >> Novi ruski pritisak na Hrvatsku: Isporučili smo vam S-300, gdje su nestale rakete? >> Krivotvoren Šuškov potpis za sustav S300 