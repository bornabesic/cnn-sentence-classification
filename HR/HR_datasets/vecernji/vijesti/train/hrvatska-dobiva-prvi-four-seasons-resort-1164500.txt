Za dvije godine, bude li sve po planu, Hrvatska će dobiti prvi resort s potpisom Four Seasons. Vodeća svjetska luksuzna kompanija koja upravlja sa 105 hotela u 43 zemlje otvaranjem luksuznog odmarališta u uvali Brizenica na Hvaru tako prvi put ulaže na tržište ovog dijela Europe s projektom vrijednim oko milijardu kuna. Luksuzno odmaralište tako će uključivati hotel sa 120 soba i dodatnih sedamdeset rezidencija i vila. Njegovim otvaranjem tako će se na Hvaru otvoriti novih 322 mjesta. – Može se s Britancima ako se kvalitetno radi. A sada treba znati upravljati razvojem destinacije koja se okreće kvalitetnom turizmu – kazao je ministar Cappelli na današnjem sastanku s Dennisom Wijsmüllerom, predstavnikom investitora.  Budući da je riječ o strateškom projektu za Hrvatsku, ministar je s Wijsmüllerom održao sastanak u londonskom hotelu Four Season kako bi zajedno razmotrili sve teme od interesa za realizaciju projekta. Naime, čeka se odobrenje studije utjecaja na okoliš nakon čega slijedi izdavanje lokacijske i građevinske dozvole, a sva bi se dokumentacija trebala riješiti krajem godine kada počinje gradnja. – Imate prekrasnu zemlju – kazao je predstavnik investitora. >> Hrvatska kreće u reformu turizma: Umjesto regija, brendirat će se zemlja u cjelini 