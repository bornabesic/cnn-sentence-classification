Nekoliko stotina tisuća žena prosvjedovalo je u subotu u nekoliko američkih gradova protiv Donalda Trumpa, što je prvi znak s kakvim bi se razmjerima protivljenja javnosti mogao suočiti američki predsjednik na početku mandata. Stotine tisuća žena marširale su centrom Washingtona, mnoge noseći ružičaste šešire, ali i ulicama New Yorka, Los Angelesa, Chicaga, Bostona i drugih američkih gradova. Trump je tijekom kampanje razljutio mnoge liberalne Amerikance svojim ponižavajućim komentarima o ženama, muslimanima i Meksikancima. Prosvjed u Washingtonu: "Marš žena" na Washington izgledao je po brojnosti sudionika veći nego Trumpova inauguracija. Oragnizatori su policiji prijavili da očekuju oko 200.000 ljudi, ali je masa izgledala znatno veća od toga i protezala se više od milje (1,6 km). Planirani marš u Chicagu toliko je narastao da su organizatori odustali od šetnje ulicama i održali masovni skup na jednom mjestu. Policija je priopćila da je bilo više od 125.000 ljudi. Prosvjedi zorno ilustriraju koliko je Amerika podijeljena zemlja, koja se još nije oporavila od mučne kampanje 2016. "Uznemirene smo svime što Trump namjerava napraviti", rekla je 35-godišnja Bonnie Norton. Pam Foyster iz Colorada kazala je da je atmosfera podsjeća na prosvjede protiv rata u Vijetnamu 60-ih godina prošlog stoljeća. "Imam 58 godina i ne vjerujem da ovo moramo opet raditi", kazala je, aludirajući na borbu za ženska i građanska prava.  Iako njegova stranka sada kontrolira i Bijelu kuću i Kongres, Trump je suočen s golemim protivljenjem dijela američkog društva na početku mandata, razdoblje koje inače više slični na medeni mjesec novog predsjednika i javnosti. Ankete pokazuju da je Trump najnepopularniji američki predsjednik na početku mandata u povijesti. Desetine tisuća žena sudjelovalo je u "sestrinskim" prosvjedima protiv Trumpa u Sydneyju, Londonu, Tokiju i brojnim drugim gradovima Europe i Azije. Trump se danas oglasio na Twitteru, ali nijednom riječi nije spomenuo prosvjede. Washingtonski metro zabilježio je do 11 sati ujutro 275.000 putnika, za 82.000 više nego u petak u isto toliko sati, na dan Trumpove inauguracije. Prosvjed je bio miran, suprotno od nasilnih događanja dan prije, kada su nezadovoljnici razbijali izloge, palili automobile i tukli se s policijom. Mnoge prosvjednice nosile su "pussyhats", ružičaste kape s mačijim ušima, što je referenca na Trumpovu izjavu iz 2005., koja je isplivala tijekom kampanje, da žene grabi za genitalije. Na prosvjedu je bilo i poznatih osoba, poput Madonne i donedavnog državnog tajnika Johna Kerryja. Prosvjedi i diljem svijeta Tisuće žena slilo se na ulice u europskim glavnim gradovima kako bi se pridružile "sestrinskim marševima" u Aziji i Australiji protiv novoga američkoga predsjednika Donalda Trumpa.    Noseći natpise s porukama poput "Posebni odnosi, samo reci 'ne'" i  "Postrojba opakih žena" prosvjednici su se okupili ispred američkog veleposlanstva na londonskom Trgu Grosvenor prije održavanja skupa na središnjemu Trgu Trafalgar. Širom svijeta planira se održavanje 670 marševa, prema najavama na internetskoj stranici organizatora, koji su objavili da s očekuje više od dva milijuna prosvjednika protiv Trumpa, koji je položio prisegu kao 45. predsjednik SAD-a u petak, a očekuje da se na glavnom prosvjednom skupu u Washingtonu okupi blizu četvrt milijuna ljudi. Slavne osobe poput aktivistice za ljudska prava Biancca Jagger, pjevačice Charlotte Churc i glumca Iana McKellena izrazili su potporu prosvjedu putem društvenih mreža. Dio sudionica nosi ružičaste kape i natpise "ova pi .. će uzvratiti i ugristi te" nakon objavljivanja snimke na kojoj je Trump na ponižavajući način govorio o ženama što je širom svijeta izazvalo zgražanje. U Europi, prosvjedni skupovi održavaju se i u Berlinu, Parizu, Rimu, Beču, Ženevi i Amsterdamu. Oko 2000 ljudi prosvjeduje u Beču, prema procjenama  policije i organizatora, no zbog vrlo niskih temperatura mnoštvo se razilazi te je ostalo nekoliko stotina prosvjednika. U najvećem australskom gradu Sydneyu prosvjedovalo je oko 3000 ljudi, muškaraca i žena, koji su se okupili  na skupu u Hyde Parku prije marša prema američkom veleposlanstvu, a organizatori kažu da se oko 5000 ljudi okupilo u Melbourneu. Na Novom Zelandu, skupovi su održani u četiri grada, a okupilo je oko 2000 ljudi. Stotine ljudi okupile su se prosvjedujući u Tokiju, među kojima je mnogo američkih iseljenika. >> Prve fotografije otkrile što je sve Trump izmijenio u Ovalnom uredu kojim je donedavno stolovao Obama 