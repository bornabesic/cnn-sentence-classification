Nakon cjelonoćne potrage jučer je pronađeno tijelo mladog hrvatskog ronioca I. N. u moru nedaleko napuštene tvornice u Dugome Ratu. Potraga je pokrenuta prekjučer u 23.27 sati, slijedom zaprimljene dojave članova obitelji o nestanku ronioca rođenog 1991. godine, koji se upustio u podvodni ribolov oko 17 na poziciji ispred napuštene tvornice na punti Dugoga Rata. Potražna akcija trajala je cijelu noć te se bez prekida istim intenzitetom nastavila jučer, kada su u potragu angažirani pripadnici ronilačke jedinice Pomorske policije Split, koji su u 10.35 sati pronašli tijelo. Očevid o uzrocima ove pomorske nesreće obavili su djelatnici Lučke kapetanije Split u suradnji sa službenicima Pomorske policije Split u okviru istražnih postupanja. >> Mladić ronio na dah i nestao, cijelu noć je trajala potraga >> Slovenski ronilac (17) utopio se kod Raba >> U moru kod Dugog Otoka pronađeno tijelo nestaloga slovenskog ronioca 