Tri su osobe ubijene, a 40 je ranjeno u napadu autobombom koji su kurdski pobunjenici izveli u gradu Vanu na istoku Turske, objavili su dužnosnici. Meta napada bila je policijska postaja u središtu grada blizu granice s Iranom, rekao je zamjenik guvernera Mehmet Parlak. Za napad je optužio "regionalnu terorističku skupinu", kako Ankara naziva Radničku stranku Kurdistana (PKK). Kurdski militanti često autobombama napadaju policijske postaje i druge ispostave sigurnosnih snaga. Jugoistočni dio Turske, pretežno naseljen Kurdima, preplavljen je nasiljem otkad je u srpnju prošle godine propalo primirje između vlade u Ankari i PKK-a sklopljeno prije dvije i pol godine. Napad i u Elzaigu Najmanje tri su osobe poginule, a više od 50 ranjeno u napadu autobombom na policijsku postaju u gradu Elazigu na istoku Turske, objavili su sigurnosni izvori, samo nekoliko sati nakon što je u sličnom napadu također ubijeno troje ljudi. Na televizijskim snimkama vidi se oblak gustog dima i teška oštećenja nad policijskoj postaji. Turska agencija Dogan objavila je da iza napada stoji zabranjena Radnička stranka Kurdistana (PKK). Ta je skupina izvodila posljednjih mjeseci napade na policijske postaje u većinski kurdskom jugoistoku Turske. >> Turska privela više od 40.000 ljudi nakon neuspjelog državnog udara >> Berlin: Erdoğan pomaže islamističke teroriste 