Egipćanka za koju se vjeruje da je bila najteža žena na svijetu napustila je bolnicu u Indiji u četvrtak, više od 300 kilograma lakša i ide na daljnji tretman u Abu Dhabi.  Eman Ahmed, u srednjim tridesetim godinama, težila je više od pola tone prije nego je operirana u ožujku. Nije mogla hodati posljednjih 25 godina. Serijom operacija u Mumbaiju spustila je težinu na ispod 200 kilograma, rekao je njezin liječnik Muffazal Lakdawala, dodajući da će biti potrebno obaviti još operacija kako bi ona mogla hodati. Lakdawala je napisao u srijedu da je obećao Ahmed "zdraviji život i gubitak kilograma". "Njezina struktura kostiju je vrlo krhka", napisao je Lakdawala. "Trebat će još operacija kako bi se ojačali njezini kukovi i koljena". Indijski mediji pišu da obitelj nije bila zadovoljna tretmanom u Mumbaiju i da je došlo do razlika u stajalištima između njih i osoblja. 