Ministarstvo poljoprivrede na svojim je stranicama objavila informacije o povlačenju proizvoda koji nisu bili zdravstveno ispravni. Salmonela je pronađena u usitnjenom miješanom mesu distributera 'BEST FOOD SC Poland' te je taj proizvod povučen iz prodaje. Povlači se i smrznuto usitnjeno miješano meso distributera Stanić d.o.o. porijeklom iz poljske te smrznuto usitnjeno pileće meso distributera 'BEST FOOD SC Poland'. Zdravstveno neispravno meso pronađeno je i u maloprodajnom objektu Mesnica MESNA INDUSTRIJA RAVLIĆ d.o.o., Požega gdje su uzorkovana pileća krila Perutnine Ptuj-PIPO d.o.o. Čakovec. Laboratorijskim pretraga utvrđena je prisutnost Salmonelle Infantis i E. Coli. Ministarstvo navodi kako je taj proizvod opozvan. - Temeljem zaprimljene obavijesti Ministarstva zdravstva koje je subjekt u poslovanju s hranom obavijestio o povlačenju i opozivu proizvoda, obavještavamo potrošače da je Trgovačko društvo BOSO d.o.o. Vinkovci, H. D. Genschera 22 D, tijekom provođenja postupaka samokontrola asortimana mesnih prerađevina utvrdilo prisutnost Salmonella spp. u mesnom pripravku naziva 'Smrznuto usitnjeno miješano meso' (sastojci: pileće mljeveno meso strojno otkošteno 68%, svinjsko meso 30%, sol 2%), pakiranje 500 g, datum proizvodnje: 11. 05. 2016., datum zamrzavanja: 11. 05. 2016., upotrijebiti do: 9. 5. 2017., distributera „BEST FOOD SC Poland“ i zemlje porijekla Poljska, proizvođač Zakład Przetwórsrwa Mięsnego "Trio" sp.j. G. Rosinski, P. Seliga, P. Stasiak, 97-226 Żelechlinek, Żelechlin 105, odobreni broj objekta PL10160316WE. Predmetni proizvod ne ispunjava kriterije sigurnosti hrane te je povučen iz prodaje i opoziva se sa tržišta. Analizama samokontrola subjekta u poslovanju s hranom utvrđeno je da mesni pripravci 'Smrznuto usitnjeno miješano meso', distributera „Stanić d.o.o.“, zemlje porijekla Poljska, proizvođač Zakład Przetwórstwa Mięsnego "Rasko", R. Skorzycki, J. Skorzycki spółka jawna, 97-226 Żelechlinek ul.Wincentego Witosa 5, odobreni broj objekta PL10160306WE i „Smrznuto usitnjeno pileće meso“ distributera „BEST FOOD SC Poland“, zemlje porijekla Poljska, proizvođač Zakład Przetwórsrwa Mięsnego "Trio" sp.j., G. Rosinski, P. Seliga, P. Stasiak, 97-226 Żelechlinek, Żelechlin 105, odobreni broj objekta PL10160316WE, ne udovoljavaju kriterijima higijene procesa proizvodnje. Trgovačko društvo BOSO d.o.o. Vinkovci, H. D. Genschera 22 D, samoinicijativno ih je iz predostrožnosti povuklo iz prodaje u svim svojim poslovnicama. Ministarstvo poljoprivrede obavještava potrošače da je tijekom provođenja Plana monitoringa hrane životinjskog podrijetla u maloprodajnom objektu Mesnica MESNA INDUSTRIJA RAVLIĆ d.o.o., Požega, Nemačka 40, subjekta u poslovanju s hranom životinjskog podrijetla PERUTNINA Ptuj-PIPO d.o.o. Čakovec, uzorkovano Svježe meso peradi – pileća krila, gdje je nakon provedene laboratorijske pretrage utvrđeno da sadrži bakteriju Salmonella Infantis i bakterija E. coli - objavljeno je na stranicama Ministarstva poljoprivrede. >> Novi slučajevi: Salmonela pronađena na tržnicama u Županji i Zagrebu, čak i u prepeličjim jajima >> Dva nova slučaja: Salmonela pronađena u piletini i puretini 