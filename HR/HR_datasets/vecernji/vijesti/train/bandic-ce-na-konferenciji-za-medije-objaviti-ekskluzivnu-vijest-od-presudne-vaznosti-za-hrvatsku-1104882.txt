Na konferenciji za koju je stranka Rada i solidarnosti najavila kako će otkriti "ekskluzivnu vijest od presudne važnosti za Hrvatsku", Milan Bandić narugao se ne samo građanima cijele Hrvatske nego i novinarima koji su prisustvovali konferenciji.  Bandić je odlučio da je od presudne važnosti za Hrvatsku tiskati proglas da je Drugi svjetski rat završio. – Iako se čini da za objavu te očite istine nema potrebe, Hrvatska javnost demantira nas iz dana u dan. Pozivam sve da se napokon počnu ponašati u skladu s tom jednostavnom istinom pa će nam svima biti bolje. Izliječimo Hrvatsku od bipolarnog poremećaja pa će nam svima biti bolje – kazao je Bandić dva dana prije nego će predstaviti program za izbore. – Tuđman je zagovarao pobjedu, Bandić zagovara zajedništvo – rekao je. Na izvanrednoj konferenciji za medije Bandić je novinarima poručio da pitanja mogu postavljati, ali da on odgovore neće dati. Tako nije komentirao i zašto je prije početka kampanje oblijepio Hrvatsku plakatima, a na pitanje hoće li takve konferencije imati ako postane premijer, tek je poručio da neće. >> Izigrao zakon: Evo tko se krije iza plakata s porukom '#Premijer' >> Bandić: Premijer ne može biti ni Petrov ni dva službenika MVP-a 