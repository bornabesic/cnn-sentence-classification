Za vraćanje upravljačkih prava nad INA-om nije potrebna privatizacija HEP-a, smatra saborski zastupnik HDZ-a i bivši ministar poduzetništva i obrta Darko Horvat. Koliko god, ističe, mediji potencirali konsenzus politike oko procesa vraćanja upravljačkih prava nad INA-om otkupom cjelokupnog paketa dionica MOL-a, toliko u energetskoj struci postoji konsenzus da za otkup ne smije prodavati dio HEP-a i ponoviti pogreška iz 2003. "S obzirom na HEP-ovo poslovanje u zadnjih sedam godina, enormne dobiti za takvo trgovačko društvo, emisiju obveznica u vrijednosti od 500 milijuna dolara, a nepostojanja bilo kakve kapitalne strateške investicije, iznos zadržane dobiti u nekim bi pretpostavkama mogao biti veći dio potrebnog novca. Ostatak je moguće namaknuti prodajom državne imovine i malih udjela u trgovačkim društvima u ili nad kojima Hrvatska više nema nikakav utjecaj, a one se ne bave nikakvom djelatnošću u strateškom interesu za Hrvatsku" napisao je Horvat na svom Facebook profilu. IPO HEP-a dobrodošao je, zaključuje, "za svaku novu investiciju i odabir strateškog partnerstva koje bi omogućilo izgradnju konkurentnih, prvenstveno proizvodnih kapaciteta temeljne energetske proizvodnje, a potom i objekata kojima bi HEP poboljšao svoje regulacijske mogućnosti u uravnoteženju elektroenergetskog sustava". >> Bernardić: Danas je očito da Plenković nema podršku Mosta u planu za Inu >> Dala rješenje za otkup dionica MOL-a dok su se drugi ministri 'skrili' 