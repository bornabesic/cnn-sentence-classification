Novoizabrani američki predsjednik Donald Trump izjavio je kako će prvog dana preuzimanja ureda izići iz trgovinskog sporazuma o Transpacifičkom partnerstvu (TPP), sukladno svojim najavama u kampanji.    "Zatražio sam od svog tranzicijskog tima da sastavi popis izvršnih aktivnosti koje možemo poduzeti već prvog dana kako bi obnovili naše zakone i vratili natrag naša radna mjesta", kazao je Trump u video poruci u kojoj je najavio prioritete u prvih sto dana vlasti.  "Kad je riječ o trgovini, objavljujem da imamo namjeru povući se iz Transpacifičkog partnerstva, potencijalne katastrofe za našu zemlju", kazao je Trump. "Umjesto toga, pregovarat ćemo o sklapanju bilateralnih trgovinskih sporazuma kako bismo vratili poslove i industriju natrag na američko tlo", kazao je novoizabrani američki predsjednik najavivši povlačenje iz trgovinskog sporazuma koji je potpisan 2015. i koji uključuje 12 zemalja tog područja, a u koji nije uključena Kina.    >>Trumpovog djeda protjerali iz njegova gradića u Njemačkoj 