Na odluku Arbitražnog suda u Haagu koji je nakon detaljne analize audiosnimke telefonskog razgovora između slovenske predstavnice na Sudu Simone Drenik i "slovenskog" arbitra Jerneja Sekoleca, koju je prvi objavio Večernji list, odlučio da je Slovenija povrijedila sporazum o arbitraži, no o tome da postupak arbitraže ide dalje oglasilo se i Ministarstvo vanjskih poslova.  MVEP u priopćenju ističe nezadovoljstvo ovakvim raspletom situacije te napominje da je "Arbitražni sud svojom odlukom propustio vratiti povjerenje, kako u neovisnost i nepristranost vlastitoga rada, tako i u međunarodno arbitražno pravosuđe općenito". – U povodu odluke Arbitražnog suda donesene 30. lipnja 2016. o pravnim posljedicama slovenskih postupaka, koji su nanijeli nepopravljivu štetu arbitražnom postupku u predmetu koji se vodio u sporu o hrvatsko-slovenskoj granici, Ministarstvo vanjskih i europskih poslova Republike Hrvatske smatra da je Arbitražni sud svojom odlukom propustio vratiti povjerenje, kako u neovisnost i nepristranost vlastitoga rada, tako i u međunarodno arbitražno pravosuđe općenito. Podsjećamo da je svojim djelovanjem Slovenija bitno povrijedila Sporazum o arbitraži, čiji se predmet i svrha više nisu mogli ostvariti. Zbog toga je temeljem jednoglasne odluke Hrvatskog sabora iz srpnja 2015., a u skladu s odredbama međunarodnog prava, i pokrenut postupak prestanka Sporazuma o arbitraži te se ujedno prestalo s njegovom primjenom. Hrvatska više nije stranka u tom arbitražnom postupku te, slijedom toga, Ministarstvo vanjskih i europskih poslova ne komentira namjere ili odluke Arbitražnog suda, niti se Hrvatska njima smatra obvezanom, bilo da je riječ o postupovnim pitanjima ili o biti (meritumu) graničnog spora između dviju država, stoji u priopćenju ministarstva.  Odluku je komentirao i sam ministar vanjskih poslova Miro Kovač koji je rekao kako je Hrvatska izašla iz arbitražnog postupka za rješavanje graničnog prijepora između Hrvatske i Slovenije te da taj postupak za nju više nije relevantan, nakon što je arbitražni sud odlučio nastaviti arbitražu. -Za hrvatsku arbitražni postupak više nije relevantan. Hrvatska više nije stranka u postupku i izašla je iz postupka i, prema tome, mi više ne komentiramo nakane arbitražnog suda- rekao je Kovač novinarima kasno poslijepodne u Split u stanci Ljetnje škole u "Mediteran -Geopolitika i Europske integracije, izazovi i prigode." Po tumačenju ministra Kovača arbitražni sud je svojim postupcima narušio vlastiti ugled na međunarodnom planu. >>Sud odlučio: Slovenija povrijedila Sporazum o arbitraži, ali postupak će se nastaviti 