Kamen, stetoskop, figura slonića, kasica prasica, naušnice, narukvice, bijeli šal, knjige, startasice, naočale... Svi ti naizgled nepovezani predmeti zapravo su dio projekta i izložbe “Poklon s pričom” koja je jučer otvorena u Muzeju za umjetnost i obrt (MUO). Četrdesetak predmeta projektu u organizaciji Adria Medije donirale su poznate osobe iz političkog, kulturnog i sportskog života. – Ideja je bila da ljudi donesu svoje najdraže poklone koji nemaju veliku materijalnu vrijednost, ali su im najvredniji u životu i imaju neku svoju priču. Time smo sve željeli podsjetiti da stanu i razmisle što im je stvarno važno u životu – kazala je Ivona Čulo, direktorica Adria Medije. U muzejskom su postavu i kockaste startasice u bojama Hrvatske koje je poklonila predsjednica Kolinda Grabar-Kitarović, uz poruku da su one hrvatski ponos. Izložba se u MUO-u može razgledati u iduća dva tjedna. Ideja je da se sljedeće godine od izložaka otvori i “Muzej poklona s pričom”. >> Predsjednica poklonila startasice iz Borova koje su hrvatski ponos >> 'Kolindine' startasice izrađuju za navijače 