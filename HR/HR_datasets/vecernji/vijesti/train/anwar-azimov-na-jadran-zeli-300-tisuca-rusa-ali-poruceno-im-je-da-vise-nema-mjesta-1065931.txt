Veleposlanik Ruske Federacije u Republici Hrvatskoj dr. Anwar Azimov posjetio je Rijeku gdje se sastao s gradonačelnikom Vojkom Obersnelom i otkrio da čak 300 tisuća Rusa želi ovog ljeta doći na Jadran, piše Novi list. – Kad sam nedavno razgovarao s predstavnicima vašeg Ministarstva turizma i obavijestio ih da ove sezone 300 tisuća Rusa planira doći na Jadran, mislio sam da ću ih razveseliti. Oni su mi rekli da je Jadran već bukiran gostima iz Austrije i Njemačke i da, ako ikako mogu, broj ruskih turista svedem na 100 tisuća - kazao je Azimov pa nastavio: - Našim turistima je jeftinije ići u Maroko, Tursku ili Tajland, ali žele baš u Hrvatsku. Osvrnuo se potom i na gospodarske sankcije Rusiji, koje vidi kao namjernu štetu i pokušaj oslabljivanja. No tvrdi da to šteti zapravo svima. - Najviše gube države Europske unije, oko 140 mijardi eura godišnje, jer više ne mogu izvoziti u Rusiju, a Hrvatska je izgubila 50 milijuna eura. Kad jednom budu ukinute sankcije, Hrvatskoj će biti teško vratiti se na tržište u Rusiji, jer su to mjesto sada zauzele zemlje središnje Azije koje su nekada bile u sastavu SSSR-a - otkrio je Azimov i na to se nadovezao Obersnel: - Vjerujem da mi na lokalnoj i regionalnoj razini možemo pridonijeti boljoj suradnji. Otvoreni smo za sve oblike suradnje i bilo bi dobro kad bi dio ruskih investitora došao i na naš investicijski forum na kojem predstavljamo sve projekte. Za nas su najvažnije investicije u energetiku i turizam, no dobrodošli su i drugi oblici suradnje. >> Još malo istine o Rusiji >> Hrvatska postaje međunarodno poznata destinacija zdravstvenog turizma 