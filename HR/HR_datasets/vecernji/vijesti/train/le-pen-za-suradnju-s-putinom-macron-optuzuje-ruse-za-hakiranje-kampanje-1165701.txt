Drugi krug predsjedničkih izbora u Francuskoj počeo je dosta neobičnom gestom liderice Nacionalne fronte Marine Le Pen. Ona je, naime, objavila kako privremeno odstupa s mjesta predsjednice stranke kako bi se što bolje fokusirala na utrku i na vođenje kampanje u ovih ključnih desetak dana. No iza ovakvog poteza vjerojatno stoji potreba da na svoju stranu privuče birače republikanca Françoisa Fillona (goliste) koje bi se moglo okarakterizirati kao malo desnije od desnog centra. – Sada osjećam više slobode, osjećam se kao da sam se izdigla iznad svega, pa i iznad stranačke politike – kazala je Le Pen koja već mjesecima vrlo otvoreno govori da ona nije kandidatkinja Nacionalne fronte, već kandidatkinja za predsjedničku funkciju koju podržava ta stranka. Majstorica za distanciranje Ona je i do sada bila vješta u distanciranju i to joj je donijelo vrlo velike dobitke. Kada je preuzela stranku, distancirala se od politike kakvu je u stranci vodio njen otac Jean-Marie Le Pen, očistila stranku od rasističkog i antisemitskog diskursa, a svoj imidž gradila je nastojeći Francuze uvjeriti kako je ona malo izrazitija desničarka od republikanaca i nadasve patriot koji ljubi svoju domovinu i svoj narod koji želi zaštititi od svih ugroza koje dolaze izvana, nadasve od imigranata i terorista. Stoga nije nimalo čudno što je kampanju za drugi krug započela izjavama kako je njen protivnik Emmanuel Macron izuzetno slab i neodlučan upravo na polju borbe protiv terorizma. Nakon što su i republikanci i socijalisti, ali i sam predsjednik François Hollande stali iza Macrona i dali mu podršku za drugi krug, Le Pen neprekidno ističe kako je on kukavičje jaje, izdanak diskreditiranog političkog establišmenta kojemu je jedini cilj da Nacionalna fronta ne dođe na vlast. Kako projekcije govore da će on dobiti najmanje 60, a ona oko 40 posto glasova, Le Pen je najavila da će se svom snagom truditi da “rastjera maglu koju je Macron stvorio oko svoga programa”. Također smatra da njoj nikako nije nemoguće preoteti mu nešto više od deset posto glasova, koliko joj je potrebno za pobjedu. Ona je odlučna boriti se za svaki glas pa je na Twitteru najavila da će ići od vrata do vrata i obilaziti birače u njihovim domovima. Emmanuel Macron i njegov predizborni stožer na samom početku kampanje za drugi krug objavili su kako istraživači iz japanske tvrtke Trend Micro otkrili kako su ruski hakeri povezan s Kremljem u više navrata pokušavali provaliti u njihovu bazu podataka, a navodno su pokušali ometati jedan Macronov telefonski intervju. Navodno je od prosinca prošle godine bilo 160 takvih napada koji su jako nalikovali na napade koje je tijekom kampanje pretrpjela američka Demokratska stranka. Putinom na protivnicu Ovo je izuzetno zanimljivi obrat jer je poznato kako je Marine le Pen prije samo mjesec dana bila u Moskvi gdje ju je ugostio Vladimir Putin. Poznato je također da se ona zalaže za tješnje veze s Rusijom i za ukidanje međunarodnih sankcija protiv te zemlje. Povezivanje Le Pen i Putina moglo bi znatno narušiti njen imidž i dati Macronu dodatni vjetar u leđa. Potpuno je izvjesno da će ovaj dio predsjedničke kampanje biti žestok i nemilosrdan, a tko će u svemu tome biti uspješniji, vidjet ćemo 7. svibnja.   >>Ima 39 godina i sedam unuka zahvaljujući 24 godine starijoj supruzi >>Mediji o izborima: 'Veliki prasak'; 'Odzvanjajuća pljuska za politički establišment' Najgori poraz u prvom krugu predsjedničkih izbora doživio je kandidat Socijalističke stranke Benoit Hamon koji je uspio skupiti šest posto glasova, što je golem poraz zato što njegova stranka trenutačno ima predsjednika u Elizejskoj palači. – Mi smo u fazi raspada, demoliranja i raspadanja na komade i nije čudno što je to tako jer nismo odradili ni intelektualni, ni ideološki, a ni politički posao oko definiranja toga što bi ljevica danas trebala biti i iza kakvih bi vrijednosti trebala stajati. Nismo to učinili i platili smo visoku cijenu – kazao je Hamon. Jedan od zanimljivih podataka vezanih uz rezultate prvog kruga predsjedničkih izbora jest to da je Macron dobio točno milijun glasova više od Marine Le Pen. U osnovi, to je broj glasova koje ona gotovo sigurno neće moći pridobiti.      Najgori poraz u prvom krugu predsjedničkih izbora doživio je kandidat Socijalističke stranke Benoit Hamon koji je uspio skupiti šest posto glasova, što je golem poraz zato što njegova stranka trenutačno ima predsjednika u Elizejskoj palači. – Mi smo u fazi raspada, demoliranja i raspadanja na komade i nije čudno što je to tako jer nismo odradili ni intelektualni, ni ideološki, a ni politički posao oko definiranja toga što bi ljevica danas trebala biti i iza kakvih bi vrijednosti trebala stajati. Nismo to učinili i platili smo visoku cijenu – kazao je Hamon. Jedan od zanimljivih podataka vezanih uz rezultate prvog kruga predsjedničkih izbora jest to da je Macron dobio točno milijun glasova više od Marine Le Pen. U osnovi, to je broj glasova koje ona gotovo sigurno neće moći pridobiti.      