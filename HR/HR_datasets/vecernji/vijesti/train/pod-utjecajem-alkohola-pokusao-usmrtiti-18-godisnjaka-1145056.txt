Zbog pokušaja ubojstva sisačka je policija, nakon kriminalističkog istraživanja, prijavila 56-godišnjeg Siščanina. On je jučer (srijeda), oko 19.30 sati, u Capraškim Poljanama u Sisku, pod utjecajem alkohola od 1,46 promila, nakon kraće prepirke oštrim predmetom 18-godišnjaku zadao ubodnu ranu na tijelu. Mladiću je u sisačkoj bolnici konstatirana laka tjelesna ozljeda. Uz kaznenu prijavu 56-godišnjak će biti predan pritvorskom nadzorniku PU sisačko-moslavačke. 