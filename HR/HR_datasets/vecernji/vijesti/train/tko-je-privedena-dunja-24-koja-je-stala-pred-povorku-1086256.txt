Policija je na subotnjem prosvjedu protiv pobačaja “Za život, obitelj i Hrvatsku” privela splitsku kantautoricu Lovely Quinces, pravog imena Dunja Ercegović (24). Ona je s gitarom u ruci i u pratnji još jedne djevojke stala ispred povorke, a nakon što se nije htjela maknuti, prvo ju je grubo odvukao zaštitar, a zatim su je priveli u policijsku postaju u Petrinjskoj ulici. Lovely Quinces dobro je poznata pjevačica na nezavisnoj sceni, a prijašnjih godina doživjela je puno uspjeha, ne samo kod nas nego i u inozemstvu. Njen prvi album “No Room For Us” dobio je odlične kritike i publike i kritike, što joj je donijelo nastupe na brojnim stranim festivalima. Još veći uspjeh priskrbio joj je lanjski EP “Meet Me in Moscow, Part One”, koji joj je osigurao nominaciju za Porin u kategoriji najboljeg albuma alternativne glazbe, ali je njime dospjela i u završni krug nagrade IMPALA, koja se dodjeljuje najbolje europskom nezavisnom albumu. Tu prestižnu nagradu dosad su osvajali mnogi renomirani izvođači poput Adele, Arctic Monkeysa, Bjork, The White Stripesa i drugih. Lani je kao gošća američkih rock-grupa Giant Sand i Thurston Moore Band odradila i europsku turneju, na kojoj je u 24 dana svirala na dvadeset koncerata. >>Evo što suprotstavljene strane kažu o incidentu tijekom skupa 'Hod za život' >>'Kad je moja mama saznala da je trudna moje srce je već kucalo. Zato smo mi ovdje!' 