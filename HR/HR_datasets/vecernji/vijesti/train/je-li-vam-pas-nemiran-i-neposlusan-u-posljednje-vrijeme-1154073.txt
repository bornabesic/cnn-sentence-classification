Usred noći vaš pas zavija, laje i nemiran je? Već ste imali okršaj sa susjedima i ne znate što dalje činiti, a teško vam je razdvojiti se od psa. Zamijetili ste i njegovu neposlušnost u šetnji, no smatrate da činite sve isto kao i prije pa ne vidite što je uzrok takvom ponašanju. Činjenica je da je vaš disfunkcionalni odnos sa psom vidljiv svima, no problem nije samo u psima, nego i u vama samima. Da bi se takvo što poboljšalo ili vratilo na staro, morate naučiti razumjeti njihov jezik, a ne samo očekivati da pas razumije vas. Često se znaju vidjeti prizori u kojima djeca svoje kućne ljubimce grle, a na psećem licu pokazuju se jasni znaci nelagode. Vjerojatno postoje situacije u kojima i vi svog psa dovedete u nelagodnu situaciju, a priviknuti ste na njegovu dobroćudnost pa ne zamjećujete njegov izraz lica u tom trenutku. Odnos mora biti razvijen u oba smjera ako želite da bude uspješan. Ne treba očekivati da će vam ​​psi pružiti prijateljstvo i zabavu koju želite, a da vi njima ne pružate isto. Razlog takvom odnosu je uglavnom nedostatak vremena. No, morate poraditi na tome i shvatiti da ste vi u fokusu njegova života. >>Stotine smo kilometara prošli, nudili nagrade, digli dronove...Ali od pasa ni traga >>Najmanja mačka na svijetu stiže u Zagreb: Vrlo je temperamentna 