Darko Parić, saborski zastupnik SDP-a, bivši pomoćnik ministra uprave i voditelj projekta e-Hrvatska, u Splitu je ustvrdio kako je najava dolaska IBM-a rezultat rada vlade Zorana Milanovića, a ne Tihomira Oreškovića. Pozdravio je dolazak tako značajne tvrtke i najavu zapošljavanja većeg broja mladih ljudi, ali je naglasio kako je prvi kontakt s IBM-om ostvaren 2014. godine, kada je Milanović bio u SAD-u, a projekt je započet u srpnju 2015. kada je potpisan memorandum između IBM-a i Vlade. – Rezultat cijele te priče jest ovo što imamo danas. Ništa nije započelo prije pola godine s dolaskom Tihomira Oreškovića na čelo Vlade. Mi smo svjesni da je kampanja u tijeku, ali način kako se prezentiraju informacije, tvrdnja da je jedna tako velika stvar kao što je ovaj projekt odrađena u šest mjeseci, nije korektan – rekao je Parić. Kaže kako je Orešković radio u velikim korporacijama i jako dobro zna da je za ovako nešto potrebno mnogo više vremena. – To što je on provodio izaslanstvo IBM-a kroz Plivu,  daleko je najmanje pridonijelo projektu – poručio je Parić. >> 500 radnih mjesta u Zagrebu otvorit će u 2017. svjetski informatički div – IBM >> Evo koja su znanja potrebna za buduće zaposlenike IBM-a!   