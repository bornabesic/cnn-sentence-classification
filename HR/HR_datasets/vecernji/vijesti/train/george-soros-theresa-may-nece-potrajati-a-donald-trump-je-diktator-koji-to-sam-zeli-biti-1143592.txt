Theresa May neće ostati na vlasti sve dok Brexit sakati njezinu vladu, a Donald Trump je diktator koji će pasti – rekao je milijarder George Soros na Svjetskom gospodarskom forumu u Davosu.  Uoči Trumpove inauguracije, Soros je kazao kako je novi američki predsjednik "varalica i podmukao jer priprema trgovinski rat koji će imati veliki utjecaj na Europu i ostatak svijeta", piše The Guardian.  – Trump, koji bi želio biti diktator, nije očekivao da će pobijediti, bio je iznenađen. Osobno sam uvjeren da će pasti jer ideje koje ga vode su kontradiktorne – kazao je Soros u Davosu. On je tijekom predsjedničke kampanje podržavao Trumpovu suparnicu Hillary Clinton.  S druge strane, smatra kako ni vlada u Velikoj Britaniji neće dugo ostati na vlasti.  – Po mome mišljenju, premijerka May neće dugo ostati na vlasti. Već sada ima podijeljen kabinet i jako malu većinu u parlamentu. Mislim da neće potrajati – rekao je Soros. >> Soros: Čeka nas kriza gora od one iz 2008.  