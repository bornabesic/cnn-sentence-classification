Za vrijeme suprugove predsjedničke kampanje 1992. godine Hillary Clinton izazvala je i pohvale i kritike kada je, u obrani svojeg aktivizma, rekla da bi "mogla ostati kod kuće i peći kolače i pozivati na čaj"  u komentaru koje su neke kućanice doživjele kao uvredu.   Međutim, u petak - prije bombastične objave FBI-ja o novoj istrazi u vezi s njezinom e-mail prepiskom u doba kad je bila američka državna tajnica - ona je predložila način na koji bi njezin suprug Bill Clinton mogao provoditi vrijeme kao predsjedničin suprug: da vježba saksofon. U radijskoj emisiji u kojoj je domaćin bio pjevač i glumac Keith Sweat, predsjedničkoj kandidatkinji postavljeno je pitanje svira li Bill Clinton još uvijek saksofon, kao što je prije, noseći crne naočale poput pravog jazzera, u vrlo gledanu televizijskom nastupu 1992. godine. "Paa, nema baš puno vremena", rekla je ona uz smijeh i dodala: "ali rekla sam mu da bi bilo dobro da se ponovno malo 'zagrije' kako bi se time bavio u Bijeloj kući. Zar to ne bi bila dobra ideja?", rekla je  Clinton.      >> Može li brak njene pomoćnice, ispunjen perverzijama i pedofilijom, zaustaviti san da bude predsjednica? >> Teške optužbe: 'Bill Clinton me silovao, a Hillary Clinton mi je prijetila' 