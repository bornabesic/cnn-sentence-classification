Vođa terorističke Islamske države u Afganistanu, Abdul Hasib, koji je izabran za vođu nakon što je Hafiz Saeed Khan poginuo u američkom napadu bespilotnom letjelicom, ubijen je u istočnoj provinciji Nangarhar. Iako je Abdul Hasib ubijen još u travnju glasnogovornik Pentagona, tek je sada potvrdio njegovu pogibiju nakon što su dobili potvrdu od američke i pakistanske obavještajne službe. Abdul Hasib ubijen je tijekom operacije američkih i afganistanskih snaga kada su ubijena i dva američka vojnika u objektu koji je lociran u blizini kompleksa tunela gdje je američka vojska 13. travnja bacila svoju najveću nenuklearnu bombu, ubivši 94 borca ​​ISIL-a. Naredio borcima da režu glave civilima Hasiba, po njegovoj okrutnosti, uspoređuju s tzv. kalifom, vođom ISIL-a Abu Bakrom Al Baghdadijem, s kojim je koordinirao sve svoje operacije i zločine. Između ostalog, Hasib je optužen za monstruozne postupke poput onih kada je svojim borcima naredio da režu glave civilima pred njihovim obiteljima te da otimaju žene i djevojke i prisiljavaju ih na brak i na seks s džihadistima. Isto tako, optužen je za organizaciju napada na vojnu bolnicu u Kabulu 8. ožujka, kada se nekoliko boraca ISIL-a prerušilo u liječnike te ubilo više od 100 ljudi. Lokalna podružnica ISIL-a, poznata i kao ISIL Khorasan po starom imenu za tu regiju aktivna je od 2015. i bori se i protiv talibana, boraca Al Qa’ide i afganistanskih i američkih snaga. Njihovo pojavljivanje dovelo je do ozbiljnih sukoba i raskola između Al Qa’ide i ISIL-a, iako i jedni i drugi imaju iste ciljeve i vehabijsko-selefijsku ideologiju.   