Nakon što smo objavili članak da je Zagrepčanka Nikolina pokazala da još ima poštenih ljudi jer je vrlo korektno ostavila svoj broj mobitela vozačici automobila koji je udarila, anonimno nam se javila čitateljica koja je željela pohvaliti svog kolegu.  On je na cesti pronašao iPhone 5. Dok bi mnogi drugi iPhone zadržali za sebe i šutjeli o pronalasku, dobra duša iz Vidovca je odmah na Facebooku objavila status u kojem traži vlasnika mobitela. "Zaslužuje javnu pohvalu" Javio mu se muškarac koji je znao sve o pronađenom iPhoneu i uvjerio ga da je vlasnik izgubljenog mobitela, nakon čega mu je mobitel vraćen.  - Mislim da zaslužuje javnu pohvalu jer je učinio dobro djelo. Drugi bi nalaznik prisvojio mobitel i ne bi ga vratio - napisala nam je čitateljica.  Je li se i vama dogodila slična situacija? Pošaljite nam vašu priču na e-mail javi@vecernji.net i rado ćemo je objaviti! 