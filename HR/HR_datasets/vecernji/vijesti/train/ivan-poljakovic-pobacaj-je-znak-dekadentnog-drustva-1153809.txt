Kontroverzni zadarski profesor Ivan Poljaković, koji se već istaknuo izjavama da je homoseksualnost bolest, te da je "Za dom spremni" stari hrvatski pozdrav koji ni na koji način nije sporan, ponovno je uzburkao javnost. Poljaković je u Zadru održao predavanje  Pobačaj - znak dekadentnog društva, u organizaciji Inicijative - 40 dana za život na kojem je istaknuo kako je tužan dan za Hrvatsku jer je  Ustavni sud donio odluku koju obrazlažu činjenicom da je još Zakon o pobačaju donesen 1978. godine u skladu s Ustavom današnje RH, iako je taj Zakon donesen u vrijeme komunističkog režima bivše države. - Naši oponenti govore kako svi mi, protivnici pobačaja želimo društvo vratiti u neka mračna vremena. No, to nije tako, upravo je suprotno - kazao je Poljaković., prenosi Zadarski list. Osvrnuo se na pobačaje kroz povijest čovječanstva do danas, podsjećajući kako su još puno prije Krista, nećudoredni Židovi imali veliki broj pobačaja te su čak žrtvovali svoju rođenu djecu. Naglasio je kako u Nizozemskoj i nekim drugim europskim zemljama i danas postoji legalizirano ubojstvo djeteta do 12 godina zbog, kako je rekao, bolesti ili "ako vam se ne sviđa". - Zagovarči abortusa zagovaraju nešto što nije znanstveno dokazano kao što je svojevremeno "lupio" i bivši ministar u SDP-ovoj Vladi Rajko Ostojić koji je rekao da život počinje kad se dijete rodi. Taj je čovjek i još Medicinski fakultet završio! Znanstveno je dokazano kako posljednji organ u ljudskom tijelu koji u potpunosti sazrijeva i to do 25-te godine života - je mozak. Znači, sve vas mlađe, netko bi mogao "koknuti" - zaključio je Poljaković. >>Sud odlučio: Poljaković nije diskriminirao homoseksualce! >>Pročitajte pismo studentice koja je 'oprala' homofobnog profesora