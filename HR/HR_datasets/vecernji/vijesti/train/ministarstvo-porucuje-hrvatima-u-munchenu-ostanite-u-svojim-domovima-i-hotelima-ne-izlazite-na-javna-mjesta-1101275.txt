Ministarstvo vanjskih i europskih poslova prati pozvalo je državljane RH da ostanu u svojim domovima ili hotelima u Münchenu. Objavili su i broj telefona na koji se mogu javiti ako imaju daljnje upite. "Ministarstvo vanjskih i europskih poslova intenzivno prati situaciju u Münchenu, a Krizni stožer Ministarstva u kontaktu je s hrvatskim predstavništvima. Ovim putem apeliramo na državljane RH koji se nalaze u Münchenu da ostanu u svojim domovima ili u hotelima, da prate upute lokalnih tijela, a za sve daljnje upite da se slobodno obrate Veleposlanstvu RH u Berlinu na broj telefona 0049 (0) 151 17427 664 , Generalnom konzulatu RH u Münchenu na broj telefona 0049 (0) 160 88 38195 ili Ministarstvu vanjskih i europskih poslova na broj telefona +385 1 4569 964. Molimo sve hrvatske državljane koji se nalaze u Münchenu da ostanu mirni u svojim domovima ili hotelskom smještaju i da ne izlaze na javna mjesta dok se situacija ne stabilizira", stoji u priopćenju MVEP-a. Njemačka policija još uvijek je u potrazi za napadačima koji su otvorili vatru u centru Olympia u Münchenu te ubili najmanje šest osoba. Službeno je potvrđeno da se radi o najmanje tri napadača. Pojavila se i snimka pucnjave ispred McDonald'sa koji se nalazi odmah do trgovačkog centra. >> VIDEO Opsadno stanje u Münchenu, ubojice u bijegu! Sumnja se na teroristički napad. 3 napadača ubila najmanje 6 osoba >> Hrvati u Münchenu: 'Čuju se sirene hitne, nastao je kaos, sve je blokirano' 