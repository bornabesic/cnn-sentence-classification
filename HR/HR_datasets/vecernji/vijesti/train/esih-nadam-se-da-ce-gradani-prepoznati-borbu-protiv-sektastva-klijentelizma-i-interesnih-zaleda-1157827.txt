- Građani grada Zagreba godinama slušaju velika obećanja i ambiciozne programe koji su u srži samo popis lijepih želja ako iza njih ne stoji kandidat i ljudi koji to doista žele i znaju provesti - poručila je Bruna Esih koja se kandidirala za gradonačelnicu Zagreba. Esih je kazala kako je svjesna činjenice da je u Sabor ušla s liste HDZ-a te je 'zahvalna stranci na prilici' koju joj je pružila. - No, u Sabor sam ušla prije svega temeljem glasova mojih birača koji su znali prepoznati vrijednosti za koje se cijeloga života zalažem i koje komuniciram putem poruka moje izborne kampanje - izjavila je Esih za Direktno.hr. Dodala je kako je svjesna da će biti odobravanja i kritiziranja te da ne misli "kako su prigovori na mjestu". - Uvijek stojim na istim vrijednosnim stajalištima temeljem kojih sam i izabrana u Hrvatski sabor i za njih se mislim i dalje zalagati, i kao buduća zagrebačka gradonačelnica i moguća partnerica HDZ-u - rekla je Esih i dodala kako očekuje da će građani "znati prepoznati istinsku vjerodostojnost i dosljedno zastupanje politike suverenizma i borbe protiv sektaštva, klijentelizma te interesnih zaleđa". >> Bandić i Esih sada moraju igrati s novim špilom karata >> 'Prgomet je najopasniji za Bandića i Esih, ali ne i za Mrak Taritaš' 