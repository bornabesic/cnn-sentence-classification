U obiteljskoj kući u Čistoj Velikoj nedaleko od Vodica oko 11.15 sati pronađen je mrtav 45-godišnji pripadnik Specijalne jedinice policije iz Splita. Iz šibensko-kninske policijske uprave potvrdili su da je ubijen 45-godišnjak. Policija je na širem području Čiste Velike pronašla i tijelo njegove supruge u vozilu. Ubojstva nisu počinjena službenim pištoljem ubijenog pripadnika specijalne policije.  Nakon bijega uhićen je sin koji se sumnjiči za ubojstvo. Policija ga je presrela na cesti kod Tribunja. Bio je u Mercedesu kojeg je policija tražila i htio je pobjeći, no nije uspio. Ubijen je Marin Šunjerga i njegova supruga Silva, a uhićen je njihov sin Tin Šunjerga. Policija je u subotu stajala ispred kuće policajaca u Čistoj Velikoj, mještani su u šoku komentirali tragediju dok su njihovim selom patrolirali policajci dugim cijevima. Nešto prije 15 sati među okupljenima se pronijela vijest da su “duge cijevi” i na ulicama Šibenika, u naselju Mandalini gdje živi djevojka 19-godišnjaka. Počelo se nagađati kako se ondje u kafiću skriva osumnjičeni i kako ga policija lovi. Oko 15.20 sati u smjeru policijske uprave prošlo je nekoliko blindiranih policijskih vozila. Istodobno je bila okončana policijska blokada u Mandalini i interventna policija pustila je stanovnike da uđu u naselje, prethodno im pregledavši vozila.  Nagađa se da je mladić zločin počinio još u subotu i da je navečer izišao s društvom van, povjerivši se prijateljima kako je “učinio nešto grozno”. Policija je na intervenciju došla nakon što ih je nazvao šogor 45-godišnjaka kojemu je bilo neobično da mu se ni sestra ni ukućani ne javljaju na fiksni telefon.  Neslužbeno se spominje kako je 19-godišnjak evidentiran zbog problema sa narkoticima. Potraga za Mercedesom Policija je ranije pozvala građane da ukoliko uoče osobni automobil Mercedes E registracijskih oznaka ŠI611FR da o tome obavijeste na broj 192 ili u najbližu policijsku postaju. To se vozilo dovodi u vezu s današnjim događajem u Čistoj Velikoj, a neslužbeno njime se koristi sin žrtve. >>Strava u BiH: Pomahnitali muškarac ubio tri osobe >>Šokantan zločin u Sloveniji: Odrubio glave bratu i baki 