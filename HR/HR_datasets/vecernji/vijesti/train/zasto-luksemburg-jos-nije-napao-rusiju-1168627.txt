Predsjednik Europske komisije Jean-Claude Juncker rekao je da je u dobrim odnosima s ruskim predsjednikom Vladimirom Putinom, a u tome mu pomaže i njegov istančani smisao za humor.  Prema pisanju dnevnika Frankfurter Allgemeine, Juncker je tijekom posjeta Akademiji za znanstvena istraživanja i politiku u Bonnu ispričao vic kojim smiruje ruskog predsjednika.  'Zašto Luksemburg još nije napao Rusiju?' Poznato je da je Putin u vrlo zategnutim odnosima sa zapadnim silama jer su mu uveli sankcije nakon što je anektirao Krim i napao Ukrajinu.  - Zašto Luksemburg još nije napao Rusiju? Nemamo mjesta za tako veliki broj ratnih zatvorenika - kazao je Juncker Putinu kako bi ga udobrovoljio tijekom jednog od njihovih susreta. Juncker je od 1995. do 2013. godine bio luksemburški premijer, dok je prije toga bio ministar financija. 