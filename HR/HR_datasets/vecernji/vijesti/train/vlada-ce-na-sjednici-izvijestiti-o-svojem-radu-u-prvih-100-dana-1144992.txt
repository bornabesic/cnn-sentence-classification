Premijer Vlade Andrej Plenković u četvrtak je na početku sjednice izjavio da je prvih 100 dana Vlade bilo vrlo intenzivno te da je Vlada krenula u ostvarenje bitnih zadaća usmjerenih na gospodarstvo, društvenu solidarnost, pravnu sigurnost i političku stabilnost. "Čitam po medijima da završava naš medeni mjesec. Ako je ovo medeni mjesec, nisam siguran da bi se mnogi rado išli ženiti s obzirom na to kakav smo tretman imali, koliko je pitanja bilo na dnevnom redu i s koliko smo angažmana krenuli u ostvarivanje bitnih zadaća koje su, prije svega, fokusirane na gospodarstvo, na društvenu solidarnost, na pravnu sigurnost i iznad svega na ono što je ključ i poruka naše Vlade – političku stabilnost u zemlji, kulturu dijaloga, smanjenje podjela. To je onaj stil, onaj smjer kojim će ova Vlada davati ton političkom radu i životu Hrvatske", izjavio je Plenković. Zahvalio je Hrvatskom saboru, dodavši da je izuzetno velik broj zakonskih prijedloga već upućen u saborsku proceduru. "O prvih 100 dana rada napravljen je i dokument u kojem se nalaze najrelevantniji dijelovi i koji pokazuje da smo odgovorno pristupili poslu i da ćemo raditi na dobrobit mladih i onih koji su najbitniji – svih koji rade i privređuju – na dobrobit gospodarstva, državne uprave, privatnog sektora. Brinut ćemo i o umirovljenicima; nastavit ćemo i socijalni dijalog", najavio je Plenković. Tijek sjednice pratite ovdje:  11.14 – Završen je otvoreni dio sjednice Vlade. 10.45 – Temeljito smo proučili prijedlog i u našem očitovanju iznosimo i argumente i činjenice koje u cijelosti odbacuju sve prijedloge koji su neosnovani i neutemeljeni te predlažemo Saboru da odbije donijeti odluku o iskazivanju nepovjerenja kolegi Barišiću. – Mi ćemo o ovome imati i raspravu u Saboru – rekao je Plenković. Očitovanje je usvojeno. – Vlada Republike Hrvatske smatra da svi navedeni razlozi iz Prijedloga za pokretanje pitanja povjerenja prof. dr. sc. Pavi Barišiću nisu utemeljeni te da nema osnove za izglasavanje nepovjerenja ministru. Svoj stav Vlada temelji na činjeničnom supstratu koje je sadržano u ovom očitovanju s ciljem da netočni i paušalni navodi iz Prijedloga za pokretanje povjerenja ministru Barišiću ne ostanu neosporeni – dio je obrazloženja Vlade. 10.44 – Prihvaćen je prijedlog uredbe o tarifi upravnih pristojbi. 10.38 – U relativno kratkom roku mislim da smo napravili dobar posao i taj posao će se nastaviti. Ideja o olakšanju poslovanja, ali i života građana, glavna je misao vodilja – rekao je Marić govoreći o smanjenju tarife upravnih pristojbi. 10.34 – Usvojen je Nacrt prijedloga zakona o izmjenama i dopuni Zakona o državnim potporama  10.31 – Usvojena je strategija upravljana javnim dugom 10.20 – Javni dug identificirali smo kao jedan od ključnih rizika i kao takav zauzima visoko mjesto na listi naših prioriteta. U samom programu Vlade zacrtali smo cilj da ćemo smanjiti udio za 10% – rekao je ministar Marić. – Prvi put u našoj recentnoj prošlosti zabilježili smo smanjivanje javnog duga – poručio je Marić i dodao da je za 2018. godinu javni dug planiran na 78,6% BDP-a, a 2019. godine 75,3%. 10.14 – Prvih 100 dana rada Vlade bilo je prilično intenzivno – kazao je Plenković i dodao da je u medijima čitao kako 'završava medeni mjesec'. – Ako je ovo medeni mjesec nisam siguran da bi se mnogi rado išli ženiti s obzirom na to kakav smo tretman imali i koliko je pitanja bilo na dnevnom redu – rekao je Plenković u šali.  – Očekujem od vaš još veći angažman u razdoblju koje je pred vama – rekao je Plenković. 10.09 – Počela je sjednica, usvojen je dnevni red. – Želim vam svima zahvaliti na dosadašnjem doprinosu – kazao je Plenković koji je na početku rekao kako je danas 100 dana Vlade. Poslije je govorio o tome kako je bio u Davosu, naveo s kim se sve sastao i naglasio da su sastanci bili važni i korisni. Rekao je i kako je s Damirom Krstičevićem i Milijanom Brkićem bio u Izraelu. >> HNS ocijenio 100 dana Vlade: 'Titanik koji plovi prema potonuću' >>ANKETA Pitamo vas! Koju ocjenu dajete Vladi za prvih 100 dana? 