Standard građana Hrvatske 41 posto je niži od onog koji ima prosječni građanin Europske unije, a prestigle su nas sve članice EU osim Bugarske i Rumunjske. Istodobno ankete pokazuju da građani od političara očekuju nastavak guranja njima nebitnih tema pod nos. Tako vjeruju da će u centru pozornosti na predstojećim izborima biti Drugi svjetski rat, odnosno ustaše i partizani, dok tek tri od 1000 ispitanih o toj temi zaista želi i slušati. Prema svježe objavljenim podacima Eurostata o BDP-u po stanovniku, mjerenom po kupovnoj moći, Hrvatska je na 59 posto u odnosu na prosjek EU i time zauzima treću poziciju najsiromašnijih zemalja u Europskoj uniji. Za usporedbu, Luksemburg ima 263 posto standarda EU i time je najbogatija zemlja zajednice zemalja. Zabrinjava negativan trend jer smo na početku mandata vlade Zorana Milanovića bili na 61 posto kupovne moći EU, i to je cijena koju smo platili u dugoj krizi. I dok se Hrvatska udaljava od europskog standarda, zemlje kojima smo nekoć bili ekonomski nadmoćni rastu. Cijeli članak pročitajte u izdanju Večernjeg lista od srijede ili prolistajte e-izdanje! >> Od Hrvata su u Europskoj uniji siromašniji jedino Bugari i Rumunji 