Pet domaćih banaka odobrilo je Agrokoru 80 milijuna eura.  Iako je bio najavljen iznos od 150 milijuna eura, ruske banke Sberbank i VTB za sada se još ne odlučuju na plasman.  No, kako je najavio povjerenik Ante Ramljak i njihov dio od 70 milijuna bi trebao uskoro biti uplaćen. Pri čemu ruske banke traže da se kao njihov plasman računa 170 milijuna eura s obzirom na to da su prije mjesec dana uplatile 100 milijuna eura. Kamata za kredit od 80 milijuna se za sada ne otkriva, ali je znatno manja od 9.5 posto koliko je do sada plaćao Agrokor. Sutra počinju isplate dobavljačima - Postigli smo dogovor s domaćim bankama o davanje kredita od 80 milijuna eura. Nakon što sam 48 sati u kompaniji htio bi se zahvaliti prije svega ljudima koji su radili na tom financiranju, domaćim bankama koje su osigurale ta sredstva. Mislim da je ovo rekordni rok u kojem su neke banke odobrila tolika sredstva - rekao je Ante Ramljak.  - Ta sredstva su dostatna za neko vrijeme. Sutra će početi isplate dobavljačima s tim sredstvima. Ušli smo u jednu mirniju fazu koja će nam kupiti dodatni mir da možemo u sljedećih mjesec dana nastaviti razgovore o većim iznosima financiranja da onda možemo pokrenuti cijeli ciklus poslovanja - kazao je Ramljak.  Objasnio je da nisu imali dovoljno vremena da sa Sberbankom uključi kao dio "senior" duga prema kompaniji koje imaju prvi isplatni red. - Nismo imali dovoljno vremena tu dokumentaciju s njima ispregovaramo jer je kompleksna stvar, nego smo to ostavili za drugu fazu razgovora s bankama oko dodatnog financiranja - kazao je Ramljak te dodao da će sljedeća faza biti mirnija i lakša.  Rekao je da su plaće radnicima bile planirane da će biti isplaćene iz tekuće likvidnosti za koju je rekao da je bolja nego što su očekivali. - One su bile osigurane iz tekuće likvidnosti tako da će ovaj novac biti isključivo za dobavljače - kazao je Ramljak.  Sutra dogovor kome će prvom platiti Kazao je da će tijekom sutrašnjeg dana s Vjerovničkim vijećem dogovoriti što je najneophodnije i kome će prvome platiti. O snižavanju kreditnog rejtinga Moody'sa, Ramljak je kazao da je pet domaćih banaka pokazalo da imaju povjerenje u Agrokor, ali i dodao da ima i jako puno međunarodnih financijskih institucija koje žele ući u financiranje kada dobiju "super senior" status.  - Na večerašnjem sastanku s dobavljačima ćemo razgovarati o rješavanju statusa mjenica. Imamo neke ideje kako bi to mogli riješiti. To je dug Agrokora i mi ga priznajemo jer je taj novac došao u ovu kompaniju - kazao je Ramljak te dodao kako su svi sudionici procesa vrlo strpljivi.  >>Sberbank je spreman odobriti novac za spas Agrokora pod jednim uvjetom >>Plenković  je preuzeo zapuštenu državu, no Titanik plovi Nakon sastanka s dobavljačima Ante Ramljak ponovio je da su mjenice Agrokorov dug. - Mjenice su Agrokorov dug. Taj novac je završio u Agrokoru i taj dug moramo priznati kao vlastiti dug. Pokušavamo naći rješenje kako da skinemo tu obvezu s banaka i dobavljača. Nemamo još konačno rješenje, ali na dobrom smo tragu da ga pronađemo u naredna dva dana - kazao je Ramljak nakon sastanka s dobavljačima. (I.Kri.) 