Pred hotelom Porin u Dugavama okupila se veća grupa novinara koji su mirno iščekivali dolazak autobusa iz Tovarnika, nakon čega je u 13.10 iz hotela istrčao dugogodišnji azilant s Kosova gol do pasa vičući: "Sve ću da vas pobijem!" i bacio veliki kamen prema novinarima. Izbjeglice koji danas stižu u Dugave iznimno su pristojni, zahvalni i samo govore: "Hvala, Hrvatska, hvala." Svi su registrirani i imaju pravo napustiti hotel pa neki i izlaze i šetaju Dugavama. Ranije tijekom jutra bilo je relativno mirno; u hotel Porin stizale su izbjeglice, mahom žene i djeca, i to tijekom noći. Nakon dolaska u sobe jutros su pootvarali hotelske prozore, izvikujući "Freeedom, freedom!" (Sloboda,sloboda!) s jasnom porukom da su u Hrvatskoj samo u tranzitu te da žele nastaviti put prema zapadu. >> Izbjeglice na kolodvoru: Ako vlak uskoro ne stigne, na silu ćemo probiti policijsku ogradu >> UŽIVO: Pratite videostream izravno iz Ježeva >> U Čepin preko Batine ušlo 400 izbjeglica, većina ih je gladna i dehidrirana 