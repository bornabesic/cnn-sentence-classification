Turski predsjednik Recep Tayyip Erdogan bilježi nevjerojatan porast popularnosti, što potvrđuju rezultati ankete objavljeni u četvrtak po kojima je 68 posto turskih državljana sklono njegovoj politici nakon neuspjeloga državnog udara. Po anketi agencije Metropoll, oko 68 ispitanika odgovorilo je da je su zadovoljni njegovim radom, što je 21 posto više nego u lipnju. Ovo je drugi najbolji rezultat za turskoga čelnika još otkako je obnašao premijersku dužnost.  Oko 27 posto ispitanih odgovorilo je da je nezadovoljno načinom na koji vodi zemlju, u odnosu na 47 posto nezadovoljnih u lipnju.  Anketa je provedena na 1275 ispitanika između 28. srpnja i 1. kolovoza, oko dva tjedna nakon puča. Istraživanje je provela jedna od najetabliranijih turskih tvrtki za istraživanje javnog mišljenja.  Nakon neuspjelog pokušaja puča u zemlji 15. srpnja, turske su vlasti privele ukupno 35.022 osobe koje povezuju s vojnim udarom, izjavio je u četvrtak visoki turski dužnosnik.  Nešto više od polovine ili 17.740 je službeno uhićeno, 11.597 osoba pušteno je na slobodu, a 5685 je zadržano u pritvoru, kazao je dužnosnik. >> Beč: Mi ćemo zaustaviti Erdoğana 