Hrvatska na putu do smanjenja deficita ima velik skriveni potencijal u državnoj imovini koja nije dovoljno iskorištena. To je ono na što ćemo staviti naglasak u idućem razdoblju – rekao je ministar financija Zdravko Marić u Slavonskom Brodu. Prema njegovim riječima, državnu imovinu treba staviti u funkciju i podignuti njezinu vrijednost, pri čemu na cijelu tu priču ne treba gledati samo iz perspektive već uvriježenog termina krpanja proračunskih rupa. Riječ je o više od 4000 nekretnina, od individualnih poslovnih prostora, stanova i turističkih zemljišta do bivših vojnih objekata, koji uz zdrav razvoj ili projekte mogu stvarati dobit, a ne biti teret proračunu. To se odnosi i na tvrtke u državnom vlasništvu. – Nažalost, neke od tih tvrtki nisu u najboljem stanju i sigurno da onda moramo voditi računa o tome kako ih postaviti na zdrave noge – istaknuo je Marić. Dodao je kako tu prije svega misli na cestarski biznis. >>Ministar financija Zdravko Marić: Otvorit će se i tema otkaza u javnoj upravi >>Marić: Prve promjene u poreznom sustavu moguće tek iduće godine 