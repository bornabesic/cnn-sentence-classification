Desetero ljudi je ubijeno, a više od dvadeset je ozlijeđeno u ponedjeljak u eksploziji u vlaku metroa u Sankt Peterburgu, u napadu kojeg su vlasti nazvale vjerojatnim terorističkim napadom. Istraživački odbor, državno tijelo koje istražuje velike zločine, otvorilo je slučaj u kojem se cilja na terorizam, a vlasti su izdale tjeralice za dvije osobe zbog njihove navodne uključenosti u smrtonosni napad koji se dogodio na dan kad je taj grad posjetio predsjednik Vladimir Putin.  "Traže se dvije osobe zbog sumnje o planiranju eksplozija, od kojih se za jednu smatra da je postavila eksploziv u vagon metroa, a druga na stanici Trga revolucije", otkrio je izvor za Interfax.  Zrnata fotografija koju je objavio online medij Fontanka prikazuje sredovječnog muškarca s bradom i crnom kapom. Novinska agencija Interfax je, pozivajući se na neimenovane izvore, objavila kako je bomba punjena šrapnelom vjerojatno bila sakrivena u vagonu vlaga u aktovci.  Ruski državni protuteroristički odbor priopćio je kako je još jedna eksplozivna naprava pronađena na različitoj postaji metroa, sakrivena ispod aparata za gašenje požara, no da je uklonjena.  Rusija je u prošlosti bila meta mnogobrojnih bombaških napada koji su često ciljali na javni prijevoz. Za većinu njih okrivljeni su islamistički pobunjenici iz ruskog područja sjevernog Kavkaza. Tamošnji separatizam je većim dijelom ugušen, no sigurnosni stručnjaci tvrde kako je ruska vojna intervencija u Siriji učinila Rusiju potencijalnom metom novih islamističkih napada.  Napadi na Rusiju u prošlosti su bili koncentrirani na Moskvu, uključujući napad na zračnu luku, kazalište, te postaju podzemne željeznice. Najmanje 38 ljudi poginulo je 2010. kad su dvije bombašice samoubojice detonirale bombe na prepunim stanicama moskovskog metroa.  Više od 330 ljudi, od kojih su pola bila djeca, ubijeno je 2004. u Beslanu, gradu na jugu Rusije, nakon što je policija upala u školu u kojoj su islamistički militanti držali taoce. Slično se dogodilo 2002., kad je 120 talaca ubijeno u moskovskom kazalištu Dubrovka.  Napad koji se dogodio u ponedjeljak u Sankt Peterburgu podigao je razine sigurnosti i izvan ruskih granica, poput Pariza koji je uveo dodatne sigurnosne mjere.  Tijek događaja: 19.01 - Vozač vlaka dobio je pohvale od strane istražnog odbora koji je zaključio kako je donio dobru odluku jer je odlučio vlak dovesti do stanice. Istražni odbor navodi kako je njegov potez vjerojatno spriječio nove žrtve te je omogućio laku evakuaciju ozlijeđenih. 18.02 - BBC javlja kako se društvenim mrežama šire snimke nadzornih kamera na kojima se vidi navodni napadač. Na tim snimkama vidi se bradati muškarac koji nosi šešir. Interfax je ranije izvijestio kako su nadzorne kamere snimile osumnjičenu osobu. 17.53 - Svi oni koji su ranjeni u terorističkom napadu u St. Petersburgu dobit će svu medicinsku pomoć koja im je potrebna - napisao je na Facebooku premijer Dmitrij Medvedev i izrazio suosjećanje rodbini i prijateljima onih koji su ozlijeđeni u eksploziji. - To je naša zajednička bol - dodaje Medvedev. 17.26 - Sedam osoba poginulo je na mjestu događaja, jedna je osoba poginula na putu do bolnice, a dvije u bolnici. Skvortsova je otkrila i kako su osobe imale ozlijede slične onima koje uzrokuje mina, a imali su i teške opekline, javlja RT. 17.08 - Veronika Skvortsova, ministrica zdravstva, rekla je kako je u eksploziji poginulo 10 osoba te da ih je 47 ozlijeđeno. Šest osoba nalazi se u teškom stanju. 16.23 - Prema preliminarnom izvještaju u eksploziji je poginulo devet osoba, a više od 20 je ozlijeđeno, neki od njih su teško ozlijeđeni, stoji u priopćenju Nacionalnog protuterorističkog odbora (NAC), prenosi RT. Javljaju i kako je improvizirana eksplozivna naprava deaktivirana na stanici metroa Ploščad Vostanija. 16.07 - Nacionalni protuteroristički odbor (NAC) je odbacio medijska izvješća prema kojima je bilo više od jedne eksplozije. Tvrde kako nema dokaza koji bi potkrijepili takve tvrdnje. Eksplozija se dogodila dok je vlak putovao između postaja Tehnološki institut i Senaja Ploščad 15.35 - Ruske službe za izvanredna stanja potvrdile su da je najmanje 10 ljudi poginulo u dvjema eksplozijama u dvama vagonima na dvjema postajama podzemne željeznice u Sankt Peterburgu.  Ruski mediji javili su da je u najmanje jednom slučaju eksplodirala naprava napunjena šrapnelima.  15.25 - Najmanje 10 ljudi je poginulo, a oko 50 ih je ozlijeđeno, potvrdio je glasnogovornik guvernera St. Peterburga Andrej Kibitov.  15.17 - Na postaji podzemne željeznice Senaja Ploščad pronađena je neeksplodirana naprava, izvijestila je Fontanka. Trenutno se ta naprava deaktivira, piše RT. Britanski Telegraph piše da su naprave, koje su eksplodirale, bile ispunjenje šrapnelima.  15.13 - Ruski antiteroristički odjel je izvijestio da su uveli mjere kako bi se spriječile daljnje napade u podzemnoj željeznici u St. Peterburgu. Izvor blizak istrazi je kazao se eksplozivna naprava može usporediti sa snagom one napravljene od 200 do 300 grama TNT-a. 14.50 - Postaja Senaja Ploščad, na kojoj se barem jedna od eksplozija dogodila, puna je dima, a na fotografijama se vide ljudi kako leže na tlu te razvaljena vrata vagona. Uprava metroa izvijestila je da su zaprimili dojave o eksploziji unutar vagona, moguće uzrokovanoj improviziranom eksplozivnom napravom, prenosi RT. Nakon eksplozije zatvorene su sve postaje metroa u gradu. Na mjesto nesreće poslane su hitne službe, a o događaju je obaviješten i predsjednik Vladimir Putin, koji se danas u Sankt Peterburgu sastao s bjeloruskim predsjednikom Aleksandrom Lukašenkom. Putin je izrazio sućut obiteljima stradalih. Putin rekao je da se razmataju svi mogući uzroci eksplozije u podzemnoj željeznici u Sankt Peterburgu, a među njima i terorizam, javljaju ruski mediji.   "Uzroci (eksplozije) nisu poznati, zato je o tome još prerano govoriti, istraga će pokazati", izjavio je Putin. "Ja sam već razgovarao s čelnicima specijalnih službi, s direktorom FSB-a. Službe sigurnosti i specijalne službe rade i učinit će sve kako bi utvrdile uzroke incidenta i dale punu procjenu toga što se dogodilo", rekao je Putin na sastanku s bjeloruskim predsjednikom Aleksandrom Lukašenkom. Vlasti Sankt Peterburga, a u slučaju potrebe i savezne vlasti, pružit će svu potrebnu pomoć obiteljima poginulih i ranjenih u eksploziji u metrou, dodao je Putin. 14.30 - Nakon eksplozija pojačana je policijska prisutnost u moskovskom metrou.  Policijski izvor rekao je da su u eksploziji ozlijeđena i djeca. - Među žrtvama su djeca koja su najvjerojatnije bila na proljetnim praznicima - rekao je, dodajući da njihov broj i imena trenutno nisu poznati. Rusija je posljednjih godina bila meta napada čečenskih militanata. Najmanje 38 ljudi ubijeno je 2010. godine kada su dvije bombašice-samoubojice detonirale bombe u punim vagonima moskovskog metroa. На станции метро Технологический институт взорвали вагон. Будьте осторожны.#технологический институт#спб#метро #взрыв pic.twitter.com/KaSwLhm4tK @Fontanka_spb pic.twitter.com/6FLzW0WwOf @Fontanka_spb pic.twitter.com/b0O35Un9HO   >> VIDEO U Bruxellesu odjeknula eksplozija. Jedna osoba je poginula, među 7 ozlijeđenih i dvoje djece >> Najmanje 18 ozlijeđeno u eksploziji na karnevalu, među njima troje djece i gradonačelnik 