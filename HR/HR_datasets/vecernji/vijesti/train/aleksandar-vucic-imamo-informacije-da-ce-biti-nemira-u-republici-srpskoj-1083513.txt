Srbijanski premijer Aleksandar Vučić rekao je da obavještajne službe imaju informacije da su mogući nemiri tijekom prosvjeda najavljenih za 14. svibanj u Banjaluci. Mitinge su na taj dan najavili i oporba i vlast, javlja B92. - Mir i stabilnost su uvjeti bez kojih Srbija ne može naprijed. Zato sam razgovarao sa Miloradom Dodikom, Mladenom Ivanićem i Mladenom Bosićem (predsjednikom Republike Srpske, članom Predsjedništva BiH i predsjednikom SDS-a, op. a.) - rekao je Vučić na izvanrednoj konferenciji za medije, dodajući da bi sukobima bili dovedeni u pitanje "budućnost i opstanak Republike Srpske", a Srbija bi bila dovedena u "nezavidan položaj". - Samo ih molimo da se sačuva mir u Republici Srpskoj, jer nam ne treba bilo kakav srpsko-srpski sukob. Jedna tuča, poslije toga nitko ne može ništa sačuvati - rekao je Vučić. >> Dopredsjednik Republike Srpske: Kome služi ovakav popis stanovništva u BiH? >> Vučić najavio 'svježu krv' u budućoj vladi: Dramatično se približavamo prosječnom europskom standardu 