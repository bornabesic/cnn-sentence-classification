"Možemo jednostrano raskinuti taj ugovor. Još nismo obavijestili naše (europske) sugovornike, sve je u našim rukama", rekao je turski ministar vanjskih poslova Mevlut Cavusoglu u razgovoru za mrežu 24 TV, dok vlada napetost s nekolikim zemljama EU-a. "Odsad možemo reći 'više ga nećemo primjenjivati i bit će gotovo'", dodao je. "Ne treba nam ničije dopuštenje". Predbacio je Europskoj uniji da nije odobrio liberalizaciju viza za kratke boravke turskih državljana u EU-u, premda se to predviđalo ugovorom. "Liberalizacija viza je uvjet bez kojeg se ne može", ocijenio je ministar. Bruxelles drži da turski zakoni za suzbijanje terorizma krše slobode i da zato nisu prihvatljivi. Ugovor o migrantima su EU i Turska potpisali u Bruxellesu prije godinu dana kako bi zaustavili svakodnevni dolazak tisuća migranata brodovima na grčke otoke u Egejskome moru. Ugovorom su uz liberalizaciju viza bili predviđeni još neki ustupci, među kojima je financijska pomoć Ankari od 3 milijarde eura uz mogućnost njezina nastavka kada se sredstva potroše. >>Turski diplomatski rat s EU 