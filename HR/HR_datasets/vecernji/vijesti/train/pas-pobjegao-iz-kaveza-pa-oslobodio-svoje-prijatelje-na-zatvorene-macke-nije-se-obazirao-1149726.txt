Jedan je Sibirski haski zadao prave probleme vlasniku veterinarske ambulante u Kini nakon što je zubima i jezikom uspio otvoriti kavez i barem na kratko doći do slobode. Pas je bio odlučan u namjeri da izađe iz kaveza te je uspio otvoriti mehanizam koji je i ljudima teže otvoriti. No, on nije stao samo na tome već je odlučio otvoriti vrata i na kavezima u kojima su se nalazili njegovi prijatelji. Pitanje je samo zašto isto nije učinio mačkama koje su također bile zatvorene u kavezima?  Cao Sheng, vlasnik veterinarske ambulante, rekao je kako je ovo bilo stvarno neočekivano budući da Sibirske haskije zovu 'jednim od tri glupa koji vuku sanjke', javlja EuroNews. Čak je i grizao okvir vrata kako bi pokušao pobjeći iz ambulante, no pokušaj velikog bijega tu je stao. Kako bi spriječio slične incidente, Sheng je psa odlučio staviti u veći kavez namijenjen psima kao što je Tibetanski mastif. >> Bezimeni crni pas pobjegao iz veterinarske stanice, nema mu traga >> Snimka postala hit zbog onog što je prestravilo ovog lopova 