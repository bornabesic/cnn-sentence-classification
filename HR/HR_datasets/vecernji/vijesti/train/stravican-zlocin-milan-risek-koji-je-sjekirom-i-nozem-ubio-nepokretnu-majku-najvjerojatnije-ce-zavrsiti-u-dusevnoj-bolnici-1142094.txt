Zagrebački Županijski sud potvrdio je optužnicu protiv Milana Riseka koji je ljetos u Zagorju nasrnuo na svoju nepokretnu 89-godišnju majku zakovanu za krevet te ju usmrtio šakama, sjekirom i nožem. No, kako je Risek izuzetno brutalan zločin najvjerojatnije počinio u stanju neubrojivosti izglednije je da će, umjesto zatvora, godine nakon suđenja provesti u duševnoj bolnici. U optužnici iz prosinca prošle godine stoji da je Risek "u stanju u kojem nije bio u mogućnosti shvatiti značenje svojeg postupanja niti vladati svojom voljom" bolesnu i staru majku koja je nepokretna ležala u krevetu, "u nakani da ju liši života" više puta šakom udario u glavu i prsa nakon čega ju je bacio na pod i nastavio udarati po cijelom tijelu. Potom je navodno otišao u drvarnicu po sjekiru kojom ju je više puta udario po glavi i tijelu te joj nožem zadao više ubodnih rana. Nakon zločina koji je u kolovozu potresao mjesto Kuzminec u općini Mihovljan mediji su isticali da je Risek bio ratni pripadnik legendarne brigade Pume, koji je zbog PTSP-a, ali i sklonosti alkoholu i ranije u ispadima bijesa znao nasrnuti na majku. >> Nepokretnu majku izudarao rukama i nogama pa izbo nožem i sjekirom >> Pritvoren jer je nepokretnu majku zatukao rukama, nogama i drškom od sjekire 