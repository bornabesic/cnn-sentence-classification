Predsjednik Sabora Božo Petrov na pitanje novinarke HRT-a o informaciji prema kojoj njegov kum, Mario Bukmir dolazi u Hrvatske vode, komentirao je kako nije riječ o zapošljavanju, već o političkoj funkciji zamjena direktora. – Kumstvo nema veze s ovim imenovanjem, ne bavim se kadroviranjem – rekao je Petrov istaknuvši kako treba pogledati rezultate Hrvatskih voda u zadnjih 10 mjeseci. Nikola Grmoja ranije je novinarima u Saboru rekao kako nisu potpuno zadovoljni s radom Hrvatskih voda te da smatraju kako ima prostora za restrukturiranje i obračun s koruptivnim radnjama unutar tog poduzeća. – Na čelnome mjestu namjeravamo ostaviti Đurokovića iz HDZ-a i tu pokazujemo da nam nije važna politička pripadnost i bliskost s Mostom. A zbog kontrole namjeravamo postaviti čovjeka koji se već dokazao na milijunskim projektima, što u realnom sektoru, a i što se tiče europskih fondova, rekao je Grmoja novinarima u Hrvatskom saboru i ujedno objasnio zbog čega je upravo Bukmir kompetentan preuzeti dodijeljenu funkciju. – Kumstvo s gospodinom Petrovom nema veze s ovom funkcijom. On je prije toga vodio u Metkoviću projekt vrijedan 300 milijuna kuna. Osim toga, radio je i u realnom sektoru te vodio milijunske projekte. Znači, to nema nikakve veze, on je naš čovjek od povjerenja i ima sve stručne kvalifikacije. Most je i u proteklom razdoblju pokazao da smo na većini funkcija ostavili ili kadar HNS-a, SDP-a ili HDZ-a. U nekim se situacijama to pokazalo dobro, a u nekima smo bili prozivani, kao u slučaju Narodnih novina.  Mario Bukmir javnosti je nepoznat, a ono što je poznato jest da je inženjer građevine s višom školskom spremom koji je radio na projektima u Metkoviću financiranima od europskih fondova. Ujedno je i voditelj projekta ''Metković'' za povlačenje novca iz EU fondova, prenosi Dnevnik.hr. >> Grmoja potvrdio dovođenje kuma Bože Petrova u Hrvatske vode: Ne radi se o zapošljavanju, nego o političkoj funkciji >> Grmoja prozvao Vrdoljaka: 'Nazovi V radi neplaćanja poreza' 