Izlazak iz mjere prekomjernog deficita, rast investicija, bolja iskoristivost europskih fonoda, ali i opći rast pozitivne poslovne klime neki su od čimbenika koji bi dugoročno trebali promijeniti sliku Hrvatske, ali i život građana na bolje. "Promjena ukupne poslovne klime u čemu vrlo važnu ulogu imaju nositelji izvršne vlasti glavni je izazov naredne godine", stoji u jednom od 40-ak predviđanja za iduću godinu koje vam u jedinstvenom izdanju donose Večernji list i Poslovni dnevnik. Oni koji stvarno odlučuju ove godine o idućoj godini pišu za posebno izdanje pod nazivom Poslovna 2017. Predsjednica Kolinda Grabar - Kitarović te potpredsjednica hrvatske Vlade i ministrica gospodarstva, poduzetništva i obrta Martina Dalić samo su dio predstavnika izvršne vlasti koji u izdanju Poslovna 2017. donose svoje viđenje godine koja nam dolazi. Puno optimizma, ali i upozorenja što, gdje i kako se može popraviti u našoj državi kada je gospodarstvo u pitanju pišu vlasnik Vindije Dragutin Drk, predsjednik Uprave Ine Zoltán Áldott, predsjednik Uprave Francka Dubravko Artuković, predsjednik Uprave Hrvatskog telekoma Davor Tomašković, vlasnik Orbica Branko Roglić, glavni direktor HUP-a Davor Majetić, predsjednik Uprave Plive Mihael Furjan, predsjednik Uprave Konzuma Slavko Ledić, predsjednica Uprave ENT-a Gordana Kovačević, predsjednik uprave Atlantic grupe Emil Tedeschi, guverner HNB Boris Vujčić i mnogu drugi. Za kraj samo jedno od mnogih razmišljanja, a možda i dobar te jednostavan recept kako da puno brže krenemo naprijed: "Po pitanju 2017. sam optimist... Ne postoji srebrni metak koji će riješiti sve probleme, ali dobar okvir može osigurati procvat malog poduzetništva, privlačenje stranih ulaganja, veće iskorištenje sredstava iz EU fondova, kvalitetno educiranje kadrova za potrebe rasta strateških industrija, fokus na proizvodnju i usluge visoke dodane vrijednosti…" Poslovnu 2017. ne propustite u petak, 25. studenog na dar uz Večernji list i Poslovni dnevnik. 