Muškarac (77) koji je jučer u Repušnici pokraj Kutine svojim vozilom skliznuo s ceste, pri čemu je preminuo, najvjerojatnije je doživio srčani udar. Naime, kako doznajemo s njim je u automobilu bila 74-godišnja supruga koja je posvjedočila da joj je suprug odjednom s ceste skrenuo ulijevo na zelenu površinu i udario u metalnu ogradu. On je pri tome preminuo, a ona zadobila lakše tjelesne ozljede. I tragovi na tijelu, doznajemo, upućuju na prirodnu smrt. Tijelo preminulog prevezeno je na prosekturu Opće bolnice u Sisku gdje će biti obavljena obdukcija i utvrđen uzrok smrti. Policija će o ovom događaju nadležnom državnom odvjetništvu proslijediti izvješće. >> Vozač (78) poginuo u slijetanju auta s kolnika 