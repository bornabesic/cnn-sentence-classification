Bombaš samoubojica koji je tijekom vikenda ranio 15 ljudi u južnoj Njemačkoj, najavio je napad i prisegnuo na vjernost Islamskoj državi (IS) u snimci otkrivenoj na njegovu mobitelu, izvijestio je u ponedjeljak bavarski ministar unutarnjih poslova Joachim Herrmann.  I ta radikalna islamistička organizacija potvrdila je da je napad izveo njezin borac. "Izveo je operaciju kao odgovor na poziv da se napadnu članice koalicije protiv IS-a", objavila je novinska agencija Amaq, bliska IS-u. Na snimci se vidi muškarac, identificiran kao Sirijac kojemu je odbijen zahtjev za azilom, kako kaže da se zakleo na vjernost Abu Bakr Al Bagdadiju, čelniku samoproglašenog kalifata Islamske države, kazao je Herrmann. Vezani članak  Četvrti napad u samo tjedan dana Ministar je rekao da je 27-godišnji muškarac priznao kako je napad osveta zbog toga što Njemačka ubija muslimane. Prijevod snimke otkriva da je napadač počinio napad uime Alaha.  U napadu u njemačkom Ansbachu smrtno je stradao samo napadač samoubojica. Riječ je o četvrtom napadu u Njemačkoj u samo tjedan dana. Tri su počinili tražitelji azila koji su nedavno stigli u tu zemlju, piše dpa.  Zahtjev za azilom odbijen mu je prošle godine Herrmann je kazao i da je u napadačevu stanu pronađeno dosta materijala za izradu bombi, poput goriva, klorovodične kiseline i sredstava za čišćenje na bazi alkohola, kao i salafističkoga propagandnog materijala.  Sirijac se raznio u nedjelju kasno navečer pred restoranom u njemačkom gradu Ansbachu ranivši pritom 15 osoba. Dužnosnici su rekli da je nosio naprtnjaču ispunjenu eksplozivom i metalnim dijelovima koji su mogli ubiti više osoba. Zahtjev za azilom mu je odbijen prošle godine, ali mu je bilo dopušteno da ostane u Njemačkoj zbog sukoba u Siriji. Sirijac se već ranije pokušao dva puta ubiti i liječen je u psihijatrijskoj bolnici. Od 12 ozlijeđenih osoba, tri su u teškom stanju. 