Potpredsjednica Vlade Milanka Opačić rekla je kako je ponosna što je projekt hrvatske vlade e-Građani na globalnom summitu Inicijative za otvorenu vlast u Mexico Cityju proglašen najboljim projektom u Europi na području otvorene vlasti za unapređivanje javnih usluga. – Na projektu e-Građani radimo od prvog dana ove vlade. To je prava reforma javne uprave i pravi servis građana koji više ne trebaju na šalterima trošiti svoje vrijeme i novac – rekla je Milanka Opačić. Projekt e-Građani je počeo s 14 usluga, a danas korisnici kojih je trenutačno 200.657 mogu iz svog doma s računala koristiti 27 usluga poput e-matičnih knjiga, e-recepta, e-radne knjižice. Potpredsjednica Vlade Milanka Opačić rekla je da će se projekt e-Građani i dalje širiti s novim uslugama, a u sljedećem razdoblju jak naglasak bit će i na širenju usluga koje će koristiti gospodarstvenici. >> Projekt e-Građani proglašen najboljim projektom u Europi na području 'Otvorena vlast za unapređenje javnih usluga' 