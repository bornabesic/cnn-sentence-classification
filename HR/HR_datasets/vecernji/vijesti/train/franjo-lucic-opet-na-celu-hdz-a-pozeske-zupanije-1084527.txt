Saborski zastupnik Franjo Lucić ponovno je izabran za predsjednika HDZ-a Požeško-slavonske županije. Od 239 izaslanika, Izbornoj je skupštini bilo nazočno njih 190 i svi su svoj glas dali Luciću. Prema njegovim riječima, povjerenje koju su mu dali članovi rezultat je kontinuiteta u HDZ-u, o čemu svjedoči i apsolutna vlast ove stranke u svih pet gradova i pet općina u županiji. – Nema razjedinjenosti u HDZ-u. I na požeškom Gradskom odboru dokazali smo da smo demokratska stranka, omogućivši na demokratski način izbor novog predsjednika. Ustrajnim djelovanjem i povratnim okupljanjem članstva uspjeli smo ostvariti najbolje rezultate na izborima u županiji. U svim općinama i gradovima, te regionalnoj samoupravi imamo čelne ljude, čime smo stvorili preduvjete za gospodarski razvoj – rekao je Lucić, kojemu je ovo treći uzastopni mandat na čelu županijskog HDZ-a. Na skupu u Požegi izabrano je i 39 članova Županijskog odbora te delegati za Opći sabor stranke. >> Opet nisu imali kvorum! Đakić: Nekoliko je zastupnika bolesno ili su na putu 