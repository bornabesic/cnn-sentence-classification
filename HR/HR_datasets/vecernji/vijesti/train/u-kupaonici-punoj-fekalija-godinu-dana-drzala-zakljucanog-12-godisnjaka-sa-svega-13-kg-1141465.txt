Pothranjen i zaključan u prljavoj kupaonici pronađen je 12-godišnji dječak čija je majka Brandy Kay Jaynes (36) u ponedjeljak uhićena u Toquervilleu u američkoj saveznoj državi Utah. Majka je uhićena s optužbom za zlostavljanje djeteta, a dječaka je pronašao njegov otac. Vjeruje se kako ga je majka u kupaonici držala zaključanog godinu dana, piše Daily Mail. Dječak je imao samo 13 kilograma, što je prosječna težina dvogodišnjeg djeteta te nije mogao sam stajati na nogama. Istražitelji vjeruju kako ga je majka cijelo vrijeme držala u mraku jer je prekidač za svjetlo bio oblijepljen ljepljivom trakom. Kupaonica u kojoj je dječak živio bila je prekrivena fekalijama, a WC školjka bila je toliko puna da se u njoj nije nazirala voda. Dvojica dječakove braće otkrila su u policiji kako je 12-godišnjak u kupaonici bio zaključan godinu dana, a da s njim nisu razgovarali šest mjeseci. Liječnici su pak kazali kako je to najgori slučaj pothranjenosti koji su ikad vidjeli. U kupaonici je pronađen i monitor za bebe preko kojeg su komunicirali s dječakom odnosno govorili mu što može raditi.  >> Majka iz pakla: Uhićena jer je dvogodišnju kćer stavila u pećnicu 