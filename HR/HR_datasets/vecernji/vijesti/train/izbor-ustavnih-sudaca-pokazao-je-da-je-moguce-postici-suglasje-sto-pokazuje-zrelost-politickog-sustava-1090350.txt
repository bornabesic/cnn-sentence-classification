Nakon što su u Ustavni sud prošloga tjedna izabrani Andrej Abramović, Snježana Bagić, Ingrid Antičević Marinović, Branko Brkić, Lovorka Kušan, Mario Jelušić, Josip Leko, Davorin Mlakar, Rajko Mlinarić te Miroslav Šumanović, predsjednica Kolinda Grabar-Kitarović održala je govor kazavši da ni izbor ustavnih sudaca nije bio lišen političkih prijepora. "Pokazalo se da je moguće postići suglasje među različitim političkim opcijama unatoč aktualnim događajima, što pokazuje zrelost političkog sustava. Za kritike koje smo u javnosti mogli čuti, ne vidim da su smetnja vašem radu. Dobili ste dvotrećinsku podršku saborskih zastupnika. Vaša neovisnost mora biti neokrnjena, a Ustav jedino mjerilo rada. Uvjerena sam kako imate na umu da neka pitanja postavljena sudu ne smiju biti neodgovorena 20 i više godina", rekla je predsjednica Kolinda Grabar-Kitarović. Dodala je da je ugled Ustavnog suda ostao neprijeporan te da je Hrvatska danas uređena država i dužna provoditi odluke Ustavnog suda, što je sada osigurano izborom ustavnih sudaca. >> Podzemna politika i trgovina – ‘rješenje’ za političku krizu u državi 