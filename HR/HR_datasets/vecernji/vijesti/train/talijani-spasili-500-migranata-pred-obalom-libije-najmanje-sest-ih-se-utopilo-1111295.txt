 Talijanska mornarica u ponedjeljak je pred obalom Libije spasila gotovo 500 migranata te iz mora izvukla šest tijela, nakon što je gumenjak kojim su plovili počeo propuštati vodu. Posade dvaju patrolnih brodova i dvaju helikoptera i dalje tragaju za preživjelima ili mogućim dodatnim žrtvama.  Najteža migrantska kriza od Drugoga svjetskog rata danas je fokusirana na Italiju, zemlju EU-a do koje je morskim putem do kraja kolovoza stiglo 115.000 izbjeglica, izvijestio je UNHCR. Broj smrtno stradalih na putu iz zemalja Sjeverne Afrike prema Italiji veći je ove godine nego prošle.  Helikopteri koji se koriste u današnjem spašavanju migranata polijeću s nosača zrakoplova Garibaldi, glavnoga broda Europske unije u borbi protiv krijumčarenja ljudi preko Sredozemlja. >> Nagurani u sedam čamaca: 1500 migranata spašeno na moru kod Libije 