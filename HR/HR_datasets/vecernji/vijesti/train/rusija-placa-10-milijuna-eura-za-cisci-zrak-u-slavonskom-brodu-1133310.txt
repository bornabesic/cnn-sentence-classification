Ruska Federacija spremna je u cijelosti platiti uvođenje čistih proizvodnih tehnologija u veliku rafineriju u Bosanskom Brodu i o tome pregovara s hrvatskim izvođačima. – Iako smo dosad investirali nekoliko milijuna eura u filtre i zaštitu okoliša u bosanskobrodskoj rafineriji, postoji samo jedno pravo i konačno rješenje – rekao je za 24 sata dr. Anvar Azimov, ruski veleposlanik u Republici Hrvatskoj. Rafinerija u Bosanskom Brodu vlasništvo je ruske državne tvrtke Zarubezhneft iz Moskve. – Ako bi se rafinerija prebacila na pogon plinom, mi smo spremni sve to platiti – dodao je Azimov. Plin bi tako zamijenio sirovu naftu, što bi dramatično smanjilo zagađenje zraka i okoliša. Cijena cijelog projekta je oko 10 milijuna eura i Rusija plaća sve.  >> Burno u Saboru zbog zagađenog zraka: Trebaju li građani i dalje umirati?! >> Drastičan pad prerade nafte u Rafineriji Brod 