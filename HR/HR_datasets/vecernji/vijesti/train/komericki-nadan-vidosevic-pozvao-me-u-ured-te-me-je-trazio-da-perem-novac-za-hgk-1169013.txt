- Nadan Vidošević pozvao me u ured te me je tražio da perem novac za HGK. Bilo je to krajem 2006. Nisam htio na to pristati, a kada sam izlazio iz ureda pitao me znam li nekoga tko bi to radio. Začudio sam se što nije čuo za Mr. 10 posto. Odnosno, za Igora Premilovca, rekao je Davor Komerički na zagrebačkom Županijskom sudu. On je sjeo na klupu za svjedoke u postupku koji se vodi protiv Vidoševića i drugih optuženih za izvlačenje novca iz HGKa. Na početku postupka bio je optužen, no priznao je krivnju te se nagodio s USKOK-om. 