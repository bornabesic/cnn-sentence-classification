- Ako se Orsat Miljenić odluči kandidirati za novog šefa SDP-a imati će moju potporu! Poručio je to danas šef Šibensko-kninskog SDP-a Ivan Klarin koji se nada da će se bivši ministar pravosuđa ipak odlučiti na ulazak u unutarstranačku utakmicu. Potpora Klarina zanimljiva je i iz razloga što je upravo on bio koordinator u 9. izbornoj jedinici na prošlim parlamentarnim izborima u kojoj je prvi na listi bio Ranko Ostojić koji je već istaknuo svoju kandidaturu za šefa stranke.  - Miljenić bi bio odličan kandidat. Novo je lice, umjeren u političkim stavovima, zastupa socijaldemokratske vrijednosti i definitivno ima liderskih sposobnosti, a dobro je percipiran i u javnosti. Ima sve što novi šef SDP-a mora imati- kaže Klarin. Osim toga, dodaje, osoba koje koja može parirati šefu HDZ-a Andreju Plenkoviću koji trenutno uživa veliku podršku no to neće biti slučaj, drži, kada Vlada krene s radom i kada se i neki bolni i nepopularni potezi krenu raditi. >>Bitka za novog šefa SDP-a: Orsat Miljenić na korak do odluke, bit će još kandidatura 