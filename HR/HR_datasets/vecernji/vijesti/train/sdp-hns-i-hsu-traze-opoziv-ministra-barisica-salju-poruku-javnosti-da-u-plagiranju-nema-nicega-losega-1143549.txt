Klubovi zastupnika SDP-a, HNS-a i HSU-a uputili su jučer u saborsku proceduru prijedlog za pokretanje pitanja povjerenja ministru znanosti, obrazovanja i sporta Pavi Barišiću. U spomenutim strankama drže da je predmetna analiza ukazala ne samo da plagiranje predstavlja uobičajen način rada kod ministra Barišića, već i da je ministar mijenjao tekstove svojih radova kako bi nevješto prikrio plagiranje. Takvim postupanjem, drže u SDP-u, HNS-u i HSU-u, ministar Barišić, ali još i više predsjednik Vlade, šalju poruku javnosti da u plagiranju nema ničega lošega i da se ne radi o praksi koju je potrebno najoštrije osuditi.  >> Američki znanstvenik kojeg Barišić nije citirao u svom radu: 'Bilo je plagiranja' 