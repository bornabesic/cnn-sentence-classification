Nizom poteza u prvih mjesec dana mandata Plenkovićeva je Vlada pokazala snažnu volju da se približi braniteljskoj populaciji. Prvo se to vidjelo kroz imenovanje dvojice ratnih zapovjednika – Tome Medveda i Damira Krstičevića – ministrima. Braniteljima se ususret izišlo i u konačnoj verziji porezne reforme, u kojoj su iz oporezivanja dohotka od kapitala izuzeti otkup udjela i dividende iz Fonda hrvatskih branitelja. Vlada je jučer utvrdila i izmjene Zakona o mirovinskom osiguranju i time udovoljila jednom od najglasnijih zahtjeva prosvjednika iz Savske da se staž koji su stekli radom objedini s onim stečenim u ratu. Iako razdvojenim stažom branitelji nisu izgubili na visini mirovine, bio im je stalo da ih se ne stigmatizira kao one koji su mirovine zaradili u vrlo kratkom vremenu. Istodobno se najavljuje donošenje zakona koji će objediniti sva braniteljska prava i ukinuti vremenski rok za ostvarivanje statusa branitelja. Iako je Andrej Plenković dolaskom za šefa HDZ-a bio izrazito doživljen kao zagovornik i pripadnik političkog centra, očito nizom poteza ne želi zanemariti braniteljsko biračko tijelo koje je ipak mahom desnije orijentirano      >> Vlada povećala trošarine na cigarete i duhan – evo koliko bi cigarete trebale poskupjeti 