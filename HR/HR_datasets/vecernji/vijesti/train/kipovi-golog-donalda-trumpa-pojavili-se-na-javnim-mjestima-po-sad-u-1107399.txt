Skupina umjetnika odgovorna je za kipove u prirodnoj veličini golog republikanskog predsjedničkog kandidata Donalda Trumpa koji su se pojavili na javnim mjestima po SAD-u.  Kipovi velikog trbuha, malih prstiju i bez nekih dijelova genitalija simultano su otkriveni u Union Square parku na Manhattanu te na javnim mjestima u četiri druga američka grada.  Skupina umjetnika svoj rad je nazvala "Car nema mu.." Kipovi su iznenadili prolaznike koji su ih s interesom razgledavali, smješkali se, zabavljali i fotografirali s njima. Djelatnici newyorške službe za parkove ubrzo su uklonili kip iz Union Square parka, uz objašnjenje da je postavljanje bilo kakvih neodobrenih instalacija zabranjeno u svim američkim parkovima.  Autori instalacija, umjetnički kolektiv INDECLINE, čiji su članovi umjetnici, glazbenici i režiseri, napisali su kako su kipovi postavljeni i u San Franciscu, Los Angelesu, Seattleu i Clevelandu. "Ove prolazne instalacije predstavljaju ovu prolaznu noćnu moru i želja nam je da na jesen gledamo unatrag i smijemo se neuspjehu i zabludi Trumpova pokušaja da postane predsjednik", stoji u priopćenju INDECLINE-a. >> Robert De Niro u Sarajevu vrlo iskreno rekao što misli o Donaldu Trumpu 