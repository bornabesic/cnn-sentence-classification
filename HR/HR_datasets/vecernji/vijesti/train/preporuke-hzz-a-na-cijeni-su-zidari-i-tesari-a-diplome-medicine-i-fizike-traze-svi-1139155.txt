Domaće tržište rada i dalje je opterećeno velikim paradoksima. Ulazimo u Novu godinu s 236 tisuća službeno nezaposlenih osoba, ali neovisno o tome Vlada je poslodavcima dala zeleno svjetlo da angažiraju sedam tisuća stranih radnika. Škole i fakulteti i dalje prate neka svoja upisna pravila koja se u velikoj mjeri i dalje ne poklapaju s potrebama tržišta. Zavod za zapošljavanje završava 2016. godinu objavom Preporuka za obrazovnu upisnu politiku i politiku stipendiranja u 2017. godini u kojima su na nacionalnoj, regionalnoj i lokalnoj razini detaljno opisali u kojim bi školama i fakultetima trebalo povećati broj upisanih i stipendiranih učenika i studenata, a u kojima treba smanjivati kvote jer mladi ljudi koji ih završe ne mogu naći posao ili bježe preko granice. Dokument od 50-ak stranica trebao bi pažljivo proučiti ravnatelj svake srednjoškolske i visokoškolske obrazovne ustanove, ali i resorna ministarstva koja sudjeluju u određivanju upisnih kvota. Treba nam manje novinara Prema preporukama zagrebački bi fakulteti i Sveučilište, tako, trebali smanjiti broj upisanih studenata na politologiji, filozofiji, novinarstvu, tekstilno-tehnološkim fakultetima, grafici, agronomiji, prometu, veterini, ali i poslovnoj ekonomiji. Maturanti se ovog ljeta ne bi trebali upisivati ni na trogodišnje stručne studije za trenere, poslovnu ekonomiju ili javnu upravu. Lista četverogodišnjih srednjih škola još je veća. – Analiza i prognoza potreba tržišta rada za pojedinim zvanjima provedena je na osnovi statističkih podataka i relativnih pokazatelja o zapošljavanju nezaposlenih osoba prema obrazovnom programu koji su završile, podataka o nedostatku radnika pojedinih zvanja dobivenih anketom poslodavaca te kvalitativnih dojmova savjetnika stečenih iskustvom posredovanja pri zapošljavanju – objašnjavaju autori studije. Kod prognoza budućeg tržišnog položaja pojedinih zvanja u obzir su uzeti strategije i planovi razvoja pojedinih sektora na nacionalnoj, regionalnoj i lokalnoj razini. Preporuke za 2017. također su uzele u obzir podatke o broju već upisanih učenika i studenata u pojedine obrazovne programe, kao i najavljene promjene upisnih kvota. Sredinama koje nemaju fakultete/srednje škole preporučuje se stipendiranje učenika i studenata na drugim područjima. Poznato je da samo četvrtina srednjoškolaca u Hrvatskoj uspijeva brzo (unutar 6 mjeseci) naći posao po završetku škole, dok je kod visoke stručne spreme taj udio oko 40 posto. Volontiranje i za srednju školu S fakultetskom diplomom (ne i svakom) po lakoći zapošljavanja mogu se uspoređivati jedino neka zvanja iz trogodišnjih obrtničkih i drugih škola. Zagrebački ured sugerira da se u dvogodišnjim ili trogodišnjim školama poveća upisna kvota za niz zvanja u građevini, mesare i pekare, dok bi primjerice trebalo smanjiti upisna mjesta u školama za frizerke, tehničke crtače i fotografe. Većini se sugerira da upišu više učenika za brojna građevinska zvanja, dok bi četverogodišnje srednje škole za veterinarske, odjevne, prehrambene, prometne, kemijske i tehničare cestovnog prometa trebalo prorijediti. Na fakultetskoj razini zvanja budućnosti donose medicina, matematika, fizika, računarstvo, farmacija, germanistika, logopedija, rehabilitacija, elektrotehnika i strojarstvo. Među nezaposlenim osobama oko 70 tisuća je mlađih od 29 godina, 72 tisuće starije je od 50, a oko 109 tisuća dugotrajno je bez posla. Iduće će godine država u njihovo zapošljavanje uložiti 1,5 milijardi kuna, od čega 700 milijuna kuna u stručno osposobljavanje bez zasnivanja radnog odnosa, koje bi se trebalo primijeniti i na nezaposlene s četverogodišnjom srednjom školom. Naknada za stručno osposobljavanje je 2400 kuna mjesečno. >> Prenapuhan nedostatak radne snage: Ukrajinci im draži od starijih Hrvata U deset godina Hrvatska je ostala bez 200 tisuća stanovnika, a masovni odlasci u inozemstvo i smanjenje broja novorođene djece najteža su posljedica duge recesija. Jedini postojani rast koji smo imali sve ovo vrijeme bilo je povećanje zaduženosti i broja umirovljenika. Hrvatska se nalazi među 10 najstarijih država na svijetu te ima jedan od najlošijih omjera broja zaposlenih i umirovljenika. Kako se stanovništvo bude osipalo, tako će i perspektive biti sve tmurnije. Godina iz koje izlazimo donijela je tračak optimizma posebno izražen u turističkim sredinama i priobalju, no najveći dio unutrašnjosti još čeka poboljšanja. Andrej Plenković i njegova Vlada preuzeli su upravljanje zemljom kad je prosječna plaća bila 5642 kune, a BDP po stanovniku 41% niži od prosjeka EU. Premijeri i njihove vlade u pravilu su se mjerili po tome kako se živi i jesu li u stanju osigurati radna mjesta, no loša demografska kretanja nametnula su još jednu važnu stavku – hoće li zaustaviti osipanje stanovništva i zemlju učiniti privlačnom za život ne samo za vlastite građane nego i za druge koji bi mogli doći.      GRAD ZAGREB I ŽUPANIJA Treba povećati broj: – dvogodišnji ili trogodišnji srednjoškolski program tesar armirač fasader krovopokrivač i izolater limar četverogodišnji srednjoškolski: - stručni studij: - sveučilišni studij: medicina matematika, nastavnički smjer fizika i tehnika, nastavnički smjer fizika, nastavnički smjer fizika i kemija, nastavnički smjer Treba smanjiti: – trogodišnji srednjoškolski: fotograf tehnički crtač frizer – četverogodišnji srednjoškolski veterinarski tehničar tehničar PT prometa tehničar za logistiku i špediciju tehničar za mehatroniku upravni referent – stručni studij: izobrazba trenera poslovna ekonomija javna uprava – sveučilišni studij: politologija filozofija novinarstvo tekstilni i modni dizajn grafička tehnologija VARAŽDINSKA ŽUPANIJA Treba povećati: – dvogodišnji ili trogodišnji srednjoškolski tesar zavarivač elektroinstalater zidar vozač motornog vozila – četverogodišnji srednjoškolski - – stručni studij - – sveučilišni studij elektrotehnika medicina psihologija farmacija strojarstvo Treba smanjiti: – trogodišnji srednjoškolski - – četverogodišnji srednjoškolski opća gimnazija ekonomist tehničar za računalstvo – stručni studij ekonomija multimedija, oblikovanje i primjena tehnička i gospodarska logistika – sveučilišni studij ekonomija učiteljski studij inženjerstvo okoliša novinarstvo OSJEČKO-BARANJSKA ŽUPANIJA: Treba povećati: – dvogodišnji ili trogodišnji srednjoškolski zidar tesar armirač vozač motornih vozila bravar – četverogodišnji ili petogodišnji srednjoškolski medicinska sestra/tehničar opće njege – stručni studij - – sveučilišni studij proizvodno strojarstvo medicina logopedija rehabilitacija socijalna pedagogija Treba smanjiti: – trogodišnji srednjoškolski prodavač frizer fotograf – četverogodišnji srednjoškolski ekonomist komercijalist poljoprivredni tehničar opći upravni referent – stručni studij poslovna ekonomija, smjerovi – računovodstvo, trgovina fizioterapija upravni studij bilinogojstvo – sveučilišni studij pravo poslovna ekonomija hrvatski jezik i književnost (jednopredmetni) informatologija (jednopredmetni) psihologija ZADARSKA ŽUPANIJA Treba povećati: – trogodišnji srednjoškolski tokar bravar vozač tesar – četverogodišnji srednjoškolski strojarski tehničar tehničar poljoprivredni tehničar – stručni studij turizam strojarstvo poljoprivreda – sveučilišni studij medicina matematika rehabilitacija biologija kemija Treba smanjiti: – trogodišnji srednjoškolski frizer cvjećar automehaničar prodavač – četverogodišnji srednjoškolski ekonomist komercijalist dizajner odjeće upravni referent – stručni studij upravni studij ekonomija predškolski odgoj cestovni promet – sveučilišni studij ekonomija komunikologija kulturna baština i turizam pravo kineziologija SPLIT; SOLIN; KAŠTELA; TROGIR; OMIŠ; MAKARSKA Treba povećati – dvogodišnji ili trogodišnji srednjoškolski zidar tesar monter suhe gradnje keramičar–oblagač klesar – četverogodišnji ili petogodišnji srednjoškolski geodetski tehničar medicinska sestra poljoprivredni tehničar opći – stručni studij elektrotehnika strojarstvo brodogradnja sestrinstvo fizioterapija – sveučilišni studij medicina dentalna medicina farmacija rehabilitacija* socijalna pedagogija* Treba smanjiti: – trogodišnji srednjoškolski - – četverogodišnji srednjoškolski tehničar za logistiku i špediciju upravni referent ekonomist tehničar PT prometa – stručni studij upravni studij rani i predškolski odgoj i obrazovanje ekonomija (osim računovodstva i financija i turističkog poslovanja) kemijska tehnologija – sveučilišni studij pravo ekonomija (osim računovodstva i financija i turističkog poslovanja) kineziologija kemijska tehnologija PRIMORSKO-GORANSKA ŽUPANIJA Treba povećati: – dvogodišnji ili trogodišnji srednjoškolski zavarivač bravar kuhar mesar – četverogodišnji srednjoškolski - – stručni studij - – sveučilišni studij strojarstvo elektrotehnika računarstvo fizika i matematika, nastavnički smjer matematika i informatika Treba smanjiti: – trogodišnji srednjoškolski prodavač fotograf – četverogodišnji srednjoškolski ekonomist upravni referent hotelijersko-turistički tehničar dizajner odjeće – stručni studij - – upravni studij - – sveučilišni studij poslovna ekonomija pravo logistika i menadžment u pomorstvu i prometu poslovna ekonomija u turizmu i ugostiteljstvu      