Jeste li se ikad zapitali zašto se pivo prodaje samo u zelenim ili smeđim bocama? Rijetko koja piva na policama možete vidjeti u prozirnoj ambalaži, no znate li zašto je to tako? Pivo su proizvodili još stari Egipćani prije nekoliko tisuća godina, no u 19. stoljeću pivo je prvi put prodano u staklenoj ambalaži. Proizvođači piva shvatili su tada kako će staklo zadržati njihovo piće svježim i tada su ga počeli pakirati u prozirne boce. No, to je bilo dobro rješenje za zimske dane, ali kada bi došlo ljeto pivo je počelo mirisati čudno. Pivo je jednostavno počelo smrdjeti zbog čega nije više bilo pitko. Proizvođači su tada shvatili da UV zrake ljeti utječu na pivo kroz prozirne boce i tako mu mijenjaju onaj poznati okus. No, rješenje je brzo pronađeno. Pivo se počelo točiti u smeđe ili zelene boce jer tamnije boje sprječavaju prolazak UV zraka te štite pivo kako ne bi promijenilo okus, ali ni miris. Iako danas postoje i naljepnice koje štite tu zlatnu tekućinu, većina proizvođača i dalje koristi zelene ili smeđe boce kako bi sačuvali okus pića koje je omiljena okrjepa većine muškaraca.  >> Ako ste 'pivopija' i pijete dva piva na dan, ovo biste trebali znati 