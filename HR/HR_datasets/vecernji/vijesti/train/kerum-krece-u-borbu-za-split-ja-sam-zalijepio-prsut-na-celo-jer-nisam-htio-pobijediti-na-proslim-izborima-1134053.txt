Bivši gradonačelnik Splita Željko Kerum ponovno ulazi u utrku za gradonačelnika, a odluka je pala nakon što ga je popularni pjevač Jole nazvao i požalio se kako nikako ne uspijeva upisati svoju kćer u gradski vrtić. Na pitanje Mirjane Hrge u vijestima RTL-a, zašto se ipak odlučio kandidirati, Kerum je odgovorio kako shvaća koliko je Splitu potrebno da ide naprijed, koliko je važan razvoj i kolika je opasnost od konkurencije. Podsjetio je kako je u svom mandatu napravio puno dobrih stvari koje su građani prepoznali i koji su mu poticaj. - Splićani znaju kakav sam ja čovjek. Jesam li pošten, to ne mogu govoriti ja, nego oni. Ušao sam s velikim kapitalom u politiku, gradu nisam učinio nikakav trošak. Prema anketi imamo bolju poziciju nego drugi. Ankete koje rade agencije ne daju meni šanse zato što smo s njima na sudu. Kad dobijem mandat, idemo s istočnom obalom, idemo s lungo mare do Stobreča, idemo s gradskim projektima, s tim ćemo napraviti proizvodnju. Građani znaju što sam napravio - rekao je Kerum. Osim što se ovaj osebujni političar pamti zbog činjenice da je svoje ime uklesao na Zapadnu obalu, u javnosti je najveći odjek imao takozvani 'prshuting' - reakcija javnosti nakon što je na svoje čelo zalijepio pršut. - Ja sam zalijepi pršut na čelo jer nisam htio pobijediti na prošlim izborima. Da nisam zalijepio pršut na čelo, ja bih pobijedio. Zato sam napravio nešto da ljudi misle drugačije. Bio sam blizu drugog kruga u kojem bih pobijedio - objasnio je. >> Split na plaće troši 9,54 posto proračuna 