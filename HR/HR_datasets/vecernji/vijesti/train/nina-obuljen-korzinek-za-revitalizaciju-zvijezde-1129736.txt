Nekada najnapučeniji dio Karlovca, najstarija gradska četvrt Zvijezda nastala u 16. stoljeću, kada i sam grad, u 20. je stoljeću počela propadati, a danas je najneuređenija četvrt s praznim kućama koje propadaju, rečeno je danas na javnoj raspravi o budućnosti Zvijezde. Karlovac je već pokušao revitalizirati Zvijezdu, a uspjeh bi mogao postići plan u izradi u sklopu projekta Star Voice Udruge MA-TRIX. Projekt je podržala i ministrica kulture Nina Obuljen Koržinek, koja je u pratnji karlovačkog gradonačelnika Damira Jelića i obišla Zvijezdu. – Povijesne cjeline, stare gradske jezgre, dvorci, naša su baština koju treba njegovati, uređivati i koristiti. Zvijezda je takva cjelina – kazala je ministrica. Jelić je rekao kako će uređenje Zvijezde vjerojatno završiti naša djeca i unučad te dodao kako je nužno da Karlovac podrži ideju pretvaranja karlovačkog Veleučilišta u sveučilište, jer dolaskom Veleučilišta u Zvijezdu prostor je živnuo, a dodatni programi tome mogu doprinijeti. >> Prvi radni dan ministrice Obuljen: Isplate u kulturi više neće kasniti 