Potaknut člankom u kojem je poštena Nikolina ostavila poruku vlasnici automobila u koji je udarila, javio nam se i čitatelj (podaci poznati redakciji) čija priča, nažalost, nema sretan kraj.  U subotu, 6. svibnja, sa suprugom je putovao iz Rijeke u Županju te su stali na INA-inoj postaji/odmorištu na autocesti iza Zagreba. – U dvije minute, koliko smo bili u WC-u, lopovi su nam uspjeli skinuti sva četiri poklopca aluminijskih felgi na novom automobilu. Pritom su oštetili 3 od 4 aluminijske felge, a svaka stoji cca 1500 kn – priča nam čitatelj. Ističe da se to dogodilo oko 13 sati ispred barem pet gostiju u kafiću, čiji su stolovi bili udaljeni oko pet metara od njihova automobila. – Eto toliko o poštenju naših građana – zaključuje čitatelj. Je li se i vama dogodila slična situacija? Pošaljite nam vašu priču na e-mail javi@vecernji.net i rado ćemo je objaviti! 