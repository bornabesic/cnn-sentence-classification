Interes Vlade je da kroz provedbu programa stavi naglasak na Slavoniju, na projekt Slavonija kojemu smo dali priritet kada je riječ o demografskim pitanjima, novim radnim mjestima, ulaganjima upoljoprivredu, regionalni i ruralni razvoj te kvalitetnije prometno povezivanje, koje je osobito važno i potrebno ovdje u Požešlo-slavonskoj županiji. To će biti jedan od ključnih razvojnih ciljeva u sljedećim godinama u radu moje Vlade - rekao je premijer Andrej Plenković nakon sastanka s požeško-slavonskim županom Alojzom Tomaševićem i gradonačelnikom Vedranom Neferovićem u Požegi. On je dodao kako je u Požegu došao kako bi se neposredno informirao o ključnim projektima i izazovima koji stoje pred ovom županijom. Nakon što su ga njegovi domaćini prve ruke upoznali s provedenim i planiranim projektima na području Požege i Zlatne doline, premijer je naglasio kako će ovaj dio Hrvatske imati prioritet i kako će Vlada nastojati pomoći da se kvalitetni projekti adekvatno financiraju kroz direktni angažman Vlade ili europska sredstva. - Vidio sam da je požeško područje pretrpjelo znatne štete od poplava. Vodit ćemo računa o tome da Vlada pomogne sve planirane aktivnosti i projekte čiji je cilj obrana od prirodnih nepogoda – istaknuo je Plenković.  >> 'Vrlo je važno da vodimo računa o doprinosu iseljenika i o perspektivama suradnje s iseljenom Hrvatskoj' 