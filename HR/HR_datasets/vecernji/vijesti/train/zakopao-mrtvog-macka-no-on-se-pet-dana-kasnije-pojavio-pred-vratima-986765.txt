Mačak Bart iz floridske Tampe opravdano je ''zaradio'' nadimak zombi kada se pet dana nakon što je pokopan vratio svom vlasniku! Nesretna životinja nastradala je kada ju je na cesti pred domom udario automobil, piše CBS Miami. Bart nije davao nikakve znakove života pa ga je vlasnik Ellis Hutson, pretpostavljajući da je mrtav, zakopao u plitki grob iza kuće. Ped dana kasnije mačak je ''uskrsnuo'' u susjedovu dvorištu. Bio je ozlijeđen, gladan i žedan te nije prestajao mijaukati. Hutson je odmah kontaktirao lokalno društvo za zaštitu životinja ''Humane Society of Tampa Bay'' koje je putem fonda za spas životinja osiguralo veterinarsku pomoć za sirotog Barta. Četveronožnog trogodišnjaka sada čeka operacija uklanjanja oka i zarastanje čeljusti. Oporavak će trajati oko šest tjedana, a sve to vrijeme Barta će hraniti preko cijevi koja će mu biti umetnuta u usta. >>Mačka lutalica spasila život napuštenoj bebi >>Mačka nogometašu prepriječila put: Moram na trening, no ne mogu, strašno 