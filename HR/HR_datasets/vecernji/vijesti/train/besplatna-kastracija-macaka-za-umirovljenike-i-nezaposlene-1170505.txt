Udruga Devet života i ove godine provodi projekt Postupaj humano, kastraciju uličnih mačaka i mačaka čiji su vlasnici slabijeg imovinskog stanja (umirovljenici, nezaposleni). Osim besplatnih kastracija, cilj projekta je i informiranje i edukacija građana o prednostima i potrebi kastracije mačaka koje žive u gradskoj sredini te poticanje građana na humaniji odnos prema mačkama kroz promicanje odgovornog vlasništva.Novac za projekt osiguran je temeljem Javnog poziva za financiranje projekata udruga od interesa za opće dobro za Osječko-baranjsku županiju i Grad Osijek. Sredstva za projekt su ograničena pa će trajati dok se novac ne potroši. Vlasnici mačaka koji ispunjavaju uvjete za besplatnu kastraciju, što dokazuju odreskom od mirovine odnosno potvrdom o nezaposlenosti, trebaju se javiti udruzi zbog dogovora i rezervacije termina. Pisati im mogu na mail udruga.devet.zivota@gmail.com ili u inbox Facebook stranice Udruga Devet života.   