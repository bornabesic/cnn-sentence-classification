Anketa 'Arab Youth Survey 2016' provedena među mladim Arapima kaže da se sve više protive Islamskoj državi i vjeruju da neće uspjeti osnovati kalifat. Ako ne bi koristili toliko nasilje, 13 posto mladih podržalo bi ekstremističku skupinu, dok njih 50 posto smatra da su najveći problem s kojim se Bliski istok susreo. Doduše, brige rastu zbog kroničnog nedostatka posla, što je najčešći razlog zašto dolazi do regrutacije terorista. U 8 od 16 anketiranih zemalja, problem zapošljavanja veći je faktor pri pristanku na ISIL, negoli njihova ekstremna vjerska stajališta. Najveća nezaposlenost mladih u svijetu zabilježena je u arapskim zemljama, gdje njih 75 milijuna nema posao Tijekom ove godine samo 36 posto mladih slaže se da je arapski svijet doživio preokret. Većina (53 posto) smatra da je održavanje stabilnosti važnije no promoviranje demokracije (28 posto). Zabrinutost zbog slabe poslovne perspektive promatrana je širom arapskog svijeta, gdje jedan od četiri mladih između 15 i 24 godine nema posao. Prema World Banku, to je najveća nezaposlenost mladih u svijetu. Vjeruje se da je u arapskim zemljama 75 milijuna mladih osoba nezaposleno. Njih 39 posto sirijski sukob smatra asimetričnim ratom (engl. proxy war), u kojem ratuju regionalne i globalne sile. 29 posto ratovanje gleda kao revoluciju protiv režima Bashaar al-Assada, a 22 posto vjeruje da je riječ o civilnom ratu između Sirijaca. Ipak, nedostatak demokracije najveća je prepreka koja pogađa Bliski istok. Dvije trećine Arapa želi da vođe učine više za njihove interese i ljudska prava građana, posebice žena. Anketa o različitoj problematici provedena je između 3500 osoba u dobi od 18 do 24 godine. >> Oslobađanje drevnoga grada Palmire završni udarac kalifatu >> Bruxelleski teroristi planirali i napad na Euro u Francuskoj 