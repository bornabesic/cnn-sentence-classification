Ako ste vozač, onda vam je situacija u kojoj vam pred kotače istrči neka životinja jedna od zastrašujućih.  Osim što to može prouzročiti nesreću s većom ili manjom materijalnom štetom, moguće je i da putnici u vozilu budu ozlijeđeni.  Postoji onaj vic u kojem je Mujo u Kanadi automobilom ubio jelena... Ipak, ono o čemu piše BBC nije vic već savjeti zašto biste trebali pojesti životinje koje vam se nađu pod kotačima.  "To je naša odgovornost" "Ljudi obično misle da su kotači dio ljudske anatomije", kaže Jonathan McGowan, žestoki zagovornik jedenja životinja usmrćenih pod kotačima i koji tvrdi da bi bio vegetarijanac bez toga. "Ljudi voze po noći poput idiota, a mi ovdje ( Velika Britanija) imamo šest vrsta jelena koji su aktivni u sumrak. Zbog toga često stradavaju na cesti, pod kotačima automobila. Zašto onda ne preuzeti odgovornost ako ste usmrtili životinju? "Etično je" "Ljudi misle, ako uzmete životinju na koju ste naletjeli automobilom, da ste to napravili jer ste siromašni", kaže Alison Brierley, umjetnica koja je poznata po tome da jede "roadkill" životinje. "U prošlosti, za vrijeme teških vremena, ljudi su na taj način preživljavali. Danas se na to gleda s pozicije života bližeg prirodi, znate što jedete. To je moralni način življenja za mene", kaže McGowan dodajući da je odgajana da poštuje svijet u kojem živi.  "Jeftino je" Zapravo, besplatno je... "Sigurno je" Barem u većini slučajeva... Ako niste sigurni zbog parazita i sl. i ne gladujete, ostavite.  >>Ako vozite prebrzo, sami plaćate štetu od naleta na životinju 