U organizaciji Turističke zajednice Grada Vukovara danas je, u prostorima  Radničkog doma, započeo je 9. Vukovarski etno sajam. I ove godine na sajam su se odazvali proizvođači tradicijskih proizvoda, suvenira, meda, vina, obrtnici, udruge i drugi koji su izložili svoje proizvode. Sudjeluju proizvođači ne samo iz Vukovara nego i iz slavonske regije. - Ove godine imamo 42 izlagača. Neke smo morali i odbiti jer su zakasnili s prijavom, rekla je direktorica Turističke zajednice Vukovar Jasna Babić koja je i organizator manifestacije. Organizatori kažu kako Sajam iz godine u godinu napreduje i raste tako da ove godine, uz proizvođače iz Vukovara, sudjeluju i proizvođači iz okoliceali i cijele Slavonije. Gradonačelnik Vukovara Ivan Penava, koji je i otvorio Sajam, rekao je kako je ovo jedna lijepa manifestacija koja je kroz godine postala prepoznatljiva i među građanima ali i među samim proizvođačima i obrtnicima. -Ima tu svakakvih proizvoda i za svakoga po nešto. Mogu reći da smo zadovoljni s sajmom i svime što on donosi. Vjerujem da su i proizvođači i obrtnici zadovoljni i da imaju određene koristi iz toga što se pojavljuju na ovakvim događanjima, rekao je Penava. U okviru 9. Vukovarskog etno sajma biti će održan program za djecu pod nazivom Jesenja bajka, radionice za djecu "Slama kao inspiracija", uključili su se i Obrtnici Hrvatske koji su organizirali prezentaciju i konzumiranje autohtonih hrvatskih specijaliteta. Biti će upriličen i prikaz tradicijskih zanata. >> JANAF financirao opremanje dječjeg igrališta u Vukovaru 