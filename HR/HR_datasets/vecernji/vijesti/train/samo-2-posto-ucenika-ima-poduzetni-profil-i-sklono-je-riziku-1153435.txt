 Samo 2,1 posto učenika četvrtog i osmog razreda od ukupno njih 17.726, koliko ih je sudjelovalo u istraživanju pod nazivom “Poduzetnost i inicijativnost učenika osnovnih škola” koje je proveo Institut za društvena istraživanja, ima tzv. poduzetni profil. Takvi učenici imaju sklonost rizicima i nepredviđenim situacijama pa ulažu i veći trud za postizanje dobrih rezultata. Nasuprot njima, čak 76 posto učenika spada u tri krajnja “nepoduzetna profila”, odnosno one za koje je karakteristično biranje kraćeg i sigurnijeg puta, izvjesnosti i ustaljenosti. – Ovakvi rezultati pokazatelj su nedostatka širih, strukturnih promjena u našem obrazovnom sistemu, ali i društvu u cjelini koje i dalje adekvatno ne prepoznaje važnost razvoja ovakvih vještina kod naše djece. To nas može posebno zabrinuti jer se postavlja pitanje kakvu budućnost gradimo za našu djecu te kakvim kvalitetama kao društvo težimo – poručio je Boris Jokić.      >> Naši startupi pomažu razvoj restorana, a zauzvrat dobiju ključne kupce >> Mladići u Osijeku grade urbanu vilu: 'Nismo htjeli biti još kap u moru odljeva mozgova' 