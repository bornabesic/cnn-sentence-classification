Zatvorenik (34) iz jedne kaznionice u Hrvatskoj improviziranim je bodežom teško ozlijedio drugog zatvorenika. Policija nije navela o kojoj se kaznionici radi, ali najvjerojatnije je riječ o Lepoglavi. Pokušaj ubojstva dogodio se još 18. veljače, a sad je Županijsko državno odvjetništvo u Varaždinu donijelo rješenje o provođenju istrage zbog pokušaja ubojstva. U hodniku kaznionice bodežom je zadao 35-godišnjem zatvoreniku više reznih rana u području glave i ruku, sve dok ga nisu zaustavili drugi zatvorenici i službenici pravosudne policije. 