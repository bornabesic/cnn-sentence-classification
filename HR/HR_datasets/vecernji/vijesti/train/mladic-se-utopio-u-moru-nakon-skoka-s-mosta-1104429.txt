Prilikom skoka sa mosta u more iznad morskoga prolaza Mali Ždrelac život je izgubio dvadesettrogodišnji hrvatski državljanin. Posredstvom Županijskog dojavnog centra ŽC 112 Zadar, noćas u 02.20 sati Nacionalna središnjica za usklađivanje traganja i spašavanja na moru (MRCC Rijeka) obaviještena je o dojavi očevidaca nestanku mladića L.B. koji je u društvu drugoga mladića oko 02.00 sata skočio u more sa mosta iznad prolaza Mali Ždrelac, između otoka Pašman i Ugljan, nakon čega nije izronio na površinu, priopćilo je Ministarstvo pomorstva, prometa i infrastrukture. O nesreći je obaviještana Pomorska policija čiji službenici su sa dva službena plovila odmah upućeni prema dojavljenoj poziciji u okviru potražne akcije koju je MRCC Rijeka pokrenula u koordinaciji sa Lučkom kapetanijom Zadar, čiji djelatnici su započeli potragu za nestalim mladićem na širem području nestanka. Nedugo nakon poziva pripadnicima specijalne ronilačke jedinice Pomorske policije Zadar za uključenje u podmorsku potragu, u 10.40 sati MRCC Rijeka zaprimila je obavijest mještanina otoka Iža koji je, na oko 500 metara jugoistočno od otočića Bisage, pronašao beživotno tijelo nestaloga mladića.  MRCC Rijeka o pronalasku stradalog mladića obavijestila je Pomorsku policiju Zadar čiji službenici su preuzeli tijelo na službeno plovilo i prevezli u Zadar. >> Na kupalištu Grdun preminuo Zagrepčanin. Utapljanju je najvjerojatnije prethodio srčani udar 