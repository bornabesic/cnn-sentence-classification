Kako se i najavljivalo proteklih dana Vlada Mađarske započela je sa raspoređivanjem vojske duž granice s Srbijom. Prema navodima medija do sada je raspoređeno već oko 3800 vojnika kojima je glavni zadatak pomoć u izgradnji žičane ograde na državnoj granici, a sve kako bi spriječili dolazak izbjeglica.  Mađarski ministar obrane Istvan Simicsko rekao je kako se ograda podiže užurbanim tempom od oko 10 kilometara dnevno. Inače, mađarska vojska započela je i sa provedbom vježbe koja nosi naziv „Odlučna akcija 2015“, a u kojoj se uvježbava i aktivna pomoć graničnoj policiji u nadzoru državne granice. - Ograda nije dovoljna i granicu treba štititi ljudstvom, rekao je Simicsko. Prema ranijim najavama rok za izgradnju žičane ograde duž granice s Srbijom je 31. listopad ali kako je angažirano i dodatno ljudstvo i oprema iz ureda predsjednika Viktora Orbana navode kako bi ona mogla biti završena ranije, odnosno, možda već i početkom idućeg mjeseca. >> Šokantna snimka otkriva nehumane uvjete u mađarskim izbjegličkim kampovima 