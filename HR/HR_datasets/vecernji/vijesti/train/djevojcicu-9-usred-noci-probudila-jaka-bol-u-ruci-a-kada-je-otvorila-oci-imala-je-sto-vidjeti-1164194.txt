Čudom je preživjela devetogodišnja Gabby Pettigrew nakon što joj se piton od dva i pol metra tijekom noći ušuljao u šator u kojem je kampirala sa svojim roditeljima. Strašna situacija dogodila se u australskom Queenslandu, odnosno na otoku Moreton, na koji je obitelj Pettigrew otišla kako bi uživala u prirodi.  No, tijekom noći devetogodišnju djevojčicu probudila je strašna bol u ruci, a kada je otvorila oči, vidjela je golemu zmiju kako joj se omotala oko ruke i pritišće je. Uspjela je samo izgovoriti ''upomoć'', nakon čega se njezin otac probudio i jedva je spasio.  – Sjećam se samo da sam se probudila i ostala u šoku kada sam ugledala zmiju oko moje ruke. Stiskala je moju ruku i bila je užasno teška, no nije me toliko boljelo dok me nije ugrizla – ispričala je Gabby.  Njezin otac Simon Pettigrew ispričao je kako je piton bio toliko težak da se djevojčica nije mogla ustati i osloboditi.  – Što smo ga više pokušavali maknuti s ruke, to je on jače grizao. Nisam znao što učiniti pa sam ga uzeo za čeljust i jednostavno je rastvorio – ispričao je otac. U toj borbi, opasna zmija je i njega ugrizla, no ti ugrizi nisu bili kobni jer pitoni nisu otrovni.  >> Majka napravila ovu fotografiju kćeri, a onda je kraj djevojčice ugledala nešto zastrašujuće >> Za ovo što je Zoran Šprajc učinio u svojoj emisiji uistinu treba hrabrosti 