Maloljetna majka Božica Filipović sa svojom tromjesečnom bebom u naručju udaljila se 14. travnja oko podneva iz obiteljskog doma u Blatnici, u bjelovarsko-bilogorskoj županiji i otad im se gubi svaki trag, a njih dvoje vode se kao nestale, piše Bjelovar.live. Djevojka (16) je visoka 165 centimetara, ima tamnoplavu kosu, srednje je tjelesne građe i ima zelene oči. Na lijevoj podlaktici ima tetovažu s imenom 'Jovo', kako se zove njezin tromjesečni sin, a iznad lijevog oka ima manji ožiljak. Dječak rođen 6. siječnja ove godine na sebi je imao  gornji dio svijetloplave trenirke i donji dio sive trenirke. Maloljetna Božica u trenutku nestanka na sebi je imala ružičastu košulju, crnu suknju, tajice i tenisice. U potragu za maloljetnicom odmah nakon prijavljenog nestanka uključila se policija, a informacije o njoj objavljene su i na internetskim stranicama Nacionalne evidencije nestalih osoba. 