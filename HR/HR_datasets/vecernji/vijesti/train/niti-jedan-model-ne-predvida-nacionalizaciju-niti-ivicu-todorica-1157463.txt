Predsjednik Sabora Božo Petrov komentirao je aktualnu situaciju oko Agrokora. "Država sve analizira i ima model djelovanja. Nisu točne priče o famoznoj nacionalizaciji", kazao je Petrov ističući da država treba djelovati u smislu da gospodarski sustav ostane stabilan te da se mora pobrinuti što će biti s oko 5000 dobavljača. "Ali to ne znači da morate spašavati Ivicu Todorića", kazao je Petrov koji je sudjelovao na konferenciji Večernjega lista "Hrvatska kakvu trebamo", javlja N1. "Niti jedan model ne predviđa nacionalizaciju niti Ivicu Todorića u upravljačkim ili vlasničkim strukturama", komentirao je Petrov. Petrov smatra da se Agrokor može spasiti da bez da u njega uđe strani kapital odnosno da se može izbjeći da padne u ruke konzorcija banaka u kojem ne bi bili dobavljači. "Treba dati mogućnost hrvatskim tvrtkama, da to ostane u hrvatskim rukama", kazao je Petrov. > > Gotov sastanak dobavljača: Interes nam je naša i stabilnost koncerna Agrokor > > Agrokor: Naša pozicija i opstojnost nisu upitni, imamo snažnu podršku ključnih dionika 