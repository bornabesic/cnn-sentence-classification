Obrazovni sustav više ne trpi odugovlačenje. Stav je to ministra obrazovanja Pave Barišića koji je već izražavao nezadovoljstvo zaustavljanjem cjelovite kurikularne reforme. Kako bi ubrzao proces “rehabilitacije”, Ministarstvo je raspisalo natječaj za voditelja i dvanaest članova ekspertne radne skupine. Rok za prijavu je subota 22. travnja, a novoizabrani će stručnjaci utvrditi koji su kurikuli zreli za ulazak u škole te spremni za trenutačnu primjenu. Tako se trakavici konačno nazire kraj. Provođenje cjelovite kurikularne reforme zacrtano u Strategiji obrazovanja, znanosti i tehnologije prihvaćeno je još 2014. godine u Saboru. Na javni poziv za voditelja skupine na taj se prvi natječaj javio samo Boris Jokić, dotad široj javnosti nepoznat znanstvenik s Instituta za društvena istraživanja. Znanstvenik koji je, nakon dvije godine rada, za Vlade Tihomira Oreškovića podnio neopozivu ostavku sa svim članovima svojega stručnog tima. Svoj potez opisao je kao rezultat političkih pritisaka. Danas, gotovo godinu dana nakon tog poteza, Boris Jokić planira se ponovno prijaviti na istu funkciju. >>Cijeli tekst čitajte u tiskanom izdanju Večernjeg lista od srijede Od ostalih tema izdvajamo: >> Arbitraža Ina-MOL Švicarska odbila Hrvatskoj odgodu plaćanja 200 mil. kn >>Koncesija Sportu B: prekrasni Zlatni rat dobila tvrtka bez ikakvih prihoda >>Čuvena bura ‘muzicirat’ će na makarskoj Burolini >>Čehok ušao u utrku za prvog čovjeka Varaždina >>Sanja Barić: Mnoge se stvari ne procesuiraju dok to ne amenuje politika 