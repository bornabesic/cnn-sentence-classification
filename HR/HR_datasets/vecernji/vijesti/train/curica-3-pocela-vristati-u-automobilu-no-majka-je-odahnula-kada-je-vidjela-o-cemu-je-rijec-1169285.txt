Koliko god su djeca slatka, toliko su često njihove reakcije na pojedine situacije poprilično iznenađujuće. Dokaz tome je i trogodišnja djevojčica Layla koja se užasno rastužila kada je ugledala vlas kose na svojoj ruci. Malena je toliko plakala zbog jedne vlasi da je njezina majka morala snimiti taj trenutak da joj ga pokaže kada odraste. Snimku je potom objavila i na društvenim mrežama, nakon čega je trogodišnja curica osvojila internet. – Baš sam krenula upaliti automobil i izići s moje troje djece kada je Layla počela vrištati. Okrenula sam se misleći kako se nešto grozno dogodilo no brzo sam shvatila da plače zbog vlasi kose u svojoj ruci – ispričala je majka djevojčice. Dodala je kako je trogodišnjakinja nedavno imala istu scenu kada je vidjela malenog pauka s vanjske strane prozora automobila. Roditeljima su sigurno poznate ovakve situacije jer su svi imali najmanje jednu takvu scenu u automobilu. Ako ipak niste, jedino što možemo reći jest: blago vama!  