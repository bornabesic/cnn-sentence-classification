U Centru za forenzična ispitivanja, istraživanja i vještačenja Ivan Vučetić u Zagrebu identificirani su posmrtni ostaci pronađeni u izgorjelom automobilu 3. svibnja u šumi nedaleko od međimurskog sela Štrukovca. - Provedenim vještačenjem utvrđeno je da se radi o Milivoju Modlicu iz Štrukovca, rođenom 1974. godine - kažu u PU međimurskoj. Modlic se vodi kao nestali od dana pronalaska izgorjelog tijela i vozila, no sve do sad nije bilo i službene potvrde da je upravo on bilo u automobilu u kojem je viđen ranije tog dana. Zbog stanja u kojem je bilo tijelo nije se mogla obaviti identifikacija bez DNA analize. Požar je najvjerojatnije nastao u dijelu u kojem se nalazi motor automobila, no uzrok se još ne zna. 