"Priprema li se svijet za novi veliki rat?" glasi naslov na uglednom International Business Timesu u članku koji govori o sigurnosnoj konferenciji koja se prošlog vikenda održala u Njemačkoj.  Navode kako vojno-politički savez NATO očekuje da će se suočiti sa sve većim izazovima diljem svijeta te se od dužnosnika država članica, među kojima je i Hrvatska, očekuje da se pripreme za sigurnosne probleme i terorističke prijetnje.  Navodi se izjava zapovjednika NATO-a Petra Pavela Deutsche Welleu koji je kazao da se od članica traži da obrate pozornost na spremnost njihovih vojski.  Glavni je zadatak zaštita teritorija i stanovništva Pavel je rekao da je nakon summita NATO-a 2014. godine u Walesu "povećana spremnost postrojbi u svim državama članicama". – Morali smo poduzeti mjere primjerene sigurnosnoj situaciji jer imamo u vidu naš glavni zadatak, zaštitu teritorija i stanovništva saveznika – rekao je Pavel.  General je usporedio i rusku prijetnju prije dvije godine i danas. – Vjerujem da Rusija nema ozbiljnu namjeru napasti NATO. No, mi moramo biti spremni za sve scenarije s obzirom na modernizaciju i povećanje vojne opreme – kazao je.  Dodaje da veća zabrinutost zbog Rusije vlada u baltičkim zemljama koje imaju velike ruske manjine. – Moramo biti spremni na svaku potencijalnu prijetnju – rekao je Pavel o Rusiji.  >>NATO: Jačamo svoju nazočnost u Crnom moru. Moskva: To je još jedan korak prema jačanju napetosti >>Pence Europi: Trump vam šalje poruku, mi smo vam najveći saveznik. Lavrov: NATO je ostao u prošlosti 