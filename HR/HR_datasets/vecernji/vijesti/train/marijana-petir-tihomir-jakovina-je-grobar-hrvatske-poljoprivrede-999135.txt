Marijana Petir zasad je jedina zastupnica iz Hrvatske seljačke stranke u Europskom parlamentu. Nakon desetak mjeseci mandata, za Večernji list govori o iskustvu rada u Parlamentu EU. Može li jedna HSS-ova zastupnica išta učiniti za hrvatskog seljaka u parlamentu u kojem sjedi još 750 drugih zastupnika iz 28 država? Odlično surađujem s kolegama u Odboru za poljoprivredu i ruralni razvoj. Tome svjedoči i činjenica da sam dobila njihovu podršku kada sam zatražila od Europske komisije da zbog ruskog embarga obešteti i proizvođače mandarina. Podržali su me i u zahtjevu Komisiji da se Hrvatskoj uklone sporni povijesni kriteriji kao uvjet za korištenje subvencija za zdrave obroke mlijeka u školama. Dakle, može se izboriti za interese naših poljoprivrednika. (...) Često kritizirate ministra poljoprivrede Tihomira Jakovinu. Jeste li u tome baš uvijek fer jer tvrdili ste da njegovom krivnjom nećemo sudjelovati u programu odštete zbog ruskog embarga, a ipak sudjelujemo? Ministar Jakovina poručivao je proizvođačima mandarina da se sami snađu. Dok se on kupao na moru, ja sam uvjeravala kolege u Odboru i Europsku komisiju da proširi listu obeštećenja na mandarine. Jakovini kritike upućujem zato što sam ozbiljno zabrinuta zbog njegova odnosa prema hrvatskom selu i seljacima koji su danas na koljenima. >>Cijeli intervju čitajte u tiskanom izdanju Večernjeg lista od srijede ili prelistajte e-izdanje! 