- Situacija oko Agrokora može se odraziti na BDP, prihode proračuna, na ekonomski utjecaj u regiji, na niz kooperanata i partnera Agrokora. Može se odraziti na oko 150. 000 zaposlenih. To je sigurno ogroman utjecaj na hrvatsko gospodarstvo i ne treba sad gledati kroz prizmu obitelji Todorić. Ovo nije trenutak za jefitni populizam. Bitno je da zadržimo mir i stabilnost, rekao je gost emisije Nedjeljom u dva, predsjednik Hrvatske narodne stranke Ivan Vrdoljak.Vrdoljak.  Na pitanje je li ovo u Agrokoru opasno za druge velike proizvođače hrane u Hrvatskoj, Vrdoljak je potvrdio. Mislim da je i sastanak sazvan dobavljača i partnera u idućih nekoliko dana. To i je najveći problem - ne samo sustav Agrokora, nego sve one vezane tvrtke koje su u poljoprivrednoj industriji, prehrambenoj industriji. Zbog toga je takva ozbiljna situacija. Želim pojasniti da se - ne smije dogoditi da građani Hrvatske plaćaju tuđe dugove. Ne smije se niti dovesti u pitanje pravo vlasništva i sloboda poduzetništva, rekao je Vrdoljak. Istaknuo je da prema njegovom mišljenju svi akteri na političkoj sceni moraju smiriti situaciju i aktivno sudjelovati na način da se pripreme scenariji za ovakve situacije.  Komentirajući jedno od rješenja koje se nametalo kao spas za Agrokor u ovoj situaciji, kredit HBOR-a, Vrdoljak je rekao:   - Sada nije trenutak za takvo rješenje dok se ne vidi koji je daljni scenarij tvrtke. Na ovaj način bilo bi neprimjereno jer hrvatski građani ne bi trebali plaćati tuđe dugove. Mislim da je HBOR prije nekoliko mjeseci već dao jedan od kredita. Ishitreno davati nove kredite, a ne znaš što je scenarij za idućih pola godine - stabilizacija tvrtke, restrukturiranje, deinvestiranje, refinanciranje postojećih obaveza. Tek kad se sve sagleda, HBOR mi mogao u jednom trenutku doći, ali na ovaj sada način je neprimjereno, izjavio je. Na pitanje voditelja emisije Aleksandra Stankovića, je li Agrokor dio strateškog plana Rusije, Vrdoljak je odgovorio kako u to ne vjeruje.  - Mislim da je tu isključivo poslovno - financijski interes. Ne vjerujem da tu postoji ikakav politički interes.   Na pitanje zašto nije imao hrabrosti napraviti monetizaciju u trenkutku kada ju je smatrao najboljim rješenjem, Vrdoljak je kazao da je on predstavnik politike koja donosi odluke koje možda nisu trenutačno popularne, ali se srednjoročno i dugoročno pokazuju korisne. Pretpostavljao sam da se može dogoditi poskupljenje autocesta, a to se sada i dogodilo. Tada smo trebali biti čvršći. To nije bio resor koji je vodio HNS i ja osobno, ali smo svom koalicijskom partneru rekli - stojimo iza toga, realizirajte. Oni su odlučili da to u tom trenutku ne realiziraju. Posljedica toga je današnje poskupljenje, ali ne samo to već i cijeli program restrukturiranja, izjavio je.  - Ideja monetizacije je bila da se rasteretimo duga. Javni dug se smanjuje, smanjuju se kamate na to, a još se oslobađa 60 lipa iz svake cijene goriva da možemo ili smanjiti cijenu goriva ili distribuirati te novce u izgradnju cesta. Stanković je Vrdoljaka pitao i o nadolazećim lokalnim izborima i kandidatkinji Anki Mrak - Taritaš za gradonačelnicu Zagreba.  -- Mi smo prije pola godine istakli Anku Mark -Taritaš kao kandidatkinju za gradonačelnicu Zagreba. Ja nisam sudjelovao u pregovorima. Ono što znam je da su najbitnije stvari, poput programa, definirane. Naš je cilj donijeti promjene u Zagrebu, riješiti probleme prometa, otpada..Tko bi pored Anke Mrak - Taritaš izabrao Milana Bandića? Je li moguća suradnja s Milanom Bandićem? - Nikad nismo našli dodirnu točku s Bandićem i to je odgovor na vaše pitanje. Jedna je istina. Da jedinu promjenu u Zagrebu donosi Mrak-  Taritaš i da ćemo dobiti šansu da stabiliziramo grad. Ne postoji šansa za neku suradnju s MIlanom Bandićem. Nama treba promjena i rješenja oko pitanja prometa, otpada i sl.. Na pitanje, tko je kriv za "skidanje Karamarka", Vrdoljak je odgovorio: - Najzaslužinij za skidanje Tomislava Karamarka je on sam. Ne zaboravite na njihova predizborna obećanja, 7 jamstava koje su se u magli izgubili...Kada igraš na kartu da je presudna plaća saborskih zastupnika, a ne rješavanje bitnih problema u državi, to ide na živce. Rezultat je nula. U godinu i pol dana njihove vlasti nije bilo strateških odluka. Zaustavili su i rast turizma, sjetimo se kurikularne reforme... - Čelnici Živog zida su anarhisti. Anarhizam ne može dobiti potporu, ali ne može toliko šteti državi kao populisti, rekao je Vrdoljak na izjavu Aleksandra Stankovića da  nije toliko "jak na jeziku" na Živi zid kao na Most.  Aferu oko zapošljavanja Tomislava Šerića na mjesto čelnika Uprave HEP-u, svog prijatelja, Vrdoljak je opravdao ovako: - Šerić nije bio pizza majstor već stručnjak s diplomom magisterija menadžmenta u Parizu. Imali smo želju da se restruktuira kompanija. Broj mojih prijatelja s mojim politickim angažmanom je eksplodirao i sada imam "tisuće prijatelja". Kriterij rada bilo kojeg ministra ili Vlade treba biti konačni rezultat. Mi smo napravili bolju Hrvatsku. Šerić je zaposlen kao stručnjak koji je trebao donijeti bolje rezultate kompaniji. Kada je došao trenutak da ga se zamijeni s osobom koja bi kompaniji donijela bolje rezultate, Šerić je zamijenjen.  Ovo je "Titanik vlada", a narodu je zbog Kolinde Grabar - Kitarović - neugodno! - Predsjednica radi posao koji ne treba, a ne radi ono što treba. Mislim da je danas većem dijelu građana, a uključujući i mene, postalo neugodno. KOlinda Grabar - Kitarović stalno je na društvenim mrežama. Smeta me i rezultat vanjske politike. Imamo li veći autoritet u regiji i svijetu? Stalno se nešto tražimo. Još nakon dvije godine se tražimo. I ova "Titanik vlada" se još uvijek traži.  Plenković? - On je donio Hrvatskoj stabilnost, to je neosporno, ali nam je priuštio zaustavljanje turističke strategije, nema jasnih odluka.. Imao je anemičnu reakciju na postavljanje ploča sa Dom spremni natpisima i prema likovima s ustaškim pozdravima na Trgu, zaključio je Vrdoljak.   >>VIDEO 'Nije mi se dogodilo da mi ostane bijelo pod nosom, ja ne jedem krafne! I ne, nisam nabrijan na Grmoju! >>'Prgomet je najopasniji za Bandića i Esih, ali ne i za Mrak Taritaš' 