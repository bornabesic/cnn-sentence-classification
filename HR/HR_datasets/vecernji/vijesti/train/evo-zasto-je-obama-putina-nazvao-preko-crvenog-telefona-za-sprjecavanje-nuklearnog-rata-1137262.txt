Za vrijeme Hladnog rata uspostavljena je linija između Moskve i Washingtona koja je služila kako bi se spriječio nuklearni rat. Ta se linija popularno zove "crveni telefon", no nikada nisu postojali pravi crveni telefoni, već se u početku radilo o teleprinteru, pa telefaksu, a od 2008. godine komunikacija se vodi e-mailom. Sustav se prije koristio tijekom događaja kao što je invazija Rusije na Afganistan 1979. godine, kao i tijekom invazije SAD-a na Irak 2003. godine, prenosi Telegraph. Posljednja upotreba "crvenog telefona" datira iz listopada ove godine kada je predsjednik Barack Obama upozorio Vladimira Putina zbog ruskog hakiranja izbora u SAD-u. Obama je Putinu dostavio poruku u kojoj stoji kako će se daljnji hakerski napadi tretirati na isti način kao i "oružani sukob". Obama je naveo kako "međunarodno pravo, uključujući i zakon o oružanim sukobima, odnosi se na radnje u cyber prostoru". Obamina administracija na ovaj je način pokazala koliko ozbiljno gledaju na rusko uplitanje.  Ruski hakeri povezani s Kremljom optuženi su za kraću i objavu elektroničkih poruka Demokratske stranke s namjerom da naštete Hillary Clinton.  >> Putin je osobno umiješan u hakerske napade koji su obilježili predsjedničke izbore u SAD-u 