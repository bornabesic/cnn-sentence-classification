Ne znam je li netko pokušao atentat na Sašu Lekovića, ali sigurno znam da ga nitko nije pokušao ubiti jer pošteno i hrabro obavlja svoj posao, napisala je na svom Facebook profilu Željka Markić koja smatra da je to sve bila diverzija kako bi se skrenula pažnja s partizanskih zločina. Markić smatra da su "Saša Leković, Slavica Lukić i ekipa iz vrha Hrvatskog novinarskog društva" pažnju sa Hude jame preusmjerili na otpadanje šerafa sa Lekovićevog kotača. - Ako ga je netko pokušao ubiti na ovako čudan način iz nekog drugog razloga - očekujem, za razliku od Lekovića, da policija otkrije krivce i kazni ih. Opet, ako se pokaže da ga nitko nije pokušao ubiti - zanima me tko će odgovarati za širenje laži o cijeloj Hrvatskoj u inozemstvu - jer, priča da se u Hrvatskoj ubija novinare koji hrabro obavljaju svoj posao - može imati loše posljedice za zemlju kojoj najveći dio BDP-a donosi turizam - napisala je Markić. "AKO JE NA LEKOVIĆA IZVRŠEN ATENTAT, TO SIGURNO NIJE ZATO ŠTO POŠTENO I HRABRO OBAVLJA SVOJ POSAO Saša Leković, Slavica Lukić i ekipa iz vrha Hrvatskog novinarskog društva jučer su pažnju sa Hude jame - masovne grobnice u koju su partizani, nakon završetka rata, bacali tisuće ubijenih i živih civila i ratnih zarobljenike - preusmjerili na otpadanje šerafa sa Lekovićevog kotača. Pri čemu su brojni uzori novinarstva Lekovićevo viđenje situacije - odmah - bez ikakvih logičnih pitanja ili policijske istrage - proglasili točnim. Svi oni znaju da je automehaničar dobro procijenio da se radi o atentatu - i to je to. Takvi su oni, lakovjerni. Kad im se sviđa što netko tvrdi. A ovo im se sviđa. I nije to bilo samo otpadanja kotača Lekovićevog auta, bio je to, kažu oni, pokušaj da se skinu šerafi sa kotača svih njih, hrabrih, koji su proteklih godina, ne pokleknuvši, držali štangu Zoranu Milanoviću i njegovoj vlasti, korumpiranim ministrima kulture, poljoprivrede i šire. I pojurili su, ti visokoobrazovni, politički neovisni novinari, koji sami sebe u krug nagrađuju unutar HND-a - tu strašnu istinu o Hrvatskoj - odmah, bez provjera - javiti i međunarodnim novinarskim institucijama - tumačeći im kako svi oni imaju problema u Hrvatskoj, jer dobro obavljaju svoj posao. Ne znam je li netko pokušao atentat na Sašu Lekovića, ali sigurno znam da ga nitko nije pokušao ubiti jer pošteno i hrabro obavlja svoj posao. Jer to, po mom sudu, ne čini. Ako ga je netko pokušao ubiti na ovako čudan način iz nekog drugog razloga - očekujem, za razliku od Lekovića, da policija otkrije krivce i kazni ih. Opet, ako se pokaže da ga nitko nije pokušao ubiti - zanima me tko će odgovarati za širenje laži o cijeloj Hrvatskoj u inozemstvu - jer, priča da se u Hrvatskoj ubija novinare koji hrabro obavljaju svoj posao - može imati loše posljedice za zemlju kojoj najveći dio BDP-a donosi turizam. U međuvremenu, bilo bi lijepo kad bi predsjednik i desna mu ruka, gospođa Lukić, kad se prestanu baviti svojom vlastitom ugroženošću - stigli pozabaviti svojim poslom - ugroženošću profesionalnih standarda u novinarstvu i govorom mržnje svojih ( od HND-a) nagrađivanih članova... jer dok se oni bave šerafima - Gall je Zlatka Hasanbegovića usporedio sa psom, a Ante Tomić ubijene u Hudoj jami nazvao "gnjilim truplima", pa onda Hrvate kolektivno optužio za podržavanje ratnih zločina protiv Srba u Domovinskom ratu... Možda bi i to moglo zanimati međunarodne novinarske institucije? Ili, ipak, ne?", napisala je Markić na Facebooku. >> Orepić zvao Lekovića, policija počela kriminalističko istraživanje >> Leković: Kad se vratim u Hrvatsku, otići ću na policiju prijaviti što se dogodilo 