Samo ove godine u Labinu će se otvoriti više od 700 radnih mjesta, a lokalni zavod za zapošljavanje ne može udovoljiti svim potrebama. Labinski gradonačelnik tako mladim nezaposlenim ljudima poručuje da dođu u Labin, javlja HRT. U gospodarskom uzletu Labin se počeo susretati s nedostatkom kvalificirane radne snage. Iako na zavodu za zapošljavanje trenutačno ima 700 nezaposlenih. Najviše nedostaju kvalificirani radnici metalske, strojarske i elektro struke, ali i u građenju i turizmu. Od novih 700 radnih mjesta, čak 350 mjesta bit će u susjednom Rapcu gdje Valamar ulaže više od 60 milijuna eura u obnovu dvaju luksuznih hotela. - Poručujem mladima iz cijele Hrvatske da umjesto u Dublin neka dođu u Labin - poručuje gradonačelnik Tulio Demetlika. >> Uvozit ćemo radnu snagu: Slavonci otišli u inozemstvo, na Jadranu će raditi Rumunji? >> 'U Hrvatskoj sam jedva dobio sezonski posao, a u Irskoj sam odmah upao u Google' 