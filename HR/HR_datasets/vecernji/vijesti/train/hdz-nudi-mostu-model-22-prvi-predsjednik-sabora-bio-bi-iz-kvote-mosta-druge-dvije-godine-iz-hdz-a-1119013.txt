HDZ je, doznaje Večernji list, ponudio Mostu model prema kojem bi šef Sabora dvije godine bio iz kvote HDZ-a, a druge dvije iz kvote Mosta. Prve dvije godine, prema neslužbenim informacijama, pozicija šefa parlamenta pripadala bi Mostu. Rotirajući model 2+2 očito je kompromisno rješenje budući da je Most inzistirao na toj drugoj najvažnijoj funkciji u državi, a HDZ nije bio spremam potpuno je se odreći. Pojedini izvori iz HDZ-a kažu da je Most praktički pristao na to rješenje, ali konačnu odluku danas treba donijeti Nacionalno vijeće Mosta. Pozicija šefa Sabora, nakon trotjednih pregovora i šest runda razgovora između HDZ-a i Mosta, bilo je jedino prijeporno i otvoreno pitanje oko kojeg su se lomila koplja. >> Plenković prikupio 77 potpisa i može postati mandatar i bez Mosta >> Maletić odbacila tvrdnje da ne želi u Vladu: To su sve nagađanja 