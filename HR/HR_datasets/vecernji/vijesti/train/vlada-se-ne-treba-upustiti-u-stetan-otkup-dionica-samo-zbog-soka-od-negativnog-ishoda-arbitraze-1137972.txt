Presuda arbitraže u Genevi nije iznenadila Ljubu Jurčića, koji je kao ministar gospodarstva u Račanovoj vladi prodao MOL-u 25 posto dionica Ine. "Mislim da je arbitražni zahtjev bio krivo postavljen, s obzirom na to da otkup dionica nije vodila Vlada, nego Hanfa, zahtjev je prošao i depozitarnu agenciju i trgovački sud. Hrvatska država de facto je tužila pet svojih institucija da su krivo napravile", tumači Jurčić. Na najavu premijera Plenkovića da će Vlada krenuti u otkup MOL-ovih dionica u Ini, Jurčić uzvraća da bi bilo štetno ulaziti u takav aranžman samo zbog šoka od negativnog ishoda arbitraže. Bez obzira na presudu, bio bi to veliki rizik, u koji se ne teba upuštati bez strateškog promišljanja i preciznog definiranja ciljeva za Inu u narednim godinama. Mora se jasno utvrditi koji su to energetski, gospodarski socijalni ciljevi da nam ne bi cijena otkupa bila veća od koristi", kaže Jurčić.  >> Plenković: Vratit ćemo Inu Hrvatskoj! Otkupit ćemo cijeli Molov paket dionica 