Hrvatska će od iduće godine uvesti univerzalnih 3800 kuna neoporezivog dohotka za sve zaposlene, umirovljenike, honorarce i druge obveznike poreza na dohodak. Uz osnovni odbitak, zaposlenima će se priznati i olakšice za uzdržavane članove obitelji koje će biti izdašnije nego sada, a nakon što se iskoriste te olakšice, dohodak će se oporezivati s dvije stope. Niža stopa iznosit će 24 posto i primjenjivat će se na poreznu osnovicu do 17.500 kuna (što je iznos koji se dobije nakon plaćanja 20 posto mirovinskih doprinosa na bruto plaću), dok će se osnovica iznad 17.500 kuna oporezivati s 36 posto. Olakšice za uzdržavane članove obitelji mogu tu poreznu obvezu znatno smanjiti. Za jedno dijete ili uzdržavanu osobu olakšica će biti 1750 kuna (sad je 1300), za dvoje djece 4250 kuna, za troje djece 7750 kuna tako da građani koji imaju više djece uglavnom neće ni plaćati porez na dohodak. Evo usporednog izračuna: 1. Svima 3800 kuna neoporezivog dohotka Zadržane su progresivne olakšice za djecu, tako da roditelji s dvoje ili troje djece uglavnom neće plaćati porez. Na manju plaću neće ih ni iskoristiti. Ostalima koji nemaju uzdržavane članove plaće će porasti manje od očekivanja. 2. Drugi dohodak imat isti porezni tretman kao plaća Autori će plaćati pune doprinose na autorski rad, a na kraju godine njihova će se zarada pribrajati plaći ako je ima jer će se drugi dohodak tretirati kao plaća. Porezna obveza umirovljenika, grada Vukovara 50 posto niža. >> Ministar financija otkrio koliki će učinak imati predložena porezna reforma >> Porez na dohodak nakon reforme neće plaćati 1,4 milijuna ljudi 