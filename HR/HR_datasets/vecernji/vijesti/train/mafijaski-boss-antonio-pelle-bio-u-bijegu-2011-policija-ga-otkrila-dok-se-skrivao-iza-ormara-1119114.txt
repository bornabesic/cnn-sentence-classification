Talijanska policija uhitila je mafijaškog bossa koji se skrivao u posebnoj prostoriji u svojem domu izgrađenoj između kupaonice i spavaće sobe svog sina. Kako prenosi Guardian, Antonio Pelle, jedan od najopasnijih mafijaških bjegunaca i šef klana Pelle-Vottari, bio je u bijegu otkako je 2011. godine pobjegao iz bolnice dok je "odrađivao" 20-godišnju zatvorsku kaznu. Policija je objavila snimku uhićenja na kojoj se vidi kako Pelle izviruje iznad velikog ormara u svom domu u Benestareu na jugu zemlje. Tiho se skrivao sve dok ga policija nije otkrila, nakon čega se predao.   - Nas 50 pretraživalo je dvoetažnu vilu gdje je Pelle uvijek živio, ali bio je potreban pažljiv pogled da bi se otkrilo njegovo skrovište - komentirao je policijski zapovjednik Francesco Ratta. Skrovište je bilo opremljeno madracem, ventilatorom, bocama vode i gotovinom. >> Mafijaš bez trunke kajanja: 'Bili smo neobična djeca, ali svejedno nam je bilo lijepo' >> Pogledajte što je policija pronašla u ovom sendviču 