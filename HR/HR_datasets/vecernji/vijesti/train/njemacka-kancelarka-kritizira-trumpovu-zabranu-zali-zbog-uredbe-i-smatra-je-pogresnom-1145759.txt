Njemačka kancelarka Angela Merkel kritizirala je američkog predsjednika Donalda Trumpa zbog uredbe kojom je zabranio ulazak državljanima sedam muslimanskih zemalja u SAD izjavivši da 'nije pravedno ljude s određenom pozadinom i sudbinom generalizirati i sumnjičiti za terorizam'. Merkelin glasnogovornik kaže kako kancelarka žali zbog te uredbe i smatra ju pogrešnom, piše Independent. – Kancelarka žali što je američka vlada zabranila ulazak izbjeglicama i državljanima određenih zemalja u njihovu državu. Uvjerena je kako je uz neophodnu borbu protiv terorizma nepravedno stavljati ljude određenog porijekla ili vjere pod opću sumnju za terorizam. Ženevska konvencija o izbjeglicama zahtjeva od međunarodne zajednice da primi ratne izbjeglice iz humanitarnih razloga. Očekuje se da to učine sve zemlje koje su je potpisale. Kancelarka je to objasnila američkog predsjedniku jučer tijekom telefonskog razgovora – rekao je glasnogovornik Angele Merkel, Steffen Seibert i dodao: – Njemačka vlada će razmotriti kakve će posljedice ova američka uredba imati za njemačke državljane s dvojim državljanstvom i zalagat će se za njihove interese unatoč partnerstvu s Amerikom.  Povrat novca za aviokarte Zbog Trumpove uredbe oglasile su se i aviokompanije koje su prodale karte osobama koje sada ne mogu ući u SAD. Većina ih je najavila kako će takve osobe dobiti povrat novca.  >> Sutkinja se usprotivila Trumpovoj uredbi i zabranila izgon osoba koje su doputovale u SAD 