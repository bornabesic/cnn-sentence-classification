 Bahati i arogantni Tomislav Saucha, kakvog znaju ne samo sa Snježne kraljice, premda i sada po njegovim riječima nevin, noć prije uhićenja Zoranu Milanoviću djelovao je “potreseno i slomljeno”!? Sve to sigurno više nije smiješno nikome u SDP-u pa ni Siniši Hajdašu Dončiću čija je još jedna površna analiza doživjela fijasko. Male su šanse da će na kraju “ispasti jedna ćorava kokoš ili jedan ćoravi pijetao” i da je iza afere Dnevnice “pokušaj sitnog kriminala od nekakvog šefa računovodstva ili tajnice”, kako je brzopleto zaključio Hajdaš Dončić dok mu je to bilo “definitivno smiješno”. Koliko je sve ozbiljno pokazao je iznenadni prekid “zasluženog odmora od politike” bivšeg šefa SDP-a Zorana Milanovića. On kojem dostojanstvo institucije Hrvatskog sabora kao i poštivanje birača koji su mu dali glas, nije ništa značilo, udostojio se doći na Markov trg kako bi iznio svoju istinu o dnevnicama i Sauchi. U pravom trenutku, baš kad je svima prva pomisao bila da treba pokucati i na njegova vrata. I, za razliku od “dečka iz Zaboka”, rekao je sve što treba. Ni manje ni više. I analiza mu je bila na mjestu. Začudo, iskazao je poštovanje DORH-u, ali i primjereni obzir prema Sauchi. Djelovao je iskreno. To jest shizofrena situacija i naravno da je šokiran te osjeća bijes. Zašto? Jer sumnja pada i na njega, ako ne zbog tih više od pola milijuna kuna, u svakom slučaju zbog toga što je Saucha bio njegov osobni izbor od najvećeg povjerenja. Stoga je jasno priznao, što svi znamo, da je Saucha njegova moralna i politička odgovornost. Dakako, i SDP-ova. Pokaže li istraga da su sumnje opravdane bit će to još jedna značajna ciglica u zidu između politike za koju se SDP javno zalaže i koju tajno provodi. Bez obzira na to i pokaže li se da su u pozadini a što drugo nego prizemni osobni motivi. Milanović je dobro uočio da se iza takvog kriminala na tako visokoj razini krije, kako je slikovito rekao, “narkomanski modus”, opijenost lagodnim životom, moći, kockom ili pukom prilikom nekoga tko se “dočepao apoteke”. Zar bi Saucha mogao na toj poziciji tako dugo kriti neki takav tajni život!?      >> Sauchin potpis našli na više od 130 spornih putnih naloga. Objavljujemo ekskluzivne fotografije privođenja >> Smrtić prijavio Sauchu, koji tvrdi: Nikada nisam zvao Smrtića >> Šef Milanovićeva kabineta izvrijeđao policajce u VIP šatoru >> Kobna šutnja policije, Sauche i premijera o Sljemenu Svoje mišljenje o ovome ostavite u komentarima! 