Suosnivaču Pirate Baya Šveđanin Gottfrid Svartholm Warg proglašen je krivim na sudu u Danskoj zbog hakiranja. Osuđen je na tri i pol godine zatvora, javlja Wired. Tužiteljstvo je za Warga tražilo šest godina zatvora, a za drugog optuženika, 21-godišnjeg Danca, dvije godine. Drugi optuženik je na kraju dobio kaznu od šest mjeseci zatvora. Sud je u obrazloženju presude naveo da su presnimljene velike količine osjetljivih podataka te da je piratstvo bilo sustavno i intenzivno. Warg je krivnju odbacivao, a tvrdio je da je netko daljinski pristupio datotekama preko njegovog računala. Šveđaninu ovo nije jedini sudski proces zbog optužbi za hakiranje. Warg je 2013. osuđen na dvije godine zatvora zbog hakiranja računala i ilegalnog prijenosa novca, a 2009. godine na jednu godinu zatvora zbog internetskog piratstva. >> Sud u Velikoj Britaniji naredio blokiranje Pirate Baya >> Suosnivač The Pirate Baya osuđen na dvije godine zatvora 