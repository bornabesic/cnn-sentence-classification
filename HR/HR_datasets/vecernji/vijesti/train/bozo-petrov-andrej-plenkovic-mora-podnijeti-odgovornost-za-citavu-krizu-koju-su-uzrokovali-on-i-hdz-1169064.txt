Nakon sastanka Predsjedništva Mosta javnosti se obratio šef stranke Božo Petrov. - Za degutantne, sramotne trgovine u Saboru, za koje se nadam da građani RH neće nikada zaboraviti, Andrej Plenković mora podnijeti odgovornost za čitavu krizu koju su uzrokovali on i HDZ, drugi put u godinu dana, rekao je predsjednik Most-a.  - Postupcima u zadnjih godinu dana štitio je cjelokupni kriminal u Agrokoru. Ministri koji su javno zatražili odgovornost bili su smijenjeni. Ministar koji je znao što se događa u Agrokoru, on je ostao i to upravo zahvljujuči sramotnoj trgovini. Mislim da se u Saboru nikad, kao prije tjedan dana, nije vidjelo kako se politika vodila zadnjih 20 godina, rekao je. - Drago nam je da smo cijeloj javnosti pokazali koji je to moralni glib koji sve te stranke veže. Znamo da smo stali na žulj strukturama kojima je jedini indteres onaj osobni. Moraju znati da ćemo se mi do kraja boriti protiv klijentelizma", dodao je Petrov. Čelnik Mosta tvrdi da je "pod krinkom stabilnosti HDZ pod svoje skute dobio Sauchu, Pupovca, Lackovića i slične, ali da ta parlamentarna većina ne postoji i broj cijelo vrijeme pada".   