Međugorje ima veliki potencijal za evangelizaciju i obnovu vjere, rekao je posebni izaslanik pape Franje za Međugorje poljski nadbiskup mons. Henryk Hoser u razgovoru za poljske medije, objasnivši da Međugorje vidi kao mjesto više „kristološko nego marijansko“, prenosi portal Bitno.net. U Međugorju se neprestano klanja pred Presvetim sakramentom, redovito se ispovijeda, održava pobožnost Križnog puta, dakle događa se sakramentalna praksa koja je u većini župa zapadne Europe zanemarena ili nestala. U tom smislu to mjesto može biti jak poticaj za obnovu vjere u vjernika“, rekao je mons. Hoser, a prenosi Bitno.net. Istodobno, nema sumnje da su zbog velikog priljeva hodočasnika pastoralne potrebe veće nego mogućnosti. Iako je u Međugorju oko 50 ispovjedaonica, znam da nema uvijek dovoljno ispovjednika, posebice onih koji bi mogli ispovijedati na nekoliko jezika – rekao je Hoser, ponovivši kako njegova misija ima isključivo pastoralni karakter, utvrđivanje pastoralnih potreba hodočasnika i kako najbolje odgovoriti na njih. S vidiocima se neće susretati jer ne ulazi u problematiku ukazanja, a rekao je kako papa od njega očekuje da opiše sustav pastoralne skrbi i utvrdi je li adekvatna za toliko hodočasnika, što se odnosi na podjelu sakramenata, ali i smještaj hodočasnika. Hoser je demantirao priče da je u Međugorju ozdravio od malarije, kako su pisali neki poljski mediji.  >> Posebni izaslanik Svete Stolice odgodio dolazak u Međugorje >> Darija Škunca Klanac biskupu Periću: Po vašoj analizi ni Lurd ne bi bio istinit! 