Kada su Ujedinjeni narodi prošle godine na svoj popis Svjetske baštine uvrstili drevne dijelove Diyarbakira okružene zidinama iz razdoblja Rimskog carstva, bila je to kruna desetogodišnjih napora u obnovi ratom razorenog područja, no nakon što su na jugoistoku Turske ponovo izbili sukobi između turskih snaga i kurdskih militanata, drevni dio grada Sur uvelike je uništen. Diyarbakir je većinski kurdski grad čija je stara jezgra okružena kamenim zidinama dugim pet kilometara. Nakon što su turske snage sigurnosti pokrenule više "sigurnosnih operacija", od kojih je jedna trajala puna tri mjeseca, u gradu starom 7000 godina razoreno je više od 800 objekata. To će zasigurno biti teška tema na ovotjednom sastanku Odbora za svjetsku baštinu u Istanbulu koja kulturna dobra stavlja na popis UNESCO-a. "U samo godinu dana prešli smo put od uvrštavanja na popis UNESCO-a to razaranja takvih razmjera da nema šanse za povratak", kazao je Nevin Soyukaya, voditelj ureda za povijesnu baštinu Diyarbakira koji je radio na uvrštavanju Sura na prestižnu listu UN-a. Turski predsjednik Tayyip Erdogan prst krivnje za razaranje grada upire u Radničku stranku Kurdistana (PKK). Prije turske ofenzive, unutar zidina se nalazilo 1200 povijesnih mjesta, uključujući karavansaraje, crkve i sinagoge. Lokalni dužnosnici kažu da su već bili raspisani natječaji za obnovu džamije i crkve. Obnova Sura trebala je početi 2012. u sklopu šireg vladinog plana za rekonstrukcijom povijesnih gradova, ali su zbog prosvjeda Kurda protiv Ankare odgođeni. >> Francuska zatvorila veleposlanstvo u Turskoj iz sigurnosnih razloga 