Lider stranke VMRO-DPMNE Nikola Gruevski najavio je da neće priznati prekrajanje izborne volje građana i eventualno ponavljanje izbora tvrdeći da Državna izborna komisija donosi nezakonite odluke. Izjava Gruevskog stigla je nakon što je DIK poništio rezultate glasanja na biračkom mjestu u Gostivaru i naložio ponavljanje glasovanja, što bi moglo promijeniti rezultat izbora. Iako je uvijek do sada albanska stranka Alija Ahmetija, DUI, koja je osvojila 10 zastupničkih mjesta, potporu davala VMRO-u, ovaj put ta bi potpora mogla izostati s obzirom na pritiske koji dolaze od SAD-a koji pod svaku cijenu želi da Zoran Zaev (SDSM) formira vladu. Da su albanske stranke sve bliže davanju potpore Zaevu, za Večernji list potvrdio je i dr. Arben Taravari, glavni tajnik stranke Aleanca për Shqiptarët koja je osvojila pet zastupničkih mjesta. – Vodimo pregovore i uvjeren sam da će opozicija formirati novu vladu – kazao je Taravari.   >>Ključ vlasti drže Albanci - realna su 3 scenarija >>Nakon sukoba Turske i EU, Makedonija postaje posljednja linija obrane? 