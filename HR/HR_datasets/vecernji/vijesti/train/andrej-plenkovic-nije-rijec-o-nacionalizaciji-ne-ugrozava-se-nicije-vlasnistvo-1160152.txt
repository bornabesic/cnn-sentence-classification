Prijedlog zakona o postupku izvanredne uprave u trgovačkim društvima od sistemskog značaja za Hrvatsku, kolokvijalno zvan lex Agrokor, na sjednici Vlade predstavio je premijer Andrej Plenković. Poručio je da zakon nije usmjeren na spašavanje pojedinih osoba ni kompanija niti na nejednako tretiranje vjerovnika. Podsjetio je da su i druge članice EU koristile posebne pravne režime kada su im se u teškoćama našle kompanije sa sistemskim značajem za gospodarstvo i financijski sustav zemlje. – Nije riječ o nacionalizaciji, izvlaštenju ili bilo kakvom intervencionizmu koji bi bez privole ugrozio bilo čije vlasništvo – istaknuo je Plenković. Oporbu je pozvao da pokažu odgovornost. – Vlada je proteklih tjedana djelovala razborito i odgovorno, nitko nije rekao nijednu rečenicu koja je mogla pogoršati situaciju – rekao je premijer. Konzultacije o lex Agrokor trajale su od jutra. Plenković ga je u Saboru predstavio klubovima vladajuće većine, a potom u Vladi predstavnicima klubova oporbe. Neslužbeno se moglo čuti da premijer od oporbe nije tražio potporu za zakon, kao i da im je potvrdio kako je Porezna uprava blokirala Agrokor zbog poreznog duga. Na sjednici Vlade nije bilo ministra financija Z. Marića, koji je već najavljivao da će se izuzeti iz odlučivanja o Agrokoru jer je prije ministarske funkcije bio u upravi kompanije. U Vladi, međutim, kažu da nije riječ o formalnom izuzimanju te da ministra nije bio zbog drugih obveza. Vlada popustila u odnosu na prvu verziju zakona 1. Dužnik mora pristati na početak procesa, ali... Postupak se ni na koji način neće moći aktivirati bez privole vlasnika, no postoji iznimka. Zatraže li vjerovnici stečaj, a sud utvrdi da tvrtka ispunjava kriterije za izvanrednu upravu, umjesto stečaja, primijenit će se zakon. 2. Broj zaposlenih smanjuje se s 8000 na 5000 radnika Uvjet koji je Vlada na početku postavila od 8000 zaposlenih vrijedi samo za Agrokor i još 5 tvrtki pa su ga spustili na 5000 zaposlenika. Sada vrijedi za ukupno deset tvrtki u Hrvatskoj, a od privatnih samo Atlantic Grupa. Povjerenik može zaduživati tvrtku  3. Povjerenik će uz suglasnost vjerovničkog vijeća moći podići kredit, kojim bi se namirila potraživanja dobavljača nastala prije pokretanja postupka. Vraćanje tog kredita imalo bi prednost pred ostalima. 28 - 1 by Anonymous QerbN6INx on Scribd >> VIDEO Dalić i Šprlje detaljno objasnili zakon za spas Agrokora >> Bankari: Standstill nastupa danas! Predsjednik Uprave Sberbank Hrvatska objasnio koje korake će poduzeti u Agrokoru Poslodavcima koji ne uplaćuju doprinose ili ne dostave nalog za isplatu plaća, Porezna uprava blokira račun. Radnik je prema Ovršnom zakonu u prednosti pred ostalim vjerovnicima, čak i u odnosu na naplatu poreza i drugih javnih davanja. Ako poslodavac nema novca na računu i do zadnjeg dana u mjesecu ne isplati plaću za prethodni mjesec, dužan je sam protiv sebe pokrenuti ovrhu – prvog sljedećeg radnog dana dostaviti Fini zahtjev za prisilnu naplatu nad svojim novčanim sredstvima. No, ne mora to napraviti ako je isplatio minimalnu. plaću. (Valentina Wiesner Mijić) 