Predsjednik HNS-a Ivan Vrdoljak poručio je danas Vladi da prestane s militarizacijom društva te počne ulagati u znanje. – Pozivamo ovu Titanik Vladu da prestane s militarizacijom društva, potpuno neutemeljenom u trenucima dok su nam udžbenici iz informatike iz 1993. godine. Treba ulagati u znanje. Naša ideja je da mijenjamo vojni rok sa znanjem i inovacijama. Ratovi se spriječavaju sa znanjem, sa obrazovanjem. A da je Hrvatska izložena nekom ratu, onda je moguće oduprijeti se tome tehnologijom i ulaganjem u znanje. Hoće li djeca naučiti upravljati puškom, nije danas potrebno – kazao je Vrdoljak novinarima u Saboru. Upitan je i može li potvrditi da je predsjednik uprave MOL-a Zsolt Hernardi 2014. godine poslao prijeteće pismo tadašnjem premijeru Zoranu Milanović. – Ja nisam znao za to pismo. Dok sam se tada borio da zadržim Inu koliko toliko na nogama, mnoge stvari su se oko mene događale, pa možda i to i ne mogu potvrditi. Ali puno stvari se tada činilo kako bi se diskreditiralo i mene osobno i generalno pregovarački tim kroz. Nisam znao za to, ali to me nije spriječavalao da obavljam svoj posao odgovorno i profesionalno prema svoj zemlji – tvrdi Vrdoljak. Prisjeća se da su pregovori s MOL-om bili iznimno teški. – Ja sam te pregovore doživio vrlo teškima jer su počeli na način da je hrvatska strana bila ucijenjena od strane MOL-a. Kada netko želi sjesti za stol i pregovarati, a prije toga pokrene sud protiv tebe, onda je sam početak arbitraže neugodan. Ja sam bio svjesan toga da će biti teško, ali niti jedan milimetar nisam htio odstupiti od onog što je bilo nužno da se definira, a to je da je Ina vetrikalno integrirana kompanija koja zaslužuje razvoj, investicije i zapošljavanje, a ne uništavanje kako je MOL činio. I kada zauzmeš takav stav, onda ideš na živce kolegama iz MOL- a i njihovim političkim sponzorima iz Hrvatske – zaključio je Vrdoljak.   >> VIDEO Plenković objasnio što žele postići ponovnim uvođenjem vojnog roka 