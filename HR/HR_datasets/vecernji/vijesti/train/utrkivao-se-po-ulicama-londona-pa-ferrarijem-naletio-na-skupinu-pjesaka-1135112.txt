Šest osoba je ozlijeđeno nakon što se vozač Ferrarija zaletio u skupinu koja je hodala cestom u jugozapadnom djelu Londona, javlja Daily Mail. Do nesreće je došlo nakon što je Ferrari 458 zahvatio rubnjak i udario u pješake, a navodno je jedna osoba odletjela preko ograde i pala na zadnji dio automobila koji je bio parkiran na ulici ispod nadvožnjaka. Talijanska jurilica navodno je sudjelovala u utrci s Range Roverom. – Navodno je automobil sudjelovao u utrci s Range Roverom te je udario osobu koja je pala s nadvožnjaka i sletjela na automobil koji se nalazio ispod – rekla je Zoe Saxby, konobarica iz obližnjeg kafića. Ona nije vidjela nesreću već je na mjesto događaja stigla nakon desetak minuta. Hitna pomoć i policija dobile su poziv u 10.30 sati po lokalnom vremenu da dođu u ulicu Battersea Park Road. Očevidac je kazao kako je na ulici bilo oko šest kola hitne pomoći, policijski kombi i nekoliko policijskih automobila. Glasnogovornik policije Metropolitana kazao je kako su dobili poziv o naletu na pješake u Battersea Park Roadu. Rekao je da se vozač zaustavio na mjestu događaja te da se istraga nastavlja.  >> Autom probio živicu na Vukovarskoj i zaustavio se na tramvajskoj pruzi 