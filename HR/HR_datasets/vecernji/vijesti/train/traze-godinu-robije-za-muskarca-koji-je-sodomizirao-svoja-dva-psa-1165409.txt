Bio je miran, povučen, susjedi su ga opisivali kao sramežljivog. Zagrepčanin I. I. (41), ujedno i zaposlenik u Europskom parlamentu, za pasminu Rhodesian Ridgeback zainteresirao se još početkom dvijetisućitih godina, na jednoj međunarodnoj izložbi pasa. Ubrzo je kupio svog prvog psa s kojim je godinama sudjelovao na izložbama i postizao dobre rezultate. Idućih godina nabavio je još nekoliko pasa iste pasmine, a 2009. je, kako se sumnjiči, sa svojim psima počeo seksualno općiti. S njima je, kako je opisao u jednom od brojnih mailova koje je razmjenjivao, pokušavao ostvariti sado-mazo odnos. Stan u centru Zagreba Taj 41-godišnjak upravo je zbog sumnje da je fizički i seksualno zlostavljao svoje ljubimce, konkretno dva psa, mužjaka i ženku, uhićen još u rujnu 2015. godine, a nedavno je protiv njega zbog mučenja životinja i potvrđena optužnica te bi mu uskoro trebalo početi suđenje na zagrebačkom Općinskom kaznenom sudu. Tužiteljstvo je od suda tražilo da ga osudi na godinu dana zatvora. Optužnicom mu se na teret stavlja da je od 2009. do rujna 2015. godine na različitim lokacijama seksualno općio sa svojim psima radi zadovoljavanja spolnog nagona, a uz to je svojim psima nanosio bol i patnju. Životinjama je tako nanio trajne ozljede tijela usput ih izlažući strahu, a među ostalim, znao im je i po nekoliko dana ne davati hranu i vodu kako bi kod njih proizveo umjetne reflekse zbog kojih bi psi onda dopuštali da budu fizički maltretirani. Nakon što bi seksualno općio sa psima koji su bili u takvom stanju, za nagradu bi im dao vodu i hranu. Pojednostavnjeno rečeno, psi su morali birati između toga da budu seksualno maltretirani ili da umru od gladi i dehidracije. Za nastrane radnje koje je I. I. radio policija je saznala slučajno, i to nakon što su u srpnju 2015. godine krenuli s akcijom otkrivanja pedofila. U jednom trenutku su otkrili e-mail adresu putem koje su se razmjenjivale poruke u kojima su bile i fotografije na kojima su se vidjele odrasle osobe kako seksualno opće sa psima. E-mail adresa je bila registrirana na tvrtku koja se bavi grafičkim dizajnom, a čije se sjedište nalazilo u zagrebačkoj Knežiji. Vlasnik tvrtke bio je I. I., a kada je policija saznala njegov identitet, ubrzo su pretražili i prostorije tvrtke u Knežiji i njegova stana u užem centru Zagreba. U stanu su pronašli čak 111 DVD-a i CD-a na kojima su se nalazile sporne fotografije, a u prostorijama tvrtke dva psa koja je I. I. zlostavljao. Reagiraju uplašeno – Psi su ukočeni i slabo prate zbivanja oko sebe. U dodiru s nepoznatim osobama lagano uzmiču i ne pokazuju interes za interakciju, dok pri nešto grubljem kontaktu reagiraju uplašeno i spuštaju se prema podu, što je suprotno od uobičajenog ponašanja. Može se zaključiti da su u konstantnom strahu – riječi su kojima je vještakinja opisala stanje u kojim su psi bili nakon što su pronađeni, a koji su ubrzo zbrinuti u skloništu u Dumovcu. I. I. se na prvom ispitivanju branio šutnjom, dok je na drugom tvrdio kako se “stanje pasa pogoršalo od kada su u skloništu za životinje”. >> Nasilnik koji je udario psa i njegovu vlasnicu i kazneno je prijavljen >> Smetali mu psi, iz kuće uzeo letvu pa izudarao vlasnicu 