Najmanje devet osoba poginulo je u naletu kamiona na ljude koji su bili na božićnom sajmu u Berlinu. Ozlijeđeno je više od 50 osoba. ZDF je na svojem Twitter profilu objavio kako je u blizini Tiergartena uhićena osoba koju se sumnjiči da je vozila kamion. Nije jasno radi li se o prometnoj nesreći ili se vozač namjerno zaletio u ljude. Božićni sajam nalazi se na Breitsheidplatzu.  Bild javlja kako je policija objavila da je poginulo 9 osoba. Ozlijeđeno je više od 50 osoba.  Reuters prenosi izjavu glasnogovornika policije za N24 TV, a koji je kazao da je suvozač iz kamiona poginuo tijekom nesreće.  - Moje misli su s rodbinom žrtava i onima ozlijeđenim u ovom strašnom incidentu. Ja sam u stalnom kontaktu sa snagama sigurnosti u Berlinu i ponudio sam im svu moguću pomoć od savezne policije - kazao je novinarima Thomas de Maizière, ministar unutarnjih poslova. Kamion je došao iz smjera Budapester Strasse pa se popeo na kolnik i zaustavio se kod božićnog drvca ispred crkve. Policija je očistila prostor, a volonteri su uspostavili informacijski punkt gdje ljudi mogu potražiti informacije o rodbini i prijateljima. BBC javlja kako su na kamionu bile poljske registracije te da je kamion bio registriran u Gdansku. Vlasnik kompanije u čijem je vlasništvu kamion kazao je za TVN24 kako je njegov rođak vozio kamion prema Berlinu. Rekao je kako ni u kojem slučaju ne može zamisliti da je njegov rođak odgovoran za nesreću jer je vozač s iskustvom od 15 godina. "Identitet žrtava se zasad ne zna" Hrvatski veleposlanik u Njemačkoj Ranko Vilović izjavio je Hini da je identitet žrtava zasad nepoznat.  "Identitet žrtava se zasad ne zna, policija to još nije objavila. Znamo da je poginulo devet ljudi, a broj ranjenih raste i sada ih je preko 50", kazao je Vilović. U Berlinu živi između 15.000 i 17.000 Hrvata. Policija još istražuje je li uhićeni muškarac bio vozač teretnjak koji se zabio u ljude na sajmu kod crkve Kaiser-Wilhelm u zapadnom Berlinu. Putnik u kamionu smrtno je stradao tijekom napada kamionom koji je, prema više njemačkih medija, imao poljske registarske oznake. Policija poručila građanima: Ne širite glasine Policija traži od građana da ostaju u kućama te da ne šire glasine. Napad u Berlinu podsjeća na onaj u srpnju u Nici kada se terorist na poznatoj gradskoj šetnici kamionom zabijao u ljude, usmrtivši njih 86. Odgovornost za taj napad je preuzela Islamska država. Policija je izvijestila da se nepoznata osoba zabila kamionom na ljude na božićnom sajmu na trgu Breitschedplatzu, u vrijeme kada se najviše ljudi okupilo pored tradicionalnih štandova s božićnim proizvodima, hranom i pićem.  Prema očevicima, nekoliko policijskih automobila juri prema središtu grada, dok je na mjestu događaja već raspoređena policija naoružana strojnicama. U mnogim njemačkim gradovima gdje se održavaju tradicionalni božićni sajmovi koje posjećuju brojni domaći i strani turisti ove su godine pojačane mjere sigurnosti. En caso de que el camión de la gente en berlín murieron al menos nueve personas https://t.co/7z4IKYsMSC pic.twitter.com/KMxm091xeb #Rusia Vehículo arrolla a multitud en #Berlín, informan medios https://t.co/Cvck7A61Zb pic.twitter.com/5PUN7YFYvy >> Policija na nogama: Dvije osobe ubijene u pucnjavi u liječničkoj ordinaciji 