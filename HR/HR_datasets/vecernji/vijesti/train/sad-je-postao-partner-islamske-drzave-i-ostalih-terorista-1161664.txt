Šest je osoba poginulo u američkom raketnom napadu na sirijsku zračnu bazu, objavio je sirijski ministar informiranja i ocijenio da je tom akcijom SAD postao "partner" Islamske države i ostalih terorističkih skupina. Ramez Turžman je u razgovoru za sirijsku televiziju rekao da je američki napad "ograničen" i da ne očekuje bilo kakvu vojnu eskalaciju, dok pobunjenici pozivaju međunarodnu zajednicu na nove akcije protiv sirijske vojske. Sirijski ministar je opisao napad kao akt "čiste agresije", dodavši da je SAD postao "partner" Islamske države, Fronte al-Nusre i ostalih "terorističkih organizacija". SAD je ispalio desetke krstarećih projektila na sirijsku zračnu bazu iz koje je navodno u utorak pokrenut kemijski napad na pobunjenički grad. Američka operacija odmah je izazvala oštre kritike Rusije. Upitan hoće li Rusija odgovoriti, Turdžman je rekao da je Moskva  osudila američki napad. "Ne očekujem da će biti bilo kakve vojne eskalacije", dodao je. Ruska agencija Ifax prenijela da među stradalima nema Rusa. Ruski zastupnik Dmitrij Sablin izjavio je ta agenciju Ifax da među stradalima nema ruskih državljana. Sablin, čelnik udruge ruskih ratnih veterana, kazao je da je tu informaciju dobio iz svojih izvora. Viši dužnosnik sirijskih pobunjenika pozvao je na međunarodne zračne napade na sve sirijske zračne baze nakon napada na bazu blizu Homsa. "Pozivamo na zajedničke (međunarodne) napade ... na sve sirijske zračne luke odakle kreću napadi na Sirijce, rekao je. Američki napad krstarećim projektilima na zračnu bazu Šajrat nanio je bazi "značajnu" štetu, prenosi ruska novinska agencija RIA izjavu zaposlenika u bazi. "Onesposobljeni su svi zrakoplovi u bazi, pouzdano se može reći da su potpuno uništeni", rekao je zaposlenik. Prema sirijskoj televiziji, bazu je zahvatio požar koji još uvijek gori. >>Trump se oglasio: Assad je ubio nevine muškarce, žene i djecu. Bila je to spora i brutalna smrt >>Putin žestoko reagirao na američko bombardiranje Sirije: To je agresija na suverenu državu >>SVJETSKA EKSKLUZIVA Al-Assad: Europa se neće zaštititi od terorista jer ih podržava 