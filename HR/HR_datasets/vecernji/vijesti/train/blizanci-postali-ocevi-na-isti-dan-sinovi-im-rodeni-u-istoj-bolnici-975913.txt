Blizanci Jeromme i Jarrell Spence (21) iz Velike Britanije postali su očevi na isti dan iako je vjerojatnost da se takvo nešto dogodi 1:150.000. Obojica su dobila sinove koje je porodila ista babica u istoj sobi u bolnici u Wolverhamptonu i to u, piše Telegraph, razmaku od samo dva i pol sata. Jeromme i partnerica Tegan Compton (19) postali su roditelji u ponedjeljak u 2.04 sata. Točno dva sata i 30 minuta nakon što je njihov mali Cameron došao na svijet, Francesca Ashe (19) rodila je i njegovog bratića Cassena. Oba dječaka su zdrava, a obitelji presretne. Iako su znali da im partnerice trebaju roditi isti dan,blizanci nisu vjerovali kako će se to uistinu i dogoditi. - Nikada nisam čula da se ovakvo nešto dogodilo. To je zbilja čudo - kazala je babica Barbara Kapoor. >>Godinu dana nakon smrti trojki rodili im se blizanci! >>Jedna od milijun: Rodila 'četvorke', ali su dvojajčani blizanci 