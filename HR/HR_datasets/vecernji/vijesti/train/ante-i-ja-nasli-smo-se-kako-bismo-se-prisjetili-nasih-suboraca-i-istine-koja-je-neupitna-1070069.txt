Nakon što je jučer na Facebooku objavio fotografiju s umirovljenim generalom Antom Gotovinom, ministar unutarnjih poslova Vlaho Orepić novinarima je danas u Saboru otkrio detalje tog susreta koji je uslijedio netom nakon objave navodnih topničkih dnevnika. – Ante i ja našli smo se na Cvjetnu nedjelju kako bismo se prisjetili vremena iz Domovinskog rata koje smo zajedno prošli, prisjetili se onih ljudi koji su bili s nama, naših suboraca i istine koja je neupitna – kazao je ministar Orepić. Na novinarsko pitanje je li taj susret bio poruka Tomislavu Karamarku i HDZ-u, rekao je:  – Ne, poruka je upravo ovo što sam vam rekao. >> 'Susret s Antom me podsjetio na kalvarije koje su moji suborci prolazili zbog kojekakvih konstrukcija' 