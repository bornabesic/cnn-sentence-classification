Ursula von der Leyen, njemačka ministrica obrane, odbila je nositi haljinu i burku tijekom nedavnog posjeta Saudijskoj Arabiji. Von der Leyen je kazala kako smatra da bi sve žene trebale imati pravo da biraju svoju odjeću baš kao muškarci. Čini se da je njezinu odluku poštivao princ i ministar obrane Muhammad bin Abdulaziz Al-Saud jer se tijekom druženja smijao i rukovao se s njom.  – Niti jedna žena u mojoj delegaciji ne mora nositi abaju (haljinu) – kazala je Von der Leyen, prenosi Metro. Kazala je kako ju živcira da se žene tjera da nose abaju, a muškarci imaju pravo izabrati vlastitu odjeću. Ovaj potez njemačke ministrice dolazi samo nekoliko dana nakon što je Angela Merkel pozvala na zabranu nošenja burke u Njemačkoj. – Veo preko cijelog lica mora biti zabranjen gdje god je to zakonski moguće – kazala je Merkel tijekom stranačkog skupa CDU-a i dodala da njemački zakoni imaju prednost pred šerijatskim pravom. >> Merkel pozvala na zabranu nošenja burke u Njemačkoj 