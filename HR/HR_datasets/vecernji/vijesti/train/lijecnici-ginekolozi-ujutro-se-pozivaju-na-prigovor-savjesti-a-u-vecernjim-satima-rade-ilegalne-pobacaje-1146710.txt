U zagrebačkim bolnicama postoje liječnici ginekolozi koji se ujutro pozivaju na prigovor savjesti, a u večernjim satima rade ilegalne abortuse i za to ženama naplaćuju po nekoliko tisuća kuna, piše Novi list. Navode kako se večernji dolazak žena administrativno se vodi kao komplikacija - krvarenje, bolovi, kiretaža - pa će bolnica sav potrošeni materijal naplatiti Hrvatskom zavodu za zdravstveno osiguranje, odnosno poreznim obveznicima.  Takav abortus ne ulazi u evidenciju, a bolnica tako gubi od tisuću od dvije tisuće kuna. Ginekolog Dubravko Lepušić navodi kako vjeruje da je takvih liječnika s prizivom savjesti, koji zarađuju na ovakav način, vrlo malo, no kaže kako je u Hrvatskoj vrlo mala i stopa pobačaja. Naime, Hrvatska ima 76 pobačaja na tisuću rođenih, dok ih Češka ima 199, Slovenija 195, Mađarska 356... Centar za edukaciju, savjetovanje i istraživanje (CESI), pak, navodi da su i oni došli do takvih informacija kroz razgovore s liječnicima i pacijenticama te da je ta praksa češća u manjim sredinama, u kojima ginekolozi ne žele raditi abortuse.  >> Novinarka oštro protiv zabrane pobačaja: 'Za ovo sam spremna poginuti, proći ćete kao Poljska' 