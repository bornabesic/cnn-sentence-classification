Skupina Anonymous objavila je novi video u kojemu tvrde kako će već sljedeće godine doći do Trećeg svjetskog rata.  Anonymousi su upozorili na tenzije na Korejskom poluotoku koje će dovesti svijet do katastrofalnih posljedica. – Pripremite se za ono što dolazi, upozorili su u videouratku koji su objavili na Youtubeu.  Naglasili su i kako će Treći svjetski rat biti "globalno razarajući, kako na okolišnoj tako i na ekonomskoj razini". Tvrde da će u rat biti uvučene tri velesile, dok će ostale države morati izabrati stranu. – Gledamo kako svaka zemlja povlači svoje strateške poteze, ali za razliku od prijašnjih svjetskih ratova, iako će biti vojnika na tlu, ova borba bit će žestoka, brutalna i brza. Ovo je stvarni rat s globalnim posljedicama, u koji su uvučene tri velesile. Druge nacije će biti prisiljene birati stranu – rekli su Anonymousi. Tajanstvena skupina citirala je izvještaje u kojima Kina upozorava svoje građane da napuste Sjevernu Koreju, nedavna testiranja interkontinentalnih balističkih projektila od SAD-a te slanje vojske SAD-a u Australiju.  – Kinezi žele izbjeći rat. Samo ovog tjedna kineski dužnosnici su SAD-u i Sjevernoj Koreji, nakon brojnih pokušaja smirivanja tenzija, rekli da izazivaju jedni druge. Kinezi polako gube strpljenje – objavili su. Upozorili su na nepredvidljivost američkog predsjednika Trumpa te istaknuli važnost sastanka njega i Dutertea. – Nepredvidivi Donald Trump je rekao kako bi bila čast sastati se s Kim Jong-unom, ali Spice je ublažio taj komentar govoreći kako do sastanka vjerojatno neće skoro doći. Također, kada predsjednik Trump krene pozivati ljude poput Rodriga Dutertea, kako bi vidio da su na istoj strani, onda se moramo zapitati, zaključuju Anonymousi.   