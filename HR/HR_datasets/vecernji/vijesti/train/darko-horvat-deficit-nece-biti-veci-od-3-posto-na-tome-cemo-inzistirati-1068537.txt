Deficit državnog proračuna neće biti od veći od tri posto, rekao je danas za posjeta Prelogu ministar poduzetništva i obrta Darko Horvat. - Na tome ćemo inzistirati i po tome ćemo biti vjerodostojni Europskoj komisiji i institucijama koje definiraju kreditni rejting Hrvatske - dodao je. Gradonačelnik Ljubomir Kolarek predstavio mu je dvije gospodarske zone u kojima će se graditi ili proširivati desetak proizvodnih pogona. U Gospodarskoj zoni Sjever ostala je još samo jedna komunalno potpuno opremljena parcela, ostale su prodane investitorima. S nestrpljenjem se čeka početak gradnje zaobilaznice duge 6800 metara, koja bi rasteretila promet kroz grad jer u Prelogu danas radi oko 3000, a u susjednom Donjem Kraljevcu oko 1600 ljudi. Očekuje se i pomoć države. Ministar Horvat govorio je o projektima i raspoloživim sredstvima iz EU fondova koje će trebati povući. U Međimurskoj županiji među takve projekte ubrajaju se zaobilaznice Čakovca i Prelogu, prijelaz u Murskom Središću, rekonstrukcija državne ceste D-20, priprema projektne dokumentacije za most i granični prijelaz u Kotoribi i dr. U Prelogu je danas potpisan predugovor o poslovnoj suradnji u razvoju i opskrbljivanju gospodarskih zona i kućanstava toplinskom energijom, sklopljen između grada Preloga i privatne tvrtke koja gradi hibridnu geotermalnu energanu AAT Geothermae u Draškovcu. >> Deficit je isti unatoč stopi rasta od dva posto, drugim riječima: no good! >> Lovrinović najavio podršku Mosta: Ovo je vatrogasni proračun, njime se ne smanjuje javni dug 