Pod visokim pokroviteljstvom Hrvatskog sabora održana je na Bleiburškom polju komemoracija svim žrtvama Križnog puta. Euharistiju je predvodio banjolučki biskup Franjo Komarica. Prema procjeni glavnog tajnika Počasnog bleiburškog voda Bože Vukušića, prije početka komemoracije, na Bleiburškom polju se okupilo oko 15 000 ljudi. S obzirom na to da je ove godine Hrvatski sabor ponovo pokrovitelj komemoracije bilo je vidljivo veliko i profesionalno osiguranje. Na ulazu u prostor gdje se održava komemoracija mogu se vidjeti hrvatski redari koji po naputku austrijskih vlasti ne dopuštaju ulazak onima koji na sebi nose ustaška obilježja. Jedan od redara nam jer rekao da su do početka mise tek tri osobe pokušale ući sa neprimjerenim obilježjima. Na komemoraciju su stigla predsjednik Sabora Željko Reiner, potpredsjednik vlade Tomislav Karamarko, nekoliko ministara i saborskih zastupnika. Predsjedicu Kolinde Grabar Kitarović predstavlja Bruna Esih. Ovo je prvo javno pojavljivanje potpredsjednika Vlade Tomislava karamarka od izbijanja afera " Konzultantica" u koju je umiješana njegova supruga Ana. Karamarko je došao neposredno prije početka mise i za sada nije davao izjava za medije. Bleiburg je postao simbol svih hrvatskih stradanja od komunističkih pobjednika 1945. iako je samo manji dio vojnika i civila ubijen na samoj Bleiburškoj poljani i u okolici. Većina zarobljenika ubijena je na marševima kroz Jugoslaviju i u zarobljeničkim logorima tijekom sljedećih mjeseci.  Delegacija Sabora i Vlade predvođena predsjednikom Sabora Željko Reinerom i prvim potpredsjednikom Vlade Tomislavom Karamarkom položila je jutros vijenac kod spomenika i grobnice žrtava poraća u Teznom, objavila je Vlada na svom Twitter profilu. Potom su sudjelovali i u procesiji u kojoj su stigli na Bleiburško polje gdje je točno u podne počela komemoracija za žrtve. Potpredsjednik Vlade Božo Petrov na Facebooku je objavio fotografiju svojeg jučerašnjeg posjeta Bleiburgu gdje je kod spomenika položio vijenac u spomen na sve žrtve koje su stradale na stratištima u završnim operacijama, ali i nakon završenog Drugog svjetskog rata.  "Sve žrtve zaslužuju isto poštovanje i pijetet, a režimi koji su doveli do stradanja istu osudu. Prestanimo se dijeliti na mrtvima, a temelje moderne Hrvatske gradimo na Domovinskom ratu, osuđujući uvijek zločine i sve totalitarne i autoritarne režime. Okrenimo se izgradnji bolje i drugačije Hrvatske, prestanimo s podjelama, prestanimo sa "mi ili oni" i rješavajmo zajedno probleme naših građana", napisao je Petrov. Smatra da Hrvatska mora prestati biti talac biti talac prošlosti i podjela koje nameću neodgovorni političari i na tim podjelama "parazitiraju".   >> Vratio sam se sa 36 kilograma. Ni majka me nije prepoznala 