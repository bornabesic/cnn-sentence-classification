Američki predsjednik Donald Trump rekao je kako je moguć 'veliki sukob' sa Sjevernom Korejom iako bi preferirao rješenje problema oko nuklearnog i raketnog programa zemlje kroz diplomaciju. Trumpovo upozorenje dolazi na kraju tjedna u kojem je administracija učinila zajedničke poteze da se Pyongyang zaustavi u obavljanju novih velikih testova naoružanja. U isto vrijeme američki dužnosnici nastoje razjasniti američku politiku nakon različitih signala koji su dolazili u prvih 100 dana administracije, javlja Guardian. - Postoji šansa da dođe do velikog, velikog konflikta sa Sjevernom Korejom. Apsolutno postoji. Voljeli bismo riješiti stvari diplomatski, no to je vrlo teško - rekao je Trump. Trump je sugerirao kako je došlo do napretka u spremnosti Kine da pomogne primijeniti pritisak na Kim Jong Una otkako je Xi Jinping posjetio američkog predsjednika na Floridi. - Vjerujem da se (kineski predsjednik) jako trudi. On sigurno ne želi vidjeti previranja i smrt. On to ne želi. On je dobar čovjek. On je vrlo dobar čovjek i dobro sam ga poznavao - rekao je Trump. 