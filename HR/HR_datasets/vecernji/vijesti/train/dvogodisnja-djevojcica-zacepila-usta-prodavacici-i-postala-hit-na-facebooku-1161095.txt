Koliko su djeca divna stvorenja pokazuje i priča majke Brandi Benner iz Južne Karoline koja je javno podijelila događaj o tome kako je njezina dvogodišnja kći začepila usta rasističkoj prodavačici. Naime, majka je svoju djevojčicu odlučila nagraditi što mjesec dana ne nosi pelenu pa ju je odvela u trgovinu da izabere igračku koju želi. Malena Sophia izabrala je lutku, a kada je s majkom došla na blagajnu, uslijedio je šok. Ne za djevojčicu jer ona nije znala o čemu je riječ, već za majku koja je itekako dobro znala na što prodavačica cilja. Naime, Sophia je izabrala lutku crne boje kože, na što ju je prodavačica prvo pitala je li to možda rođendanski poklon za neku djevojčicu. Majka Brandi joj je objasnila da nije već da je to nagrada što koristi kahlicu. No, prodavačica je tada djevojčici rekla nešto što je razljutilo majku. – Dušo, jesi li sigurna da je to lutka koju želiš? – pitala ju je prodavačica. – Da, molim vas – odgovorila je dvogodišnjakinja. – Ali ona ne izgleda kao ti. Mi imamo puno drugih lutaka koje više sliče tebi – bila je uporna prodavačica, no djevojčica se snašla prije nego što je majka išta rekla. – Izgleda kao ja. Ona je doktorica, a i ja sam. Ja sam lijepa djevojčica i ona je isto. Vidite li njezinu lijepu kosu? I njezin stetoskop? – kazala je dvogodišnjakinja. – Srećom, prodavačica je odustala i samo je rekla 'O, to je lijepo', a ovo iskustvo mi je samo pokazalo da nismo rođeni s pretpostavkom da je boja kože važna – napisala je na Facebooku majka koja je podijelila svoje iskustvo i zbog toga zaradila više od 570 tisuća lajkova.  >> Djevojčica se pohvalila pronađenom narukvicom – ali što je to?! >> Pronašla urnebesan natpis na vratima ginekološke ambulante koji je odmah postao hit 