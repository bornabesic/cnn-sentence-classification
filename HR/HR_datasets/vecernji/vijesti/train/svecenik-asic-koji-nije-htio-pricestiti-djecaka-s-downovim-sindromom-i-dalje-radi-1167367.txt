Unatoč glasinama i najavama svećenik iz Gradišta Alojzije Asić, koji je postao poznat nakon što nije dopustio da dječak s Downovim sindromom Adam Kadić (11) na prvoj pričesti bude s ostalom djecom na oltaru, i dalje radi u svojoj župi. – Ne znam što će biti, ali sam ja i dalje u selu i normalno radim. Odluku o tome hoću li ostati u ovoj župi ili ne, ne donosim ja. Nisam najavio da odlazim. Ne osjećam se krivim – rekao je Asić za Večernji list. O slučaju zbog kojega se digla cijela Hrvatska, Asić je rekao kako je isto radio i prijašnjih godina kada je na prvim pričestima imao bolesnu djecu. – Na probama sam prvopričesnicima stavljao u usta neposvećene hostije kako se ne bi uplašili. Taj dječak nije htio primiti hostije. S njim je bio i njegov brat pa smo nekako zajedno uspjeli, ali ih je on ispljunuo. Stoga sam roditeljima rekao da s njim to vježbaju kod kuće. Rečeno mi je da su vježbali, ali to nije bilo tako – rekao je Asić. Dodaje kako je kao i prijašnjih godina predložio da sjedi na prvoj klupi do oltara, ali da je majka inzistirala da bude s ostalom djecom. – Da je bilo po mome, ne bi bilo problema – smatra Asić. Iz Đakovačko-osječke nadbiskupije priopćili su da je župnik Asić prvi dan poslije događaja izjavio da se nastavlja rješavanje problema...   