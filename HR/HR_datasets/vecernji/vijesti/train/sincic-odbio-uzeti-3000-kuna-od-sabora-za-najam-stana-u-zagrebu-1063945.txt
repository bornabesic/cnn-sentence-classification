Saborski zastupnik Živog zida Ivan Vilibor Sinčić odbio je od Sabora uzeti 3.000 kuna naknadu za najam stana i režije koje plaća u Zagrebu, a što je dosad zatražilo 65 zastupnika. Naime, saborskim zastupnicima koji imaju prebivalište udaljeno više od 50 kilometara od Zagreba zakonski je omogućeno da sklope ugovor o najmu sa Saborom koji im potom isplaćuje 2.500 kuna naknadu za najam stana i 500 kuna za troškove režija. No, Sinčić koji je inače iz Karlovca ne želi od države uzeti novac za najam stana. – Odbijam od sabora uzeti 3000 kn naknade za najam stana i plaćanje režijskih troškova. Naše su plaće ionako prevelike u odnosu na plaće običnih radnika i bila bi sramota kad bi ja na tu plaću još tražio neki dodatak za plaćanje stana i režija. Bilo bi me sram da učinim tako nešto i ne bi se ujutro mogao pogledati u ogledalo, a kamoli se obratiti građanima ove zemlje. Ako si običan radnik s plaćom od 3000 kn ili 5000 kn može plaćati stan, režije, hranu, prijevoz, onda mi nije jasno kako političar sa prosječnom plaćom od 15000 kn to ne može? Naš posao je da služimo narodu, a ne da mu sišemo krv. Mi bi trebali biti primjer, moralna vertikala društva i ljudi bi se s nama trebali ponositi. Kakav to primjer možemo pružiti ljudima, ako iskorištavamo pogodnosti koje nismo zaslužili, dok oni koji nas plaćaju jedva preživljavaju? Pozivam još jednom sve zastupnike koji su iskoristili pravo na ovu povlasticu, da je se odreknu. Ionako pola zastupnika ne dolazi na sjednice, a saborske klupe zjape prazne – kazao je Sinčić.  IVAN SINČIĆ JE ODBIO OD SABORA UZETI 3000 kn mjesečne naknade za pokrivanje najma stana i režijske troškove!Ivan je... >> Hrvatski sabor plaća najam stana za 65 zastupnika 