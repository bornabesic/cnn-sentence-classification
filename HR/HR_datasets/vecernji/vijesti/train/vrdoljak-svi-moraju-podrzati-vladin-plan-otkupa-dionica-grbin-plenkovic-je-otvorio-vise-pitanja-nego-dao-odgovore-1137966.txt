I oporba je danas komentirala negativno rješenje arbitraže s Molom u slučaju Ine, te odluku Vlade o otkupu dionica.  - Ovo je jasan dokaz da pravo i pravda ne idu zajedno. To nije fer ugovor. Ali sad moramo gledati što se može učiniti, otkupljivanje dionica je najbolji način. Nije bilo moguće prekinuti arbitražni proces, barem ne jednostrano. Podržava Vladu u ovom planu, to svi trebaju pozdraviti, poručio je predsjednik HNS-a Ivan Vrdoljak.  Grbin: Plenković otvorio više pitanja, nego što je dao odgovora U SDP-u su imali nešto rezerviraniji stav. - SDP podržava odluku Vlade RH da se INA vrati Hrvatskoj. Međutim, tražimo od Vlade da postupi odgovorno te da javnosti predstavi financijski plan vraćanja INA-e kako bi taj proces bio transparentan. Podsjećamo da je SDP prije dva tjedna tražio da se sazove saborski Odbor za europske poslove koji bi raspravio zahtjeve Europske komisije za promjenu zakona o privatizaciji INA-e. Obzirom na novonastale okolnosti još jednom pozivamo da se saborski Odbor što prije sazove kako bi se razmotrili budući koraci Vlade i Sabora vezano uz INA-u i nacionalnu i energetsku sigurnost Republike Hrvatske - poručuju iz SDP-a.  I Peđa Grbin iz SDP-a je komentirao reakciju Vlade na arbitražu:  - Dok ne vidimo pravorijek arbitraže teško je bilo što komentirati. Iznenađen sam odlukom suda. Odluka Ustavnog suda sigurno nije pomogla ovoj presudi, kumovao je odluci. Vlada Zoran Milanovića je također razmišljala mogućnost otkupa paketa dionica Ine. Plenković je danas otvorio više pitanja, nego dao odgvoore. Ne znamo kako će se ostvariti otkup, a to je sada najbitnije. 