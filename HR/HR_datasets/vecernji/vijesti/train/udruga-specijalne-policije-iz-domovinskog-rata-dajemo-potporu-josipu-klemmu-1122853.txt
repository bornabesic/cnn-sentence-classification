Članovi udruge Udruge specijalne policije iz Domovinskog rata nakon sjednice Središnjeg odbora na kojoj se odlučivalo o jednoj točki, suradnji hrvatskih veterana sa srpskim veteranima koju je inicirao Josip Klemm, obratili su se javnosti na konferenciji za medije. Donijeli su jedno zajedničko priopćenje. Središnji odbor dao je punu potporu Klemmu i toj inicijativi. Krilatica specijalne policije glasi: "Prvi u ratu, prvi u miru", poručili su. Naglasili su da su oni Udruga koja je osnovana u svrhu humanog djelovanja koja vodi brigu o obiteljima svojih poginulih, nestalih i umrlih suboraca i skrbi suboraca.  – Savez udruga nestalih i zatočenih hrvatskih branitelja zatražio je pomoć specijalne policije i odazvali smo se njihovu vapaju koji glasi: "Gdje su naši najmiliji, pomozite nam da ih pronađemo". Naša je dužnost i obveza, kažu, da obiteljima pomognu pronaći njihove najmilije, da im mogu zapaliti svijeću, a ne da sami hodočaste po BiH i Srbiji, podižući kredite i plaćajući informacije. Rekli su da daju potporu ministru Tomi Medvedu i nude usku suradnju kako bi postigli zajednički cilj. Traže od Vlade da, u skladu sa svojim mogućnostima, napravi sve da se nađu posmrtni ostaci nestalih branitelja i civila jer, nažalost, sve više roditelja umire, a nisu pronašli svoje najmilije. Podrška Klemmu Kažu da Josip Klemm nije niti jednu odluku donio na svoju inicijativu, odnosno bez odobrenja Središnjeg odbora Udruge. – Ovom izjavom dajemo punu potporu u daljnjem radu svom predsjedniku Josipu Klemmu – rekao je Ante Blažević, predsjednik Središnjeg odbora. Dodali su da je radio po odobrenju Udruge specijalne policije. Blažević se dotaknuo i rada nevladinih udruga. – Imamo, nažalost, takozvane nevladine udruge koje primaju veliki novac za traženje posmrtnih ostatke branitelja, ali s vrlo malim ili nikakvim rezultatima. Ako dođe do susreta s veteranima iz Srbije, Blažević je rekao kako očekuju da organizaciju preuzmu državne institucije, a da će oni to kao udruga podržati. Podsjetimo HDZ-ov saborski zastupnik i predsjednik Hvidre Josip Đakić poručio je da ne podržava dijalog hrvatskih branitelja sa srpskim veteranima te kako smatra da je čelnik Udruge Specijalne policije RH Josip Klemm prenaglio kad je pristao na taj susret. > > Đakić (HDZ) protiv sastanka sa srpskim veteranima, ali i protiv pristupanja SNS-a EPP-u 