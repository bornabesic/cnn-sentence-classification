- Točno je, uvodimo Registar stvarnih vlasnika hrvatskih kompanija. Ministarstvo financija daje jasnu poruku kako se boriti s raznim vrstama poreznih utaja, prijevara, a s tim i povezanog pranja novca i financiranja terorizma. To je integralni dio globalne akcije na razini EU. Ja sam osobno u ime RH prije par tjedana potpisao izjavu koju su pokrenule zemlje G5 o razmjeni zajedničkih podataka - rekao je ministar financija Zdravko Marić gostujući večeras u RTL-u Danas.  Goverići o mogućnosti ukidanja najviše porezne stope na dohodak od 40 posto ministar je poručio: - Porezna stopa od 40 posto je integralni dio cjelovite porezne reforme koju poduzimamo. Porez na dohodak je najkompleksniji oblik poreza kojeg trenutno imamo. U isto vrijeme analiziramo i  gledamo trošarine, doprinose, i općenito porezni zakon. Za to će nam trebati otprilike mjesec i pol dana, i onda ćemo prezentirati javnosti cjelovito rješenje. Tada ćemo znati ukidamo li i taj porez. >> Marićeva porezna reforma ovisi o političkom stavu Milana Bandića >> Ministar Marić: porezni sustav treba sveobuhvatno rješenje 