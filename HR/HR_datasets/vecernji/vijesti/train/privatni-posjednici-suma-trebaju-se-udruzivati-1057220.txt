Na području Vukovarsko-srijemske županije u privatnom vlasništvu nalazi se između 1300 i 1400 hektara pod šumama rascjepkanih na više od 4000 parcela koje su vlasništvu više od 5000 osoba, upozoreno je na radnom sastanku o problemima i potencijalima privatnih šuma u Županiji i istaknuto da se privatnoposjednici trebaju udružiti kako bi se šume kojma raspolažu stavile u funkciju dobrobiti cjelokupne zajednice.  "Moramo priznati da ne znamo ni tko su privatnoposjednici niti dio privatnoposjednika i zna da ima šumu. Kako je to moguće? Ali nevjerojatno zvuči da je istina da većina njih ne zna stanje svoje šume u smislu katastra i gruntovnice, niti prava koja mogu koristiti", napomenuo je pročelnik za poljoprivredu, šumarstvo i ruralni razvoj  Vukovarsko-srijemske županije Andrija Matić dodajući kako je rješenje u udruživanju privatnoposjednika.  Po njegovim riječima, većina privatnih šuma danas ne služi ničemu. Ono malo ogrjevnog drveta koje se posječe je zanemarivo spram vrijednosti koje te šume mogu pružiti, tvrdi Matić dodajući kako se kroz mjere ruralnog razvoja šumu možete "prevesti" iz lošije u bolju, a može ju se staviti i u funkciju uzgoja domaćih životinja, za što se mogu dobiti i poticaji.  "U našoj županiji postoji više od tisuću hektara privatnih šuma i svi ćemo se čuditi gdje su. One postoje ali kao da ih i nema. Primjera dobre prakse nažalost kod nas nema", upozorio je.  Da se šume ne koriste na pravi način mišljenja je i Vladimir Margeta s Poljoprivrednog fakulteta u Osijeku. Smatra da se vrijednost privatnih šuma može povećati ili umnogostručiti projektima integriranog načina proizvodnje u kojem će se sa šumom povezati i uzgoj domaćih životinja. "Domaće životinje najprije smo potjerali iz grada, a sada to činimo i iz sela.  Imamo tradiciju dugu 150 godina držanja životinja u šumama i nemamo niti jedan primjer da je šuma bila uništena ili da su se širile neke bolesti. Želimo da kroz uzgoj domaćih životinja u šumama povećamo vrijednost šume ali i samih životinja, uzgojenih u prirodnom okolišu", mišljenja je taj stručnjak.  Po riječima Ivana Marjanovića iz HGK Županijske komore Vukovar, prosječna veličina parcele privatnih šuma u Vukovarsko-srijemskoj županiji je 0,23 hektara, što je vrlo malo iznad zakonskog minimuna sukladno kojemu se šumom smatra površina obrasla šumskih dvećem veća od 0,10 hektara. "Kod nas ispada da velika većina šuma uopće ne spada u tu kategoriju ako nam  je prosječna površina 0,23 hektara", kaže Marjanović upozorivši i na neusklađenost koja, kada je riječ o privatnim šumama, postoji u zemljišnim knjigama, katastru i ARKOD-u.  >> Zamjenik načelnika policije: 'Nisam tražio 22 kg graha mita, to je bilo za proslavu 1. svibnja' 