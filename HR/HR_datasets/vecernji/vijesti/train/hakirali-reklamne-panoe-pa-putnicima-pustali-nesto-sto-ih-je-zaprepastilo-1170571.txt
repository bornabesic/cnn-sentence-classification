Kada su postavili reklamne panoe, radnici washingtonske željezničke postaje nisu imali u planu da se na njima izmjenjuju pornografski sadržaji. No upravo se to dogodilo, uz šok i nevjericu putnika u prolazu koji su nekoliko minuta umjesto uobičajenih reklama gledali erotske scene. Plakati su na kraju ručno isključeni, a iz uprave naglašavaju kako se sadržaj na njima šalje isključivo putem računala. Sigurni su da ih je netko hakirao, piše Washington Post. Dok se ne utvrdi točan uzrok, plakati ostaju ugašeni - do daljnjeg.      