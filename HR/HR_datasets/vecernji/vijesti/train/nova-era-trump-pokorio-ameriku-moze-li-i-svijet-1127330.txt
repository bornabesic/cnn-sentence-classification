Pobjednik, Donald John Trump, vitalni je 70-godišnjak. Rodom je iz New Yorka, gdje je završio vojnu školu Kew Forest, omiljeno odgojno okružje američkih domoljuba, a nakon isusovačkog Fordham University diplomirao je gospodarstvo na prestižnoj Wharton School u Pennsylvaniji. Iako je “prvi milijun“ zaradio radeći kod dobrostojećeg oca, većinu svojeg bogatstva (procjene su od 0,8 do čak 5 milijardi USD) stvorio je sam kroz građevinski biznis, vješto kombiniran s medijskim pojavama. Isusovci su mu usadili radne navike, ali u privatnom životu “republican bimbos” nikad mu nisu bile strane. Tri se puta ženio, vlasnik je franšize za Miss Universe. Rastava od Ivane uzdrmala je njegove financije više od svjetske krize, ali Trump je pokazao odlučnost i opstao. Iz krugova radikalnih femino-libertarijanaca često su mu predbacivali odnos prema manjinama i ženama. Ali sadržajno ono što je Trump govorio, od potrebe protjerivanja jedanaest milijuna imigranata, posebice silovatelja i narkodilera, zaustavljanja medijske hajke na vlasnike oružja (II. amandman) do odbacivanja ekodemagogije o frakiranju, jednostavno stoji. Kada bi se samo kolektivizme iz kampanje zamijenilo preciznijim izrazima, ne bi bilo prostora za napade slijeva, ali onda to ne bi bio Trump. Odbacivanjem dogme o političkoj korektnosti osvojio je srca mnogih glasača. Izjaviti kako su “Latinosi“ ubojice, dileri i silovatelji politički je nekorektno, ali i nekažnjivo dok makar ijedan od njih to i jest (I. i V. amandman). Slučajnost u govoru? Teško. Trumpovi dani u vojnoj školi izgleda nisu bili uzaludni. Glasači su u njemu osjetili ne samo zaštitu od ISIL-a nego i od elita s Wall Streeta, imigracije, rješenje odnosa s BRIC zemljama – stvarnim i izmišljenim prijetnjama koje je osmislila i hranila demokratska administracija. >>Cijelu priču pročitajte u tiskanom izdanju Večernjeg lista ili prelistajte u našem e-izdanju. U današnjem broju donosimo i sljedeće teme: >>Specijal: Trijumf Donalda Trumpa >>Najvažnije državne tvrtke i dalje vode Milanovićevi kadrovi >>Modni trikovi poznatih kojima stanjuju siluetu >>Slovaci 'pijance' bacaju iz reprezentacije, a mi ih štitimo 