Prema pisanju magazina IHS Jane's Defence Weekly, Srbija planira kupiti 9 helikoptera te je već 28. prosinca u Beogradu potpisala ugovor s Airbus. Šest helikoptera trebalo bi pripasti Ministarstvu obrane za korištenje unutar Srpskih zračnih snaga, a ostala tri bi koristilo Ministarstvu unutarnjih poslova. Airbus će Srbiji osigurati svu potrebnu stručnost i znanje potrebno kako bi upotreba, održavanje i popravak helikoptera proteklo glatko. Radi se o dvomotornim modelima H145M, a Airbus će također surađivati sa Srbijom u obuci osoblja i certifikaciji zavoda 'Moma Stanojlović' kao centra za održavanje helikoptera 'Gazela' kao i uključivanje Zavoda u remontnu mrežu kompanije Airbus. Prema nepotvrđenim izvješćima Njemačka bi Srbiji trebala donirati još četiri rabljena helikoptera kako bi srpsko ratno zrakoplovstvo imali flotu od 10 helikoptera. >> 'Mi ćemo bacati srpske čokoladice iz MiG-ova, vidim da to Hrvate najviše boli' 