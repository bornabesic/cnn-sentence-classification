PU Vukovarsko-srijemske izvijestila je kako se danas, oko 11 sati, u Privlaci, selu nedaleko od Vinkovaca, dogodila prometna nesreća u kojoj je devetogodišnje dijete teže ozlijeđeno. Kako navode iz policije prema trenutnim saznanjima smatra se kako je dijete pretrčavalo kolnik na neobilježenom pješačkom prijelazu u trenutku kada je naišao poljoprivredni stroj (sijačica). Dijete je prevezeno u KBC Osijek. Očevid je i dalje u tijeku.   