Mađarski premijer Viktor Orban rekao je u petak da želi sustavno pritvarati migrante koji stignu u zemlju, iako je to protivno europskim zakonima. "Vlada je odlučila da policija ponovno pritvara strance", rekao je Orban za nacionalni radio, ne ulazeći u pojedinosti. Sustavno pritvaranje bilo bi "izravno protivno EU-u", priznao je. Ali "moramo zaštititi svoj suverenitet", istaknuo je. Godine 2016., 29.432 migranata zatražilo je azil u Mađarskoj. Po podacima od 27. prosinca, u mađarskim se prihvatilištima nalazi 467 ljudi, od kojih 273 u zatvorenim centrima. Budimpešta je 2013. prekinula sustavno pritvaranje migranata pod pritiskom EU-a, UNHCR-a i Europskog suda za ljudska prava. Ipak, "pritvaranje tijekom procedure razmatranja zahtjeva za azilom nije iznimka", upozorava Helsinški odbor. >> Iz Afrike u Europu sprema se 15 milijuna migranata! 