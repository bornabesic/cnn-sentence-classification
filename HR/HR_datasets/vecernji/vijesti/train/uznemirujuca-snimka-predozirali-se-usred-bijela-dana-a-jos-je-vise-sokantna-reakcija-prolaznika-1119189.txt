Uznemirujuća snimka koja se pojavila na Facebooku pokazuje muškarca i ženu u nesvijesti na pločniku u Memphisu nakon konzumacije heroina. Policija je priopćila da je par ušmrkao heroin u obližnjem gradskom toaletu. Jedan motociklist priskočio im je u pomoć i nazvao 911. Policija je stigla, a oni su prevezeni u bolnicu. Jedan od svjedoka Courtland Garner objavio je na Facebooku incident na kojem se vide dvoje ljudi u kaotičnom stanju. Muškarac je ležao preko metalne klupe, dok je žena klečala na pločniku. Neki prolaznici samo su prolazili i gledali ljude na pločniku, a neki su se čak i smijali. Uzeli su i svoje mobitele i snimali nesretnog muškarca i ženu. Budući da je snimka objavljena u ponedjeljak popodne, video je pregledan više od dva milijuna puta. Garner je branio stavljanju videa uživo na Facebooku. – Mogu si oni sami pomoći. Djeca će, kad vide ovaj video, reći da je to glupo i zaključiti da ne žele tako izgledati i drogirati se – poručio je, piše nydailynews.com. 