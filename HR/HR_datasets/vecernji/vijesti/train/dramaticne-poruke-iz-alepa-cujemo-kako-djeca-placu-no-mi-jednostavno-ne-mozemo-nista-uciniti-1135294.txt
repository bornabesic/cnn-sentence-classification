I posljednje četvrti Alepa koje su rukama pobunjenika uskoro bi mogle pasti pod vlast sirijskog režima. Tako bi konačno završila četverogodišnja krvava bitka za kontrolu nad gradom, piše CNN. I dok vladina vojska napreduje u Alepu, oni su također optuženi za ubojstvo ljudi koje dovode u vezu s pobunjeničkim skupinama. Humanitarne skupine objavile su očajničku molbu za pomoć. Mohammad Basbous, djelatnik Alepo Media Centra, kazao je kako su među smaknutim ljudima rođaci onih koji se nalaze među pobunjenicima Slobodne sirijske vojske. Tvrdi da su žrtve i žene i djeca. Sirijski Opservatorij za ljudska prava tvrdi da se "pokolji provode svakog sata".  Ahmad Dbais, direktor bolnice, citirao je navode liječničkih timova da su mladi ljudi najčešće na meti vladinih snaga.  Novinar Karam al Masri kazao je kako su prestrašeni stanovnici prespavali na ulici nakon što su ih vojnici istjerali iz kuća.  Aktivisti skupine Syria Civil Defense, poznatih kao "Bijele kacige", tvrde da su ulice pune mrtvih tijela "dok se bombardiranje nastavlja". – Čujemo kako djeca plaču, čujemo pozive upomoć, no mi jednostavno ne možemo ništa učiniti – poručuju iz skupine.  >> Sirijska vojska: Borba za Alep je u konačnoj fazi. 'Pobunjenici se moraju predati ili umrijeti' 