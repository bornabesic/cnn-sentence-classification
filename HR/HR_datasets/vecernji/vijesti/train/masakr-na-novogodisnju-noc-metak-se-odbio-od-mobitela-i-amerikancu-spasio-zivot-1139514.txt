Mobitel je možda spasio život Amerikancu koji se našao u istanbulskom noćnom klubu u kojem je na proslavi Nove godine terorist Islamske države ubio najmanje 39 ljudi, piše NY Daily News.  Majka 35-godišnjeg Jakea Raaka iz SAD-a otkrila je da je njezinom sinu ozlijeđena noga u terorističkom napadu, no ozljede su mogle biti kobne da se metak nije odbio od mobitela.  – Dobro je i stiže kući – kazala je Grace Raak te dodala kako je njezin sin s prijateljima otišao proslaviti Novu godinu u Tursku. Raak je turskim medijima nakon napada kazao da je upucan u nogu dok su ga prevozili do vozila Hitne pomoći blizu noćnog kluba gdje se dogodio napad.  – Ranjen sam u nogu. Ti ludi ljudi su ušli i pucali po svima – kazao je Raak te dodao da je vidio samo jednog napadača. Poslije je nazvao brata iz bolnice i rekao mu da je dobro. Bratov broj mobitela bio je jedini kojega se mogao sjetiti nakon što mu je metak oštetio mobitel te je izgubio sve kontakte – kazala je njegova majka i dodala da je sreća što se sve dogodilo na taj način.  >>Turski predsjednik nakon terorističkog napada u novogodišnjoj noći obratio se građanima >>Preživjela pokolj: Muž mi je rekao da se ne plašim i skočio na mene. Ljudi su prelazili preko mene. Muž je pogođen na tri mjesta 