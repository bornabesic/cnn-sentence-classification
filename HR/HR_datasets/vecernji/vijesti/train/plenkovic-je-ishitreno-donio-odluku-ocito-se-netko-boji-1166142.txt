Politički tajnik Mosta Nikola Grmoja komentirao je danas razrješenje trojice ministara iz Mosta na današnjoj sjednici Vlade. - Činjenica je da su po prvi put počele određene istrage u Agrokoru. Zanimljivo je da je donesena odluka o razrješenju ministara Mosta i da ta odluka stupa na snagu odmah. Očito se netko boji što ministar unutarnjih poslova i ministar pravosuđa rade, tj. namjeravaju napraviti - rekao je Grmoja za Novu TV. - Ne znam tko se boji toga i koji krugovi su utjecali na ovakvu odluku - dodao je. Na pitanje je li premijer pod nečijim utjecajem da zaustavi ministra Vlahu Orepića, Grmoja je kazao da će to trebati pitati premijera Andreja Plenkovića, za kojeg je rekao da je odluku donio ishitreno. 