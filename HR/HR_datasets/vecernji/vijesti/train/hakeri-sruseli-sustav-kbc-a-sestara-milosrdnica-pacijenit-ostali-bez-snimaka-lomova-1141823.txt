Hakeri su sredinom prosinca napali sustav Klinike za traumatologiju u Zagrebu, a nakon što su ga srušili, pacijenti nisu mogli dobiti slike svojih lomova. Naime, srušeni sustav sadržavao je radiološke podatke pacijenata, među kojima su bile i rentgenske slike, pišu 24sata.  Da su hakeri napali Kliniku za traumatologiju, potvrdio je i ravnatelj KBC-a Sestre milosrdnice doc. dr. sc. Mario Zovak, dr.med.  – Istina je da smo imali problem kad nam je pao sustav na starom serveru, gdje su se pohranjivali radiološki podaci, jer su nas napali hakeri. Svi podaci su spašeni iz backupa i prebačeni na novi server. Nakon što je ustanovljen napad, slučaj smo prijavili policiji koja će utvrditi način kako su hakeri upali virusom u sustav da bismo se ubuduće od istoga zaštitili – kazao je ravnatelj KBC-a. >>Hakeri tvrde: bez problema možemo preuzeti kontrolu nad zrakoplovom 