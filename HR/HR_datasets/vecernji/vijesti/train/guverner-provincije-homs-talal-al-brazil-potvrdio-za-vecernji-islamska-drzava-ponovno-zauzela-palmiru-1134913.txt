Guverner provincije Homs Talal al-Barrazi potvrdio je za Večernji list da je teroristička organizacija Islamske države ponovno zauzela drevni grad Palmiru nakon što je sirijska vojska evakuirala stanovništvo i povukla svoje snage na rubne dijelove grada gdje se žestoko sukobljavaju s teroristima ISIL-a. Isto tako, istaknuto je kako ruski i sirijski bombarderi gađaju položaje terorista te neće dozvoliti da oni utvrde svoje položaje u tom gradu, a već se i grupiraju sirijske snage za kontra ofenzivu. Naime, više od 5 tisuća boraca ISIL-a krenulo je u ofenzivu na grad Palmiru unatoč velikim gubitcima koje su pretrpjeli u noći subotu na nedjelju u ruskim zračnim udarima. Džihadisti su velikom brzinom ponovo preuzeli kontrolu nad drevnim gradim nakon što su izveli juriš na sjeverno predgrađe i osvojili čuvenu tvrđavu iznad zapadnog dijela Palmire.  U novi juriš džihadisti su krenuli ubrzo nakon što su se u zoru povukli iz Palmire poslije snažnih ruskih zračnih udara.  Ministarstvo obrane Rusije priopćilo je da su ruski bombarderi izveli 64 napada ubivši više od 300 ekstremista.   >> Rusi ubili 5500 pobunjenika i islamista te 3800 civila u 365 dana rata >> Sirijska vojska demantirala da je Islamska država ušla u Palmiru 