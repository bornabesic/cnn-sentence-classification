Državni tajnik u slovenskom MUP-a Boštjan Šefic izjavio je da će vrijeme čekanja na graničnim prijelazima između Slovenije i Hrvatske za predstojeće Uskršnje blagdane i dane vikenda ovisiti o sigurnosnoj procjeni za svaki pojedini prijelaz. Za Uskršnje se praznike na granici očekuje uobičajeni povećani promet, a Slovenija nije odustala od sustavnog nadzora putnika koji je izmjenama schengenskog zakonika uveden krajem prošlog tjedna, no radit će se sigurnosne ocjene za svaki pojedini prijelaz i ovisno o situaciji na nekima će se obavljati blaža kontrola i privremeno obustavljati sustavan nadzor i skeniranje svakog dokumenta, izjavio je Šefic koji je u srijedu prisustvovao radnom sastanku policijskih dužnosnika zemalja članica s povjerenikom Avramopoulosom u Bruxellesu na temu problematike sustavnog nadzora. Slovenija o načinu kontrole obavijestila Europsku komisiju "Na određenim graničnim prijelazima u kritičnim ćemo razdobljima provjeravati putnike za koje je to prema sigurnosnim i operativnim indikatorima potrebno, a nad putnicima kod kojih se prepoznaju elementi rizika i dalje će se izvoditi sistematski nadzor", kazao je Šefic, dodavši da je o načinu kontrole Slovenija popodne obavijestila Europsku komisiju. "Svim dobronamjernim putnicima želimo omogućiti da u što bržem vremenu prijeđu državnu granicu, ali će se u vrijeme izvan vršnih opterećenja, kad promet na prijelazima bude mali, i dalje obavljati sistematske kontrole svih putnika prilikom ulaska i izlaska", kazao je Šefic. Prema njegovim riječima, to ne znači da će se gužve na prijelazima u vrijeme predstojećih dana moći izbjeći jer je promet ionako znatno povećan u vrijeme praznika. No, policiji smo dali odgovarajuće naputke i usmjerenja da vrijeme čekanja na granici mora biti u granicama normale i da se može nadzirati, kazao je Šefic. Schengenska uredba ima svoje značenje jer na račun veće sigurnosti treba nešto i žrtvovati, ali jamčim da ćemo imati razumijevanja i sluha za ljude u kolonama, kako bi situacija bila umjerena i pod kontrolom, kazao je slovenski policijski dužnosnik. Najveći promet očekuju na Macelju, Bregani i graničnim prijelazima u Istri Slovenski MUP popodne je u obavijesti putnicima koji ovih dana putuju u Sloveniju ili preko nje preporučio da biraju vrijeme putovanja, kako bi izbjegli gužve, te da se služe manjim graničnim prijelazima koji u uobičajenim situacijama nemaju mnogo prometa, a nalaze se na trasi njihova putovanja. Slovenski i hrvatski državljani, ali i državljani zajedničkog europskog gospodarskog prostora mogu se uz međudržavne i međunarodne služiti i malograničnim prijelazima koji su obično najmanje opterećeni. Najveći promet za predstojeće blagdane u oba smjera slovenska policija ovih dana očekuje na Macelju, Bregani i graničnim prijelazima u Istri. >>Dok mnogi čekaju satima na Bregani i Maclju, na ovom prijelazu prema Sloveniji nema - nikoga! >>Slovenci upozoravaju: Kolone na granici neće potpuno nestati ni sljedećih mjeseci 