Pjevač Marko Perković Thompson jučer je održao koncert u Kninu pod nazivom 'Pobjeda za heroje', a kako je objavljeno na njegovom Facebook profilu, nakon koncerta je 'zaradio' policijski prijavu. Status prenosimo u cijelosti. 'Odmah po silasku s bine nakon kninskog koncerta, kninska policija je na putu do bakstagea iz nepoznatih razloga presrela Thompsona u namjeri da ga privede na stranu, Thompsonovo osiguranje nije to dopustilo pa su policajci kasnije došli do bekstagea da bi Thompsonu uručili OBAVIJEST o prekršaju, jer je GLASNO pjevao "ZA DOM SPREMNI". Cijeloj javnosti je jasno da je Thompson pjevao pjesmu "Bojna Čavoglave", koja u svom dijelu ima stih ZA DOM SPREMNI i kako logika nalaže, GLASNO, jer koliko je nama poznato ne postoji tiho pjevanje, a isto tako znamo da ta pjesma nije zabranjena. Ista ta policija u svojoj se prekršajnoj OBAVIJESTI poziva na članak 5. Zakona o prekršajima protiv JRM-a., koji ni u jednom djelu ne govori o pjevanju ZA DOM SPREMNI. Očito nekima smeta i Oluja i veličanstvena proslava pobjedonosne Oluje u Kninu, a i ova večer u Kninu koja je posvećena gradu heroju, Vukovaru. Je li policija svjesna što radi? Je li i ovo u svrhu izborne kampanje i u čijem interesu? I konačno, je li policija imala namjeru, svjesno izazvati kaos?', napisao je Thompson. >> Na koncertu 'Pobjeda za heroje' 50 tisuća ljudi, zvijezda Thompson 