Grad Omiš danas obilježava Dan grada i blagdan Svetog Ivana Nepomuka. Svečanoj sjednici povodom Dana Omiša prisustvovali su potpredsjednik Vlade Božo Petrov, ministar unutarnjih poslova Vlaho Orepić, ministar pravosuđa Ante Šprlje, zamjenik gradonačelnika Metkovića Nikola Grmoja i saborski zastupnici Mosta Miro Bulj i Mario Klobučić. „Čestitam svojim sugrađanima Dan grada i pozivam vas da se nastavimo zajednički boriti za boljitak svoga grada. Kako bi se uspješno vodio grad, potrebna je vizija, slika razvoj i istinska ljubav koja će se demonstrirati djelima.“ – poručio je gradonačelnik Omiša Ivan Kovačić. „Drago mi je što je Ivan Kovačić dio Mostove priče, podržavam ga i imam neizmjerno povjerenje u njega.  Drago mi je da sam ušao u cijelu priču i jer sam upoznao toliko krasnih ljudi, oni s kojima radite, a znate da vam neće ništa napraviti iza leđa. Volio bih da u budućnosti Metković ima ovakvog gradonačelnika koji će se boriti. Nemojte mu dopustiti da ode – izjavio je potpredsjednik Vlade Božo. „Ivan Kovačić je veliki čovjek koji je napravio velike stvari za svoj grad. Zbog njega cijela Hrvatska danas može biti ponosna na Omiš.“ – zaključio je saborski zastupnik Mosta nezavisnih lista Miro Bulj. >>Petrov o mogućnosti novih izbora: Test za Vladu dolazi najesen 