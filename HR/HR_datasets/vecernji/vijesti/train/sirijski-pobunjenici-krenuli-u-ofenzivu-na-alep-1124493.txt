Sirijski pobunjenici najavili su veliku ofenzivu kojom planiraju slomiti vladinu opsadu istočnog dijela Alepa. Sirijski opservatorij za ljudska prava (SOHR) objavila je kako su pobunjenici ispalili "stotine" raketa na zapadni dio grada ubivši pritom 15 civila. Pobunjenici su, prema izvještajima, gađali i vojnu zračnu luku Al-Nayrab. Napadi trenutačno dolaze samo od pobunjenika koji se nalaze izvan Alepa, no vjeruje se da će se pobunjenici unutar grada pridružiti ofenzivi. Oko 275 tisuća ljudi opkoljeno je od rujna od provladinih snaga, a Sirija i Rusija nedavno su intenzivirale zračne napade na istok grada, piše BBC. >> Ne prestaju strahote u Siriji: U zračnom napadu poginuli školarci 