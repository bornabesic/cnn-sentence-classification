Zagrebačka će Zračna luka Franjo Tuđman sljedeće godine, osim novog putničkog terminala, prema svemu sudeći dobiti i izravne letove za Peking. Naime, Beijing Capital Airlines objavio je da planira 2017. godine uvesti direktne letove između glavnih gradova Kine i Hrvatske. Letovi bi trebali početi u lipnju sljedeće godine, a Peking i Zagreb zrakoplovi Beijing Capital Airlinesa trebali bi povezivati dva puta tjedno širokotrupnim zrakoplovom Airbus 330 koji ima 222 sjedala. Kineska uprava za civilno zrakoplovstvo izdala je prošli tjedan dozvolu za te letove. Beijing Capital Airlines podružnica je najveće privatne kineske aviokompanije Hainan Airlinesa. >> Policija poručila putniku s 'pištoljem': Ti, dečko, nisi baš previše inteligentan 