''Članice Europske unije će uskoro plaćati za zajedničke vojne projekte. Kada je prošli puta prijedlog trebao biti prihvaćen, Britanija se nije slagala'', izjavio je visoki dužnosnik EU. Novac će pomoći francusko-njemačkim naporima da se razvije snažnija i integrirana europska obrana koja će moći odgovoriti na sve prijetnje na europskim granicama, objavio je DailyMail. ''Devetnaest zemalja u kojima se nalaze i Francuska, Njemačka, Italija i Španjolska će započeti s razgovorima sljedećeg mjeseca o CFM-u (kooperativni financijski mehanizam), koji bi trebao započeti sljedeće godine'', izjavio je dužnosnik Bruxellesa tijekom sastanka ministara obrane Europske Unije. Britanija je glasovala nedavno da napusti navedeni blok te se već dugo protivi takvoj obrambenoj integraciji zbog straha od utemeljenja vojske Europske Unije. Fond u kojem će novac biti vlasništvo vlada članica Europske Unije bit će treći dio financijskog plana koji vodi Europska Komisija u kojem će se nalaziti i dio novca iz europskog proračuna za obranu. Još nije točno o kojoj se svoti novca radi, ali će doprinosi sigurno biti na dragovoljnoj bazi. Države članice će također moći posuđivati taj novac dok god ga vraćaju na vrijeme. Europska Komisija će također investirati u fond. ''Ovdje se radi isključivo o likvidnosti. Projekti često ne mogu zaživjeti ili su odgođeni jer države nemaju raspoloživ novac. Ovako će uvijek biti raspoloživog novca za obranu'', izjavio je dužnosnik. Ako navedeni koraci budu potvrđeni i prihvaćeni od država članica EU, ovo će biti najveći istraživački i financijski plan za obranu u proteklih deset godina. Tako će Europa vratiti ulaganje u obranu na prijašnje svote te poslati poruku američkom predsjedniku Donaldu Trumpu koji želi da Europa plaća za svoju sigurnost. Ministri obrane EU danas su razgovarali o širem obrambenom planu o kojem će lideri Europske Unije opširnije razgovarati u lipnju. Bit će razgovora o slanju europskih snaga na krizna mjesta u svijetu. Idejni začetnici plana vjeruju da će ipak zbog potpore francuskom predsjedniku konalno završiti s odbacivanjem ideje o europskoj vojsci. Potrošnja zemalja članica za obranu pala je za čak trećinu od 2006. godine te se tako Europa morala osloniti na SAD. Predsjednik Trump će se sastati s liderima Europske Unije sljedećeg tjedna na summitu NATO saveza u Bruxellesu. Zaključno s time, Europska Komisija će predložiti u lipnju oko 400 milijuna eura iz zajedničkog proračuna kako bi se razvila nova europska borbena oprema i oružje. Između 2021. i 2027. godine, Komisija bi mogla alocirati oko 3.5 milijardi eura. Visoki dužnosnik je izjavio da bi najmanje tri velike države Europske Unije morale predložiti prijedlog za korištenje novca iz zajedničkog fonda. ''Ovo je po prvi puta u povijesti da svi zajedno alociramo novce u proračun za obranu'', naglasio je dužnosnik. 