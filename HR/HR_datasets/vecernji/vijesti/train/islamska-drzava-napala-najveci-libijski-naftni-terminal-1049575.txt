Džihadisti organizacije Islamska država (ISIL) izveli su u ponedjeljak dva napada blizu velikih naftnih postrojenja u Libiji, u gradovima al-Sidra i Ras Lanouf, rekli su libijski vojni dužnosnici. U sukobu čuvara terminala i džihadista ubijena su dvojica čuvara i 10 napadača, rekao je Ali ali-Hasi, glasnogovornik libijskih snaga zaštite nafte. Vojni dužnosnik libijske vladi je rekao da su zračne snage intervenirale i odbile napad. Islamska država kontrolira područje libijske mediteranske obale. "Jutros nas je napao konvoj od 10-ak vozila Islamske države" u Sidri i Ras Lanufu, rekao je telefonom jedan pukovnik snaga lojalnih libijskoj vladi koju priznaje međunarodna zajednica.  On je rekao da su napadi odbijeni, ali da su dva vojnika poginula. IS je zatim izvela napad na grad Ras Lanuf, ali nije uspjela u njega prodrijeti. Jedan dužnosnisk libijskog naftnog sektora je rekao da je jedan spremnik kapaciteta 420.000 barela nafte zapaljen tijekom sukoba južno od Ras Lanufa. >> Pentagon: U američkom napadu ubijen čelnik IS-a u Libiji 