Tijekom godina nakon rata i mirne reintegracije novinarske kamere i fotoaparati snimile su na tisuće sati video materijala i fotografija o Vukovaru. Grad na Dunavu postao je jedan od hrvatskih gradova koji je najčešće zastupljen u medijima i o kojem se zna gotovo sve. Snimljeno je gotovo sve, ali opet i ne sve. Slaven Petrić odlučio je da napravi jedan sasvim drugačiji video o Vukovaru. On je uz pomoć drona napravio trominutni film koji pokazuje Vukovar iz zraka, odnosno, iz jednoga sasvim drugačijeg kuta iz kojega ga niti velika većina Vukovara nikada nije vidjela. Petrić je naglasak u svome filmu dao na središte Vukovara, Vodotoranj i Dunav.  Snimio: Slaven Petrić Uz laganu glazbu gledatelji mogu vidjeti kako danas izgleda središte grada, mostovi na rijeci Vuka, parkinzi, zimska lučića, nekadašnji Hotel Dunav…  Mogu se vidjeti i brojni crveni krovovi obnovljenih kuća nakon ratnih stradanja. Video pokazuje i moćni Dunav kako prolazi pored grada i njegove obale. Ovo je i prilika i da gradske vlaste pogledaju ovaj film iz jedne sasvim drugačije perspektive kako bi mogli dalje u budućnosti planirati što raditi i u kom smjeru razvijati grad. Ipak, najviše pozornosti izaziva pogled na najprepoznatljiviji simbol Vukovara – Vodotoranj. On se vidi u daljini, sa strane ali i iz zraka. Vide se i krateri na njegovoj površini nastali tijekom granatiranje 1991. godine.  Kako se uskoro očekuje početak dugonajavljivane obnove ovoga simbola Vukovara i Domovinskoga rata ovo je jedna od jedinstvenih prilika da se Vodotoranj vidi i iz te perspektive. Naime, nakon obnove krateri na površini će biti zatvoreni kako bi se iskoristili za vidikovac s kojega puca pogled na cijeli grad. Iz zraka i hrvatski stijeg na vrhu Vodotornja izgleda drugačije. >>Pogledajte Lanište iz zraka: Od kvarta na kraju grada do aktraktivnog zagrebačkog naselja >>Jeziva snimka dronom: Evo kako danas izgleda nikad dovršena famozna zagrebačka Sveučilišna bolnica 