Walid Hamou rođak je Mohameda Lahouaieja Bouhlela, napadača iz Nice, koji je u svojem pohodu ubio više od 80 osoba. Hamou nema lijepe riječi za svojeg rođaka za kojeg tvrdi da nije bio musliman u pravom smislu riječi. - On nije bio religiozan, nije išao u džamiju, nije se molio i nije se držao pravila za vrijeme ramazana - ispričao je ogorčeni Hamou za Daily Mail. Kazao je i kako je Boulel pio alkohol, jeo svinjetinu i drogirao se što Islam zabranjuje. - On nije musliman, on je govno. Tukao je svoju ženu - izjavio je rođak ubojice kojeg je u krvavom pohodu ubila policija. Podsjećamo, tijekom proslave Dana pada Bastilje u Nici došlo je do napada u kojem je ubijeno više od 80 osoba. Mohamed Bouhlel kamionom se zaletio u masu koja je hodala ulicom Promenade des Anglais. Iza sebe ostavio je strašne prizore razbacanih tijela. Vozača je ubila policija, a u kabini kamiona pronašli su i dva Kalašnjikova. 