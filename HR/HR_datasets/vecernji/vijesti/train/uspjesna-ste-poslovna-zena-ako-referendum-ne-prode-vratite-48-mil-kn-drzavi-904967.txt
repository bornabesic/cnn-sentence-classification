Na prvom radijskom sučeljavanju uoči referenduma o braku Media servis je ugostio predstavnicu građanske inicijative 'U ime obitelji' Željku Markić i predstavnika kampanje 'Građani glasaju protiv' Gordana Bosanca. Obje strane poslale su poruku javnosti za koga glasovati, odnosno zašto je važno izaći na ovaj referendum. Treći referendum u hrvatskoj povijest održava se iduću nedjelju, a Hrvati odgovaraju na pitanje: Jeste li za to da se u Ustav RH unese odredba po kojoj je brak životna zajednica žene i muškarca. Također, podsjeća Media servis, ovo je prvi referendum koji su u 23 godine hrvatske povijesti omogućili hrvatski birači. Predstavnici kampanje 'Građani glasaju protiv' drže da je važno da građani u nedjelju na listiću zaokruže 'protiv'. Gordan Bosanac objasnio je i zašto. - Iz vrlo jednostavnog razloga: zato što smatramo da je čitav ovaj referendum u stvari jedna manipulacija građana koja je pod krinkom ideje zaštite braka u stvari želi 'prošvercati' neka puno ozbiljnija pitanja kao što su, na primjer, kampanja za zahtjev zabrane pobačaja ili kampanja oko zabrane medicinski potpomognute oplodnje - kazao je Bosanac koji je ustvrdio da je riječ o programu političke stranke Hrast, za koju oni koji pozivaju građane da glasaju 'protiv' tvrde da stoji iza ovog referenduma. Markić ih poziva da se konačno odluči je li to Crkva, HDZ ili Hrast. - Recite mi, koliko je ljudi glasalo za Hrast na prošlim izborima? Imate li tu informaciju? Oko 30 tisuća. Tvrdite da je moguće da jedna stranka, za koju je glasalo 30 tisuća birača, pokrene 750 tisuća birača -upitala je Markić koja, kao i Bosanac, očekuje veliki odaziv građana na referendumu. procjenjuje da će izlazak birača biti veći od Europskog prosjeka koji iznosi 43 posto. Markić je i demantira da je ikada izjavila kako je odrastanje u takvom okruženju neprirodno, ali je poručila da majka ne može zamijeniti oca i obrnuto. Bosanac je Markić, kao uspješnoj poslovnoj ženi, predložio da vrati privatni novac u državni proračun ako referendum koji će državnu blagajnu koštati 48 milijuna kuna ne prođe. - Sviđa mi se ideja da ravnopravno sudjelujete u vašem prijedlogu. Krenite od sebe - replicirala mu je Markić. - Ako bih bio pokretač referenduma, vrlo bih ozbiljno razmislio o tome - kazao joj je Bosanac te dodao da u slučaju ''ako građani odaberu opciju ''za'', ne mora vratiti novac''. Cijeli razgovor možete poslušati od 20.00 sati (na zagrebačkom području možete ga čuti na frekvenciji 107,5 MHZ Narodnog radija). 