Koko je živio opasnim životom, preživio je i glad i napade, a zarasle su i sve njegove rane. I sad se konačno veseli zdjelici u kojoj svaki dan ima hrane i ljudskoj ruci koja ga mazi. Vrlo brzo u privremenom smještaju Koko je naučio kako se ponašaju pristojni psi. Savladao je i hodanje na lajni, a druženje i igra s drugim psima postali su neizostavni dio njegova novog života. Voli Koko sve, izvrsno se slaže i s macama. Pun je energije pa traži ljude koji će se znati nositi s tim, ljude koji su aktivni i nije im problem ići u duge šetnje. Udomljava se kao član obitelji, jer svog čovjeka pratit će u stopu. Cijepljen je, čipiran i kastriran, ima godinu i pol dana. Trenutno je u Zagrebu, a informacije o udomljavanju možete dobiti na 091/50-62-414. 