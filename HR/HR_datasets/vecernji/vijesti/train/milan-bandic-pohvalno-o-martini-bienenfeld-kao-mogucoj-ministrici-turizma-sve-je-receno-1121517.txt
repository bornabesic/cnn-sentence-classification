Zagrebački gradonačelnik Milan Bandić danas se pohvalno izrazio o mogućnosti da direktorica Turističke zajednice grada Zagreba Martina Bienenfeld postane novom ministricom turizma. "Ona je direktorica Turističke zajednice čiji je Advent prošle godine dobio prvo mjesto u Europi. Prema tome, sve je rečeno", odgovorio je Bandić novinarima na upit bi li Martina Bienenfeld bila dobar izbor za novu ministricu turizma. Na pitanje je li s njom razgovarao te zna li hoće li ona biti nova ministrica turizma, Bandić je odgovorio: "Nisam ja razgovarao ni s kim. Neka mandatar radi svoj posao. Nemojmo mu kvariti posao". Direktorica Turističke zajednice Grada Zagreba Martina Bienenfeld u subotu je snimljena kako izlazi iz prostorija HDZ-a, a RTL televizija je javila kako je bila na sastanku s predsjednikom HDZ-a i mandatarom Andrejem Plenkovićem. "Ne mogu vam ništa reći", odgovorila je tada Bienenfeld na pitanje o čemu je na sastanku bilo riječi. Odmah su krenula nagađanja kako bi upravo ona mogla biti ministrica turizma u Plenkovićevoj vladi, što bi bilo ostvarenje najava o većem broju žena u vladi. >> Plenković otkrio: Već sada imamo više žena u ministarstvima. Potencijalnih i stvarnih 