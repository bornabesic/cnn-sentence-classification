HDZ-ov kandidat za gradonačelnika Zagreba Drago Prgomet gostovao je u HRT-ovoj emisiji 'Nedjeljom u 2' kod Aleksandra Stankovića.  'Vi očigledno nećete postati gradonačelnik na ovim izborima, zašto ste se kandidirali?' , započeo je Stanković. - Vi očigledno griješite, jer podcjenjujte snagu HDZ -a, podcjenjujete našu volju kao i moju namjeru da postanem gradonačelnik Zagreba. Cijeli život brinem o ljudima. Ambiciju imam. Temeljena je na mojoj životnoj dobi, na profesionalnom iskustvu i potpori velike stranke - rekao je Prgomet. - Da ankete kroje izborne rezultate, Clinton bi bila predsjednica Amerike, Ivo Josipović Hrvatske, a Britanija bi bila u Europskoj uniji. Ostavimo ankete, rezultati se broje 21. svibnja, to će biti konačan rezultat - rekao je. - Što se tiče zavjesa, sastanka s Milanovićem i Kotromanovićem, da sam htio sastanak tajiti, organizirao bih sastanak u podrumu, a ne na katu kod čovjeka koji mi je bio suborac. Ono što je bitno je da nikad nisam digao ruku za SDP i gospodina Milanovića - rekao je Prgomet o pregovorima s Milanovićem.  Prgomet je odgovorio i na pitanje je li Zlatko Hasanbegović problem u stranci. - Ne nije problem, ali činjenica je da kolegijalnost nalaže, da kada izaberete kandidata da stanete iza toga kandidata. Međutim on nije problem i nemamo strah. Žao mi je što Hasanbegović nije pokazao hrabrost kada je njegova generacija odlazila ratovati nego se naslikavao s posuđenim kapama - rekao je Prgomet. Ne zna, kaže Prgomet, koja će sudbina biti za Hasanbegovića niti ga ne zanima. Kapitalni projekti za Zagreb Za Brunu Esih je rekao kako je ona kandidat Tomislava Karamarka i njegove platforme. - Ja sam toj platformi u prošlosti rekao - ne -, kazao je Prgomet. Za Esih je samo kazao kako se radi o njegovoj protukandidatkinji. Prgomet je govorio o planovima za Zagreb. Govoreći što bi mu bio prioritet ako postane gradonačelnik kazao je kako kapitalnim projektom za Zagreb smatra Dječju bolnicu. Za bolnicu dobrim prostorom smatra dio Zagrebačkog velesajma. Bolnica u Klaićevoj izmjestila bi se tamo. - Sveučilišna bolnica nikad neće biti pretvorena u bolnički centar jer izgrađena infrastruktura ne odgovara standardima - kazao je. Povlačenjem sredstava iz EU mogu se napraviti preraspodjele Što biste u zagrebačkom proračunu mijenjali?,  pitao je Stanković. - Najveći problem je povlačenje sredstava iz EU. S tim možete napraviti preraspodjele prema kapitalnim projektima - rekao je Prgomet. Govorio je o smanjenju nameta i prireza malim poduzetnicima. - Ova Vlada je krenula s poreznom reformom gdje se to osjetilo na plaći. Mi smo rekli da ćemo smanjiti prirez na 15 posto do kraja mandata. Svakome kome ostane znat će iskoristiti taj novac - rekao je. - Nisam nikada bježao od politike. Ne mislim da je politika štetna. Ona ipak usmjerava budućnost i državu i zašto ne biste bili dio toga. Saborski zastupnik više nisam. Ja sam tu odluku donio prije tri tjedna- rekao je Prgomet na pitanje o razlozima ulasku u politiku s obzirom da je liječnik i profesor. Udvostručio se dug u zdravstvu. Zašto je to tako, pitao je Stanković Prgometa. - Nevjerojatno da se dug u godinu dana mogao uduplati. Činjenica je da je situacija ozbiljna, da se duguje veledrogerijama. Morat će se početi mijenjati stvari u zdravstvu - rekao je Prgomet. Prgomet je rekao da je i dalje za kurikularnu reformu te da je vrlo potrebna društvu.- Meni je žao, nisam baš siguran da je kurikularna reforma stala. HDZ nije nikada odustao od toga. Ako nema Jokića, netko to treba preuzeti. To je nešto najpotrebnije u društvu. Mogu samo poslati ministru poruku da se kurikularna reforma nastavi- rekao je Prgomet. Komentirao je Bernardićev poziv na kavu premijeru Plenkoviću. - Jedan službeni razgovor između Plenkovića i Bernardića je dobar za Hrvatsku- rekao je.  Stankovića je zanimalo što Prgomet misli o ploči HOS-a u Jasenovcu. - O tome je premijer sve rekao, formirano je Povjerenstvo. Povjerenstvo će nam dati sud o tome. Kako god se nekom čini da je to bježanje od suočavanja s prošlošću - rekao je Prgomet Na ponovljeno pitanje zašto je ublažio svoje mišljenje, rekao je: - Nemojte dolijvati ulje na vatru, imamo Povjerenstvo...- > > Drago Prgomet: Imam sedmero braće i sestara i nitko ne radi u gradskoj upravi. Niti će raditi > > Prgomet poslao poruku HDZ-ovcima koji ga ne podržavaju u borbi za gradonačelnika Zagreba > > Evo koliku podršku trenutno imaju kandidati za gradonačelnika Zagreba! 