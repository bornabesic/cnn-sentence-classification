Ruski predsjednik Vladimir Putin i američki predsjednik Donald Trump u telefonskom će razgovoru, najavljenom za subotu, najvjerojatnije razgovarati o sankcijama koje je Zapad nametnuo Rusiji zbog sukoba u Ukrajini, kazao je u petak dužnosnik Bijele kuće. Trump je tijekom predsjedničke kampanje u više navrata kazao da je, u cilju politike približavanja Moskvi, spreman preispitati sankcije koje je zbog aneksije Krima 2014. Rusiji uveo njegov prethodnik Barack Obama. Taj bi potez, piše Reuters, naišao na otpor ne samo utjecajnih ličnosti u Washingtonu već i kod stranih lidera koji vjeruju da bi sankcije trebale ostati na snazi sve dok Moskva ne ispuni uvjete Zapada oko Ukrajine. Isti dan kada će razgovarati s Putinom, Trump će održati telefonske razgovore s njemačkom kancelarkom Angelom Merkel i francuskim predsjednikom Francoisom Hollandeom. I Merkel i Hollande smatraju da je prerano razmišljati o ublažavanju sankcija Rusiji. >> Kreće zatopljenje odnosa? Trump i Putin u subotu će razgovarati 