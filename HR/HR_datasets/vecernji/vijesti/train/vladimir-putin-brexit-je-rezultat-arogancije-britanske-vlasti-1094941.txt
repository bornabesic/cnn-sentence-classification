Predsjednik Ruske Federacije Vladimir Putin u petak je na summitu u Uzbekistanu kazao da je rezultat Brexita "ništa više no dokaz arogancije i površnog pristupa britanskog vodstva problemima koji su od vitalne važnosti za njihovu zemlju, ali i Europu". - Razumijem zašto se ovo dogodilo, ali potrebno je znati da nitko ne želi hraniti i subvencionirati slabije ekonomije. Ljudi su očito nesretni, sudeći po sigurnosnim problemima koji su se pogoršali nakon priljeva migranata - nastavio je Putin.  Smatra da su Britanci sami glasali za budućnost svoje zemlje, a Rusija se u to ne planira miješati.  - Nismo napravili dovoljno da uvjerimo građane o pogodnostima Europske unije - komentira Sadiq Khan, gradonačelnik Londona za Time.  - U ime 27 zemalja članica tvrdim da nadalje ostajemo u ovom broju, a da je Europska unija okosnica za našu budućnost - zaključuje predsjednik Europskog vijeća Donald Tusk. 