Pamtim i bolje trenutke i nikome ne bih poželio ovakvu situaciju, no u glavi sam maksimalno čist i fokusiran, poručio je ministar Zdravko Marić kojeg sutra čeka težak dan u Saboru. Rekao je kako će iznositi argumente 'koji će pokazati da su sve optužbe neutemeljene'. - Spreman sam na sve, očekujem burnu i dinamičnu raspravu - izjavio je Marić za RTL. Na pitanje je li pomislio da samostalno podnese ostavku rekao je kako je svjestan da "neće dovijeka biti ministar financija". - Istovremeno, moj je stav vrlo jasan: sve optužbe su neutemeljene, i niže su od nekih granica etičkog ponašanja, i ja jednostavno ne mogu prihvatiti takve optužbe i spremno čekam sutrašnji dan - kazao je Marić koji je poručio da u životu za ničim ne žali "tako ni za ovime". 