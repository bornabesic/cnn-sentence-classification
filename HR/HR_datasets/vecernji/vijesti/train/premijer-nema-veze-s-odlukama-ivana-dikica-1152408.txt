– Vrata mog ureda u rektoratu Sveučilišta u Splitu otvorena su i dr. Ivan Đikić može doći kada god želi. Sjest ćemo i razgovarati. Ja sam za razgovor i ako se nađemo on, dr. Zoran Đogaš i ja, uvjeren sam da ćemo se dogovoriti – kaže dr. Šimun Anđelinović, rektor Splitskog sveučilišta, kojeg smo zamolili za komentar izjave koju je dr. Đikić dao u intervjuu Večernjem listu u nedjelju. Rekao je kako bi nastavio svoj znanstveni rad u Hrvatskoj kada bi premijer Plenković i rektor Anđelinović javno ili privatno povukli neprimjerene izjave iznesene u žaru javne diskusije. U svakom slučaju, dr. Anđelinović nije komentirao konkretan Đikićev zahtjev da javno ili privatno povuče svoju izjavu, već ga je pozvao na sastanak na kojem je najavio da bi bio pozvan i dr. Z. Đogaš, dekan Medicinskog fakulteta, pa se čini kako dr. Đikiću zapravo nudi nastavak suradnje na fakultetu na kojem je donedavno zajedno s dr. Janošom Terzićem vodio Laboratorij za tumore. U Vladi na Đikićevu poruku da će se vratiti u Hrvatsku ako premijer povuče svoje riječi ponavljaju da premijer u Saboru nije polemizirao sa Đikićem, nego s političkom oporbom koja se nije potrudila sastaviti svoju argumentaciju tražeći odlazak ministra znanosti i obrazovanja Pave Barišića, nego su koristili onu znanstvenika Đikića. Poručuju da premijer Plenković nema veze s odlukama Ivana Đikića.  >> Ivan Đikić: Povuče li Plenković izjave, vraćam se u Hrvatsku >> Ginekolog Kalilić: Đikić nije položio medicinski test. Đikić: Nije bilo nikakve potrebe 