Devetnaestogodišnji državljanin BiH uhićen je u subotu u zračnoj luci u Sarajevu nakon povratka iz Sirije gdje se borio u redovima Islamske države (IS), priopćila je u ponedjeljak granična policija BiH. A.DŽ uhićen je nakon što je u Sarajevo stigao zrakoplovom iz Istanbula. Mediji navode da se radi o Almiru Džiniću koji je od 2014. boravio u Siriji. Sud je za njim raspisao tjeralicu zbog kaznenog djela "organiziranja terorističke skupine". Almir Džinić je na ratište u Siriju otišao kao 17-godišnjak, a ranije je boravio u selu Ošvama kod Maglaja, poznatom sjedištu radikalne islamističke selefijske zajednice. >> BiH: Bivšem borcu ISIL-a godinu dana zatvora 