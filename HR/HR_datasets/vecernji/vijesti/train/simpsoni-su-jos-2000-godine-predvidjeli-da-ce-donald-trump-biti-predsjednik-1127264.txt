Donald Trump novi je predsjednik SAD-a. Vijest je to koja je šokirala mnoge, ali megapopularni Simpsoni predvidjeli su je još 2000. godine. Naime, u epizodi Bart to the Future, koja se događa u tadašnjoj budućnosti, Lisa Simpson izabrana je za predsjednicu te se mora pobrinuti za probleme s proračunom koje joj je ostavio njezin prethodnik – Donald Trump. Tvorac slavnog crtića Matt Groening u listopadu se u razgovoru za Guardian osvrnuo na proročansku epizodu. – Predvidjeli smo da će biti predsjednik još 2000. Trump je u to vrijeme bila najapsurdnija osoba koje smo se mogli sjetiti, i to je još uvijek tako – komentirao je Groening, dodajući da mogućnost Trumpove pobjede smatra malo vjerojatnom. Ipak se prevario.   >> Simpsoni će glasati za Hillary: Marge ucijenila Homera vođenjem ljubavi >> Simpsoni su proroci: Prije godinu dana najavili uhićenja i skandal u nogometu! 