Tri teške prometne nesreće dogodile su se u subotu ujutro, u Medarima, u Jelisavecu kraj Našica i u Jastrebarskom. Sve sa smrtnim posljedicama.  U Medarima, u općini Dragalić, jedna je osoba poginula, a tri su ozlijeđene kada je osobni automobil iz još neutvrđenih razloga sletio u odvodni kanal, javila je brodsko-posavska policija. Nesreća se dogodila oko 3,15 sati u Medarima ispred kućnog broja 3, kada je osobni automobil sisačkih registracijskih oznaka sletio u odvodni kanal, pri čemu je jedan muškarac poginuo. Trojica ozlijeđenih muškaraca prevezena su vozilom Hitne pomoći u bolnicu u Novoj Gradiški, navodi policija. Očevid je u tijeku. U drugoj prometnoj nesreći dvojica muškaraca smrtno su stradala u Jelisavcu kod Našica oko 6.45 sati. - Automobil je sletio s ceste i udario u betonski mostić. U vozilu su bile dvije osobe i obje su smrtno stradale - kažu nam u PU osječko-baranjskoj. Život su izgubili 37-godišnjak iz Martina i 21-godišnjak iz Našica. Očevid je u tijeku. Iz policijske postaje Jastrebarsko javljaju kako je 56-godišnji vozač preminuo za vrijeme upravljanja vozilom.  >> Mladić divljao po Trešnjevci: 'Niste vi policajci, sredit ću vas, ja sam boksač' >> Policijski službenik izgubio kontrolu nad motociklom pa teže ozlijedio dvije pješakinje 