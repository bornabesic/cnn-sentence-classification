Asocijacija filmaša Nove Europe oglasila se povodom odlaska Hrvoja Hribara s mjesta ravnatelja Hrvatskog audiovizualnog centra.  – Nakon godišnje skupštine u Berlinu koja je održana 11. veljače 2017. godine, članovi organizacije Film New Europe odlučili su objaviti izjavu o ostavci ravnatelja Hrvatskog audiovizualnog centra (HAVC) Hrvoja Hribara. Svi smo s divljenjem gledali prema Hrvatskoj i uspješnom poslu koji je radio Hrvatski audiovizaulni centar (HAVC) u zadnjih pet do šest godina, pod vodstvom Hrvoja Hribara. HAVC je postao svojevrstan lider u regiji. Krenuli su hrabrim putem. Promocija Hrvatske kroz filmove, uspješan razvoj nacionalne mreže kina, snažnu potporu filmašima u usponu i stav dobrodošlice i prijateljstva u suradnjama s europskim filmskim redateljima i producentima inspirirala je mnoge od nas. To je dokaz što vizionarski menadžment, strateški razvoj i vrhunski tim mogu postići ako su u sinkronizaciji s onim što zemlja i njeni filmaši trebaju, a da istovremeno nikada ne gube iz vida europske prijatelje i susjede. Udruga FNE bi zato htjela obznaniti svoju veliku zahvalnost vizionarskom menadžmentu koji je Hrvoje Hribar donio u hrvatsku kinematografiju i cijelu regiju Istočne Europe – priopćili su članovi Asocijacije filmaša Nove Europe. Inače, ova organizacija okuplja filmaše iz 17 zemalja Europe.  >> HAVC izvan kontrole: Kako je curio novac iz ključne institucije hrvatskog filma 