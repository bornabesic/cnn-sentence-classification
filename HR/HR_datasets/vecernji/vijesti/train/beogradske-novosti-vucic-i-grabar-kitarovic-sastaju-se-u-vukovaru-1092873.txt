Beogradske "Večernje novosti" u svom broju od petka najavljuju da slijedi znakoviti susret između hrvatske predsjednice Kolinde Grabar-Kitarović i srbijanskog premijera Aleksandra Vučića. Saznaju da će do susreta doći u ponedjeljak i to na teritoriju Hrvatske, spominju se Vukovar i Dalj. Navodi se još da je susret u funkciji otopljavanja zategnutih odnosa između Hrvatske i Srbije. Iz Ureda predsjednice još se ne može dobiti potvrda ovakvih najava, no politički kuloari tvrde kako je informacija o susretu točna. I u službenom Zagrebu drže da je riječ o politički važnom susretu između lidera dviju susjednih država. I da nije riječ tek o protokolarnom susretu radi "otopljavanja" odnosa, nego susretu koji će biti znatno konkretniji. >>Predsjednica Grabar-Kitarović već sutra započinje konzultacije s političkim strankama 