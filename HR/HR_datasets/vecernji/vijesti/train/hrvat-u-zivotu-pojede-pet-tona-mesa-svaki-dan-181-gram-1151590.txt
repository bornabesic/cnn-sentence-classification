Kada bi svi jeli meso kao Nijemci, do 2050. godine čovječanstvu bi trebale i tri Zemlje, objavio je ovih dana ugledni njemački tjednik Der Spiegel, potkrepljujući to podacima kako svaki Nijemac za života u prosjeku pojede dva cijela goveda, 30 svinja i 400 komada peradi. Njih 82 milijuna u prosjeku dnevno pojedu 165 g mesa, prosjek EU je 177 g, dok prosječan Hrvat, prema posljednjim poznatim statistikama, pojede 181 gram mesa dnevno. To na godišnjoj razini izgleda otprilike ovako: Hrvat pojede 31,1 kg svinjetine, 22,1 kg piletine, puretine, 11,2 kg govedine, junetine, teletine te 1,8 kg ovčetine i janjetine, čime dolazimo do 66,2 kg mesa godišnje, četiri kilograma više nego prije 10 godina ili oko 5 tona za života. Naravno da za sve to trebaju veliki resursi pa nije čudno što životinjske farme u najblažoj varijanti čine petinu stakleničkih plinova u atmosferi i troše i 70% poljoprivrednih površina. Sve je izglednije da bi poznati lanci brze hrane u skoroj budućnosti mogli nuditi i tzv. ‘fake’ ili lažne hamburgere od ‘umjetnog’ mesa, upozoravaju stručnjaci. Posljednjih godina meso je u nas jeftinije i od povrća, što je jedan od razloga povećane potrošnje, a s druge strane, zbog niskih otkupnih cijena mesa i mlijeka, dampinga i prevelika uvoza, pada domaća proizvodnja stoke. Na poljoprivrednim gospodarstvima početkom veljače ove godine HPA je evidentirala 1,88 mil. svinja i goveda, 717 tisuća koza i ovaca, 26 tisuća konja, magaraca i mula i 10-ak milijuna komada peradi. Najviše gospodarstava s govedima, čak 3648 njih, u Zagrebačkoj je županiji, no najviše goveda imaju farmeri Osječko-baranjske županije (804.309), Koprivničko-križevačke i Bjelovarsko-bilogorske županije, svaka oko 70.000. S brojem koza i ovaca prednjače Zadarska, Šibensko-kninska, Ličko-senjska i Splitsko-dalmatinska, a po uzgoju svinja Osječko-baranjska (346.204) i Vukovarsko-srijemska županija (214.296). Na godišnjoj je razni početkom veljače u RH bilo čak 6 tisuća manje krava, 75 tisuća manje svinja, dok je broj ovaca i koza rastao za oko 17 tisuća. >> Kolin iz crvenog mesa pozitivno utječe na jetru i mozak >> Sam krenuo mljeti meso u šopingu, morala ga spašavati hitna 