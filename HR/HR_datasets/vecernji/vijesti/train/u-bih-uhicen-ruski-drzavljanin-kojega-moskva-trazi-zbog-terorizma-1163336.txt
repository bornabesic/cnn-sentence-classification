Pripadnici Postrojbe granične policije u Zračnoj luci u Sarajevu uhitili su u petak ruskog državljanina Isaka Magomeda za kojim je moskovski Interpol raspisao tjeralicu zbog terorizma.  Iz Granične policije BiH su izvijestili da je nakon provjera osobnih isprava slobode lišen I. M. (1973.), državljanin Ruske Federacije koji je prethodno stigao letom iz Istanbula u Sarajevo. Graničnim provjerama je utvrđeno da je za njim Interpol Moskva raspisao tjeralicu zbog kaznenog djela „zločina povezanog s terorizmom“. Visoki dužnosnik Granične policije BiH potvrdio je za Hinu kako je u 11,25 sati uhićen Isak Magomed zbog terorizma. On će tijekom dana biti predan Sudskoj policiji BiH, nakon čega će vlasti započeti proces njegove ekstradicije Ruskoj Federaciji. >> Strah od napada: Kosovo, Albanija i Makedonija pojačale sigurnosne mjere 