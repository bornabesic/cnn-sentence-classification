Petnaest dana kasnije nego se očekivalo, Klepetan je danas došao svojoj Malenoj u Brodsku Varoš.  Doletio je na krov, otjerao uljeza koji se već neko vrijeme udvarao Malenoj i s njom već začeo potomke. Odmah je porazbijao sva jaja koja je zatekao i bacio se u zagrljaj svoje Malene. Najljepša ljubavna priča životinjskog svijeta dobila je tako svoj petnaesti nastavak.  - Pala je pomirba - kazao je umirovljeni domar područne osnovne škole u Brodskom Varošu Stjepan Vokić koji se već godinama brine za par roda. Bio je ljutit Opisao je trenutak kada se Klepetan vratio u selo i njegovu ljutnju što je Malenu pronašao s drugim. - Bio je ljutit. Počeo je bacati granje s gnijezda. A onda je u nekoliko sati uslijedilo pomirenje. Moraju vrstu obnoviti - kazao je Vokić i dodao da je Klepetanu na tri mjesta curila krv kada je došao u selo.  - Bio je vidno šokiran. Ali tako je to kada nađeš uljeza u svojoj sobi - rekao je Vokić.  "Klepetanu je u okršaju ozlijeđeno krilo na tri mjesta, ali mi je dopustio gore na gnijezdu da mu pomognem. Ono što je očito jest da je bio šokiran zatečenim uljezom u svojem gnijezdu", rekao je  Vokić i dodao da je i sam počeo sumnjati u Klepetanov povratak. "On je programiran točno u dan jer odavde uvijek točno odlazi. To znači da i u povratku krene na vrijeme, ali ga nešto spriječi, nevrijeme ili nešto slično. Drago mi je da priča ide iznova. Sad mu moram i ja pomoći i krenuti u ribolov i pomoći koliko mogu", rekao je. Priča o tom paru roda postala je poznata diljem svijeta, a reportaže o dvije vjerne rode iz Slavonskog Broda objavljivane su u medijima od Japana do Čilea. Pred Malenom i Klepetanom sad su mjeseci intezivnog rada, a onda u kolovozu on ponovno kreće prema jugu Afrike. >>Klepetan stigao Malenoj! Otjerao udvarača, razbio jaja pa joj se bacio u zagrljaj >>Ma Klepetan je frajerčina. Vratit će se on Malenoj 