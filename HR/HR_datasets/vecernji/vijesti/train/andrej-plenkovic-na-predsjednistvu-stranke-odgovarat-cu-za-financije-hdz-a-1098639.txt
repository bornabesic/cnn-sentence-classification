Predsjedništvo HDZ-a jučer se bavilo pripremama za unutarstranačke, ali i prijevremene parlamentarne izbore, a prvi je put sjednici kao gost nazočio i budući predsjednik stranke Andrej Plenković. Kolege je upoznao s detaljima svog programa, kao i s planom aktivnosti u unutarstranačkoj kampanji. Postupanje prema Hrgu Govoreći o potencijalnim partnerima s kojima će HDZ ići na parlamentarne izbore, Plenković je objasnio da se vode razgovori, ali da se konačna odluka o eventualnoj koaliciji neće donijeti dok on i službeno ne preuzme stranku. Ipak, na Predsjedništvu je, kako doznajemo, izrazio nezadovoljstvo činjenicom da su ostali bez HSS-a. Članovi Predsjedništva s kojima smo razgovarali smatraju da je HDZ-u veliki udarac što je ostao bez HSS-a, a za to krive vodstvo i Tomislava Karamarka jer kažu da je Branko Hrg, bivši šef HSS-a, doslovno molio da dođe do čelnika HDZ-a i da ponekim funkcijama smire nezadovoljne HSS-ovce jer je HSS-u pripao samo jedan mandat nakon prošlih parlamentarnih izbora u koaliciji s HDZ-om. – Sada je na naplatu došla ta politika, HSS je preuzeo Beljak i otišao SDP-u – rekao je naš izvor. Plenković je pak rekao da je HDZ otvoren za razgovore i partnerstva, a to uključuje postojeće partnere i neke nove stranke. Postavilo se i pitanje koja će biti strategija prema Mostu. Priča o financiranju Zaklade – HSLS nam je prihvatljiv, ali i više drugih stranaka – odgovorio je Plenković na pitanje što osobno misli o Hrastu i HSP-u AS. Osvrnuo se na poruke Mosta da će tražiti mjesto premijera u sastavljanju nove većine nakon izbora te poručio kako smatra da predsjednik Vlade treba imati stranački i izborni legitimitet. – Uobičajeno je u razvijenim demokracijama da glavni partner nudi i dobiva mjesto premijera. To je čvrst stav HDZ-a i nadam se našoj pobjedi – kazao je Plenković. Osvrnuo se i na pozajmice stranci i ustvrdio kako će on odgovarati za financije nakon što bude izabran za predsjednika te će se voditi trima načelima. – Sve financijske aktivnosti moraju biti zakonite, odluke transparentne, tj. svi članovi Predsjedništva moraju biti upoznati s financiranjem te zajednički donositi odluke od koga i kako ćemo se financirati – objasnio je. Naši izvori kažu da je Milijan Brkić na Predsjedništvu rekao kako postoje informacije da bi u medijima mogla izaći i priča o zakladi koja ja financirala institut koji je radio za HDZ), ali i poručio da su pojedini članovi Predsjedništva svojim izjavama u medijima da oni ništa nisu znali o pozajmici (a po Financijskom statutu nisu morali znati) samo pojačali vatru oko te priče. Očito je mislio na Olega Butkovića i Miru Kovača koji su davali takve izjave. Ivan Domagoj Milošević navodno je na Predsjedništvu rekao da mu se podmeće pričama da je informacije o pozajmici od PPD-a on plasirao u javnost.      >>'Otvoren sam za suradnju sa svim članovima Domoljubne koalicije i drugim partnerima' >>'Ne radimo, a imamo plaće od 12 do 17 tisuća kuna. Nikome normalnom to ne može biti normalno' 