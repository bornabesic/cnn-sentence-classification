Stotine tisuća žena sudjelovat će na u subotu na prosvjednom maršu u Washingtonu protiv predsjednika Donalda Trumpa, dan nakon njegove inauguracije.    Organizatori očekuju da će na Ženskom maršu na Washington sudjelovati više od 200.000 osoba koje prosvjeduju protiv misoginije, rasizma, homofobije i vjerske netolerancije. Planovi za marš objavljeni su kratko nakon Trumpove pobjede na izborima u studenome. "Retorika u prošlom izbornom krugu bila je uvredljiva, demonizira i prijeti mnogima od nas", napisali su organizatori u poruci objavljenoj na stranici skupa. Washingtonska gradonačelnica Muriel Bowser rekla je da će biti dodatnog osiguranja, no da se očekuje da prosvjed protekne u miru. Na prosvjedima za vrijeme inauguracije bilo je vandalizma i drugog nasilja. Okupljenima na prosvjednom maršu obratit će se među ostalima aktivistica za ljudska prava  Angela Davis, feministička autorica i aktivistica Glorija Steinem, pop pjevačica Katy Perry i Cher, filmski redatelj i producent Michael Moore, glumica Ashley Judd i Scarlett Johansson. Prosvjedi se očekuju i u Londonu, Parizu, Berlinu, Tel Avivu i drugim gradovima širom svijeta.   >> Moguć je i novi Hladni rat s Europom kao bojnim poljem i Kinom kao konačnim ciljem 