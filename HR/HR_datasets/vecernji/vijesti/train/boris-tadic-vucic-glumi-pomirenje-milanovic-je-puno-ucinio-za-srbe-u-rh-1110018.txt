Srbijanska vlada samo simulira politiku pomirenja. Tjedan dana razmjenjuju se uvrede, organiziraju se TV emisije govora mržnje i huškanja, a onda upućuju mirotvorne poruke. Tu nema nikakve iskrenosti, kazao je bivši srbijanski predsjednik Boris Tadić za dnevni list Danas. Tadić je upozorio kako je opasno što Tomislav Nikolić, kao predsjednik Srbije, uspoređuje bivšeg hrvatskog premijera s Antom Pavelićem i ustašama. – Zoran Milanović ne obnaša državnu dužnost, a poznato je da se uvijek otvoreno suprotstavljao ustašluku u hrvatskoj državi – kazao je Tadić te upozorio kako je “pušten plin iz boce u čitavu regiju i jedna ga iskra može zapaliti” te sugerira da bi Unija trebala reagirati ne samo na ono što dolazi iz Hrvatske već i Srbije. O iskrenosti srbijanske politike špekuliralo se i dan ranije, kad je tamošnji premijer Aleksandar Vučić sazvao strane veleposlanike te prvo njima, a onda i javnosti poručio kako će se Srbija suzdržavati od odgovora na provokacije i napade koji dolaze iz Hrvatske, posebice nakon zadnje izjave Zorana Milanovića o “šaci jada” te da se Srbija zalaže za mir. Bilo je već tada indikativno primijetiti da hrvatski veleposlanik u Beogradu nije bio pozvan na sastanak s Vučićem što je, u najblažu ruku, suprotno diplomatskim uzusima. Naime, dužnost veleposlanika jest upravo to da prenese u matične države te poruke. Kome je onda bila upućena Vučićeva poruka mira koja će do Hrvatske doći tek medijima, ali ne i službenim putem? – Svjedočimo potpunom rastakanju odnosa između Srbije i Hrvatske. U Srbiji je sada na djelu igra “dobar policajac, loš policajac” – kaže srbijanski psiholog i političar Žarko Korać. >>Cijeli članak pročitajte u tiskanom izdanju Večernjeg lista od srijede ili prelistajte u našem e-izdanju U današnjem broju donosimo i sljedeće priče: >>BDP raste iako je zemlja godinu dana bez stabilne Vlade >>Sve više poznatih ističe religioznost i svoju predanost Bogu >>Top 505 kompanija: Koje su najveće hrvatske kompanije po prihodu >>Boris Jokić: S Milanovićem sam razgovarao, a Plenkovića sreo 