Nepoznati lopovi pod okriljem noći provalili su u bankomat u Ulici Slavoljuba Bulvana u Zagrebu. Kako je priopćila policija, da je u bankomat provaljeno dojavljeno im je u noći na utorak u 1.40, a kada su policajci došli na mjesto događaja, ustanovili su da je iz bankomata nestao novac.  Koliko novca za sada je nepoznanica, a lopovi su očito svaki korak svoje “operacije” pomno isplanirali. jer novac iz bankomata uspjeli su odnijeti bez da na bankomatu ima vidljivih tragova provale, a nisu se poslužili ni eksplozivom, što je inače čest način postupanja u ovakvim situacijama.  Uostalom na takav je način, uz pomoć eksplozivne naprave, u novogodišnjoj noći, orobljen bankomat u jednom trgovačkom centru u Splitu. Policija je tijekom utorka obavljala očevid prikupljajući sve korisne tragove, a kako je bankomat smješten pored trgovine Konzuma, vjerojatno će se izuzeti i snimke video nadzora. >> Zapalili plin da provale u bankomat! 