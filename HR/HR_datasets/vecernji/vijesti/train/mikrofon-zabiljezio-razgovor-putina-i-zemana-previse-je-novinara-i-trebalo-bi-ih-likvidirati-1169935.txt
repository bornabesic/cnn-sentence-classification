Razgovor češkog predsjednika Miloša Zemana i Vladimira Putina su uhvatili mikrofoni te je ubrzo objavljen na društvenim mrežama, piše lidovky.cz. Iz ureda češkog predsjednika priopćili su da je riječ o šali. Naime, komentirajući broj prisutnih novinara uoči sastanka s ruskim predsjednikom u Kini, Zeman je rekao Putinu da ih je previše i da bi ih trebalo "likvidirati". Встреча с Президентом Чехии Милошем Земаномhttps://t.co/Dv5FNBsm5Z pic.twitter.com/xUvVIIE8oD Putin je uzvratio da bi bilo dovoljno "samo smanjiti" njihov broj. Češki ministar Lubomir Zaoralek rekao je da mu se uopće ne sviđa razgovor o tako neprikladnoj temi. Ministar kulture Danijel Herman rekao je da je Zemanova izjava "neprihvatljiva", dok je premijer Bohuslav Sobotka 'retwitao' poruku o broju novinara koji su ubijeni ili napadnuti u Rusiji proteklih godina. Inače, Zemanovi sukobi s češkim novinarima potječu iz vremena kad je bio premijer - od 1998. do 2002.  2001. je zaprijetio da će uništiti tjednik koji je optuživao njegovu vladu za netransparentnu politiku koja podržava korupciju, što je izazvalo prosvjede novinara u Češkoj, kao i u drugim zemljama.     