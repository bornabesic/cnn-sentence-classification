U više dalmatinskih gradova održavala su se u 17. i 18. stoljeću viteška konjička natjecanja, ali do danas opstalo je samo ono u Sinju. Zašto su i kako ti starinski megdani, zaboravljeni u Splitu, Zadru, Makarskoj ili Imotskom, opstali baš u Cetinskoj krajini, nama danas poznati kao Sinjska alka? To je pitanje na koje pokušava odgovoriti povjesničar mr. Ivan Kozlica u svojoj knjizi "Alka u politici – politika u Alki" s podnaslovom "Sinjska alka i ratovi dvadesetog stoljeća". Natjecanje u kojem konjanici u trku kopljem pogađaju željezni kolut s četiri otvora (alku) koji nose različit broj bodova (punata) ne bi moglo opstati bez mita o viteštvu i herojstvu, domoljublju i patriotizmu koji podsjeća na veliku obranu Sinja pred Osmanlijama 1715. godine. Alkari s koloritnim odorama s početka 18. stoljeća i „kalpacima" na glavama usred ljetne žege, zapjenjeni konji aristokratskog kasa i topot kopita po užarenoj dalmatinskoj kaldrmi, ono je po čemu svi televizijski gledatelji (i oni koji nikada nisu bili u Sinju) već desetljećima pamte Alku. Sinjska alka je danas jedan od markera za prepoznavanje Hrvatske, što je prepoznao i UNESCO stavljajući je pod svoju zaštitu. Koja je sprega politike i Alke pročitajte u Obzoru subotnjeg tiskanog izdanja Večernjeg lista >>Na Sinjskoj alci prvi susret Josipovića i Grabar Kitarović u pretkampanji 