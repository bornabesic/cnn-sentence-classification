Saborski zastupnik Ivan Lovrinović na svom Facebooku objavio je video u kojem se osvrnuo na porez na nekretnine. Kaže da je najava uvođenja poreza na nekretnine neprihvatljiva i da je svi skupa trebamo odbiti. "U ovoj zemlji prosječan građanin naučio je višak svog novca ulagati u nekretnine, a ne držati u fondovima ili u bankama. Tijekom proteklih nekoliko desetljeća naši su roditelji, djedovi  ulagali u te nekretnine, plaćali građevinski materijal, porez na građevinski materijal, izvođače radova...i sada netko predlaže da to sve što je napravljeno ponovno treba oporezivati...", kaže, između ostalog, Lovrinović u svom videu.  "Zašto ne nađu neke druge izvore za punjenje proračuna, nego kažnjavaju ljude koji su vrijedno radili i ulagali u nekretnine", kaže Lovrinović. > > Otkrivamo sve o porezu na nekretnine – u porezne škare 2,2 milijuna stanova i kuća 