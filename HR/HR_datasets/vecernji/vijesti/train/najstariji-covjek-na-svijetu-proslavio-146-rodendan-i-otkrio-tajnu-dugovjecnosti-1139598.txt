Indonežanin Mbah Gotho, na čijoj osobnoj iskaznici piše da je rođen 1870., 31. prosinca 2016. proslavio je 146. rođendan u malome selu u indonezijskoj pokrajini Javi, a znatiželjnicima je poručio da je ključ dugovječnosti strpljenje, piše Independent.  Matični ured pokrajine Jave potvrdio je da su podaci o Gothinu rođenju točni. Dosad je titulu najstarije osobe na svijetu nosila Francuskinja Jeanne Calment koja je umrla u 122. Gotho, koji je rođendan proslavio s unukom Suryantom i suprugom Suwarni, navodno je nadživio svih desetero braće i sestara, četiri prethodne supruge i djecu.  Skromna proslava s obitelji i susjedima održana je u njegovu domu u mjestu Sragenu. Mbah Gotho osmjehivao se dok su mu pjevali rođendansku pjesmu. Kako prenose mediji, uspio je odjednom sam ugasiti sve tri svijeće s brojevima 1, 4 i 6 na rođendanskoj torti. Kada su ga ranijih godina tražili da im oda tajnu dugovječnosti, Gotho je odgovorio: "Jedini recept je strpljenje." Novinarima je ispripovijedao da se za smrt počeo pripremati još 1992., kada je dao isklesati nadgrobnu ploču, no i 24 godine nakon toga još uvijek je živ.  #LíderInformativo | El anciano Sodimejo, alias 'Mbath Gotho', nació en 1870 en la isla de… https://t.co/Yogw1cerQK pic.twitter.com/n94LZ9JMal Za regionalnu televizijsku mrežu 2016. je kazao: "Zapravo sada želim umrijeti." Odnedavno Gotho ne može sam održavati higijenu, a članovi obitelji pomažu mu pri konzumiranju hrane jer je sve slabiji. Unuci kažu da Gotho najviše vremena provodi slušajući radio jer mu je vid preslab da bi gledao televizijski program.  U svijetu ima još nekoliko osoba koje tvrde da su nadmašile rekord Jeanne Calment, poput Nigerijca Jamesa Olofintuyija koji kaže da će uskoro napuniti 171. i Etiopljanina Dhaqabo Ebbea koji je navodno star 163 godine, no bez dokumenata kojima to mogu potvrditi nema i službenog priznanja. >> Indijac od 179 godina nije živ, nije ni postojao, izmišljen je! 