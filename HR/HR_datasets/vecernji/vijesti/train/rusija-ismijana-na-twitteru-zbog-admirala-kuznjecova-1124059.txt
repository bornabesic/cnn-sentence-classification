Ruska vojna flota, koja ide prema Siriji, ovih je dana izložena podsmjehu zbog fotografije njihova jedinog nosača zrakoplova, broda po nazivu Admiral Kuznjecov, iz kojeg se širi dim. Stvar je u tome da nije riječ o kvaru, već brod tako normalno funkcionira – naime, vozi na dizel.   Kako prenosi The Moscow Times, ruska zastarjela tehnologija ismijana je na Twitteru, čiji su se korisnici poslužili raznim fotomontažama. Tako se Admiral Kuznjecov našao na klasičnoj slici Ilje Repina uz komentar "Rusija u jednoj slici".   Россия в одной картинке: pic.twitter.com/aJ9Nrse3gT Antikorupcijski aktivist Aleksej Navalni istaknuo je kako su neki ruski mediji, izvještavajući o ruskoj floti, koristili fotografije američkih brodova.   – Putinov režim troši trećinu federalnog proračuna na obranu, ali prikazivanje samo jedne fotografije našeg nosača zrakoplova tako je posramljujuće da uzimamo fotografije od američke mornarice – komentirao je Navalni na Twitteru.   Путинский режим - 1/3 бюджета уходит на оборону, но фото единственного своего авианосн.крейсера показывать так стыдно,что берем фото ВМФ США pic.twitter.com/02OQtWCtmd Jedan korisnik objavio je pak fotografiju ogromnog oblaka dima iz islandskog vulkana Katla uz komentar: "Admiral Kuznjecov prikazan uz obalu Islanda 1987."   Адмирал Кузнецов (организация запрещена в общественных местах) у берегов Исландии. 1987 г. д.н.р pic.twitter.com/wPphYHgdkO Neki su već okrenuti prema Siriji, kamo se ruska flota uputila.   – Vidjevši znakove da se Admiral Kuznjecov približava, prestravljeni militanti napuštaju svoje pozicije – objavio je jedan korisnik uz fotografiju dima koji se širi iz razrušenog grada. Сирия. Завидев признаки приближения авианосца "Адмирал Кузнецов", боевики в ужасе покидают позиции. pic.twitter.com/CByQhQPhMh >> Ruski ratni brodovi prolaze La Mancheom, Britanci poslali razarač i fregatu da ih 'prate u stopu' >> Kuznjecov prvi put u povijesti kreće u pravi borbeni zadatak 