Jutros je za putnike otvoren novi terminal Zračne luke ''Franjo Tuđman'', a prvi avion, zrakoplov naše aviokompanije Croatia Airlinesa, poletio je u 5.50 sati  iz Zagreba za Dubrovnik. Putnici su zadovoljni građevinom i cijelim terminalom, no probleme im je stvarao dolazak do zračne luke. – Novi terminal je lijep, moderan i prostran, no dolazak na aerodrom prošao je loše, znakovi nisu dobro postavljeni, voziš pa je prekriženo pa onda opet dođeš na dio koji je dobar. Dolazio sam iz Kutine i imali smo dosta problema – kazao nam je jedan putnik koji s novog terminala leti za Istanbul. Osim putokaza, on ima još jednu zamjerku. – Sveukupni dojam je dobar, no cijene su paprene, ali sve ima svog kupca, prijatelj je gledao, komad pizze stoji 30 kuna – dodao je. Podsjetimo, gradnja nove zračne luke trajala je tri godine, investicija je vrijedna čak 300 milijuna eura, a moći će prevesti pet milijuna putnika godišnje.  >> Novi terminal Zračne luke Franjo Tuđman počeo s radom. Za Dubrovnik poletio prvi zrakoplov >> Zračna luka Franjo Tuđman premala! Premalo stajanki za zrakoplove, izlaza manje nego na starom terminalu 