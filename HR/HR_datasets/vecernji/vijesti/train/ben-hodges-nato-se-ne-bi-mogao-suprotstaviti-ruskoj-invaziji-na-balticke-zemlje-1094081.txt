NATO u ovom trenutku ne bi bio sposoban zaštititi baltičke zemlje u slučaju ruske invazije, ocijenio je general Ben Hodges, jedan od američkih vojnih zapovjednika u Europi, uoči summita u Varšavi na kojem bi NATO trebao odobriti jačanje savezničkih snaga u Europi. "Istina je da bi Rusija mogla brže osvojiti baltičke zemlje nego bismo bi mogli stići da ih branimo", rekao je u razgovoru za Die Zeit zapovjednik kopnenih snaga NATO-a na margini vojne vježbe Anakonda 16 koja se održava u Poljskoj. U vježbama sudjeluje 31.000 vojnika iz 24 zemlje, a bore se protiv imaginarnog agresora "Saveza crvenih" čija su meta baltičke zemlje i sjeverna Poljska. Vježbe se održavaju uoči summita NATO-a u Varšavi 8. i 9. srpnja koji bi trebao potvrditi jačanje savezničkih snaga u istočnoj Europi. Te vježbe, koje Rusija jako kritizira, službeno se vode kao poljske kako bi se udovoljilo Moskvi. >> NATO pozvao saveznike da budu spremni: 'Postoji realna i ozbiljna prijetnja iz Rusije' >> Merkel: Baltičke zemlje NATO neće ostaviti u nemilosti Rusa 