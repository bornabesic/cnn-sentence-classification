Zamjenik predsjednika HDZ-a Milijan Brkić je uz pjesmu Miše Kovača "Poljubi zemlju po kojoj hodaš" na Facebooku objasnio zašto je tražio da bude na 14., posljednjem, mjestu u 2. izbornoj jedinici na listi HDZ-a.  Status Milijana Brkića prenosimo u cijelosti:  – Naša je obveza da svim mladim generacijama u politici koje tek dolaze, no nažalost i nekim današnjim političarima, pokažemo jasno svojim primjerom – kako treba promišljati, djelovati i raditi za svoju zemlju! Stoga sam predložio da u izbornu utrku uđem s 14. mjesta u 2. izbornoj jedinici. Svako mjesto na listi je jednako važno i čast je biti na listi za Hrvatski sabor. Za mene su promišljanja o politikama koje će sutra pridonijeti kvalitetnijem životu građana u našoj zemlji, puno važnija od "traženja sigurnosti" na listama. S građanima trebamo raspravljati o programu i nuditi im jasna rješenja za bolji život. Nisu važne pozicije i funkcije, važne su vrijednosti koje živimo i politike za koje se borimo, važno je znati kako s njima stvoriti bolje sutra za naše građane. Neka ovo bude poruka svima koji se bave javnim poslom; "PRESTANITE SE BAVITI SOBOM, BAVITE SE LJUDIMA"! – napisao je Milijan Brkić na Facebooku.  >>Milijanu Brkiću pozlilo tijekom mise u crkvi, primio infuziju u bolnici 