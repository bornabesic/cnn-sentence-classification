Mandatar vlade i predsjednik HDZ-a Andrej Plenković najavio je u ponedjeljak da će njegova stranka podržati ponovno imenovanje Anke Slonjšak pravobraniteljicom za osobe s invalidnošću. "HDZ će je podržati. Dobro je poznam i mislim da odlično radi svoj posao", rekao je Plenković novinarima ispred središnjice HDZ-a upitan o imenovanju Anke Slonjšak za pravobraniteljicu za osobe s invalidnošću, koja je i do sada obavljala tu funkciju. Najavio je i za 10 sati sjednicu saborskog Kluba HDZ-a Plenković je ponovno novinarima rekao kako će imena novih ministara reći tek kada sve bude gotovo.  Politički tajnik HDZ-a Davor Ivo Stier rekao je novinarima da će nova vlada biti potvrđena u utorak ili najkasnije u srijedu i da nema odgode. >> Plenković otkrio: Već sada imamo više žena u ministarstvima. Potencijalnih i stvarnih >> Ženski tim u Vladi: Murganić, Bienenfeld, Dalić i Obuljen? 