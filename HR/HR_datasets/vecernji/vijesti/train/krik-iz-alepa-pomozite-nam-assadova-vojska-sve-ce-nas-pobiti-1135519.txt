Prema informacijama koje stižu iz Alepa pitanje je sata kada će režimske snage i njihovi saveznici potpuno osvojiti i istočni dio grada, glavno uporište pobunjeničkih postrojbi i džihadističkih skupina. No, paralelno s akcijom čišćenja pobunjenika, kako javljaju agencije, stradavaju i civili, koji su iz ruševina Alepa uputili apel da se spriječi osvetnički pohod Assadove vojske. Samo na jednom mjestu navodno su ubijene 82 osobe. Papa Franjo je osobno uputio pismo Basharu al-Assadu u kojem ga moli da se zaštite civili i spriječi humanitarna katastrofa. I dok SAD traži prekid vatre kako bi se izvukli civili, Rusi na to ne pristaju jer tvrde da se tako ide naruku teroristima u Alepu. >> Utihnule borbe u Alepu, Turska priprema šatorski grad za izbjeglice >> Dramatične poruke iz Alepa: 'Čujemo kako djeca plaču, no mi jednostavno ne možemo ništa učiniti' 