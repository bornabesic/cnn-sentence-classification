Demokratska kandidatkinja za predsjedničke izbore Hillary Clinton je u srijedu oštro napala Donalda Trumpa i rekla da se republikanski milijarder obogatio uništavajući druge ljude i da mu ne bi trebalo dozvoliti da zemlji učini ono što radi u poslovnim pothvatima. Za te napade je Clinton izabrala Atlantic City, na Istočnoj obali, gdje je hotel kazino Trump zatvoren u rujnu 2014., Trump Marina je prodana zbog gubitaka prije 5 godina a prodan je i Trump Taj Mahal. "Nećemo mu dozvoliti da našoj zemlji učini ono što je učinio s poslovima", izjavila je i ispričala da je namjerno nagomilao dugove, posuđivao uz visoke kamate i kada nije mogao vratiti proglasio je bankrot "ne jednom, ne dva puta već četiri puta". Objasnila je da je uvjerio druge ljude da su njegova imanja u Atlantic Cityju dobra ulaganja. Kada je taj kazino propao zbog lošeg upravljanja, stotine ljudi su izgubile zaposlenje. Dionirači su uništeni, zajmodavci su izgubili novac. Brojna mala poduzeća su imala velike gubitke, mnogu su pali pod stečaj. "Ali Donald Trump je otišao s milijunima", izjavila je Hillary Clinton u govoru pred zatvorenom Trump Plazom. Donald Trump nije iskoristio samo ulagače, već i radnike i dodala da je upleten u više od 3500 procesa u posljednjih 30 godina. "Želim da shvatite da ono što je učinio u Atlantic Cityju upravo ono što će učiniti u studenom ako pobijedi na predsjedničkim izborima", dodala je Clinton koju je dan ranije oštro kritizirao direktor FBI-a zbog afere elektroničke pošte. Donald Trump je odmah dogovorio priopćenjem da je imao puno uspjeha u poslovima i da je korištenje zakona o stečaju često u restrukturiranju poduzeća i spašavanju radnih mjesta. "Stvorio sam puno novca u Atlantic Cityju i od tamo sam otišao prije 7 godina", objasnio je na društvenoj mreži Twitter i optužio mjesne demokrate da su donosili loše odluke i uništili  >>'Trump bi SAD vratio u recesiju, s takvim temperamentom nepodoban je voditi zemlju' 