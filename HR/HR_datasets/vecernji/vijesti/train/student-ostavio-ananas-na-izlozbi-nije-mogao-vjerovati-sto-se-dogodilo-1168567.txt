Ruairi Gray, student Robert Gordon Sveučilišta u Škotskoj, odlučio je napraviti nešto zaista urnebesno, piše dailymail. U studijskom prostoru za izložbe postavio je ananas u nadi kako će nekoga nasamariti da pomisli kako se ustvari radi o nekoj vrsti moderne umjetnosti. Četiri dana kasnije, vratio se na “mjesto zločina” i ostao je zaprepašten. Ananas se sada nalazio pod staklenom kutijom, kao i ostali izloženi predmeti, prikazan kao pravo umjetničko djelo.  - Kad sam se vratio, vidio sam da je moj ananas stavljen u staklenu kutiju. To je najzabavnija i najsmješnija stvar koja se dogodila ovdje u cijeloj godini, kazao je Gray. Njegov prijatelj Lloyd Jack kazao je da je prvobitno ananas bio izložen u potpuno drugu svrhu. Htjeli su se našaliti s prijateljem koji je alergičan na ananas.  Kako onaj koji je trebao nije pronašao ananas i shvatio ovu šalu, pustili su neko vrijeme da vide štoće se dogoditi Ostaje misterija tko je učinio da ananas postane  izložbeni eksponat i pravo umjetničko djelo moderne umjetnosti... 