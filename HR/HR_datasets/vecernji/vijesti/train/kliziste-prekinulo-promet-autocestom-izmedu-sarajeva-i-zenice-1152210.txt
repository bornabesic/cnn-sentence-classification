Promet autocestom na koridoru V c kroz Bosnu i Hercegovini između Sarajeva i Zenice u subotu je prekinut nakon što su kolovoz pokrili nanosi zemlje i voda iz improvioziranog akumulacijskog jezera u sklopu rudnika ugljena kod Kaknja. Velike količine vode i otpadne mase iz rudnika sručile su se na autocestu zbog čega je prekinut promet vozila, a zatvorena je i lokalna cesta u neposrednoj blizni. Procjena je kako autocesti prijeti više od pet milijuna kubika rudničkog otpada jer lokacija na kojoj je on odlagan nije pravodobno osigurana od priljeva vode iz obližnje rijeke Ribnice. Ekipe civilne zaštite poslane su kako bi pokušale zaustaviti dalje izlijevanje vode i otpadnog materijala. Iz bosanskohercegovačkog Auto-moto kluba (BIHAMK) vozačima koji putuju iz pravca Zenice ka Sarajevu i dalje ka Hercegovini prepručeno je korištenje obilaznog pravca kroz središnju Bosnu.   >> Zašto u BiH nisu moguće četiri regije