Putnici na letu iz Islamabada u Pakistanu prema Londonu nisu bili ni svjesni kakvom riziku su bili izloženi, piše dailymail. Naime, kapetan Amir Akhtar Hashmi, ubrzo nakon što je poletio iz Pakistana, legao je na sjedalo i zaspao. Nije se budio sljedećih 2 sata i 30 minuta, a primijetio ga je jedan putnik. On je pilota prijavio hostesi, a fotografija je napravila pravu pomutnju na internetu.  – Putnik mi se požalio da se on i ostali putnici ne osjećaju sigurno zato što pilot spava u kabini – rekla je hostesa kojoj je putnik prijavio usnulog pilota.  Pilot, koji je bio predsjednik vrlo utjecajne Udruge pilota pakistanske zrakoplovne kompanije, suspendiran je nakon što je završila istraga. Inače, ovo nije prvi takav slučaj u kojem je pilot zaspao na letu, a zabilježeni su i slučajevi koji su za posljedice imali rušenja zrakoplova i smrtne slučajeve.    