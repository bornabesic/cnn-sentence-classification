Američki potpredsjednik Joe Biden jučer je došao u posjetu Srbiji gdje je zajedno s premijerom Aleksandrom Vučićem prošetao Skadarlijom u Beogradu. Prilikom šetnje prolazili su pokraj trgovca koji je imao štand sa srpskim suvenirima i rukotvorinama. Bidenu su se svidjeli opanci pa ih je odlučio kupiti. - Tko prodaje - upitao je Vučić nakon čega je do njega došao prodavač. Biden je pitao koliko koštaju, a u tom trenutku Vučić je odlučio počastiti Bidena i platiti opanke. - 70 eura - odgovorio je prodavač premijeru zemlje čija je valuta dinar. Vučić je posegao za novčanikom, no nije ga pronašao pa je račun platila savjetnica srpskog premijera, ali njegovim novcem i u dinarima. Trgovac je inače dobro naplatio opanke koje inače koštaju oko 4000 dinara što ispadne oko 33 eura odnosno nešto manje od 250 kuna. >> Šešelj pozvao Srbe u SAD-u da glasuju za Trumpa a Bidena nazvao 'zločincem' 