Rusi i Amerikanci su pregovarači u petak u Ženevi u pokušavali pomiriti do sada nepomirljiva neslaganja u pogledu sukoba u Siriji kako bi postigli barem prekid vatre dok humanitarno stanje u opkoljenom Alepu postaje sve kritičnije. Šefovi diplomacija John Kerry i Sergej Lavrov su se sastali na švicarskom jezeru Leman nakon više bezuspješnih susreta posljednjih tjedana. Njemački ministar vanjskih poslova Frank-Walter Stenmeieir, dobro upućen u problem, rekao je da obojica pokušavaju dogovoriti barem uvjete primirja od sedam od deset dana, dok su vladine snage suzile obruč oko Alepa, velikog grada na sjeveru zemlje. "Postoje neke točke koje nisu riješene", rekao je Steinmeier i jamčio da Amerikanci i Rusi pregovaraju o pravom dokumentu o primirju. Jedan američki dužnosnik u Ženevi je rekao da dvije strane napreduju u pogledu prekida neprijateljstava na nacionalnoj razini u Siriji kako bi zajamčile pristup humanitarnoj pomoći stanovnicima. Lavrov je obraćajući se novinarima nagovijestio kako Sjedinjene Države koče dogovor o Siriji na pregovorima u Ženevi te da bi kako će se možda morati opet sastati s Kerryjem sljedeći tjedan. Upitan je li Rusija prihvatila tekst dogovora Lavrov je rekao: "Mi smo pri tome, ne znamo gdje su naši prijatelji, ali mislim da je za njih važno da pitaju Washington". Upitan o Lavrovljevim riječima visoki američki dužnosnik rekao je da Kerry nastavlja razgovarati o prijedlozima s kolegama u Washingtonu.   Moskva i Washington, koji dulje od pet godina podržavaju suparničke strane na terenu, nadaju se da će pokrenuti mirovni plan koji je 2015. usvojila međunarodna zajednica.    