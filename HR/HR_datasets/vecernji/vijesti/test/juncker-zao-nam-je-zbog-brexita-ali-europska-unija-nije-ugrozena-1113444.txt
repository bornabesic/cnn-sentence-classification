Predsjednik Europske komisije Jean-Claude Juncker u Europskom parlamentu danas je održao govor o stanju Europske unije. Govor dolazi nakon što su građani Velike Britanije na referendumu glasovali za izlazak iz EU. – Žao nam je zbog Brexita, ali Europska unija nije ugrožena – rekao je, između ostalog, Juncker tijekom govora. U nastavku možete pratiti tijek govora:   Juncker je rekao da je govoreći o stanju u Uniji prije godinu dana rekao da mnogo toga treba popraviti, da nema dovoljno Europe i da nema dovoljno Unije, te da to još uvijek stoji. – Postoje mnoge stvari koje se nisu poboljšale, što je povezano s nekim elementima krize s kojima smo suočeni u Uniji. Prednost se daje nacionalnim interesima. Europske integracije ne mogu se obavljati na štetu nacionalnih interesa – rekao je Juncker. – EU nema namjeru uništiti nacionalne države – nismo protiv kršćana ni oni koji žele uništavati. Europa se ne nalazi na putu da postane država, ali nikada neće postati jedinstvena država. Često postoje pukotine, jazovi i rascjepkanost – poručio je Juncker. Udvostručenje investicijskog plana Predložio je Juncker i povećanje Investicijskog plana za dodatnih 200 milijardi eura i njegovo produljenje do 2020. godine. - Predlažemo da se udvostruči trajanje fonda i udvostruče njegovi financijski kapaciteti. Europski investicijski fond osigurat će najmanje 500 milijardi eura do 2020. godine, a radit ćemo na tome da dosegnemo 630 milijardi eura do 2022. godine. Ako zemlje članice daju svoj doprinos možemo ići čak i brže - rekao je Juncker u svom govoru o stanju Unije pred zastupnicima Europskog parlamenta okupljenim na plenarnoj sjednici u Strasbourgu. Prvotni Junckerov investicijski plan, pokrenut 2015. godine, predviđao je da se do 2018. godine mobilizira 315 milijardi eura. Juncker je također najavio i investicijski plan za Afriku. - Danas pokrećemo ambiciozni investicijski plan za Afriku i susjedstvo, koji bi mogao dosegnuti 44 milijarde eura, a mogao bi se popeti na 88 milijardi ako zemlje članice daju svoj doprinos - rekao je Juncker, dodajući da se moraju napasti uzroci masovnih migracija.  - Novi plan nudi pojas za spašavanje onima koji bi u suprotnom bili prisiljeni da se upute na opasno putovanje. To se mora učiniti - rekao je Juncker.  Juncker je rekao da EU poštuje odluku Velike Britanije o odlasku, ali da sama EU nije zbog toga u opasnosti. - Poštujemo britansku odluku, zbog koje nam je žao, ali opstojnost EU-a tom odlukom nije ugrožena - , rekao je Juncker. >> Juncker: 'Čitam kako mislim svima uvesti euro, no na to ni ne pomišljam' >> U EU ogorčeni što Barroso radi za američki G. Sachs 