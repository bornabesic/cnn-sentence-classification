I dok iz različitih dijelova svijeta stižu šokantne snimke lovaca na Pokemone koji u želji da ih skupe sve riskiraju i vlastite živote, u Hrvatskoj za sada takvih slučajeva nema. Iz Hitne pomoći, HGSS-a i policije za Večernji list potvrdili su da nije zabilježen nijedan događaj ili problematična situacija vezana uz igru Pokemon Go. – No, s obzirom na pošast koja vlada kad je riječ o toj igri i to da je stigla na hrvatsko tržište, kao i neke europske policije upozoravamo da nije riječ o bezazlenoj igri – poručili su iz policije. Ipak, potaknuti slučajevima u SAD-u u kojem su zabilježeni incidenti u prometu ili u BiH u kojoj su građani ulazili u minska polja, iz policije pozivaju građane da poštuju Zakon o sigurnosti prometa na cestama i da ne ugrožavaju zdravlje i sigurnost sebe i drugih. Također upozoravaju na mogućnost ugrožavanja ljudskih života i ozljeđivanje penjanjem na tornjeve i krovove zgrada te mole da se ne ulazi u minski sumnjiva područja i sl.  >> 'Potrošio sam 60 sati na igricu': Zla sestra poigrala se s pasioniranim igračem Pokemona, šala nije dobro završila