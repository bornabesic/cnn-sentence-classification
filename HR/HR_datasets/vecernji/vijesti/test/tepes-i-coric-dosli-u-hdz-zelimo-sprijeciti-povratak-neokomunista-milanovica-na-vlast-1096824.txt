Četveročlano izaslanstvo HSP AS-a na čelu s predsjednikom stranke Ivanom Tepešom stiglo je u ponedjeljak poslijepodne u središnjicu HDZ-a, a glavni tajnik stranke Pero Ćorić novinarima je izjavio kako su došli razgovarati o suradnji kojoj je cilj "spriječiti povratak na vlast neokomunista Zorana Milanovića".   – HSP AS ide razgovarati sa svojim prijateljima i koalicijskim partnerima. Očekujemo da će dogovor biti postignut i da ćemo stvoriti lokomotivu koja ide isključivo u pobjedu, da ćemo nakon našeg razgovora stvoriti tim koji će zaustaviti povratak neokomunista Zorana Milanovića na vlast – kazao je Ćorić. U HDZ-u je prijepodne održana sjednica Predsjedništva stranke u pripremi za unutarstranačke i parlamentarne izbore, a poslije sastanka s pravašima sastaje se i stranački izborni stožer, koji bi trebao pripremiti program i strategiju za prijevremene parlamentarne izbore u rujnu. >> Miro Kovač: Neću se kandidirati za predsjednika HDZ-a >> 'U srijedu će se znati hoće li Plenković imati protukandidata' 