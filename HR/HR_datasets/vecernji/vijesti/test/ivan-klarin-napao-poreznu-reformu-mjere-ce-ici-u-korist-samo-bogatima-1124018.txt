Saborski zastupnik SDP-a i načelnik općine Tisno Ivan Klarin obrušio se jučer na tiskovnoj konferenciji u Šibeniku na najavljenu novu poreznu reformu. Poručio je kako će ona toliko naštetiti proračunima općina i gradova da će one jednostavno biti prisiljene kompenzirati gubitke podizanjem ostalih izvornih prihoda. – Jedinice lokalne samouprave zbog nove će reforme morati dizati ostale izvorne prihode kao što su prirez i komunalna naknada, što će rezultirati time da će na temelju jedne prosječne plaće netko zaraditi oko 200 kn, a troškovi će mu porasti od 500 do 1000 kn – ustvrdio je Klarin. Rekao je i kako podržava porezno rasterećenje, ali i dodao da se nada da će ono ovog puta ići po “džepu države”, a ne općina i gradova.  – Ovako će mjere ministra bez jasnih kompenzacijskih mjera ići u korist isključivo bogatima koji u RH primaju plaću veću od 15 tisuća kuna – poručio je Klarin. >> Vlada treba već ovaj tjedan odlučiti ide li Hrvatska u poreznu reformu od 2017. >> Marić: Porezna reforma treba proći raspravu u Vladi, implementacija paralelno s prijedlogom proračuna 