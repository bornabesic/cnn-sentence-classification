Uskratili su im sigurno odrastanje uz mamu, uskratili su im njezinu brigu, nježnosti i ljubav. Penny i Polly imale su tek mjesec dana kad su ostavljene na cesti, odbačene kao smeće. Zbrinute su u skloništu, u kojem su bile samo dva nova broja na popisu ostavljenih pasa. Pa iako su imale i hranu i sigurnost, dali su im i igračke, sklonište nije mjesto u kojem psi trebaju odrastati. Dobro to znaju volonteri velikogoričke udruge Sigurna kućica, zato su Penny i Polly vrlo brzo stigle u privremeni dom. Teta čuvalica ih mazi i pazi, uči ih kućnom redu i pravilima ponašanja, ali malene kujice sad imaju već dva mjeseca i trebaju dom. Cijepljene su i čipirane, a ostale informacije možete dobiti na telefon 099/21-21-749.   