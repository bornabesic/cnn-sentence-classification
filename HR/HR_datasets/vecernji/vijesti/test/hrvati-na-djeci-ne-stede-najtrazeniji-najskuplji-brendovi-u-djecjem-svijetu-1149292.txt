Kada su u pitanju djeca, roditelji ne razmišljaju o novcu. Odnosno o tome koliko će novca izdvojiti za nešto što je potrebno njihovom mališanu. Pokazuje to i popis najtraženijih dječjih stvari na Njuškalu.  U rubrici dječji svijet najtraženije su tako Lego kockice koje se prodaju od jedne kune za jednu kockicu do nekoliko stotina kuna za setove, dok je najveća cijena ona od 135.000 kuna koju jedan oglašivač traži za svoju cijelu kolekciju popularnih legića koja se sastoji od 350 setova.  Drugi najtraženiji pojam u dječjem svijetu je skandinavski dječji brend Stokke koji se ističe po kvaliteti, ali i cijenama.  Treće su na listi sličice Životinjsko carstvo, a četvrte su Yugioh karte.  Dječji motor peti je najtraženiji pojam, dok su Pokemon karte šesti izbor roditelja i djece. Traži se i Rubikova kocka koja je sedma na popisu, dok je brend Fisher Price osmi na listi. Helikopter na daljinski nalazi se na devetom mjestu, a brend Maxi Cosi na posljednjem desetom.  Top 10 najtraženijih stvari u dječjem svijetu na Njuškalu: 1. Lego 2. Stokke 3. Sličice Životinjsko carstvo 4. Yugioh karte 5. Dječji motor 6. Pokemon karte 7. Rubikova kocka 8. Fisher price 9. Helikopter na daljinski 10. Maxi cosi >> Hrvati najviše traže stariji model iPhonea, odmah iza njega je najžešći rival 