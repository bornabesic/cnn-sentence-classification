- Bljesak je, uz Oluju, jedna od naših najbriljantnijih vojnih pobjeda. Podržat ću sve inicijative jedinica lokalne samouprave i udruga s ovog područja koje su usmjerene na to da se ne zaboravi Domovinski rat, njegove žrtve i junaci koji su ga iznijeli - rekao je ministar branitelja Tomo Medved na okruglom stolu o vojnoj operaciji oslobađanja zapadne Slavonije u Požegi. Prema njegovim riječima, postoje konkretni programi i mjere koje se potiču s lokalne razine i koje će on financijski podržati u okviru mogućnosti. Na upit hoće li, s obzirom na proračun, biti određenih ušteda ili će uspjeti realizirati sve što su zacrtali, ministar je odgovorio da je proračun ovog ministarstva veći za 34 milijuna kuna u odnosu na sredstva koja su utrošena lani. -Imamo kvalitetnu suradnju s Ministarstvom financija, iz kojeg smo dobili jamstva da će se, ukoliko se pojave neke poteškoće u realizaciji predviđenog programa, pronaći odgovarajuća rješenja kroz preraspodjelu – rekao je Medved. >>Orešković: Imamo ministra branitelja. To je general Tomo Medved >>Tomo Medved zadržao je Matićevu suradnicu 