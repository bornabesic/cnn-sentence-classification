Nakon otvaranje afere Grizli, javio se i Braunsberger Holding koji se priopćenjem očitovao o svome angažmanu s PR agencijom Grizli komunikacije. Priopćenje donosimo u cijelosti: Obzirom na medijske napise o tome kako je Braunsberger Holding angažirao PR agenciju Grizli komunikacije vezano za naš spor oko projekta West Gate dužni smo obratiti se javnosti i iznijeti činjenice koje bacaju potpuno drukčije svjetlo na dosad prezentirao. Braunsberger Holding doista je preko našeg dugogodišnjeg partnera u Republici Hrvatskoj stupio u kontakt s tvrtkom Grizli komunikacije kako bismo ih angažirali isključivo za poslove vođenja odnosa s javnošću. Uslijedili su nešto duži pregovori o suradnji zbog kompleksnosti slučaja koji je bio i povod njihovog potencijalnog angažmana. U tim pregovorima, njihov prijedlog ugovora nije nam bio prihvatljiv jer nije bio dovoljno precizan i uključivao je samo PR aktivnosti prema medijima, pa smo na našu inicijativu, u skladu s poslovnim običajima razvijenijih tržišta od Hrvatske, pripremili bitno detaljniji ugovor i prijedlog aktivnosti u kojem smo naveli objavljene elemente. Ugovor je s naše strane potpisan i preko našeg predstavnika poslan u Hrvatsku. Grizli komunikacije su zahtijevale daljnje izmjene ugovora koji je usklađen na telefonskoj konferenciji kako određene stavke ne mogu biti ispunjene u Hrvatskoj i dostavile nam od njihove strane potpisan novi ugovor. Ističemo kako su naše namjere, osim podsjećanja javnosti putem medija na slučaj West Gate, bile samo ostvariti kontakt sa stakeholderima, odnosno dionicima, za koje smo smatrali da nisu podložni političkim pritiscima i korupciji kako bismo ih informirali na koji je način i od koga oštećena naša kompanija koja je investirala novac u Republiku Hrvatsku te kako je oštećena sama država. Razlog za takav pristup je što smo već imali vrlo neugodna iskustva na tom području s pojedinim državnim dužnosnicima te su naši napori da se spor što prije riješi bili opstruirani. Pri ulasku u projekt 2005 godine preostali partneri od kojih smo kupili 50% projekta prijevarno su nam jamčili da su vanknjižni vlasnici svih zemljišta, kao i da će troškovi svih sa gradnjom povezanih doprinosa i infrastrukture biti za 20 mio EUR niži od već tada važećih. Zbog neriješenog vlasništva 2008 godine je propala i prodaja Wegner Grupi za koju je bio potpisan ugovor sa raskidnim uvjetom dokaza vlasništva nad zemljištem. Pri toj prodaji ugovorena cijena donosila je znatnu dobit te smo tako i izgubili dobit projekta krivnjom Focus Investa. Za izmaklu dobit pravno još nismo teretili Focus Invest. Braunsberger Holding u projektu West Gate oštećen je za 18 milijuna eura direktno uloženog vlastitog novca, a država za 10 milijuna eura jer se dogodila malverzacija s cijenom državnog zemljišta koje je prvotno bilo procijenjeno na 200 eura po četvornom metru 2009 godine i za prodaju po toj cijeni je donešena odluka Vlade RH, a 2015 nakon sto je poništena odluka vlade RH iz 2009 godine plaćeni od Focus Investa tek 55 eura po četvornom metru. U to su upleteni predstavnici različitih političkih opcija u Hrvatskoj u razdoblju od 2011 - 2015. godine o čemu smo puno puta informirali javnost u Hrvatskoj. Procjenu cijene zemljišta odradila je tvrtka Vještak d.o.o. a sjedištem na adresi Iblerov Trg 9, a Povjerenstvom za upravljanje državnim nekretninama u to vrijeme predsjedao je g. Ranko Ostojić. Podsjećamo kako je u ovaj slučaj u svrhu lobiranju kod SDP-ove vlade bio umiješan i Mate Granić, koji je angažiran kao lobist koji je trebao spriječiti da se o ovom slučaju piše u medijima te da DORH da suglasnost na poklanjanje zemljišta i niz drugih radnji prema nizu dužnosnika. O svemu tome Mate Granic i Otto Baric su iznijeli osobno informacije u nizu medija potvrdivši tako narav angažmana. Kaznena prijava protiv društva Focus Invest podnesena je još 2015. godine u ime Braunsbergera kojeg zastupa odvjetnički ured Vladimir Terešaka. Od tada stvari stoje na mjestu. >> Na HRT-u imenovano povjerenstvo za utvrđivanje okolnosti povezanih sa slučajem Grizli komunikacije >> Klijentu nudili sastanke s Mostovim članovima Vlade 