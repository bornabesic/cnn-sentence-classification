MOST- ov Miroslav Šimić potvrdio je za N1 da je bilo pokušaja da se preslaže saborska većina. Ali nije to bilo ništa ozbiljno, rekao je. Da je Most htio preslagivanje, to bi i učinio, dodao je.  "Vrlo jasno smo pokazali da nam nije stalo do fotelja, već naše časti, čistog obraza i nacionalnih interesa", rekao je i dodao da je protiv volje Mosta "uspješno srušena Vlada Tihomira Oreškovića". "Jedino preslagivanje koje nas zanima su izbori", istaknuo je Šimić. Upitan je je li ih kontaktirao itko iz HDZ-a vezano za preslagivanje, za koje Andrej Plenković tvrdi da nije upoznat s njim. "Nismo imali nikakvih službenih, formalnih kontakata, bilo je nekakvih posrednih ideja, ali ne bih to stavio u sferu nekakve ozbiljnosti. Ne bih to nazvao ozbiljnim", tvrdi Šimić. Želi bivšeg premijera u svom timu "Orešković je rekao da će donijeti odluku. Ja bih volio da on bude dio našeg tima, to bi bilo dobro ne samo za nas nego i za Hrvatsku.  Ali ako on odluči da neće se baviti politikom, mi imamo jaku ekipu za izbore",zakljućio je Šimić. >>Ako pobijede na izborima, glavnu riječ u Banskim dvorima imat će Milanović, Vrdoljak i Beljak   