Peti Split Pride će se održati sutra s okupljanjem u Đardinu u 17 sati, najavljuju iz Rišpeta, splitske LGBT udruge. Ovogodišnji slogan je “Izađimo u siguran Split!” kojim žele upozoriti na nasilje na splitskim ulicama koje se događa nad lezbijkama, gejevima, biseksualnim i transrodnim osobama. I na ovogodišnji Pride pozvali su brojne političare, a dosad im je dolazak potvrdio jedino splitski gradonačelnik Ivo Baldasar. Pozvani su i hrvatski ministri, međutim još nitko nije odgovorio. U povorci će biti zamjenica britanskog veleposlanika i švedski konzul kao i gosti, predstavnici LGBT udruga. Nakon okupljanja u Đardinu, povorka kreće u 18 sati Ulicom kralja Tomislava, Marmontovom, rivom, Marulićevom te Narodnim trgom preko Bosanke ulice do Đardina gdje će se održati program. >>'Zbog homofobije u državnim institucijama nema presuda za nasilje iz mržnje!' 