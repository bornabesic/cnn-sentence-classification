Vječiti ljudski san o letenju uskoro će postati java! Naime, tvrtka Martin Aircraft iz Novog Zelanda najavila je da će već u srpnju iduće godine početi prodavati svoj “jetpack” – “mlazni ruksak” koji će ljude vinuti na 1500 metara visine.  – Snovi se ostvaruju. Sjećam se jednog jetpacka koji je koristio James Bond kojeg je glumio Sean Connery u filmu Thunderball. Prije toga jetpack sam vidio samo u stripovima, kazao je Peter Coker, šef projekta i vlasnik tvrtke Martin Aircraft. Jetpack ima domet od 30 kilometara i ukupno vrijeme leta od 30 minuta, a osmišljen je za rekreaciju. Međutim kompanija sada tvrdi da postoji velik komercijalni interes za njihov proizvod.  – Više od 30 ljudi već je uplatilo predujam za svoj jetpack – kazao je Coker. Unatoč imenu u pitanju je minijaturni helikopter koji koristi posebne ventilatore kako bi letio. Ovaj ruksak teži 243 kg, a motor pokreće 200 konjskih snaga i leti brzinom 74 km na sat.  – U idućih deset godina jetpackovi će letjeli po cijelom svijetu. Mislimo da će se koristiti kao nebeski motocikli – siguran je Coker. Cijena je uređaja oko 111.000 eura (836.000 kuna). >>Let bez dječjeg plača! U zrakoplovima uveli 'tihi sektor'