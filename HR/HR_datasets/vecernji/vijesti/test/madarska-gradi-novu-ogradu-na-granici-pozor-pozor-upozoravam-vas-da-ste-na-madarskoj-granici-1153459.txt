Na južnoj mađarskoj granici sa Srbijom počinje se nazirati obeshrabrujuća nova ograda, opremljena elektrošokovima za neželjene migrante, senzorima za toplinu, kamerama te zvučnicima iz kojih će se objavljivati poruke na nekoliko jezika. Mađarska je na vrhuncu migrantske krize 2015. bila glavna ruta za stotine tisuća migranata koji su krenuli prema zapadnoj Europi. Ubrzano podignuta bodljikava žica i strogi novi zakoni smanjili su te dolaske na minimum, no Budimpešta ne želi više riskirati. "Pozor, pozor. Upozoravam vas da ste na mađarskoj granici", čuje se iz zvučnika na novoj barijeri, na engleskom, arapskom i perzijskom jeziku. "Ako oštetite ogradu, ilegalno je pređete ili to pokušate, u Mađarskoj će se to smatrati zločinom. Upozoravamo vas da ne počinite taj zločin. Svoj zahtjev za azilom možete predati u tranzitnoj zoni", dodaje glas iz zvučnika. Takozvane "tranzitne zone" dva su punkta na granici, gdje je legalan ulazak dopušten samo za 10 migranata dnevno. Udruge za ljudska prava tvrde da su one potpuno neadekvatne, čak i potencijalno ilegalne jer stvaraju čepove. Nova, osvijetljena i čelična ograda svakog tko je dotakne pogodit će elektrošokom za koji izvori tvrde da je blag. Između nove i stare granice patrolirat će policija.  Zasad je dovršeno samo 10 kilometara nove barijere, no službenici tvrde kako će ostatak od oko 140 kilometara uz granicu sa Srbijom biti dovršeno za samo dva mjeseca te da će je većinom graditi 700 zatvorenika. Mađarska je vlada u tu svrhu namijenila oko 123 milijuna eura. >> EKSKLUZIVNO Dokumenti koji otkrivaju složnost Hrvatske, Poljske i Mađarske u EU 