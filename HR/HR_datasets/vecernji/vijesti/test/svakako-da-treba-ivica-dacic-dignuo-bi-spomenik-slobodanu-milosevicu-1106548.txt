Predsjednik SPS-a Ivica Dačić i počasni predsjednik Milutin Mrkonjić najavili su da će od države tražiti da Slobodanu Miloševiću podigne spomenik. Dačić je kazao da Srbija ne smije šutjeti o tome da je Milošević na Haaškom sudu, kako tvrdi američki istraživač i novinar Andy Wilcoxon, "oslobođen optužbi za ratne zločine u BiH". – Svi smo znali da Milošević nije kriv. On treba dobiti ulicu i spomenik u Beogradu. Ja ću to zatražiti na njegovu grobu za njegov rođendan 20. kolovoza – kazao je Mrkonjić za Kurir. S njegovom idejom slaže se i Ivica Dačić, potpredsjednik Vlade Srbije. Na pitanje treba li Miloševiću podignuti spomenik, Dačić je odgovorio: – Svakako da treba. Podržavam ideju, a o svemu ostalom treba razgovarati. >> Američki autori: Presudom Karadžiću ICTY oslobodio Miloševića optužbi za zločine u BiH 