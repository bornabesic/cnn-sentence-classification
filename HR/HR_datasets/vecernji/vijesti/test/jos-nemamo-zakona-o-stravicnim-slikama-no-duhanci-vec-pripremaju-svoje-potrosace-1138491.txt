Dizajn ambalaže uskoro drugačiji, ali će okus ostati isti, poruke su iz kutija nekih brendova cigareta na našem tržištu kojima dio duhanske industrije ovih dana “priprema” svoje potrošače na stravične slike koje će na kutijama osvanuti najkasnije 20. svibnja iduće godine. Šokantne fotografije posljedica pušenja i upozorenja o štetnosti duhana na kutijama propisuje nova EU Direktiva o duhanskim proizvodima, koju je i Hrvatska već morala prilagoditi svom nacionalnom zakonodavstvu. Kombinirana zdravstvena upozorenja od toga bi datuma na svim kutijicama morala zauzimati 65% površine, a dok se duhanci pripremaju, i BAT je u TDR u tu svrhu uložio znatna sredstva, hrvatski zakon koji bi sve to objasnio te regulirao i status e-cigareta na domaćem tržištu još nije donesen. Rok je bio 20. svibnja ove godine, EK-a nam je početkom ovoga mjeseca zaprijetila i prijavom Europskom sudu pravde. Rok za prilagodbu, koji su Hrvatska i ostale članice dobili 8. je veljače 2017., nakon čega nam, prijeti plaćanje visokih kazni.      >> Škotska zabranila pušenje u automobilu s djecom >> Država želi zabraniti pušenje i na terasi 