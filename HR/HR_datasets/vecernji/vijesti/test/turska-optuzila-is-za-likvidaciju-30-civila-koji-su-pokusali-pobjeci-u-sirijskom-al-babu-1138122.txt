Turska vojska optužila je Islamsku državu (IS) za likvidaciju 30 civila koji su pokušali pobjeći iz Al-Baba, džihadističkog uporišta na sjeveru Sirije kojeg se Ankara želi dočepati pod svaku cijenu. "Najmanje 30 civila koji su pokušali pobjeći iz Al-Baba ubijeno je u napadu IS-a", priopćio je glavni stožer turske vojske. Sirijska oporba, potpomognuta turskom vojskom, već više tjedana pokušava osvojiti Al-Bab, ali nailazi na snažan otpor. Turski predsjednik Recep Tayyip Erdogan u subotu je rekao da je bitka za Al-Bab "skoro gotova". Ponovio je da se turske snage kreću prema gradu Minbeju, na istoku, gdje se nalaze kurdske milicije koje u borbi protiv IS-a podržava SAD. >>'Rusima Sirija služi za vojnu vježbu, koriste oružje koje nije potrebno' 