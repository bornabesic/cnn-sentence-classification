Venezuelski predsjednik Nicolas Maduro jučer je produljio izvanredne mjere u ekonomski posrnuloj južnoameričkoj državi za 60 dana.    Od sredine siječnja na snazi su mjere ograničenja za prodaju hrane i drugih potrepština. Vlada želi izbjeći da parlament, u kojemu je oporba u većini, poduzme mjere i smanji socijalna davanja zbog naglog pada prihoda od izvoza nafte. Naftom bogata zemlja suočena je s ekonomskom propašću zbog pada cijena nafte na svjetskim tržištima. Dugove jedva može vraćati a uvedena su i ograničenja u distribuciji struje stanovništvu. Za subotu su najavljeni oporbeni prosvjedi velikih razmjera u Caracasu. Maduro tvrdi da su cijene nafte na svjetskim tržištima pale zbog zavjere zemalja OPEC-a i SAD-a koji ga žele svrgnuti s vlasti izazivanjem ekonomske krize u zemlji. Američka obavještajna služba procjenjuje da je porastao rizik od ekonomskog i političkog kolapsa zemlje i predviđaju da Maduro vjerojatno neće dovršiti mandat. Oporba u Venezueli želi na referendumu svrgnuti Madura.  U zemlji zbog krize nedostaje hrane i medicinskih potrepština, često nema struje, učestale su pljačke i stanovništvo je suočeno s galopirajućom inflacijom. >> U kaosu završava pokus koji  su hvalili ljevičari diljem svijeta 