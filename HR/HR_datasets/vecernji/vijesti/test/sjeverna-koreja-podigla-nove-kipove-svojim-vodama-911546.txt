Sjeverna Koreja od jučer ima dva nova kipa. Na svečanosti pred brojnim državnicima i građanima s cvijećem, kako to inače biva na državnim ceremonijama u toj zemlji, otkriveni su kipovi pokojnih vođa Kim il Sunga i Kim Jong Ila. Kipovi su svečano otkriveni u gradu Wonsanu, piše The Wall Street Journal. Prvi kip Kim il Sunga otkriven je 1948., u godini osnivanja Sjeverne Koreje kada je vođi bilo samo 36 godina. Glavni kip visok 23 metra Kim il Sunga postavljen je u Pjongjangu 1972. povodom njegovog 60. rođendana, a slični kipovi osvanuli su u još 70 gradova diljem zemlje. 