Situacija na korejskom poluotoku najkritičnija je i najuzavrelija još otkad su sredinom 1950-ih utihnuli topovi između Sjevera i Juga. Diktator Kim Jong-un zapovjedio je deportaciju 600.000 stanovnika Pyongyanga, odnosno četvrtine stanovništva glavnog grada Sjeverne Koreje. Razlog – smanjenje populacije na broj koji mogu primiti atomska skloništa Pyongyanga! Prema Seoulu 13.000 cijevi Nije poznato kamo će ovih 600 tisuća ljudi biti prinudno iseljeno, no na popisu za iseljenje su ljudi koji imaju kriminalne dosjee, članovi obitelji ljudi koji su prebjegli u Južnu Koreju, obitelji zatočenih u sjevernokorejskim gulazima, obitelji kriminalaca koji su uhićeni zbog krivotvorenja novca...   Američki nosač zrakoplova USS Carl Vinson približava se obalama korejskog poluotoka, a Trump najavljuje da više neće tolerirati Kimove provokacije. Obavještajne službe kažu da je Kim uveo nuklearnu napravu u podzemni testni poligon, čija bi detonacija, mogla pokrenuti američki udar. Strahuje se da bi Pyongyang mogao iskoristiti sutrašnju proslavu 105. godišnjice rođenja Kima Il-sunga, utemeljitelja sjevernokorejskog komunističkog režima i djeda današnjeg vođe kao povod za svoj šesti nuklearni pokus. Najveća kolateralna žrtva mogućeg sukoba Trumpa i Kima mogla bi biti Južna Koreja. Seul se nalazi samo 30-ak kilometara od demilitarizirane zone, a na njega je usmjereno 13 tisuća artiljerijskih cijevi. Nesagledive posljedice Salve ovih teških topova mogu u manje od sat vremena, koliko bi bilo potrebno američkim i južnokorejskim postrojbama da neutraliziraju topničke položaje sjevera, potpuno uništiti grad i ubiti stotine tisuća ljudi.  >> Google otkriva zabrinjavajuće podatke: Sprema li se 3. svjetski rat? 