U pucnjavi koja se kasno u nedjelju navečer dogodila na sveučilištu u Arkansasu ubijeno je dvoje studenata, a treća je osoba ranjena, objavila je policija. Pucnjava se dogodila u muškoj spavaonici, u blizini studentske policijske stanice. Policija je objavila da je privedena jedna osoba.   Jedan je student preminuo na licu mjesta, a drugi je preminuo u bolnici. Treća ranjena osoba nije student na sveučilištu. Kampus je zatvoren i sva predavanja za ponedjeljak su otkazana. Policija još ne zna što je motiv pucnjave i ubojstava. (mp) 