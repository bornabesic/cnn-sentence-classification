Ministar zdravstva Milan Kujundžić izjavio je u četvrtak da porezna reforma nije još u cijelosti definirana, tako da još nije poznato hoće li rasti PDV na lijekove i ortopedska pomagala. Kujundžić je novinarima, uoči sjednice Vlade, odbio potvrditi da su se partneri u Vladi usuglasili oko zadržavanja povlaštene stope PDV-a od pet posto na lijekove, kako je to jutros  izjavio predsjednik Hrvatskog sabora i Mosta Božo Petrov.  – Ne znam što je rekao Petrov. Nije ništa dogovoreno, danas se dogovaramo – odgovorio je Kujundžić upitan o usuglašavanju HDZ-a i Mosta oko porezne reforme. Istaknuo je kako se tek rade projekcije što bi značio porast PDV-a s 5 na 12 posto za lijekove i potrošni medicinski materijal i koliko bi to povećalo troškove u zdravstvu. – Moramo uvažiti činjenicu da treba provesti poreznu reformu, no pritom moramo razgovarati i o brojevima i reperkusijama, odnosno da bi porast PDV-a s 5 na 12 posto na lijekove i potrošni medicinski materijal osjetno poskupio cijenu zdravstvenih usluga – rekao je Kujundžić. >> Kujundžić: Nisam nikada rekao kažnjavanje, ali uistinu ćemo morati na neki način upozoriti pacijente 