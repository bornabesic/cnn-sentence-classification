Uoči dolaska u Hrvatsku, a povodom obilježavanja Mjeseca borbe protiv raka dojke, Acibadem, turska grupacija 21 bolnice pridružio se senzibiliziranju javnosti tijekom listopada o novim mogućnostima liječenja raka dojke u svojim klinikama. Osigurali su besplatno drugo mišljenje za žene s rakom dojke svojih vodećih liječnika. Bolnica Acibadem Maslak u Istanbulu radi s intraoperativnim linearnim akceleratorom, koji daje visoke doze zračenja jednokratno izravno u područje zahvaćeno tumorom, dok je pacijentica još na operacijskom stolu. Zračenje ovim uređajem obavlja se samo jednom, prioperaciji, te se ciljano uništavaju tumorske stanice ne oštećujući okolno tkivo. Bolesnice ne moraju dolaziti na dodatno zračenje koje najčešče traje od pet do sedam tjedana. Hrvatska još uvijek nema Intraoperativni linerani akcelerator, uređaj vrijedan 4,5 milijuna kuna, pa se metoda jednokratnog zračenja raka dojke ne primjenjuje u hrvatskim bolnicama. Kod bolesnica s rakom dojke, radioterapiju je moguće obaviti primjenom samo jedne doze zračenja – metodom Intraoperativne radioterapije (IORT) tijekom same operacije. Nakon što se operativnim zahvatom ukloni tumor s dojke, na područje zahvaćeno tumorom postavlja se uređaj s posebnim aplikatorom. Nakon neophodnih izračuna, visoka doza radijacije se primjenjuje samo na tom području, čime se zračenje lokalizira i štiti zdravo tkivo. Za primjenu jedne doze zračenja putem Intraoperativne radioterapije (IORT) upotrebljava se linijski akcelerator, jednako kao i kod tradicionalne radioterapije, uz dodatak posebnog aplikatora. Ova se metoda koristi u operacijskoj sali, primjenom sigurnog prenosivog uređaja koji djeluje linearno i akcelerirano, proizvodi energiju elektrona, ali osoblje ne mora koristiti jaku zaštitu kao što je to slučaj kod tradicionalnih linearnih akceleratora. "Uz kirurški tim koji izvodi operaciju, u operacijskoj dvorani prisutni su specijalist radijacijske onkologije i medicinski fizičar. Na taj se način radioterapija provodi istovremeno s operativnim zahvatom. Značajna prednost za pacijenticu, među ostalim, je i činjenica da nije potrebno čekati da rana zacijeli ili svakoga dana dolaziti u bolnicu na radioterapiju. Osim što zračenje ne oštećuje okolno tkivo, na ovaj se način bitno skraćuje i ukupno trajanje liječenja“ – objasnila je prof. dr. Nuran Beşe iz Acibadem Maslak bolnice u Istanbulu. Iako sve prihvaćenija primjena jedne doze ili metoda dodatnog zračenja samo tumora, a ne cijele dojke, ipak liječenje jednom dozom zračenja nije primjenjivo za sve pacijentice, upozorila je prof. dr. Beşe. Odluku o tome je li za pojedinu pacijenticu prikladna metoda jedne doze moraju donijeti radijacijski onkolog, kirurg i patolog. Važnu ulogu, nastavila je, pri odluci imaju dob pacijentice, veličina tumora te njegova ostala patološka svojstva. Pacijentice mlađe od 50-60 godina najčešće se ne smatraju idealnim kandidatima za primjenu samo jedne doze zračenja. Kod tih je pacijentica najčešće nužno primijeniti tzv. adjuvantno zračenje cijele dojke tradicionalnom metodom, a potom slijedi operacija i dodatno zračenje na područje zahvaćeno tumorom. Zahvaljujući metodi IORT, dodatno zračenje također se primjenjuje u jednoj dozi za vrijeme operacije. Metoda dodatnog zračenja primjenjuje se i na području oko bradavice kod pacijentica kojima je potrebno odstraniti cijelu dojku, ne dirajući bradavice i okolno područja iz estetskih razloga. U tom slučaju, na bradavicu i tkivo ispod nje primjenjuje se jedna doza zračenja metodom IORT kako bi se umanjio rizik ponovnog pojavljivanja. Uz tradicionalno, u Centru za zdravlje dojki u bolnici Acıbadem Maslak provodi se jednokratno i dodatno zračenje, a žene s rakom dojke iz Hrvatske sve informacije i drugo mišljenje mogu dobiti putem email adrese international@acibadem.com.tr gdje mogu poslati upit na hrvatskom jeziku, a povijest bolesti prevedenu na engleski. Acibademove zdravstvene usluge, osim u Turskoj, dostupne su i u Nizomskoj, Bugarskoj, Srbiji, BiH, Crnoj Gori i Makedoniji. >> Nova metoda zračenja raka dojke, terapija je ciljana odnosno poštedna i jednokratna >> Jeste li znali da svaka deseta žena u Hrvatskoj oboli od raka dojke? Možda je poznajete 