Veteran Drugog svjetskog rata, 101-godišnji Bryson William Verdun Hayes postao je najstarija osoba na svijetu koja je izvela skok padobranom. Verdun Hayes je tandemski skok izveo s članovima svoje obitelji na aerodromu u Honitonu, na jugozapadu Engleske. S njima su skok izveli i Hayesov sin, unuk, praunuk i šukununuk.   Hayes je ovim skokom, napunivši 101 godinu i 38 dana, oborio i Guinnessov svjetski rekord koji je postavljen 2013. godine kada je skočio, također, jedan veteran sa 101 godinom i tri dana. Hayes je rekao da je želio skočiti padobranom i kada je imao 90 godina, ali da ga je spriječila, sada pokojna supruga. Prvi put je skočio prošle godine, kada je imao 100 godina. Hayes je služio u britanskoj armiji u Drugom svjetskom ratu, a odlikovan je Francuskom legijom časti zbog svog herojstva.       