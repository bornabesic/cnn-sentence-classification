Cijene naftnih derivata bit će veće za 7 lipa. Po prosječnom spremniku od 50 litara - izdvajat će se 3 i pol kune više.  Skuplje će proći kamioni. Sa 70 kuna po spremniku, pa prijevoznicima nije svejedno. ''Mi ne možemo podići cijene i opet smo osuđeni na rad koji nas ne vodi u bolje nego na gore'', rekao je Goran Jozing, autoprijevoznik za Dnevnik Nove TV. A na ruku im ne ide ni moguće poskupljenje cestarine. Za ovo poskupljenje kriv je OPEC. Odlučili su smanjiti proizvodnju nafte. Ali drastično poskupljenje, naši stručnjaci ne očekuju. ''Druga je stvar domaće tržište gdje svaka mala reakcija u pravcu poskupljenja je dobrodošla, a svaka mala reakcija u pravcu pojeftinjenja se nastoji minorizirati'', rekao je Igor Dekanić s Rudarsko geološkog naftnog fakulteta. > > Novcem od trošarina za ceste žele krpati državni proračun 