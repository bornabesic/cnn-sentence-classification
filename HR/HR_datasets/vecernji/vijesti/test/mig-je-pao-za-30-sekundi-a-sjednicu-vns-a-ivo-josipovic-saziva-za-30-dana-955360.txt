Pad MiG-a 21 HRZ-a pokrenuo je i mogućnost da se na jednom važnom pitanju u RH pokuša postignuti politički konsenzus. HDZ nije reagirao samo kritikom, nego je predsjednik Odbora HDZ-a za nacionalnu sigurnost Damir Krstičević vladajućima poručio da je "krajnje vrijeme da i vlast i oporba i struka sjednu za stol i postignu konsenzus o modelu zaštite suvereniteta... te financijskim sredstvima kojima ćemo to realizirati". Odgovora iz Vlade nije bilo, no uključio se predsjednik RH Ivo Josipović te najavio održavanje sjednica Vijeća za obranu početkom rujna. – U pripremi sjednice Vijeća pozvat ću i šefove oporbenih stranaka da čujem kako oni vide budućnost našeg zrakoplovstva – objasnio je. Premda u HDZ-u žele razgovor o cijeloj strategiji nacionalne obrane, ne samo stanja u HRZ-u, reagiraju pozitivno: "Drago nam je što je predsjednik Josipović prihvatio našu inicijativu o potrebi postizanja konsenzusa o budućnosti HRZ-a te općenito zaštiti suvereniteta i teritorijalnog integriteta RH", reagirao je Krstičević. No u HDZ-u drže da sve ide presporo. – Nije mi jasno zašto je predsjednik odlučio sazvati sjednicu Vijeća za nacionalnu sigurnost i Vijeće za obranu tek u rujnu, a ne odmah nakon pada MiG-a? Zrakoplov je pao za 30 sekundi, a vrhovni zapovjednik 30 dana odgađa početak rasprave o tako važnom pitanju – upozorava Krstičević. >>Poslušajte snimku razgovora kontrole leta i pilota MIG-a! >>Kolinda Grabar Kitarović: Pad aviona poziv je na buđenje >>Ova fotografija je dokaz: Pilotu i na drugom MiG-u istoga dana blokirao kotač! >>Pogledajte snimku slijetanja neispravnog MiG-a u Zemuniku 