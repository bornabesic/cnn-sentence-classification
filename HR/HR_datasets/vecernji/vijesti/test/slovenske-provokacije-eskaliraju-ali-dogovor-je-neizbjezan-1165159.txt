Čekamo kako će se sve završiti.” Tako nam govore velika imena međunarodnog prava, neki od njih i suci na Arbitražnom sudu u Haagu. A onda ćemo, povjerilo nam ih se nekoliko, i to prilično uzbuđeno, napisati rad o hrvatsko-slovenskom slučaju arbitraže i reperkusijama na međunarodno pravo. Jer Hrvatska je pri izlasku iz arbitraže krenula dosad nepoznatim putem, kao što su i cijeli slučaj kontaminirane arbitraže i daljnji koraci suda, dosad nezabilježeni. Famozni članak 60. Bečke konvencije na koji se poziva Hrvatska pri raskidanju sporazuma o arbitraži apsolutno nikad nije aktiviran pa ne postoji ni presedan na koji se države mogu pozvati. Umjesto njegove aktivacije, države su jednostrano prekidale sporazume. Ni on ne propisuje konačno rješenje – ma koliko to slovenska strana željela, tražeći razloga da Hrvatsku ostavi u procesu. Mehanizam aktivacije članka 60., ako jedna strana ima prigovor, vodi se poveljom UN-a koja pak kaže da stranke “moraju prije svega tražiti rješenje s pomoću pregovora”. Države se u roku od godinu dana mogu pokušati dogovoriti o načinu mirnog rješavanja spora. Hrvatska je službeno pozvala Sloveniju na razgovor, što je Slovenija odbila. U finalnoj fazi pred UN-om, glavni tajnik može imenovati miritelje koji pokušavaju s državama naći rješenje. Sankcija nema. Nakon završetka procesa mirenja, posrednici pišu tek preporuke radi mirnog rješavanja toga spora, koje nisu obvezujuće. UN tako ne daje “dozvolu” za prekid sporazuma. U svakom slučaju – Hrvatska i Slovenija morat će kad-tad sjesti i dogovoriti rješenje. Bilo da je riječ o razgraničenju, gužvama ili nečemu trećem. Apsolutno bi bilo nepotrebno i opasno da se slovenske provokacije – a, ruku na srce, njih ima, od najave blokade turista, preko razvlačenja žice na hrvatskom teritoriju do gužvi koje su neminovno povezane s pritiskom na Hrvatsku iz Ljubljane, koje Hrvatska naizgled ignorira, ali ih dokumentira, dok diplomacija radi svoj posao – eskaliraju. Tek tad će UN i međunarodna zajednica imati što reći. > > Odlukom suda vjerojatno ni Slovenija ni Hrvatska neće biti zadovoljne > > Junckera će u Ljubljani slovenski dužnosnici pitati o arbitraži i teranu 