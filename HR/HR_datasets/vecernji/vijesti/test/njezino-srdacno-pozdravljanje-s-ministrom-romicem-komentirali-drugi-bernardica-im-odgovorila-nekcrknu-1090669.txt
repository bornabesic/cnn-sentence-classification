Kazavši "Nek crknu",  ministrica Bernardica Juretić uzvratila je na primjedbu da će neki biti ljubomorni na njezino srdačno pozdravljanje s ministrom Davorom Romićem, s kojim je otprije u prijateljskim odnosima. Objašnjenje je to koje smo dobili u njezinu uredu. Je li pritom mislila općenito tek na mušku ljubomoru ili na stranačku, s obzirom na to da je ministar Romić član Mosta, nisu precizirali, tek dvosmisleno uzvrativši da je vjerojatno mislila "i jedno i drugo". Ministričine su riječi čuli novinari  na izlasku iz Banskih dvora danas nakon  sjednice Vlade, a njezin susret s ministrom Romićem snimila je i kamera RTL televizije. Više medija javilo je kako je ministrica socijalne politike i mladih prišla kolegi ministru Davoru Romiću te se s njim srdačno pozdravila i poljubila, a nakon toga čuli su iz njezinih usta: "Nek' crknu!". S obzirom na napetu političku situaciju, postavilo se pitanje kome je upućena ministričina opaska – kolegama političarima ili novinarima koji su je pratili u stopu, a s obzirom na njezinu povijest časne sestre, mnogima su te riječi zvučale grubo i neprimjereno.  >> Ministrica Juretić: Već ovaj tjedan osnivamo upravu za demografiju 