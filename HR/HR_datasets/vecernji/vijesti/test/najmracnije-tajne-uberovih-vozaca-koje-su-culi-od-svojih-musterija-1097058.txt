Uberovi vozači podijelili su svoja iskustva tijekom danonoćnih vožnji. Pomisao da bi netko mogao znati tvoje tajne zapravo je prilično zastrašujuća. Brojnim putnicima zadnja stvar koja je na pameti je ta što su upravo svoje najdublje i najmračnije tajne ostavili na stražnjem dijelu automobila. Jedan vozač svjedočio je ljubavnoj vezi koja se odvijala tijekom vožnje. Ispričao je kako je pokupio jedan mladi par koji je razgovarao o brojnim odlukama za budućnost. Neprestano su govorili da se vole. Poslije se uspostavilo da se radi o tipu koji je lagao ženi da je na službenom putu dok je uživao s ljubavnicom. Povjerila se vozaču  Drugi vozač je ispričao da je saznao da je osoba trudna i prije nego je za to saznala njezina najbolja prijateljica. Vozač je objasnio: – Te dvije djevojke, recimo Ashley i Emily, koje su bile najbolje prijateljice izašle su kako bi proslavile Emilyn rođendan. Trebale su izaći u grad da se zabave, no Emily je rekla da nije baš raspoložena za izlazak i htjela je kući. Ashley se naljutila jer je za svoju prijateljicu htjela učiniti nešto lijepo. Nakon što su se rastale, Emily je objasnila da ona nije htjela ići van jer je trudna, a da njezina prijateljica ne zna. Potreseni od teških životnih priča Neke su vozače tajne putnika prilično uznemirile i duboko dirnule. – Jedne večeri pokupio sam slatku djevojku iz bara. Pitala me jesam li ikada razmišljao o smrti, na što sam odgovorio, da, barem mislim. Tada mu je rekla da ima rak na mozgu. – Rekla mi je da umire, ali da će biti u redu – dodao je vozač. Slavila je svoj odlazak s kolegama na poslu. Rekla im je, ispričao je vozač, da ide u inozemstvo. – Samo nisam im rekla da je taj put u inozemstvo raj – ispričala je. Vozača Ubera to je jako pogodilo, plakao je cijelu noć. Skočit ću s Golden Gatea Vozači pak ostaju pomalo zbunjeni pričama putnika. Ponekad, kažu, moraju glumiti terapeute. Jedan mladić ušao je u vozilo, i govorio da mu je život sra**e, te da sve što radi kako bi bio sretan baš i ne djeluje. – Rekao mi je da gleda video snimke ljudi koji su počinili samoubojstvo i da će otići u San Francisco i potrošiti zadnji novčić na odmor i samo skočiti s mosta Golden Gate kada sve to napravi – napisao je svoja iskustva jedan od vozača, piše Metro.  Neki pak vozači dobiju i prve informacije što se događa u nekim obiteljima. Jedan je ispričao i anegdotu jednog putnika. – Moj prijatelj koji vozi Uber u mome rodnom gradu povezao je neke djevojke. One su razgovarale o planovima za sljedeću jesen, a onda je čovjek odjednom shvatio da zna jednu od njih. Ispalo je da moja mlađa sestra, a on mi je ispričao sve o tome... kreće u Španjolsku – prepričao je je jedan od vozača svoj slučaj. Čudni tipovi s još čudnijim pitanjima Osim razgovora koji čuju ili slušaju od putnika tijekom vožnje, neki vozači tvrde da je taj posao i ponekad zastrašujući. Jedan čovjek, koji je vozio Uber samo jednu noć, rekao je: – To je bio prilično pitom posao dok nisam povezao dva tipa koji su željeli otići u striptiz-klubu. Ispričao je da ga je jedan od njih koji je sjedio na suvozačevom mjestu već na autocesti počeo pitati neobična pitanja.  – Nakon nekoliko minuta on je počeo govoriti sr**a poput 'što bi učinili ako bi netko zgrabio volan i zaletio se preko srednje trake i jeste li ikada razmišljali o tome što bi se dogodilo ako bi vas netko tko je na stražnjem sjedalu pokušao zadaviti dok vozite? Pokušavao je vozač izvući se iz te njihove priče, i jedva je čekao da ih ostavi u klubu. Nikada više nije vozio Uber. 