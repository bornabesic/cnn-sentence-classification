Premijer Andrej Plenković izjavio je da ne vidi nikakav problem u nezadovoljstvu dijela HDZ-ovih birača koji javno poručuju da se osjećaju izdanima zbog toga što Zlatko Hasanbegović nije izabran za člana nove Vlade.  – Vrlo sam jasno rekao da je na mandataru da izabere ministre. Kolega Hasanbegović je zastupnik u Hrvatskom saboru, ostvario je respektabilan rezultat i imat će svoj prostor za djelovanje. Ja u biti ne vidim nikakav problem u tome – rekao je Plenković odgovarajući na pitanje novinara u Bruxellesu nakon prvog dana sastanka Europskog vijeća, o tome kako doživljava kritike HDZ-ovih članova, birača i simpatizera koji izražavaju nezadovoljstvo na društvenim mrežama. Neki ondje objavljuju fotografije prerezanih članskih iskaznica HDZ-a, drugi nazivaju neimenovanje Hasanbegovića izdajom i otvoreno kritiziraju Plenkovića zbog takve odluke.  U Bruxellesu, odakle se vraća u Zagreb u petak poslijepodne, Plenković je novinarima komentirao i ulogu ministra bez portfelja Gorana Marića. Hoće li dobiti ministarstvo ili ne? – Gospodin Marić je ministar u Vladi, zadužen za koordinaciju rada središnjih državnih ureda i agencija. Jedan od tih ureda je DUUDI. To su vrlo ozbiljne zadaće. Želimo najprije temeljito snimiti stanje, vidjeti kako kvalitetno koordinirati rad svih tih ureda i agencija – rekao je premijer Plenković i naglasio da je riječ o koordinaciji, a ne o vođenju ministarstva.  >> Plenković: Ministar Barišić je čovjek koji ima sve referencije da radi ovaj posao >> Tko je Andrej Plenković? Njegova rečenica bila je verbalna i politička pljuska tadašnjem predsjedniku HDZ-a Hrvatski premijer i predsjednik HDZ-a Andrej Plenković ponovio je u petak da će se njegova stranka financirati zakonito, transparentno i odgovorno. „Što se tiče političkog utjecaja i financiranje političkih stranaka, ja sam to rekao prije 120 dana: dok sam ja na čelu HDZ-a, stranka će se financirati zakonito, transparentno i odgovorno, a to radimo sve ovo vrijeme i to će se vidjeti u izvješću koje smo predali DIP-u“, rekao je Plenković odgovarajući na pitanje novinara o navodima da je ranije izrada izbornog programa HDZ-a financiran ruskim kapitalom.   Plenković je u Bruxellesu po prvi put sudjelovao na summitu EU-a na kojem su glavne teme bile migracije, odnosi s Rusijom i trgovačka politika EU-a. (H) 