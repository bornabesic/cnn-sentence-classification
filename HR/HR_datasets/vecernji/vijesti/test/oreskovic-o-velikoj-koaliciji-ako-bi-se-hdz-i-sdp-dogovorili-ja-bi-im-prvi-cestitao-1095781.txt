Opozvani premijer Tihomir Orešković vratio se u Hrvatsku nakon summita EU čelnika u Bruxellesu na kojem se raspravljalo o izlasku Velike Britanije iz EU. -Premijer Cameron borio se da će Velika Britanija ostati u EU, ali vidimo to je demokracija. Narod je odlučio sa nisu za Europu i tu smo di jesmo. Ovo je jedan politički tsunami. Nitko nije očekivao da će Velika Britanija donijeti takvu odluku. I sam premijer Cameron rekao je da nisu bili spremni na ovu situaciju- kazao je Orešković gostujući u emisiji RTL Danas. Situacija koja trenutno vlada Europom, smatra Orešković, sa sobom nosi tri glavne poruke kojih bi se trebali pridržavati predstavnici vlasti u svim državama.  -Kao prvo svi se trebamo čuti s građanima, što oni misle i koje su promjene koje bi oni htjeli vidjeti. Drugo jasno je da tu nismo dovoljno dobro komunicirali. Europska unija jedan je prekrasan projekt, ali mislim da se tu stvorio jedan vakuum koji su iskoristili oni koji su bili protiv EU i time su poslali neke negativne poruke. Tu se trebamo ujediniti i početi slati pozitivne poruke o tome zašto EU ima smisla i u kojem ćemo smjeru ići u budućnosti- pojasnio je Orešković. Treća poruka vezana je uz funkcioniranje Europske komisije. -Trebamo naći balans između onoga što treba ispuniti EK i što treba ispuniti svaka članica EU- dodao je Orešković koji smatra da Brexit neće imati veliki utjecaj na naše obveznice kap ni na našu situaciji. Osvrnuo se Orešković i na predstojeće prijevremene izbore i spekulacije o velikoj koaliciji HDZ-a i SDP-a. -Volio bih čuti koje su to međunarodne institucije i agencije koje su za tu veliku koalicijuMislim da su tu više neki lokalni interes. Moj prvi dan u Saboru 13 sati teme su bile ustaše, komunisti i partizani. Ako bi se HDZ i SDP dogovorili ja bi im prvi čestitao- kazao je premijer tehničke vlade.  Ipak kao bolje rješenje smatra formiranje nove stranke i novih ideja koje neće biti ni lijevo ni desno. - Isto tako bih rekao da kad sam bio u Bruxellesu, imao sam razgovor sa slovenskim premijerom Mirom Cerarom i kad sam njega pitao kako je formirao novu stranku, poruka je bila jasna - ovi koji su već bili lijevi ili desni nisu možda bili nešto novo, onda je on formirao novu stranku. Mislim da je u svakoj demokraciji zdravo da dođu i formiraju se nove stranke i da nove ideje dođu na tržište- izjavio je Orešković. Što se tiče suradnje s vodećim političkim opcijama na nadolazećim izborima, Orešković je kazao da odluku o tome kome će se prikloniti još nije donio. -Sve opcije još su na stolu-zaključio je Orešković.  >>Orešković: Britanci ne mogu imati i ovce i novce. Merkel: Ne vidim mogućnost za preokret 