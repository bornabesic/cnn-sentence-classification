        Požar koji je na mercedesu ML500 u vlasništvu Ivice Papeša (71) planuo u ponedjeljak popodne i na vozilu prouzročio štetu od 110.000 kuna podmetnuo je nepoznati počinitelj koji je donji dio automobila polio benzinom i zatim ga zapalio. Terenac je u tom trenutku bio parkiran u Brkljačićevoj ulici na zagrebačkom Maksimiru, a vlasnik je u to vrijeme igrao nogomet na obližnjem igralištu. Zanimljivo je kako je to drugi put u tek nešto više od mjesec dana da je gorjela Papešova imovina, jer je 13. rujna netko zapalio i svlačionice njegove nogometne škole. Taj nekadašnji direktor u Dinamu, nogometni menadžer i bivši suvlasnik diskoteke Best također je i jedan od ključnih svjedoka u istrazi protiv Georga Gavrilovića optuženog za ratno profiterstvo.     >>  Bivšem gazdi Besta zapalili svlačionicu nogometne škole 