Predsjednik HNS-a Ivan Vrdoljak smatra da je najnoviji sukob u vladajućoj koaliciji, slučaj ministra Kovačića, zoran prikaz nesnošljivosti u odnosima HDZ-a i Mosta, izvijestili su iz HNS-a.  - Titanik Vlada ne pronalazi vrijeme za rješavanje ključnih problema hrvatskog društva, poput reforme obrazovanja, problema s plinom ili otkupa INA-e. Slučaj Kovačić još jednom pokazuje da su postali taoci lokalnih izbora. Ljude stvarno ne zanimaju međusobni sukobi političara i njihovih ega - kazao je Vrdoljak te dodao kako Vlada odgovara "za četiri i pol milijuna života ljudi koji vole ovu zemlju i koji jako ne vole da se vladajući bave međusobnim optužbama i time tko je na koga ljut, i da se ponašaju poput razmažene djece. U HNS-u smatraju da HDZ i Most ne "igraju za isti tim" i dobrobit Hrvatske te da će se njihova "Titanik Vlada prije ili kasnije zabiti u santu leda". >>Kovačić: Nisam došao da bih lovio vještice i kidao glave nepodobnim službenicama >>Tko su pravnice zbog kojih je Kovačić navodno prijetio ostavkom? >>Petrov: Kovačić ima podršku Plenkovića i Mosta. Đakić je ostao sam u neargumentiranom prozivanju 