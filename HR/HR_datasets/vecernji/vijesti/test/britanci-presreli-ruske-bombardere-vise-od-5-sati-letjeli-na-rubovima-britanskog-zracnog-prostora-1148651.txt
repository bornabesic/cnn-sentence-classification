Zrakoplovi britanskog RAF-a presreli su ruske bombardere koji su više od pet sati letjeli na rubovima britanskog zračnog prostora. Kako piše Independent, zrakoplovi Tu-160 ušli su u britansko područje interesa sa sjeveroistoka oko 10 sati ujutro jučer i letjeli između otoka Shetland i Faroe, pa uz zapadnu obalu Irske i preko Biskajskog zaljeva. Presretanje su preuzeli francuski i španjolski zrakoplovi, ali su se ruski bombarderi okrenuli prema Rusiji. Iz RAF-a su potvrdili da su njihovi zrakoplovi Typhoon nadzirali ruske zrakoplove dok su bili na britanskom području interesa, ali su naglasili da ruski zrakoplovi ni u jednom trenutku nisu ušli u njihov zračni prostor. >> Putnik stvarao probleme: Britanske zračne snage ispratile pakistanski zrakoplov do Londona >> Ruski bombarderi prišli britanskom zračnom prostoru, ispratio ih RAF 