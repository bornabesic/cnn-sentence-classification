Ne razriješe li se ratni sukobi u Siriji, Sjedinjene Američke Države i Rusija mogle bi prouzročiti početak trećeg svjetskog rata, upozorila je Turska. U porastu su napetosti između Washingtona i Moskve. Prošli tjedan SAD i Ujedinjeno Kraljevstvo upozorili su Ruse i njihove saveznike, odnosno sirijsku vladu da će uvesti tzv. ekonomske sankcije nastavi li se bombardiranje opkoljenog Alepa.  "Prijetnje bez presedana" U nedjelju je pak Rusija osudila Washington da koristi "prijetnje bez presedana", aludirajući pritom na najavljivani cyber napad Obamine administracije. Prijetnja je uslijedila nakon što su optužili Moskvu da je hakirala računala koja pripadaju američkim političkim organizacijama. Među ostalim, otkriveno je tisuće mailova starijih članova Demokratskog Nacionalnog odbora (DNC) u kojima se spominju načini uništenja predsjedničke kandidature Bernieja Sandersa. Objavljeni su i detalji putovnice Michelle Obame i ostale povjerljive informacije o zaposlenicima u Bijeloj kući.  – Neka bude jasno da će, ako se ovaj asimetrični rat između Amerike i Rusije nastavi, doći do kritične točke poslije koje slijedi rat – poručio je Numan Kurtulmuş, zamjenik turskog premijera, navodi Independent. Početkom listopada ruske novine upozorile su da Vladimir Putin igra "začuđujuće riskantnu igru". Tabloid Moskovsky Komsomolets poručio je da bi stanje u Siriji moglo izazvati izravni vojni sukob između zemalja, i to sličnih razmjera kao za vrijeme hladnog rata 1962. godine. Naime, tada je tijekom kubanske krize zabilježen vrhunac hladnog rata. Sukob između SAD-a i tadašnjeg SSSR-a umalo je izazvao početak nuklearnog rata.  >> Zabrana svih vrsta okupljanja i manifestacija na javnim mjestima u Ankari 