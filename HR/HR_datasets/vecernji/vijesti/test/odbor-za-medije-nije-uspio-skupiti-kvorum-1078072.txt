Saborski Odbor za informiranje, informatizaciju i medije nije u četvrtak uspio skupiti dovoljan broj članova, pa nije raspravio Izvješće povjerenice za informiranje o primjeni Zakona o pravu na pristup informacijama u prošloj godini.  Na žalost, nemamo kvoruma, konstatirao je predsjednik Odbora Andrija Mikulić (HDZ) nakon što je na sjednicu došlo samo pet od 13 članova.  Od sedam članova vladajuće koalicije došla su četvorica, HDZ-ovi Mikulić i Žarko Tušek, Mostov Mario Klobučić i Darinko Kosor (HSLS).  Od pet oporbenih članova došao je samo Davor Bernardić (SDP), a nije bilo ni zastupnika romske manjine Veljka Kajtazija.  Povjerenica Anamarija Musa u izvješću navodi da je o provedbi Zakona izvjestilo 4539 od ukupno 5940 tijela javne vlasti koja su to bila dužna učiniti. Petina tijela, njih oko 1300 nije imenovalo službenika za informiranje. Iako je općenito povećan opseg objavljivanja informacija na internetskim stranicama tijela javne vlasti, Musa upozorava na neujednačenosti u objavljivanju različitih vrsta informacija, što bi trebalo promijeniti. >> Medijske slobode u svijetu pogoršale se 2015., Hrvatska pala za pet mjesta 