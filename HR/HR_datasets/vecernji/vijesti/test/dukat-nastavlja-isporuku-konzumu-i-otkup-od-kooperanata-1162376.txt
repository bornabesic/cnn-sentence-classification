Normalizacija poslovnih odnosa s Konzumom rezultat je uspostavljenog dijaloga i povjerenja između dobavljača i vladinog povjerenika Ante Ramljaka koji se tijekom dana sastao s dobavljačima i bankama, kažu u Dukatu. "Vjerujem kako je Vlada novim zakonskim okvirom omogućila stabilizaciju hrvatskog gospodarskog sustava u kojem će banke osigurati priljev novih financijskih sredstava, dok će mjeničnu izloženost dobavljača prema bankama tretirati kao dug sustava Agrokora", rekao je u ponedjeljak za Hinu direktor Dukata Alen Fontana. Dukat će i nadalje otkupljivati sve svježe mlijeko svojih kooperanata te preuzeto mlijeko redovno plaćati u ugovorenim rokovima kako je to bilo i do sada, kaže Fontana. >> Tko je Ante Ramljak – posebni povjerenik za Agrokor >> 'Ni mene ni vas Agrokor nije pitao od koga će uzeti kredit. Jesam li ja tada bio premijer?' 