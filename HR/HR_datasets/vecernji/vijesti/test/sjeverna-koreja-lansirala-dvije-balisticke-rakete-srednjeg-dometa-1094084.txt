Službenici iz Amerike i Južne Koreje potvrdili su da je Sjeverna Koreja u srijedu ujutro lansirala dvije balističke rakete srednjeg dometa. Prva raketa nakon 150 kilometara raspala se u zraku, a druga je preletjela 400 kilometara te je nepoznata uspješnost njezina lansiranja. Sumnja se da su oba projektila pala u Japansko more, kako javlja CNN. Nova testiranja, navodno Musudan raketa krše pravila Rezolucije Vijeća sigurnosti Ujedinjenih naroda.  - Planiramo podići zabrinutost Ujedinjenih naroda. Sjevernu Koreju pozivamo da se suzdrži od daljnjeg stvaranja tenzija u regiji te da učine konkretne poteze kako bi ispunili svoje i međunarodne obaveze - zaključuje John Kirby, glasnogovornik Vijeća sigurnosti UN-a. Porasle su i prijetnje za Japan, kako tvrdi ministirca obrane Gen Nakatani. Američki State Department i Pentagon osudili su ispaljivanje raketa, a potez nazvali provokacijom. Inače, rakete Musadan imaju domet veći od 3.000 kilometara, a mogu pogoditi američku bazu na pacifičkom otoku Guam.  >> UN: Čini se da je Sjeverna Koreja ponovno otvorila tvornicu plutonija 