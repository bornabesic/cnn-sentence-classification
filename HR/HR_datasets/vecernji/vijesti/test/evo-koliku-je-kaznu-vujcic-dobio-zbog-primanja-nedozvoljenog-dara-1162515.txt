Povjerenstvo za odlučivanje o sukobu interesa pokreće postupak protiv bivše predsjednice Ustavnog suda Jasne Omejec zbog moguće zlouporabe posebnih prava dužnosnika i to jer je primala dužnosničku plaću u iznosu 20 tisuća kuna neto šest mjeseci po prestanku dužnosti. Naime, pravo na naknadu imaju dužnosnici koji ne nađu novi posao, a Omejec je svoj povratak na Pravni fakultet dogovorila mjesec dana nakon prestanka dužnosti. Međutim s odgodom, odnosno Pravni fakultet odobrio joj je povratak na posao 1. prosinca 2016. godine. Dakle, šest mjeseci nakon što joj je istekao dužnosnički mandat. Povjerenstvo ističe da je prema Zakonu o obvezama i pravima dužnosnika došlo do zlouporabe posebnih prava s obzirom da dužnosnik, nakon prestanka dužnosti, ima pravo na ispatu do dvije plaće ukoliko ima rješenje o povratku na stari posao. Guverner Hrvatske narodne banke Boris Vujčić dobio je kaznu od pet tisuća kuna, koju mora platiti u dva obročna plaćanja, a radi putovanja na konferenciju u austrijski Kitzbuehel u organizaciji UniCredit banke, a koja je u istoj grupaciji kao i Zagrebačka banka i koja mu je djelomično podmirila troškove puta. Povjerenstvo smatra da je Vujčić prekršio Zakon o sprečavanju sukoba interesa jer je primio nedopušten dar. Prilikom ispitivanja Željka Olujića na saborskom odmoru za Ustav kao kandidata za suca Ustavnog suda saborska zastupnica Vesna Pusić povrijedila je, istaknulo je Povjerenstvo, načelo djelovanja. Ona je, prilikom ispitivanja Olujića, optužila da je lagao javno o njenom srednjoškolskom obrazovanju što ga, kazala je tada, diskvalificira kao kandidata za Ustavnog suca. Povjerenstvo smatra da je način na koji je to izvela kompromitirao samu istinitost i da je propustila očuvati nepristranost.  Protiv bivšega ministra kulture Zlatka Hasanbegovića i njegove zamjenice Ane Lederer te ministra unutarnjih poslova Vlahe Orepića protiv kojeg su podnesene dvije anonimne prijave Povjerenstvo je odlučilo da neće pokretati postupke. >> Povjerenstvo za sukob interesa zaprimilo tri prijave protiv Marića zbog slučaja Agrokor >> Filmaši su danas stigmatizirani kao najgori kriminalci i uhljebi koji peru novac i snimaju budalaštine. A to nije točno 