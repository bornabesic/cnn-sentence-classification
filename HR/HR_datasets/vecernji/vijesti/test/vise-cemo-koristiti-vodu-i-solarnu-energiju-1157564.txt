– Energetska strategija bit će gotova tijekom ove godine, velik naglasak u tom dokumentu dat će se kružnoj ekonomiji, a obnovljivi izvori energije zauzet će važnu ulogu – rekao je ministar energetike i zaštite okoliša Slaven Dobrović na okruglom stolu posvećenom tematici energetike i zaštite okoliša. No dodao je kako se takav dokument ne smije kopirati niti brzinski donositi, nego mora biti jedinstven i vezan za našu zemlju, gdje se može, primjerice, jače koristiti voda i solarna energija. – To je kompleksan zadatak koji će obuhvatiti, osim obnovljivih izvora energije, i gospodarenje otpadom, transport, poljoprivredu… nadodao je zastupnik u EU Parlamentu Davor Škrlec. Smanjenje stakleničkih plinova je neupitno, a nije tu riječ samo o koncentraciji CO2 nego i, primjerice, sve prisutnijeg sumpora. Dejan Ljuština iz konzultantske tvrtke PwC rekao je kako se upravo zbog novog smjera svjetske kompanije moderniziraju, a mnogima je država kroz potpore pomogla u proizvodnji novih tehnologija. Škrlec se nadovezao kako to kod nas na žalost nije bio slučaj, a imamo tehnoloških kompanija koje su mogle proizvoditi tehnologiju potrebnu za obnovljive izvore energije.      >> Plenković: Trebamo Hrvatsku obrazovanih ljudi koji će svoje ambicije moći ostvariti u domovini >> Grabar-Kitarović: Nužno je osnovati zasebno Ministarstvo demografske obnove s vrlo širokim ovlastima 