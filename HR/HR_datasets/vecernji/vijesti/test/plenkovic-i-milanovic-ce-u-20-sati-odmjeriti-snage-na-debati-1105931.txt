Unutarnja i vanjska politika, gospodarstvo i financije, zdravstvo i socijalna pitanja, natalitetna politika i obrazovanje te svjetonazorska pitanja bile tema večerašnje debate između Zorana Milanovića (SDP) i Andreja Plenkovića (HDZ). Voditelj debate bio je Mislav Togonal. Ovo je bio prvi javni susret predsjednika dviju najutjecajnijih političkih stranaka u Republici Hrvatskoj nakon više od 13 godina i izazvala je veliko zanimanje javnosti. Tijek debate: ZAVRŠNO OBRAĆANJE Zoran Milanović: Pred nama su izbori, bit će teško, ne želimo dominaciju, želimo uređenu i građansku državu. Nema više velikih mega projekata u infrastrukturi, imamo ceste, naše su, moramo ih platiti. sve dalje ide u obrazovanje. Za vrijeme mandata moje vlade radili smo hrvatske vlakove, u hrvatskim tvornicama, sanirali hrvatska brodogradilišta. Sve što se događa u zadnjih godinu i pol dana je rezultat rada moje Vlade. Mi smo okrenuti isključivo prema budućnosti. Pozvao je ljude da promijene ovu Vladu jer "ona nije dobra". - To svi vide, iz nekog razloga gospodin Plenković ju brani - kazao je Milanović. Andrej Plenković: Drage Hrvatice i Hrvati, državljanke i državljani, mislim da je ova prigoda debate lidera najvećih stranaka lijep demokratski iskorak za našu političku kulturu. Moj angažman kao novog predsjednika HDZ-a usmjeren je da podignemo te standarde, da vratim povjerenje građana u politike HDZ-a. U ove izbore idem s ambicijom da naš program s vrlo kvalitetnim ljudima donese boljitak hrvatskim građanima i društvu. Ne tražim novi početak, tražim politički legitimitet, tražim većinu na izborima, jer želim doprinijeti svima, i onima koji glasaju za HDZ i onima koji glasaju za SDP. Želim izgraditi HDZ koji će kao stranka koja je 1990. bila ključna sada ponuditi biračima kvalitetan put i ostvariti sve ono što smo kao članica EU i NATO-a zaslužili. 32. Velika koalicija Andrej Plenković: Njemački kolege gospodina Milanovića, kad su pristali na veliku koaliciju s CDU-om, već su treći izborni ciklus stalno junior partner. Idemo na izbore da HDZ pobijedi, da dobijemo većinu i stvorimo novu Vladu. Naravno da postoje i teme i situacije oko kojih je potreban nacionalna konsenzus, ali islim da u ovom trenutku velika koalicija nije na dnevnom redu. Zoran Milanović: Ja bi s gospodinom Plenkovićem mogao, s njegovom strankom ne. Bit će teško, HDZ je moćna mašinerija i ja ga respektiram u tom smislu. Velika koalicija po uzoru na Njemačku je nepotrebna i ne možemo to uspoređivati. Andrej Plenković: U ovom trenutku velika koalicija nije potrebna Hrvatskoj. Ako je HDZ moćan, mi ćemo 100 posto pobijediti. Zoran Milanović: Bit će teško, u zadnjih sedam godina kada gledamo ankete, SDP u tim anketama uglavnom ima prednost. A izbor završe kako završe, izgubimo za tisuću glasova... 31. Dogovor Izetbegović-Dodik Zoran Milanović: Ne zanimaju me takvi dogovori, zanima me da EU da poseban tretman Bosni i Hercegovini. Andrej Plenković: Rješenje za ustavni ustroj BiH ne možemo propisati niti mi ni međunarodna zajednica. On mora doći iznutra. Usvojili smo u EP rezoluciju na četiri temeljna pristupa. Pomogli smo im da podnesu zahtjev za članstvo 15. veljače i učine ključni korak. Želimo jedinstvo iseljene Hrvatske i mogućnost glasovanja naših sunarodnjaka u BiH. 30. Izbjeglice Andrej Plenković: Na razini EU smo ojačali ključni problem, zaštita vanjskih granica. Detaljno pratim sve dogovore s Turskom. Mislim da problem nije do kraja riješen, ali je dogovorena suradnja u praksi. Ono što sigurno ne bi napravili je da zbog te situacije imamo praktički zatvorene granice sa susjednom zemljom, napete odnose sa Slovenijom, Mađarskom... Zoran Milanović: Kako smo se nosili tada, s kakvom smo krizom bili suočeni. Kako naši građani nisu vidjeli prognanike, kako smo ih transportirali u našem trošku, a ne da idu preko polja kao u Srbiji. Postupili smo humano, zadovoljan sam kako smo to odradili. 29. Univerzalna jurisdikacija Zoran Milanović: Vrlo jednostavno, moja vlada je prva počela odbijati te optužnice. Isti problem smo imali i s BiH. Milanović je kazao i kako će Srbiji ponuditi da sjednu i dogovore se inače će ih natjerati na blokadu u pregovorima. Andrej Plenković: Drago mi je da je Milanović pohvalio moj rad kao eurozastupnika. Vi kolega Milanović kao bivši diplomat znali ste za našu akciju. Srbija je lobirala, a vi nam kao Vlada niste pomogli, niste učinili ništa. Zoran Milanović: Miro Kovač je trebao biti na sastanku u Bruxellesu i poručiti im da taj zakon ne može proči, a ne da bude na sjednici stranke, rekao je Milanović. Andrej Plenković: Prozivate ministra Kovača koji je za razliku od vas i gospođe Pusić uvrstio među mjerila sve one teme koje uopće niste ni pokušali. To jako dobro znate. HDZ i ja kao predsjednik snažno ćemo štititi nacionalni interes. Mi plašljivi, a oni su praktički priznali presude srpskih sudova? Sad ulazimo u nijanse u zakonu o pravosudnoj suradnji. Bit je bila politička. Sad se pravite da ne znate kako se zove ovaj drugi. Ključno je da znamo gdje je problem bio, gdje je bio razlog i koje se druge teme unose u medijski prostor da se makne odgovornost. Moram priznati da podcjenjujete informiranost europskih zastupnika. Dragi kolega, 2013. kad ste donijeli zakon, znate kakve su bile reakcije EK. Vi ste to pokušali izigrati. Ja sam rekao da jako dobro znam kakva je bila rasprava, što je bilo na stolu... To znate i sami, morali ste ići u Bruxelles objašnjavati. 28. Blokirani, kako pomoći najugroženijim kategorijama stanovništva? Andrej Plenković: Naravno da je broj onih koji su zaduženi i blokirani prevelik. HDZ u svom programu želi pomoći tim ljudima na nekoliko načina. Idemo u izmjene Ovršnog zakona da se poveća onaj dio dohotka koji ne bi išao pod ovrhu. Zoran Milanović: Ostavili su nam javne ovršitelje, to smo ukinuli na prvoj sjednici Sabora. Smanjili smo kamate s 12% na 7,7%. Pokrenuli smo oprost duga do 30 tisuća kuna, to je bio naš doprinos na ono što smo zatekli. I švicarac, o tome nismo govorili. Andrej Plenković: Vi ste Ovršni zakon ukinuli nakon što je bio ispregovaran s EU. Ovršitelji su bili dogovoreni u pregovorima, trebali su rasteretiti određene aktivnosti odvjetnika, ali suprotno dogovorima SDP je to ukinuo. Zoran Milanović (o imovinskom cenzusu): Uvijek će biti slučajeva koji su nepravedni i krivi, ali smo uveli reda. Fiskalizacija, centralni obračun plaća, nije ga bilo, to je moja vlada pokrenula prvog dana. sada se točno zna tko koliko zarađuje i kolike dodatke ima. To se zove red i naravno, zamjeraš se ljudima. 27. Zdravstvo Andrej Plenković: Povećanja dopunskog osiguranja za 19 kuna neće biti. Zoran Milanović: Hrvatska izdvaja za zdravstvo 22 milijarde kuna, prema tome tu kompromisa nema. Ne smanjivanju bolnica, ali specijalizaciji da, kazao je Milanović i dodao da je aktualni ministar ukinuo programe: Pitam se zašto. To nije ideologija. Andrej Plenković (o kažnjavanju za neopravdan dolazak na hitnu): Ideja ministra zdravstva je bila prije svega da se rastereti prijem hitne službe. Ljudi nekada iz neznanja, straha, dolaze možda ne u onom stanju fizičke slabosti na hitnu ne bi li zatražili baš one liječnike koji su opterećeni. Nema nikakvog kažnjavanja sa 150 kuna kada netko tamo dođe. Nikakvih naplata u tom smislu nije bilo. 26. Reforma obrazovanja Andrej Plenković: Moram priznati da je cijela rasprava o reformi fascinantna, kao a živimo u nekom drugom prostoru. Tko je uopće reformu zaustavio? Javna rasprava traje. Htjelo se uključiti još neke stručnjake, dati pluralističkog duha. Cilj je da naša djeca imaju kvalitetnije obrazovanje, široku opću kulturu... Da se pripremaju za radna mjesta koja se mijenjaju u globaliziranom svijetu. Ovo je pitanje isfabricirano, iskorišteno u političke svrhe. Nitko nije zaustavio reformu. Naprotiv. Zoran Milanović: Pa nije to bio SDP-ov skup, 40 tisuća ljudi je izašlo na Jelačićev plac, to je bio afirmativan skup, prokomentirao je Milanović ukidanje kurikularne reformu. 25. Odlazak građana iz zemlje Andrej Plenković: Nakon članstva u EU on je u tehnološkom smislu lakši. Mnoge su članice već skinule zapreke u formuli 2 plus 3 plus 2. Tijekom SDP-ove vlade otišlo je 100.000 ljudi. Ključno je na nama da stvorimo preduvjete da mladi ne odlaze. Trebamo učiniti mogućnost slobode kretanja da bude dvosmjerna. Ljudi mogu ići van, tražiti kruh, bilo bi dobro da se vraćaju. Zoran Milanović: Dvadeset i nešto tisuća ljudi, ne 100 tisuća. Mnogi od njih će se vratiti, to je njihov izbor. Podaci EK su drugčiji, oni se baziraju na broju zaposlenih. Željeli smo EU, slobodu kretanja, izjavio je Milanović i kazao da se bunimo kada nam zatvore vrata i kada ljudi odu raditi van. Andrej Plenković: Sloboda kretanja je ključna i važna, ali odgovornost vlade i stranaka je stvaranje preduvjeta da mladi i obitelji ostaju ovdje. Zoran Milanović: 24. Depopulacija, 1000 eura za novorođenčad? Andrej Plenković: Ta mjera nije donesena na sjednici aktualne Vlade zbog izvanrednih izbora. To je jedna od niza mjera gdje HDZ želi potaknuti demografsku obnovu. Jedna od tih mjera je i ta mjera od 7.500 kuna po rođenom djetetu. Ima dovoljno načina da se u proračunu nađu sredstva. Želimo i delimitirati porodiljne dopuste. Učinit ćemo napor za povećanje demografske obnove. Zoran Milanović: Ulaganjem u obrazovanje, znanje, standard. Predložili smo mjeru da se porodiljna naknada produži sa 6 na 8 mjeseci. Ova mjera sa 1000 eura nije toliko velika, no mislim da je nepristojno to ponavljati kada Vlada to nije ispunila. Andrej Plenković: Napisao sam pismo da Vladu ne treba rušiti, bio sam jasan i na saboru HDZ-a. Izvanredni izbori u krajnjoj liniji uvijek su i trošak. Sada imamo situaciju koju imamo i idemo u te izbore po pobjedu. 23. Teritorijalni preustroj Andrej Plenković: HDZ je uvijek zagovarao teritorijalni ustroj u kojem županije imaju ključnu ulogu. Bitne su, imaju povijesnu dimenziju, kvalitetno rade regionalni ustroj Hrvatske... Trebaju imati više ovlasti, treba doći do funkcionalne i fiskalne decentralizacije. Zoran Milanović: Više novca, više odgovornosti. Lokalna samouprava trenutno ima prihoda 20 i nešto milijardi kuna, dao bih više novca iz državne blagajne, rasteretio centralnu državu. Broj županija, sporedno pitanje, možda ih ima malo previše. Plenković kaže da smo odustali od reforme, ja upravo govorim o radikalnoj financijskoj reformi, kazao je Milanović i dodao da nije pitanje o tome hoće li neka općina ostati općina nego kako će raditi. 22. Što stoji iza afere Madison? Zoran Milanović: Da to pitate Dorh? Ništa, to je bila lažna kaznena prijava. Upućujem se na Dorh da njih pitate. Andrej Plenković: Mogli smo uputiti na DORH i kada smo se referirali na Kalmetu. Mislim da bi bilo dobro za javnost da Milanović objasni svoje relacije s agencijom Madison. Vidim da se Milanović bavi samo ovim dijelom. Imali ste i volontere Madisona u radu vaše Vlade pa se tu vidi da je to jedan paket odnosa povezan s SDP-om i vašom Vlade. Zoran Milanović: Plenković je u potpunosti neupućen, Madison i sve druge firme su visokim zidom odvojene od Vlade i nisu mogle raditi s njom. Moja odluka. Ne očekujem da budete korektni, ovo što radite je opasno, prokomentirao je Milanović repliku Plenkovića koji je kazao kako se o optužnici proti Kalmete zna puno, a o ovoj optužnici ništa. Andrej Plenković: Je li glasnogovornica vaše Vlade bila volonterski angažirana kao zaposlenica Madisona? Zoran Milanović: Glasnogovornica nikada nije bila djelatnica Madisona. Andrej Plenković: Toliko je čisto da ste morali ići na obavijesne razgovore. 21. Suradnja s IFO Institutom Andrej Plenković: Zaklada Hrvatskog državnog zavjeta platila je suradnju s IFO-m. IFo nije radio program nego studiju, koja je objavljena nakon izbora. Sve je transparentno. Zoran Milanović: Ne znam tko je to financirao, ali bi nešto o tom institutu, oni vam očito nisu objasnili kako se raspoređuje porez na dohodak. Andrej Plenković: Važno je da HDZ radi svoj program na temelju doprinosa naših stručnjaka, naših radnih skupina. Naš program je plod pameti i rada hrvatskih stručnjaka. Nemojte mi samo vi govoriti o Ukrajini, znam puno više, predsjednik sam delegacije EP-a za Ukrajinu. Iz studije izvlačite samo neke nijanse i detalje. 20. Brkić na listi? Hoće li Hasanbegović biti ministar? Andrej Plenković: HDZ-ove liste su rađene tako da smo vrlo temeljito raspravili koji su to najkvalitetniji ljudi koji mogu osvojiti povjerenje birača. Odluka da Brkić bude 14. na listi u 2. izbornoj jedinici je zajednička politička odluka, mislim da je to dobra odluka. Hasanbegović je član Predsjedništva, član Vlade, izabrat ćemo u konkurenciji niza ljudi budućeg ministra. Zoran Milanović: Hasanbegović već dugo griješi. Takvo ponašanje je u današnjoj Europi štetno za Hrvatsku. Uvjerite ga da radi štetu Hrvatskoj. Andrej Plenković: Zanimljivo je kako je Milanović kao premijer inicirao difamacijsku kampnaju protiv mene i kolege Stiera. Angažirao je Biljanu Borzan da dijeli transkripte. Neka Milanović pročita Hasanbegovićev intervju u Le Mondeu, zna francuski kao i ja. Bilo bi dobro da Milanović popije tu kavu s ministrom Hasabengovićem pa da mu on sam objasni svoje stavove i da on i drugi prestanu stvarati histeriju koji je znanstvenik i kompletno umjeren. Odite na kavu pa ćete znati. Bilo bi dobro da Milanović popije tu kavu s ministrom Hasabengovićem pa da mu on sam objasni svoje stavove i da on i drugi prestanu stvarati histeriju Andrej Plenković 19. Unutarnja politika - koaliranje Andrej Plenković: Ja sam kao novi predsjednik HDZ-a analizirao dosadašnju situaciju s Domoljubnom koalicijom. Odlučili smo ići samostalno. Mislim da je to prava poruka. Idemo na vrlo kvalitetan rezultat. Ankete nam daju popriličan skok u zadnjih nekoliko tjedana. Što se tiče suradnje s Mostom, ne osjećam se opterećen osobama koje su bile ranije. Važno je da je HDZ u proteklih nekoliko godina pobijedio i na europskim izborima, i na lokalnim i na predsjedničkim, pa ste izgubili i parlamentarne izbore, pa ne znam o kojim se pobjedama radi. Ja sam na unutarstranačke izbore išao prije svega svojom odlukom, je li se netko drugi od kolega trebao kandidrati, dobio sam veliku potporu, a HDZ ima veliko članstvo. Zoran Milanović: Mi vrlo dobro znamo kakvi su rejtinzi. Sve to mene je u ovih deset godina jako očvrsnulo i znat ću se nosit s time. Kada govorimo u stranci, Plenkovića su smatrati predsjednikom s autoritetom kada izbaci osobe kao što je Kalmeta. Andrej Plenković: Vidjeli ste koliko je afera izašlo u zadnjih nekoliko godina, Sabo, Merzel, Jakovina... Ima čitav niz afera SDP-a. Kao pravnik zaboravljate jedno od temeljnih načela - presumpciju nevinosti. Nećemo vam dopustiti dociranje o tome koga trebamo izbaciti. Nemam uvid u ono što su predmeti koje pokreće USKOK. Gospodin Jambo je tu. Koalicijske liste HDZ-a radili smo u posve transparentnoj proceduri. Kalmeta se sam zahvalio da ne želi ići na ove izbore. Član je županijske organizacije, ima veliku odgovornost... Zoran Milanović: Ja znam da nema nade i da se vi to nećete usuditi. Ove ljude koje ste naveli nisu više članovi SDP-a. Gabrić Jambo je član HSS, to je do jučer bio partner HDZ-a. SDP je odluku o listama donio jako brzo, nismo imali dežurne TV ekipe pred strankom, kazao je Milanović i opet se vratio na Kalmetu. Andrej Plenković: Em znate detalje o USKOK-ovim istragama, nije valjda da znate što ćete i suci raditi. To me malo brine. Zoran Milanović: Za SDP vrijede zakoni, za HDZ vrijede njihova pravila. 18. Istospolni brakovi Andrej Plenković: Hrvatska ima to pitanje regulirano ne kao brak, jer je upravo na referendumu vrlo jasno definiran brak kao zajednica žene i muškarca. Hrvatska ima zakon o životnom partnerstvu, reguliran je na pravni način koji im daje sigurnosti. Naša pozicija i moja osobno je da te dvije stvari treba gledati na drukčiji način. To ne znači da umanjujemo prava drugačijih, mi smo otvorena zemlja, ali znamo što je brak, a što je partnerstvo osoba istog spola. Zoran Milanović: Tko sam ja da sudim o brakovima istospolnih partnera. Mi smo mala, otvorena zemlja, ne smijemo biti zatvoreni u sebe. Posjećuju nas milijuni ljudi godišnje, moramo biti otvoreni prema svima. 17. Tuđmanova putovnica Andrej Plenković: Ovo je insinuacija, tko je davao putovnicu Tuđmanu, treba postaviti pitanje zašto on nije imao putovnicu. Kakva je to država, čiji je to sljednik SDP, čiji građani nisu mogli normalno putovati, komunicirati? Presuda potiče na pravo istinsko sučeljavanje s prošlošću. Gledajući komparativno što su druga društva države srednje i istočno Europe učinila, očito je da u Hrvatskoj tu priču nismo proveli. 16. Tuđman i Tito Andrej Plenković: Tito je bio doživotni čelnik totalitarnog sustava, a što se tiče Trga maršala Tita, mislim da bi nadležne gradske vlasti mogle naći puno primjereniji naziv. Tuđman je u povijesnom smislu bio najvažnija ličnost možda i u cijeloj povijesti. Zoran Milanović: To su dvije hrvatske vertikale, i Radić. Tuđman je imao dobro mišljenju o njemu. Mislim da Tuđmanu treba dati Markov trg, on nije zaštitnik Zagreba. 15. Proslava u Srbu? Srb ili Brezovica? Andrej Plenković: Išao bih u Brezovicu. 22. lipnja je Dan antifašističke borbe. To je ono što poštujemo i gdje bismo išli. A kada je riječ o Srbu, tamo je početkom 90-ih imao skupove gospodin Rašković, Martić. Taj dan je poprilično sporan. Zoran Milanović: Vlada u kojoj je Plenković bio tajnik financirala je 2011. godine obnovu spomenika. Ja tamo (u Srb) više ne idem. 2008. godine tamo nije bilo provokacija. Jedino što je spomenik obnovljen novcem hrvatskih poreznih obveznika za vrijeme HDZ-ove vlade. Andrej Plenković: Ključno je da je politika HDZ-a, politika moje Vlade će biti puno poštivanje prava svih manjina, rad na toleranciji i dijalogu, smanjivanje tenzija i provokacija, provokacije koje su se tamo događale nemaju veze s HDZ-om. 14. Josip Perković? Zoran Milanović: Imao je sustavnu zaštitu u vrhu HDZ-a sve ove godine, on je jedan od osnivača HDZ-a. Andrej Plenković: Mislim da bi bilo dobro da Milanović bude korektan, on je taj koji je mijenjao pravnu stečevinu dva dana prije članstva, on je taj koji nije želio dopustiti da se izruče. Sve ovo što govori je da pokrije svoju odgovornost, a gospodin Perković nikako nije bio osnivač HDZ-a, to sam verificirao sa svim ljudima koji su osnivali HDZ. Zanimljiva je rekacija da bi premijer jedne države hapsio. To nije dobro kada dolazi s razine onih koji su obnašali dužnost izvršne vlasti. O hapšenju trebaju odlučivati hrvatska policija i pravosuđe. 13. Što mislite o Miri Barešiću? Andrej Plenković: Barešić spada u skupinu emigranata koji su razočarani emigrirali, bio je na Golom otoku. Za hrvatsku stranu borio se i tako da je uzeo veleposlanika Rolovića za taoca. Nakon ranjavanja veleposlanik Rolović je preminuo. Čovjek je nakon toga poginuo 1991. u zaleđu Zadra boreći se, odnosno braneći hrvatsku državu. Ključno je da je jugoslavenska propaganda iskoristila taj slučaj da bi difamirala Hrvatsku, sve one koji su se borili za hrvatsku slobodu. Bitno je da raspravljamo o Barešiću zbog druge teme, presuda Perkoviću i Mustaču, u slučaju u kojem kolega Milanović na neprimijenjen način mijenja zakon, neka bude i Lex Milanović. Zbog toga Angela Merkel ne dolazi na obilježavanje našeg velikog dana. Zoran Milanović: Cijenim što je dao doprinos za Hrvatsku, no ovo nije dobro. U RH je za vrijeme tih godina živjelo 95 posto Hrvata, moj djed je bio u ustašama za vrijeme rata, no on nije uzeo ambasadora za taoca. To je nanijelo ogromnu štetu hrvatskom imenu u Skandinaviji. 12. Kako će reagirati ako u EPP uđe Vučićeva stranka? Andrej Plenković: Zanimljivo je kako Mlanović ne spominje Angelu Merkel, Sarkozyja, Junckera, Tuska..., ključne europske lidere koji su dio europske pučke obitelji. Mi jako dobro znamo koji su Vučićevi korijeni, koji su njihovi interesi. Ne zaboravljamo i jako dobro znamo o kome se radi. 11. O Milanovićevoj izjavi 'lijevo srce i konzervativna glava' Zoran Milanović: Konzervativna glava znači razumna i hladna glava. Hrvat sam, hrvatski socijaldemokrat i dobro se znam suprotstaviti hladnim glavama iz Bruxellesa. Andrej Plenković: Ja sam kao predsjednik HDZ-a, ali i kao čovjek, uvijek pripadao desnom centru. Na svim onim vrijednostima na kojima je utemeljena obitelj Europske pučke stranke, a to su vrijednosti koje su utemeljene i na čelu kršćanskog socijalnog nauka, stavljanja pojedinca u fokus... Hrvat sam, hrvatski socijaldemokrat i dobro se znam suprotstaviti hladnim glavama iz Bruxellesa. Zoran Milanović 10. Svjetonazorska pitanja - Uzvik 'Za dom spremni' Andrej Plenković: Vrlo sam jasno osudio incident u Kninu. To su bile provokacije, događaji koji ne doprinose dostojanstvenoj proslavi Dana domovinske zahvalnosti. Ključno je da se u vrijeme Domovinskog rata razvilo i druge pozdrave: Pozdrav domovini, Domovini vjeran... Bilo bi dobro da hrvatsko pravosuđe malo usustavi praksu kad je riječ o pozdravu koji nekog može vrijeđati i diskriminirati. Zoran Milanović: Deset godina se s time natežemo, moj stav je javnosti poznat i pročitao presudu Ustavnog suda. 9. Poljoprivreda Zoran Milanović: Od 26 godina, HDZ je skoro cijelo vrijeme upravljao poljoprivredom. Hrvatska u proizvodnji hrane ima velike potencijale, prosvjede u vrijeme mojeg mandata nije bilo, ali to ne znači da su bili zadovoljni. Nažalost, ova vlada će ostaviti neiskorištene fondove. Andrej Plenković: Ja nisam zadovoljan stanjem u poljoprivredi. Vidjeli smo što je sve ostalo nerealizirano od bivšeg ministra Jakovine. HDZ želi pomoći hrvatskom selu, i kvalitetnijem otkupu i većem udjelu otkupa poljoprivrednih proizvoda. HDZ želi pomoći i tako da se donese novi zakon o poljoprivrednom zemljištu. Vidjeli smo koliko problema i nepravilnosti je ostalo nakon rada ministra Jakovine. 8. Budućnost Ine i rafinerija Andrej Plenković: Ina je nacionalna strateška kompanija RH o kojoj država mora voditi posebnog računa. Za HDZ je ključno da MOL ispuni sve obveze iz dioničarskih ugovora i da Ina ima održive rezerve plina i nafte, a da se spriječi zatvaranje rafinerije u Sisku i Rijeci. Zoran Milanović: Nažalost, imam s tim previše iskustva. Arbitraže smo mi pokrenuli, to su potencijalne, do tri milijarde kuna, ako ne uspijemo, morati platiti MOL-u. Inu ćemo pokušati vratiti Hrvatskoj s pregovorima s MOL-om. Andrej Plenković: Ključna upravljačka prava su prenesena još 2003., tada je mađarska strana imala pravo veta, što je najbitnije. Nemam nikakvu odgovornost, to što aludirate na nekadašnjeg premijera. HDZ će voditi računa da zaštiti strateške interese. 7. Umirovljenici Andrej Plenković: Ključno za politiku HDZ-a kada je riječ o umirovljenicima, našim sugrađanima treće dobi, želimo da imaju dostojanstven život. Naš cilj je svakako da usklađujemo mirovine s ukupnom gospodarskom situacijom, troškovima života. U mandatu SDP-a tog usklađivanja nije bilo. Zoran Milanović: Ukupan trošak za mirovine iz prvog stupa je 36 milijardi kuna. Ovdje opet niste dobro upoznati sa sistematizacijom proračuna i zadirati na ovaj način je opasno. Andrej Plenković: Nema nikakvog dodatnog troška, kriva je kalkulacija stručnjaka SDP-a, mislim da će morati preko vikenda uzeti malo vremena da prouče naš program. 6. Smanjenje deficita Andrej Plenković: HDZ-ova vlada smanjuje deficit, svi gospodarski indikatori su puno bolji nego za vrijeme Vlade Milanovića, koji, čim je preuzeo dužnost premijera, nije imao vremena i prepoznao ključne europske politike u okviru europskog semestra i vidjeli smo gdje je to dovelo hrvatsko gospodarstvo. Zoran Milanović: Vaši stručnjaci su ostavili deficit od 25 milijardi kuna 2011. godine. Stručnjaci ili političari. Reprogram, ne moramo taj novac vratiti odmah. Pod uvjetima ove vlade loše, pod uvjetima naše - dokazano. Samo želim reći, HDZ-ova vlada ostavila je ogromni deficit, mi smo imali suficit. Baratajmo brojkama. Andrej Plenković: Za vrijeme Milanovićeve Vlade bilo je povećanje javnog duga za oko 80 milijardi kuna. HDZ kani smanjiti javni dug gospodarskim rastom, pametnom fiskalnom konsolidacijom i aktivacijom državne imovine. 5. Monetizacija autocesta Andrej Plenković: HAC trebamo financijski restrukturirati, studija se radi o tome kako povećati naplati autocesta... Ne želimo ceste koje su izgradili porezni obveznici dati nekom na koncesiju kao što je htjela Vlada SDP-a, pa je na kraju odustala. Zoran Milanović: Ceste nisu izgradili porezni obveznici, nego su one financirane kreditima. Ovo je nepoznavanje! Od toga smo odustali, to nije privatizacija. Ne možemo govoriti da su ceste financirali porezni obveznici. To je nepoznavanje države. Andrej Plenković: Gospodin Milanović je imao praktički referendumsku inicijativu, sjećate se koliko su građani biti uzrujani oko monetizacije autocesta... HDZ to nikada ne bi napravio, a naša porezna reforma ide da kompenzira prihode, a to što vaši stručnjaci to nisu znali, to je problem stručnjaka SDP-a. Meni je žao da Milanović misli da stručnjaci HDZ-a, koji su daleko kvalitetniji od SDP-ovih kada je riječ o javnim financijama, ne misle da bi se to kompenziralo i od dijela poreza na dohodak. Naša je porezna reforma sasvim cjelovita i ide ka koristi hrvatskihz građana i poduzetnika. Zoran Milanović: Onaj tko planira osobni odbitak dići na 3700 kuna ugrožava hrvatske nacionalne interese. 4. Nezaposlenost Zoran Milanović: Zaposliti? To je dinamičan proces. Kada smo preuzeli odgovornost na zemlju bilo je oko 300 tisuća nezaposlenih. Hrvatska mora imati stabilnu vladu. Andrej Plenković: Vlada je postupila vrlo odgovorno, odbili su nepovoljna zaduživanja i mislim da je to odgovoran pristup. Vidite kakve rezultate ove godine postižemo u pogledu rasta i deficita. Ova Vlada koju čini HDZ napravila je vrlo kvalitetan i razvojan proračun. Želim da HDZ projicira ono što jest i da vrati vjerodostojnost hrvatskoj politici i našem angažmanu. Naša ideja je da povećamo stopu zaposlenosti na 68 posto zaposlenosti kako bismo ulovili korak s drugim državama u našem okruženju, a to želimo postići prije svega gospodarskim rastom, mjerama prema poreznim obveznicima. HDZ želi rasteretiti građane i poslodavce i da povećamo osobni odbitak na 3750 kuna. I to će pomoći zapošljavanju u Hrvatskoj. Zoran Milanović: Nije točno te da se Vlada nije zadužila zbog nestabilnosti. Andrej Plenković: Za razliku od parcijalne porezne reforme SDP-a HDZ vodi računa o prihodima jedinica samouprave i kani kompenzirati nedostatak prihoda i tako da čitav porez na promet nekretnina bude prihod jedinica lokalne samouprave. 3. Što mislite o porezu na nekretnine? Zoran Milanović: To je ideja prije svega EK, od toga neće biti ništa jer je način na koji su građani stjecali nekretnine, oni nisu bili spekulanti. Neće biti poreza na nekretnine. Porez na dohodak ćemo podizati prema gore pa će ljudima ostajati više novaca. 2. Gospodarstvo i finacije - Kakvu poreznu politiku planirate, planirate smanjiti PDV, kako ćete puniti proračun? Andrej Plenković: Kolega Milanović kao premijer povećao je stopu PDV-a na 25 posto. Naši stručnjaci su napravili izračune i smatramo da ćemo u drugoj godini mandata smanjiti stopu na 24 pa na kraju mandata na 23. Idemo i s reformom poreza na dobit, poreza na dohodak, želimo rasteretiti sve one koji žele doprinijeti rastu gospodarstva. Za razliku od Vlade Milanovića koja je digla PDV, obećajem da će Vlada HDZ-a smanjiti. SDP je radio parcijalne reforme poreznog sustava, naša koncepcija je cjelovita reforma. Zoran Milanović: Do sada su svi HDZ-ovi kandidati najavljivali smanjenje PDV-a, no to se nije dogodilo. Budimo iskreni sa građanima, i mi planiramo smanjiti PDV, ali u drugoj godini mandata, ne u prvoj. 1. Predstavljanje programa Zoran Milanović: Nema novih poreza, kreću rasterećenja. Preuzeli smo tada zemlju s ogromnim proračunskim deficitom od 25 milijardi kuna, u zadnjoj godini imali smo suficit. Vodit ćemo računa o mladima, poticat ćemo njihovo zapošljavanje, širit ćemo kulturni prostor. Reforma obrazovanja, kurikularna reforma koja je iz nejasnih razloga zaustavljanja. Ubuduće, sva kvaliteta je u čovjeku. Do kraja mandata izdvajanja za znanost narast će na 2% BDP-a. Andrej Plenković: Drago mi je da imam čast i odgovornost biti na čelu najveće hrvatske stranke, koja je državotvorna, koju je utemeljio Franjo Tuđman... Upravo u tom kontekstu kao novi čelnik HDZ-a zajedno s čitavom strankom pripremili smo kvalitetan program fokusiran na gospodarski rast, nova radna mjesta, socijalnu pravednost, demografsku obnovu. Dokument ćete vidjeti idući tjedan. Cilj je staviti u fokus ono što građane najviše zanima. To je gospodarstvo, potaknuti poduzetnike, osigurati egzistenciju mladima... Jako dobro znam gdje identitetski i vrijednosno pripadamo. Zato ćemo fokus staviti i na pitanje uravnotežene cjelovite porezne reforme, u kojoj ćemo građanima dati više sredstava, a rasteretiti poduzetnike. Želimo da se obrazovna reforma nastavi, ona uopće nije zaustavljena. UVOD - Radili ste zajedno u Ministarstvu, što mislite jedan o drugome? Zoran Milanović: Jedan od najboljih hrvatskih diplomata, profesionalan, pedantan, hladan, nije ekscentričan. Uživa visoku reputaciju, bili smo dobri, puno smo razgovarali. Andrej Plenković: Devedesete su bile izazovne, radili smo na zaštiti nacionalnih interesa, surađivali u Upravi za multilateralu, obadva smo pravnici... Kolega Milanović je bio vrlo dobar diplomat. #debata Tweets 