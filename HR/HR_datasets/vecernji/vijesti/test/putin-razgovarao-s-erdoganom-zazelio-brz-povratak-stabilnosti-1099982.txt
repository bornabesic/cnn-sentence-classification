Ruski predsjednik Vladimir Putin razgovarao je u nedjelju s turskim predsjednikom Recepom Tayyipom Erdoganom i zaželio brz povratak stabilnosti u Turskoj nakon pokušaja vojnog udara te također zatražio da se osigura zaštita ruskih turista. Putin je u telefonskom razgovoru izrazio "sućut zbog brojnih izgubljenih života među civilima i policajcima koji su se suprotstavili urotnicima" i zaželio "brz povratak ustavnog poretka i stabilnosti", doznaje se iz priopćenja Kremlja u kojemu se navodi da je Putin nazvao Erdogana nakon pokušaja vojnog udara u Turskoj. Putin i Erdogan su ponovno izrazili volju za međusobnim susretom do kojeg mi moglo doći, prema prema izvorima s obje strane, u kolovozu u Sočiju. Glasnogovornik Kremlja Dmitrij Peskov je kazao da će se Putin i Erdogan, ako do susreta ne dođe ranije, svakako vidjeti na summitu G20 početkom rujna u Kini. Rusija je u subotu izrazila "veliku zabrinutost" zbog pokušaja puča, a vlada pomaže u zbrinjavanju ruskih turista u Turskoj, njih oko 5000. Unatoč prošlomjesečnom dogovoru o obnovi bilateralne suradnje, odnosi između dviju zemalja i dalje su zategnuti zbog sirijske krize i turskog rušenja ruskog borbenog zrakoplova u studenome. Erdogan se ispričao Putin u lipnju za rušenje aviona koji je sudjelovao u ruskoj vojnoj operaciji u Siriji, navodi Reuters. >> SAD upozorile Tursku zbog insinuacija o uključenosti u udar 