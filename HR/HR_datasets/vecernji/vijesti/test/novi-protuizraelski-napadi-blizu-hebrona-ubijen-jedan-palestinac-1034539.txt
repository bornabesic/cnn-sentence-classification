U Hebronu, na jugu okupirane Zapadne obale, u nedjelju su se dogodili napad nožem i napad automobilom na izraelske vojnike i policajce, pri čemu je ubijen jedan palestinski napadač, prema podacima izraelske vojske i policije. Izraelski vojnici su ubili palestinskog napadača nožem, a napadač u automobilu je pobjegao nakon što se zaletio u skupinu policajaca i pritom ozlijedio trojicu, precizirala je policija. Prvi napad je izveden na vojnoj kontrolnoj točki blizu sela Beir Einoun kada je jedan Palestinac nožem napao vojnika. Nešto kasnije su trojica izraelskih policajaca ozlijeđena blizu istog mjesta u napadu automobilom, navela je izraelska policija. Jedan od policajaca je teško ranjen. >> Tisuće okupljenih u Tel-Avivu obilježilo 20. obljetnicu Rabinove smrti 