Dva para premijerskih nogu na naslovnici jednog britanskog dnevnog lista postala su tema dana iako je razgovor između britanske premijerke Therese May i škotske premijerke Nicole Sturgeon bio krajnje ozbiljan. Osobito u svjetlu činjenice da je do susreta došlo samo dan uoči sjednice škotskog parlamenta koji odlučuje o tome hoće li Londonu još jedan put biti upućen zahtjev za novi referendum o nezavisnosti Škotske. Ne može prije Brexita Theresa May, koja je već odbila takav zahtjev, ni u ponedjeljak nije imala nimalo razumijevanja za zahtjev Nicole Sturgeon da se referendum održi već ujesen iduće godine. On je inzistirala na tome da se referendum nikako ne može održati prije nego što Ujedinjeno Kraljevstvo odradi sve pregovore vezane uz izlazak iz EU. May je bila vrlo jasna: ovo nije dobar trenutak za novi referendum jer zemlja tijekom pregovora o Brexitu mora biti jedinstvena. Jedan od njenih argumenata bio je i taj da Škotska, sve dok se do kraja ne dogovore svi uvjeti izlaska iz Unije, zapravo neće znati na čemu je, ali ni to kakav će odnos s EU Velika Britanija imati nakon izlaska iz Unije. Theresa May učinila je i korak više – optužila je Sturgeon da ugrožava pregovore o razdruživanju. Također je vrlo jasno kazala kako će London negativno odgovoriti na zahtjev iz Edinburgha. – Bez referenduma Škoti će biti prisiljeni prihvatiti posljedice “tvrdog Brexita”. Dvije godine morat ćemo živjeti u neizvjesnosti i u nadi da će cijeli taj proces dobro završiti – kazala je Sturgeon. Lider oporbe i predsjednik Laburističke stranke Jeremy Corbyn kazao je kako ne podržava drugi škotski referendum o nezavisnosti, ali naglasio je i da britanski parlament ne bi trebao odbiti zahtjev koji mu uputi škotski parlament. Belfast prema Dublinu No Škotska nije jedini problem. Vlada Sjeverne Irske jučer je zaključila da se taj dio Ujedinjenog Kraljevstva, nakon provedenog Brexita, može pridružiti Europskoj uniji kao dio Republike Irske koja je punopravna članica EU. Jedini uvjet za to je da se Sjeverna Irska izjasni za ujedinjenje s Republikom Irskom. To se isto dogodilo kada su se dvije njemačke ujedinile 1990. godine. Istočna Njemačka automatski je postala članicom EU i nije morala prolaziti nikakvu proceduru za pristupanje Uniji. Prema Sporazumu Velikog petka britanska vlada ima obavezu raspisati referendum o ujedinjenju Irske ako postane jasno da većina stanovništva želi upravo to. Kako se na referendumu o Brexitu 56% stanovnika Sj. Irske izjasnilo za ostanak u EU, rezultat referenduma mogao bi ići u prilog ujedinjenju s Republikom Irskom, što bi automatski značilo i ostanak u EU. U tom pogledu Sjeverna Irska u puno je boljoj poziciji od Škotske. >> Angela Merkel ne očekuje da će nakon Brexita biti još izlazaka iz EU-a >> Lordovi spašavaju Europljane u Velikoj Britaniji Aplikacija za članstvo  Kao nova neovisna zemlja, Škotska će, poput Hrvatske, morati aplicirati za primanje u članstvo što podrazumijeva prolazak kroz sve etape procesa za primanje u članstvo koje su prošle i sve zemlje koje su u EU već primljene. Prednosti Škotske  Kako je zakonodavstvo koje je na snazi u Škotskoj već odavno usklađeno s propisima EU, Škotska bi u vrlo kratkom roku mogla proći kroz proces pregovaranja i usklađivanja. Prepreke za Škotsku  Ta zemlja trebat će suglasnost svih 27 zemalja članica EU za ulazak u članstvo. Bivši predsjednik europske komisije Jose Manuel Barroso kazao je da će to za nezavisnu Škotsku biti vrlo teška ili čak nemoguća misija jer će se zemlje poput Španjolske tome otvoreno protiviti zbog vlastitog problema s Katalonijom Devet mjeseci nakon referenduma o Brexitu britanska premijerka Theresa May danas i službeno pokreće proces razdruživanja od Europske unije aktiviranjem članka 50. Lisabonskog sporazuma. Iako je premijerka May do sada najavljivala da će Velika Britanija iz Unije izaći pod svaku cijenu i bez obzira na to hoće li tijekom dvogodišnjih pregovora postići dogovor s Bruxellesom o budućim međusobnim vezama, čini se da u posljednje vrijeme ona više ne stoji tako čvrsto iza tih stavova. Neimenovani diplomati iz Bruxellesa za britanske su medije izjavili da je ona shvatila da bi izlazak bez ikakvog, pa makar i prijelaznog dogovora, mogao Velikoj Britaniji donijeti nemjerljive gospodarske štete. Čak i neki vladini dužnosnici, koji su željeli ostati anonimni, medijima izjavljuju da je premijerka spremna s Bruxellesom pregovarati o tome da Britanija, barem u prijelaznom razdoblju, ostane u carinskoj uniji s EU. U pismu koje će u Bruxelles danas odaslati britanska premijerka navodno neće biti formulacije da je loš dogovor s EU za Veliku Britaniju gori od izostanka bilo kakvog dogovora, što bi moglo biti vrlo veliko razočaranje za radikalne i vrlo gorljive pobornike Brexita kojima je premijerka do sada vrlo otvoreno podilazila. Ostalo je otvoreno i pitanje je li vlada izračunala koliku bi štetu britansko gospodarstvo pretrpjelo kad bi zemlja iz Unije izašla bez ikakva dogovora. 