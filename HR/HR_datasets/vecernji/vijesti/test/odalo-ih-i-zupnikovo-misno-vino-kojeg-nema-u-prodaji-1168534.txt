Općinski sud u Čakovcu osudio je Jasmina B. iz Murskog Središća na godinu dana i deset mjeseci zatvora, a Josipa V. iz Brezovca na godinu dana zbog više krađa na području Međimurske županije. Provaljivali su u kuće, vikendice i prodavaonice, te krali sve čega su se dočepali, od bušilica, ribičkih štapova i bijele tehnike do tlakomjera, umjetničkih slika, mesa, oraha, stolnjaka... Udruzi branitelja ukrali su pribor za jelo, čaše, razna vina i vodu. Jedno misno vino je završilo i u dokaznim materijalima pronađenima kod provalnika jer je riječ o mješavini pinota i laškog rizlinga iz župnog vinograda koje je Udruga branitelja dobila od župnika inema ga u slobodnoj prodaji. 