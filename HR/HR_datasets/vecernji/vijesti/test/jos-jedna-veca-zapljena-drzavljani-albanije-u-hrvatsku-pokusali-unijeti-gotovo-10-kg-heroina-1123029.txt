Još jednom uspješnom suradnjom policijskih službenika Policijske uprave Gruda i djelatnika Carinske ispostave Karasovići spriječen je pokušaj krijumčarenja gotovo 10 kg heroina. Naime, u večernjim satima, u četvrtak 20. listopada, na Međunarodnom cestovnom graničnom prijelazu Karasovići, tijekom kontrole osobnog vozila albanskih nacionalnih oznaka, pronađeno je 9,650 g heroina. Vozilom je upravljao 40-godišnji državljanin Albanije, a s njim se nalazila i 62-godišnja suputnica, također Albanka.  Tijekom kontrole vozila policijski službenici u suradnji s djelatnicima carine uočili su preinake i limarske radove na blatobranu vozila zbog čega su posumnjali na krijumčarenje, pa je zatražen nalog za pretragu vozila.  Pretragom je u posebno izrađenom spremniku iza kontrolne table u unutrašnjosti vozila pronađena droga, pakirana u 18 zasebnih paketića. Dvoje albanskih državljana je uhićeno i odvedeno na kriminalističko istraživanje kojim je utvrđeno da droga pripada 40-godišnjem vozaču koji je je zbog sumnje da je počinio kazneno djelo neovlaštene proizvodnje i prometna drogama predan pritvorskom nadzorniku Policijske uprave dubrovačko-neretvanske, dok je suputnica puštena na slobodu.  >> U Australiji zaplijenili esctasy vrijedan 114 milijuna dolara 