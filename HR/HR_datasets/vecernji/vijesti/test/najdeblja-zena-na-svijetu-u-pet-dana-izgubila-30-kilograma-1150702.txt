Najdeblja žena na svijetu izgubila je 30 kilograma u pet dana nakon što je krenula na dijetu kojom si može spasiti život.  Eman Ahmed sa svojim 500 kilograma najteža je žena na svijetu, a zbog svoje prekomjerne kilaže prije tjedan je dana iz doma u Egiptu prevezena u Indiju gdje će joj liječnici kroz seriju operacija pomoći da smršavi.  Ona je godinama bila zarobljena u svojoj sobi budući da se nije mogla pomaknuti iz kreveta, a kada su je prevozili u Indiju morali su srušiti zidove da bi je kranom iznijeli van. Nakon toga je teretnim zrakoplovom prevezena u bolnicu Saifee u Mumbaiju, piše Daily Mail.  Liječnici su je prvo stavili na dijetu od 1200 kalorija te je u pet dana izgubila 30 kilograma, odnosno gubila je 6 kilograma po danu.  Liječnici žele da smršavi na 200 kilograma kako bi je mogli operirati.  – Moramo je dovesti u formu za operaciju. Operacijski stol ne može podnijeti težinu od 500 kilograma, a i širina dizala je 141 centimetar, a ona je trenutno široka 151 centimetar – rekao je kirurg  dr. Muffazal Lakdawala.  No, prvu operaciju izvest će kada smršavi 50 kilograma. Nakon toga očekuju da će smršaviti 150 kilograma.  Eman Ahmed od malena ima problema s težinom, a s 11 godina bila je toliko teška da nije mogla stajati na nogama. sada se nada da je dobila drugu priliku za normalan život.  >> Maltežani najdeblji, Rumunji najmršaviji, a evo na kojem su mjestu Hrvati 