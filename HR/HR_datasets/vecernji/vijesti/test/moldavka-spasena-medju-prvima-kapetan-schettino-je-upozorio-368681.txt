Ronioci su na jednoj od paluba, na dubini od 10 metara pronašli tijelo žene te se sada broj poginulih u brodolomu popeo na 13 osoba, izvještava BBC. Moldavka među prvima napustila nasukani brod Sa kruzera Costa Concordia navodno je među prvima spašena Moldavka Domnica Cemortan koja je viđena sa kapetanom Francescom Schettinom neposredno prije nasukavanja, tvrdi to trener fitnes centra Alexander Banescu sa Concordie. Moldavka je za razliku od ostalih putnika bila toplo obučena te je ponijela torbu sa svojim stvarima i ukrcala se na prvi čamac za spašavanja, prenosi Bild. >>Prva rekonstrukcija havarije: Posljednji sati na brodu smrti Potraga za nestalima se nastavlja Spasitelji su i u nedjelju nastavili tragati za nestalima broda Costa Concordia. - Trenutno ima 12 žrtava brodoloma Costa Concordije, od kojih je osam identificirano, a za četiri osobe još se ne zna podrijetlo - izjavio je komesar za izvanredno stanje, Franco Gabrielli, na konferenciji za novinare na otoku Gigliju, pokraj kojeg je nasukan brod u petak 13. siječnja. Osam identificiranih osoba su: četiri Francuza, jedan Talijan, jedan Madžar, jedan Španjolac i jedan Nijemac, iznio je Gabrielli. Nakon što je jučer pronađena 12. žrtva brodoloma sa popisa nestalih putnika i članova posade broda Concordia, od ukupno 4.234, nedostaje još 20, ali ima i onih koji drže kako nedostaju još 24 osobe. Među četiri neindentificirane osobe su tri muškarca i jedna žena. Policija ih nastoji identificirati pomoću analize DNK. Concordiu "drže" cementni blokovi No, na brodu Concordija je moglo “biti i tajnih putnika”, drži Gabrielli, odnosno onih koje su se ukrcale bez da su bile registrirane. Pokraj broda, koji je naslonjen na greben s kojega klizi i mogao bi potonuti na veću dubinu, postavljena su dva cementna bloka od po 54 tone i dvije boe. Sve je spremno za početak operacije ispumpavanja 2400 tona goriva iz 21 brodskog spremnika. Možda će se već u ponedjeljak ujutro donijeti odluka o zaustavljaju traganja za nestalim osobama kako bi se počelo ispumpavati gorivo iz broda. Ronioci su uspijeli iz broda izvući blagajnu zapovjednika Francesco Schettino. To je bila blagajna zapovjednika, a istraga je tražila da bude izvučena iz broda. Nađena je i Schettinova torba s njegovim dokumentima. Schettino je izjavio kako je brodar Costa Crociera bio informiran o prolascima brodova u blizini Giglija i drugim mjesta u Italiji, te kako je obavijestio brodara da je udario u hrid. 