 Dozrijele su prve ovosezonske bilogorske jagode. Na Obiteljskom poljoprivrednom gospodarstvu u Kovačevcu kraj Bjelovara u vlasništvu Dalibora Manojlovića počela je sezona plasteničke berbe jagoda, a koja će potrajati još mjesec dana, dok će za otprilike dva tjedan započeti i berba na otvorenom. U berbi imaju pune ruke posla s obzirom da je urod jagoda zadovoljavajući, a kvaliteta je izvrsna. Iako je početna cijena od 30kn/kg također zadovoljavajuća Dalibor poručuje da je to ipak mukotrpan posao dostatan tek za preživljavanje. Naime na OPG-u poručuju da su nezadovoljni spoznajom da nema poljoprivrednih poticaja za obiteljska gospodarstva za ovu vrst proizvodnje. Berba je jeknula i u ostalim bjelovarskim okolnim mjestima, a što je rezultiralo i bogatom ponudom neodoljivih mirisnih i sočnih jagoda na Gradskoj tržnici. >> 'Jagode skuplje od 18 kn/kg su prijevara' 