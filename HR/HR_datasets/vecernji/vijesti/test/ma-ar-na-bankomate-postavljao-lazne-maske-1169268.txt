Mađarski državljanin uhićen je zbog više pokušaja krađe novca na bankomatima. Policijska uprava varaždinska dovršila je kriminalističko istraživanje nad 46-godišnjakom koji je od siječnja 2015. do rujna 2016. godine na području Varaždina u sedam navrata pokušao neovlašteno doći do tuđeg novca iz bankomata dviju banaka. Na otvore za isplatu novca postavljao je lažnu masku i opremu za tzv. cash trapping, koji sprječava da novčanice izađu iz bankomata kroz za to namijenjen otvor, pa ostaju zatvorene i zalijepljene na uređaju. Transakcija se uredno odobrava i registrira kroz knjiženje. Kad se vlasnik kartice udalji, prevarant dolazi do bankomata i izvlači novac. Šteta je procijenjena na oko tri tisuće kuna. Osumnjičeni je uz kaznenu prijavu za tešku krađu predan pritvorskom nadzorniku Policijske uprave varaždinske.   