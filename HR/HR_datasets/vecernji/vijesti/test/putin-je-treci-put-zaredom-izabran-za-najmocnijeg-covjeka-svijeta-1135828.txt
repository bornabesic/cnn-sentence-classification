Ruski predsjednik Vladimir Putin treću je godinu zaredom najmoćniji čovjek na svijetu, objavio je časopis Forbes. Forbesova lista, sada u svojoj osmoj godini, navodi 74 osobe (po jednu za svakih 100 milijuna stanovnika na planetu) čije su akcije imale najviše utjecaja na svijet u tekućoj godini.  S obzirom na promjene u Bijeloj kući, događaje u Alepu i Europi, ova je godina bila važna za Putina, koji je uspio ostvariti svoje ciljeve i promijeniti globalni politički krajobraz, navodi Forbes. Drugi najmoćniji čovjek na svijetu je izabrani američki predsjednik Donald Trump, mjesto ispred njemačke kancelarke Angele Merkel. Četvrti je kineski predsjednik Xi Jinping, a peti papa Franjo. Šesta je druga žena na listi, guvernerka američke središnje banke Janet Yellen, koju slijedi šef Googlea Larry Page. Na ovogodišnjoj listi je 28 predsjednika upravnih odbora multinacionalnih kompanija, uključujući i općenito najmlađeg na listi, prvog čovjeka Facebooka Marka Zuckerberga koji je na desetom mjestu. Barack Obama, mjesec dana prije kraja mandata, potonuo je na 48. mjesto. >>Ovo su najbogatiji sportaši svijeta! Messija nema u prvih deset >>Forbes: Trump u godinu dana izgubio 800 milijuna dolara 