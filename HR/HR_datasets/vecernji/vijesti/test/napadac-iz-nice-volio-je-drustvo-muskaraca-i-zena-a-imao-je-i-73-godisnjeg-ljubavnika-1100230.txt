Nakon što je policija usmrtila Mohameda Lahouaieja Bouhlela u kamionu kojim je gazio ljude u Nici u kabini pronašli su i mobitel koji je pripadao napadaču. Pregledom mobitela otkrili su da je napadač volio društvo muških i ženskih osoba, a jedan njegov ljubavnik bio je 73-godišnji umirovljenik. Mobitel je otkrio i kako je Bouhlel redovito pregledavao stranice sa sadržajem nasilnog seksa te stravičnih scena mučenja i odrubljivanja glava, javlja Daily Mail. Osim što je volio muškarce, Bouhlel je pio alkohol i drogirao se unatoč tome što je tvrdio da je nedavno postao radikalni islamist.  Mobitel je pun poruka, fotografija i snimki među kojima su i osobe, muške i ženske, s kojima je Bouhlel nedavno spavao. Volio je snimati selfieje, a jedan je napravio i u kamionu kojim je usmrtio 85 osoba, a ozlijedio više od 200.  Poruke u mobitelu otkrile su i njegovo oduševljenje dobivenim pištoljem, a u jednoj poruci zatražio je više komada oružja.  