Tehnički ministar prometa i potpredsjednik HDZ-a Oleg Butković nije želio novinarima otkriti namjerava li se kandidirati za novog predsjednika HDZ-a, što kao mogućnost spominju mediji. – Danas će biti sjednica Predsjedništva, a nakon toga i Nacionalnog odbora stranke. Znat ćete koji su bili zaključci na tim sjednicama i nakon toga će krenuti postupak za odabir predsjednika. Odredit će se rokovi za podnošenje kandidatura i onda ćete znati tko će biti kandidati – rekao je Butković novinarima nakon prve sjednice koju je Vlada Tihomira Oreškovića održala otkad je opozvana u Saboru. Upitan ima li osobno takve ambicije, Butković je uzvratio: "Na to pitanje neću vam još odgovoriti". Kao mogući kandidat za novog predsjednika HDZ-a spominje se i ministar regionalnog razvoja Tomislav Tolušić, no on o tome nije želio razgovarati s novinarima. >>Uže predsjedništvo odlučilo: Novi šef HDZ-a birat će se po principu 'jedan član – jedan glas' 17. srpnja 