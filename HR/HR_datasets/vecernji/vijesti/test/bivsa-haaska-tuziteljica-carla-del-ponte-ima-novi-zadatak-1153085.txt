Obje strane u bitki za Alep počinile su ratne zločine, uključujući zrakoplove sirijske vlade koji su "namjerno" bombardirali humanitarni konvoj te ubili 14 humanitarnih radnika i zaustavili humanitarne operacije, rekli su istražitelji UN-a u srijedu i najavili da će popis ratnih zločinaca predati tužiteljskom timu UN-a.  Sirijske i ruske snage izvodile su svakodnevne zračne napade na istočni Alep u rukama pobunjenika od srpnja do njegova pada 22. prosinca pri čemu su ubijene stotine ljudi i razorene bolnice, navodi se u izvješću. Istražitelji UN-a planiraju predati popis ratnih zločinaca u sirijskom ratu, tijelu Ujedinjenih naroda u Ženevi, kazao je predsjedajući Paulo Pinheiro. Bivša haaška tužiteljica Carla del Ponte, nekad glavna tužiteljica za ratne zločine počinjene u Jugoslaviji, poručila je da su "potpuno otvoreni za pregovore i da će predati popis zločinaca". U napadima je često korišteno kasetno streljivo a na gusto naseljena područja često su bacane kasetne bombe, što se može smatrati ratnim zločinom počinjenim neselektivnim napadima. Međutim istražitelji ne bi mogli reći  jesu li obje, i sirijska i ruska strana, koristile to streljivo i bombe u napadu na Alep ili samo jedna strana. Među ratnim zločinima koje istražuju ni jedan nisu pripisali ruskim snagama. Izvješće istrage UN-ove komisije , objavljeno dok se nastavljaju sirijski mirovni pregovori u Ženevi, pokrivaju razdoblje između srpnja i prosinca i temelji se na 291 razgovoru sa žrtvama i svjedocima kao i analizama forenzičkih dokaza i satelitskim snimkama. Sirijski helikopteri bacali su bombe klora "tijekom 2016." na Alep koje su ondje prouzročile stotine civilnih žrtava, navodi se u izvješću. Najmanje 5000 vojnika provladinih snaga također ostalo je u okruženju u istočnom Alepu u taktici "predaj se ili umri od gladi".     Oporbene snage granatirale su zapadni Alep pod kontrolom vladinih snaga, te ubile i ranile desetke ljudi, kaže se u izvješću. Oni su onemogućavali civilima  da napuste istočni Alep te ih koristili kao "ljudski štit" i napadali kurdsko područje Šeik Maksud, što su ratni zločini.  Koalicija pod vodstvom SAD-a nije izvela ni jednu ofenzivnu zračnu misiju nad Alepom  u drugoj polovici godine. Istražitelji UN-a dat će popis ratnih zločinaca u sirijskome ratu, UN-ovu tijelu u Ženevi s tužiteljskim ovlastima, rekao je predsjedajući Paulo Pinheiro u srijedu. Pinheiro je na konferenciji za novinare nakon izvješća o istrazi njegove komisije, u kojemu je objavljeno da su obje strane u sirijskome ratu počinile zločine, rekao: "Mi smo potpuno otvoreni. Naravno da ćemo predati popis zločinaca".  >> Carla del Ponte: Sirijski pobunjenici koriste plin sarin! 