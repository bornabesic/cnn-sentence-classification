Zastupnik Živog zida Ivan Sinčić, kojega je saborska straža u petak, zajedno s Ivanom Pernarom (AD), iznijela iz sabornice, optužio je predsjedavajućeg Željka Reinera (HDZ) kao glavnog krivca za današnje nesvakidašnje događaje u sabornici. Do svega ovoga nije trebalo doći da se Reiner nije tako agresivno ponašao, rekao je Sinčić novinarima, prozivajući Reinera da je potpuno nepotrebno reagirao (odlučivši Pernara udaljiti iz sabornice). Kad drugi vode sjednicu, primjerice Božo Petrov, Milijan Brkić ili Gordan Jandroković, ovakih sukoba nema, rekao je Sinčič. Potpredsjednika Sabora proziva i da je njemu, ali i drugim zastupnicima, više puta upadao u riječ. Reiner: striktno sam se držao Poslovnika Reiner se brani da je reagirao "striktno" po Poslovniku koji, kaže, jasno propisuje kako se vodi sjednica, kad se mora opomenuti zastupnika, oduzeti mu se riječ.... "Opcija je da Sabor radi na dobrobit građana, zastupnici su tu da zastupaju ideje građana, ne da jedu pizze, jabuke, da vičemo jedni na druge, budemo neuljudni", naglasio je potpredsjednik Sabora. Protumačio je kako je stanku (nakon sukoba s Pernarom) sazvao jer se nije moglo raditi normalno, te naglasio kako je nakon "što je Pernar morao otići", sjednica normalno nastavljena. "Gospodin Pernar je od one famozne jabuke do vikanja s mjesta ometao svog kolegu Sinčića da iznese stav, zastupnik ne može ustajati i vikati s mjesta, vikanje nije način ponašanja, Sabor time ne dobiva na dignitetu", rekao je Reiner. Iako se zauzima da se Etički kodeks donese, Reiner ne vjeruje da će to riješiti probleme u funkcioniranju Sabora. Kodeks ne može nadomjestiti pristojnost, ne može nadomjestiti kućni odgoj, kolegijalne odnosne. To ne možete riješiti propisom, to imate ili nemate, izjavio je potpredsjednik Hrvatskog sabora. Tušek: Pernar voli raditi teatar Predsjednik Mandatno-imunitetenog povjerenstva (MIP) Žarko Tušek (HDZ) kaže da je Pernar izabrao "svoj put", da "voli raditi tetar" i da to čini na svakoj sjednici Povjerenstva. "Onoga trenutka kad se ustao i počeo vikati prema Reineru, ako ništa drugo, u tom je trenutku prešao mjeru", kazao je Tušek. Ističe da mu je takvo ponašanje neprimjereno, neovisno kojoj stranci zastupnik pripada. >> Beljak traži javnu ispiku Željka Reinera 