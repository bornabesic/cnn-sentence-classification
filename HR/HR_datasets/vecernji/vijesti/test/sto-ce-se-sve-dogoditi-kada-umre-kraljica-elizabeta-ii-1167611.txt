U Velikoj Britaniji špekulira se o zdravlju britanskih monarha budući da je kraljevsko osoblje iz cijele zemlje pozvano u Buckinghamsku palaču. Glasnogovornik palače rekao je kako sastanak nije razlog za zabrinutost, no s obzirom na starost kraljice Elizabete II (91) i princa Philipa (95) prirodno je da su ljudi zabrinuti, piše Metro. U slučaju smrti kraljice Elizabete II, Velika Britanija ušla bi u žalovanje koje bi trajalo najmanje 12 dana. Pišu kako bi magnituda njezine smrti bila ogromna i da bi mijenjali sve, od financijske industrije do televizijskog rasporeda. Smrt vladajućeg monarha pogađa ekonomiju i također će utjecati na tržište dionica i banaka. Način na koji bi se smrt objavila ovisila bi o tome kako umre. Ako se, primjerice, njena smrt očekuje zbog duge bolesti, plan bi već bio spreman u slučaju da ona umre. BBC bi na svim svojim kanalima emitirao emisiju koja objavljuje njenu smrt dok ostali kanali nemaju tu obvezu iako je sigurno da će to napraviti. Ako se smrt dogodio iznenada, ili kao u slučaju princeze Diane na javnom mjestu, palača će imati malu kontrolu nad širenjem vijesti.  Nakon prve vijesti o smrti, BBC će otkazati planirane komedije sve do njezinog sprovoda. Na mjesto Kralja došao bi princ Charles koji je prvi u redu za prijestolje. Riječi nacionalne himne i nove poštanske marke i valute bit će izrađene i tiskane kako bi odražavale dolazak Charlesa na prijestolje.  Prije pokopa, tijelo kraljice bit će izloženo javnosti u Westminster Hallu 23 sata dnevno sve do sprovoda. Kada stigne lijes, održat će se kratka ceremonija prije nego što će ljudi moći iskazati poštovanje. Sam sprovod očekuje se 12 dana nakon smrti i bit će emitiran na televiziji i na internetu. Postoji više mjesta na kojima bi tijelo moglo biti pokopano, a mnogi špekuliraju da bi kraljicu mogli pokopati na njezinim imanjima ili u Balmoralu ili u Sandringhamu. Neki smatraju i da će tijelo biti pokopano kraj njenog oca Georga VI u kapelici Sv. Jurja u Windsoru. 