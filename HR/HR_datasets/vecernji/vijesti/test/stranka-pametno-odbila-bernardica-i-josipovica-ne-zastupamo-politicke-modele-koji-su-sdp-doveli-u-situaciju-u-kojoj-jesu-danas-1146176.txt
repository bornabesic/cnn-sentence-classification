Čelnica stranke Pametno Marijana Puljak odbila je prijedlog Davora Bernardića i Ive Josipovića da okupe ljevicu.  – Ako misle da imaju zajedničke ciljeve, teme i političke modele, neka razgovaraju. Pozdravljam te razgovore. S naše strane, možda dijelimo neke civilizacijske vrijednosti poput ljudskih prava, no mi zastupamo neke druge ekonomske modele koji govore o slobodi tržišta i slobodi poduzetništva, neke modernije ekonomske modele. Zašto se mi bavimo politikom? Jer smo i ustali protiv nekih političkih modela koje je zadnjih 25 godina zastupao i SDP - a to su klijentelizam i politička trgovina – kazala je Puljak za N1 televiziju.  Istaknula je da će na lokalne izbore stranka Pametno izaći sama.  – Na iduće lokalne izborima stranka Pametno izlazi samostalno upravo zbog toga što ne zastupamo političke modele koji su SDP i doveli u situaciju u kojoj jesu danas. Pokazujemo da politika može i mora biti drugačija, u interesu zajednice. Ne u osobnu korist, nego u interesu društva. Pametno je predvodnik takve politike – rekla je Puljak, koja će se kandidirati za gradonačelnicu Splita.  – SDP je sam kriv za sve što im se događalo proteklih godina. Pametno se zalaže i za antifašizam, slobodu žene i njezino pravo na izbor, ljudska prava i prava manjina. Politika koja se vodila zadnjih 25 godina vodila se samo za osobnu korist, nisu imali rješenja za ovo društvo – dodala je.  >> Josipovićeva stranka organizirala tribinu, došao i Bernardić: 'Toleriranje radikalnog desničarenja je posebno opasno!' 