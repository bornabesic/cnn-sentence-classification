Eutanazija maloljetnika provedena je u Belgiji, što je prvi slučaj primjene pravila koje je ta država usvojila 2014. kako bi dopustila liječnički potpomognutu smrt djeci svih godina, rekao je predsjednik državnog odbora za eutanaziju. Predsjednik odbora Wim Distelmans napisao je u priopćenju kako je o prvom takvom slučaju njegovom odboru prošlog tjedna javio lokalni liječnik. Maloljetna osoba bila je u kritičnom stanju, no nije poznato više informacija. Belgija je eutanaziju legalizirala 2002., te je dvije godine prepravljala pravila kako bi ju omogućila i maloljetnicima u beznadnim medicinskim situacijama. To je jedina država na svijetu koja dopušta eutanaziju maloljetnicima svih dobi, dok u susjednoj Nizozemskoj oni trebaju imati barem dvanaest godina. Između 2003. i 2013. u Belgiji je eutanazirano gotovo 8752 ljudi, prenosi državni odbor za kontrolu eutanazije. 