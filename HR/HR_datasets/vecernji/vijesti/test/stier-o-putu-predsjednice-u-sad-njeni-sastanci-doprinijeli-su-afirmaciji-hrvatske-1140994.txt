Ministar vanjskih poslova i europskih integracija, Davor Ivo Stier, prisustvovao je u ponedjeljak u podrutama na komemoraciji povodom 25. godišnjice pogibije petorice promatrača misije EZ-a. Na pitanje ima li informaciju s kim se predsjednica RH-a Kolinda Grabar-Kitarović sastala u SAD-u protekli tjedan, ministar je rekao da se sigurno radi o sastancima koji su pridonijeli afirmaciji Republike Hrvatske. "MVEP u potpunosti podupire aktivnosti predsjednice. Kao što znate, njezin savjetnik za vanjsku politiku sjedi na kolegiju u Ministarstvu vanjskih i europskih poslova svaki dan. To je praksa koju sam ja uveo kao ministar, tako da upravo imamo usklađenu vanjsku politiku i da govorimo jednim glasom", kazao je Stier.  Stiera su novinari pitali i je li predsjednica trebala izvijestiti o svom putovanju, a on je odgovorio kako je uobičajeno da predsjedničin ured izvijesti o njezinim aktivnostima. "Uvijek je tako bilo i tako je i sada". U Podrutama je Stier bio na komemoraciji povodom 25. godišnjice pogibije petorice promatrača misije EZ-a, četvorice Talijana i jednog Francuza. Njihov je helikopter 7. siječnja 1992. godine srušio pilot JNA raketom ispaljenom iz MIG-a. >> VIDEO Teroristi Islamske države raznijeli plinsko postrojenje Ine u Siriji 