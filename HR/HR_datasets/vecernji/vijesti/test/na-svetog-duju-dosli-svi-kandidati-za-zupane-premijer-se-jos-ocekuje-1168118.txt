Proslava Dana Grada Splita i blagdan sv. Dujma, tradicionalno je privukla velik broj ljudi iz cijele regije, pa i brojne političare koji su kampanji za lokalne izbore. Pred katedralom Svetog Duje na Peristilu prije početka procesije viđeni su svi kandidati za župane Blaženko Boban, Arsen Bauk i Miro Bulj koji je bio u društvu Ivana Kovačića, dojučerašnjeg potpredsjednika Vlade, a današnjeg kandidata za dožupana splitsko-dalmatinskog. Naravno, tu je i Branka Ramljak, vladina povjerenica za Split koji je bez proračuna i bez gradonačelnika, ali s velikim brojem kandidata za to  mjesto koji su također sudjelovali u procesiji i pratili misu na rivi. Tu je i ministar Damir Krstičević, a dolazak premijera Andreja Plenkovića očekuje se oko podne. Svečano misno slavlje predvodi mons. Hans-Josef Becker, nadbiskup iz Paderborna. 