Švedski parlament je u četvrtak odbacio nacrt zakona vlade o određivanju kvote od 40 posto za žene u upravnim vijećima poduzeća jer je ocijenio da se jednakost ne treba postići prisilom. Najavljen u rujnu, plan je propao tijekom prvog razmatranja odbora, jer se oporba desnog centra i desnice usprotivila, a podrška ljevice je bila nedostatna. "Sadašnji omjer muškaraca i žena u upravnim vijećima poduzeća nije zadovoljavajući. Odbor drži da se izjednačenija raspodjela treba postići drugačijim sredstvima od pravne prisile", naveo je parlament. "Jako sporo napredujemo prema jednakosti u upravnim vijećima", rekao je ministar gospodarstva Mikael Damberg, prenosi agencija TT. Žene sada zauzimaju jedva 32 posto mjesta u upravnim vijećima, prema 47,5 posto svih mjesta u Švedskoj. Švedska je u cjelini najbolja u pogledu kvota žena u EU (23 posto). Ali cilj od 40 posto za velika europska poduzeća u 2020., koji je odredila Europska komisija 2012., čini se nedostižnim. Vlada lijevog centra je predložila godišnju kaznu između 250.000 i 5 milijuna kruna (između 26.000 i 526.000 eura ) prema vrijednosti tvrtke na burzi. >> Pogledajte kad žene u politici iskoče u prvi plan, isključivo onda kad ih treba žrtvovati 