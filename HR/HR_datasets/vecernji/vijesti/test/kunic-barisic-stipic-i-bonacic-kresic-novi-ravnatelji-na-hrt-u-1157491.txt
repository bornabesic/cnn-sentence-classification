Glavni ravnatelj HRT-a Kazimir Bačić nakon provedenog natječaja i razgovora s čak 38 prijavljenih kandidata za četiri ravnateljska mjesta na HRT-u imenovao je danas tri nova prisavska ravnatelja. Ravnateljem poslovanja postao je tako Mislav Stipić, ravnateljem poslovne jedinice produkcije Jozo Barišić, a prvim čovjekom prisavske tehnologije imenovan je Nikola Bonačić-Krešić. Što se tiče mjesta ravnatelja programa HRT-a, Bačić će za to mjesto predložiti dosadašnjeg voditelja projekta regionalnog Dnevnika Renata Kunića. Prekosutra u srijedu će na Prisavlju biti organizirano izjašnjavanje kreativnog osoblja o Kunićevom imenovanju, no kakvo god bude mišljenje djelatnika ono nije obvezujuće pa se sada može reći da će Kunić postati ravnateljom programa HRT-a. >> Za 4 ravnatelja HRT-a natječe se 38 kandidata >> Jurčević tužbom želi poništiti odluku o imenovanju Bačića glavnim ravnateljem HRT-a 