Muškarac koji se predstavio kao borac skupine Boko Haram rekao je u video snimci koja je u subotu pokazana agenciji Reuters da ta islamistička militantna skupina planira izvršiti bombaške napade na nigerijsku prijestolnicu Abuju. "Dolazi još bombaških napada, i u Abuji za koju mislite da je sigurna", rekao je muškarac na snimci do koje su došli interentski portal Sahara Reporters i nigerijski novinar Ahmad Salkida. Nigerijska državna služba sigurnosti u travnju je objavila da je osujetila planove militanata Boko Harama da napadnu veleposlanstva SAD-a i Ujedinjenog Kraljevstva u Abuji. Na drugoj viddo snimci koja je pokazana agenciji Reuters jedna u skupini od četiri žene u burkama govori da je među otetim djevojkama ali da se ne želi vratiti kući. "Mi se ne želimo vratiti našim orditeljima jer oni ne štuju Alaha i pozivam vas da nama se pridružite", govori žena držeći pušku. "Mi nismo silom natjerane da se udamo. Brak je na našu želju", dodala je. Prošle su subote oslobođene 82 djevojke nakon tri godine zaronbljeništva u zamjenu za zapovjendike Boko Harama. One su bile u skupini od oko 270  djeovajaka koje je Boko Haram oteo u travnju 2014. iz grada Chiboka na sjeveroistoku zemlje. Posrednik i odvjetnik Zannah Mustafa je rekao da su neke od otetih djevojaka odbile biti oslobođene što je potaknulo strahovanja da su ih džihadisti radikalizirali i da se plaše, ili srame, vratiti se njihovim prijašnjim životima. Agencija Reuters napominje da za sada ne može potvrditi autentičnost snimki. 