Ako dođe do novog migracijskog vala balkanskom rutom kao lani, Slovenija će poduzeti sve mjere sigurnosti i zaštite vanjske Schengenske granice, kazao je u razgovoru za mariborski list "Večer" slovenski premijer Miro Cerar, koji je najavio i mogućnost zatvaranja granice ako to isto napravi Austrija. - Moja je dužnost briga o sigurnosti naših ljudi i zaštita Schengenske granice, a to i radimo. Ako bi Austrija zatvorila svoju granicu, isto ćemo morati napraviti i mi, kako ne bismo postali džep u kojemu bi se zaustavile izbjeglice - kazao je Cerar za "Večer", dodavši kako njegova vlada djeluje proaktivno kako do toga ne bi došlo, a u pripremi je i zakon koji bi ograničio pravo na dobivanje azila. Na pitanje koliko je opasnost od novog izbjegličkog vala realna, Cerar je priznao da je broj izbjeglica u Sloveniji vrlo mali, ali da se postojeći kapaciteti za migrante ipak pune, a lokalne zajednice prosvjeduju ako vlada želi otvoriti nove. - Na rubu Europe su milijuni migranata, deseci milijuna čekaju u Africi, odakle ih u Europu prebacuju kriminalne mreže - kazao je slovenski premijer, te dodao da treba biti oprezan i prije nego što dođe do izbjegličkih kolona i velikih pritisaka na vanjske granice kao lani u jeku krize. >>Hrvatska uputila diplomatsku notu Sloveniji zbog žice uz Čabranku >>Merkel ulazi u borbu za četvrti kancelarski mandat. No, bitka će ovog puta biti drugačija... 