Za ono što je Zoran Šprajc učinio u RTL Direktu uistinu treba hrabrosti. Jer malo je onih koji bi uopće bili u prostoriji sa zmijama, a rijetki bi ih i dodirnuli. No, popularni voditelj otišao je korak dalje. On je u svojoj emisiji u srijedu navečer ugostio kolekcionara zmija Nevena Vrbanića koji je ponio i svog kraljevskog pitona, a Zoran Šprajc pred kraj razgovora stavio je zmiju oko vrata i tako razgovarao sa svojim gostom. Vrbanić je u emisiji gostovao nakon priloga o izložbi najotrovnijih zmija na svijetu koja je otvorena u jednom zagrebačkom trgovačkom centru. On u svojoj kolekciji ima 105 zmija te je jedan od najvećih kolekcionara zmija u svijetu. – Gospodine Vrbaniću, meni nije ugodno ni ovih par minuta s tim zmijama, a kako vi živite s njima? Imate jednu od najvećih privatnih kolekcija zmija na svijetu, kako spavate noću? – pitao je Šprajc Vrbanića. – Zmije držim u posebnim prostorijama. Tako da ne može moj sin tamo otići i raditi nešto s njima – odgovorio mu je on.  >> Svaki je dan borba, izazov – izazov Ruže >> Šprajc opet uzvratio Hadžifejzoviću: 'Nikako da preboli, posvetio mi je emisije u svom čuvenom ćevap-desetercu'  