Najnoviji krug povrata diplomatskih i konzularnih predstavništava bivše Jugoslavije koji su podijeljeni državama sljednicama počinje danas. Hrvatska će tako preuzeti nekretnine u Tunisu, Keniji, Madagaskaru i Alžiru, koje su u jednakim dijelovima podijeljene između Hrvatske i BiH. – O preuzimanju će se dogovoriti bilateralno. Dogovor će se postići prije primopredaje, koja će se realizirati najkasnije do 1. listopada. U stalnom smo kontaktu s predstavnicima BiH – kazali su iz MVEP-a. Uz te nekretnine, čeka se još prodaja predstavništava koja su bila prevelika za podjelu. Najmanje 10 milijuna dolara – a iznos bi mogao biti i dvostruko veći – dobit će tako Hrvatska od prodaje zgrada veleposlanstava te rezidencija na prestižnoj adresi u New Yorku, za koju je bio zainteresiran i glumac Jack Nicholson, potom objektima u Tokiju, Bonnu i Bernu. Vrijednost tih objekata procijenjena je na 42,7 milijuna dolara, od čega, po sukcesijskom ključu, Hrvatskoj pripada 23,5 posto, no treba napomenuti da je riječ o procjeni iz ugovora o pitanju sukcesije iz 2001., tako da se današnja cijena razlikuje. >>Snizili procjene za svjetsko gospodarstvo; procjene za Hrvatsku podignute, u skladu s MMF-ovima 