Britanski Nacionalni centar za kibernetičku sigurnost (NCSC), koji je dio špijunske agencije GCHQ, priopćio je da je u pismu čelnicima političkih stranaka ponudio pomoć u jačanju njihove mrežne sigurnosti, potvrdivši izvješće u Sunday Timesu.  "Imajte na umu način na koji su praćeni događaji u SAD-u, Njemačkoj i posvuda koji nas podsjećaju na mogućnost neprijateljske akcije protiv političkog sustava Ujedinjenog Kraljevstva", navodi se u pismu čelnika NCSC-a Ciarana Martina, kako prenosi Times. On je upozorio da mogući napadi na britanski demokratski proces ne pogađaju samo političke stranke nego mogu uključivati napade na parlament, think tankove i račune elektroničke pošte pojedinaca. NCSC je potvrdio Reutersu da je pisao strankama o tom pitanju, ali nije potvrdio da glavni rizik za kibernetičku sigurnos predstavlja Rusija. Upitan o tom izvješću, britanski ministar vanjskih poslova Boris Johnson rekao je da nema dokaza da su Rusii uključeni u pokušaje potkopavanja britanskog demokratskog procesa u ovom trenutku. "Međutim, imamo puno dokaza da su Rusi sposobni to učiniti. Nema dvojbe da su oni spremni na sve vrste prljavih trikova", kazao je on za televiziju ITV. > > Ruski hakeri napali elektroenergetsku kompaniju u SAD-u > > Nevjerojatan slijed događaja: Rusija i Amerika u prvom svjetskom kibernetičkom ratu 