Više ruskih vojnih zrakoplova približilo se razaraču američke ratne mornarice u Crnom moru 10. veljače, a njihovo približavanje smatra se  "nesigurnim i neprofesionalnim", rekao je američki dužnosnik u utorak. Dogodila su se tri odvojena incidenta u kojima su sudjelovali ruski zrakoplovi i američki razarač USS Porter, rekao je glasnogovornik europskoga zapovjedništva SAD-a Danny Hernandez. U jednome incidentu sudjelovala su dva ruska zrakoplova Su-24, u drugome jedan Su-24, a u trećem ophodni protupodmornički zrakoplov IL-38 . "USS Porter kontaktirao je sve zrakoplove, ali nije primio nikakve odgovore", rekao je Hernandez i dodao da su takvi susreti zabrinjavajući jer mogu rezultirati  incidentom ili pogrešnom procjenom". Incident u koji je bio uključen Su-24 zapovjednik Portera smatrao je nesigurnim i neprofesionalnim zbog njegove velike brzine i niske visine, a IL-38 letio je na neuobičajeno niskoj visini, rekao je Hernandez. Drugi američki dužnosnik, koji je želio ostao anoniman, rekao je da je najbliži incident tog dana bio Su-24, koji se brodu približio na visini od  91 metra. Ovo nije prvo takvo približavanje između ruskih zrakoplova i američkoga broda. U travnju 2016. dva ruska borbena zrakoplova simulirajući napad prošli su pored razarača opremljenog sustavom navođenih projektila u Baltičkom moru. Borbeni zrakoplovi tako su nisko letjeli  da su u moru stvorili  vodenu brazdu. >> Prvi puta od početka rata u Siriji: Ruski i turski borbeni avioni bombardirali položaje Islamske države 