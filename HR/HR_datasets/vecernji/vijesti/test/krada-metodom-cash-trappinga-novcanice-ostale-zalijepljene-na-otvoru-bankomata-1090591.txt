Na području grada Čakovca zabilježen je slučaj  tzv. cash-trappinga. Netko je na otvoru bankomata za izlaz novčanica postavio zamku, tzv. hvatač novčanica, pa kad vlasnik kartice zatraži isplatu,  novac se odobri i proknjiži, no novčanice ostanu zalijepljene za tu zamku postavljenu na izlazu iz bankomata.   Misleći da novca nema, vlasnik kartice odlazi, a kradljivac se vraća i odgovarajućim alatom izvlači novčanice. - Prilikom dolaska  na  bankomat, pažljivo pogledajte  otvor za karticu, tipkovnicu, kućište bankomata i otvor za izlaz novčanica. Ako primijetite nešto neobično, odnosno oštećenja, dodatno postavljenu opremu ili uređaje, nemojte koristiti bankomat, već o tome odmah obavijestite banku i policiju. Ako bankomat zadrži vašu karticu ili vam ne isplati novac, odmah obavijestite banku i budite oprezni s nepoznatim ljudima koji vam nude pomoć te se ne udaljavajte od bankomata - savjetuju u PU međimurskoj. >> Izašao iz Remetinca i odmah napao curu 