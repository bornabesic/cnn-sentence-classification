Desetci spasilaca koji su neumorno pretraživali hotel koji je u srijedu zatrpala lavina u središtu Italije, pronašli su desetero preživjelih i spasili svu djecu 48 sati nakon nesreće. Četvero djece koja su bila proglašena nestalima, spašeno je, potvrdio je Crveni križ u petak predvečer, pošto je tijekom poslijepodneva spašeno njih troje. Sedmogodišnji dječak i njegova majka su u srijedu dopodne izvučeni iz gomile snijega i ruševina hotela Rigopiano na planinskoj padini u Abruzzu. Spasilačke ekipe su pokušavale izvući još petero preživjelih i tragale su za više od petnaest nestalih. Prva skupina šestero preživjelih pronađena je prije podne u zračnom džepu. Još ih je četvero tijekom poslijepodneva locirano na drugom mjestu, rekao je za AFP Luca Cari, glasnogovornik vatrogasaca. "Ovo je čudo!", uzviknula je pred novinarima tetka djeteta proglašenog nestalim, doznavši da je živ. Vatrogasci su objavili snimku majke i djeteta kako se uz pljesak spasilaca probijaju iz rova prokopanog u snijegu do zatrpanog hotela. "Potraga se nastavlja. Nadamo se da ima još zračnih džepova", rekao je spasilac Marco Bini. Po procjeni, u trenutku  nesreće u hotelu je bilo tridesetak gostiju i članova osoblja hotela. Trupla dviju osoba pronađena su u nedjelju, dakle još je 12 živih, od kojih je sedam spašeno. Lavina koja je zatrpala hotel Rigopiano pokrenula se nakon četiri uzastopna potresa u središtu Italije u srijedu. Odmah je izdano upozorenje na lavine za cijelo područje kojim dominira veličanstveni, 2.912 metara visoki Gran Sasso. Hotel je 90 kilometra udaljen od epicentra potresa u Monterealeu, seocetu blizu Amatricea, naselja uništenog u razornom potresu u kolovozu prošle godine. >> Čudo u Italiji: Osmero ljudi pronađeno živo ispod hotela zatrpanog snijegom, među njima dvoje djece In questo buio generale una parte dell'Italia non finirà mai di stupirmi .Solamente Grazie !!!#rigopianohotel #rigopiano pic.twitter.com/RZ83QDYSmR 