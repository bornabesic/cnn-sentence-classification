Dvogodišnja kujica Šmoksi uplašila se u šetnji i pobjegla na Ribnjaku u Zagrebu. Prošlo je već šest dana, još uvijek nije pronađena, iako je prema dojavama viđena na Trešnjevci, Zrinjevcu i u Dugavama. Kujica je iz Sigeta, ne pozna grad i ne snalazi se na cesti. Kad je pobjegla, oko vrata imala je crvenu ogrlicu s maramom i smeđu fleksi lajnu. Šmoksi je plaha, ali voli pse i djecu. Ima kovrčavo krzno, leđa su joj smeđa, a glava i noge bež boje. Rep joj je izrazito kitnjast i srednje je veličine, teška je oko 15-ak kilograma. Kujica je čipirana, a nalaznika čeka i novčana nagrada. Ako je pronađete, zovite 098/313-426. 