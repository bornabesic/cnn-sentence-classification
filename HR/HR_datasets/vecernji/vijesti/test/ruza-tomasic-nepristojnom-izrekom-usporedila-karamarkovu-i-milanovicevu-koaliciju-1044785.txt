Hrvatska europarlamentarka Ruža Tomašić nepristojnom je izrekom, u emisiji Studio 4 HRT-a, usporedila koaliciju Hrvatska raste, koju predvodi Zoran Milanović i Domoljubnu koaliciju na čelu s Tomislavom Karamarkom. Na pitanje o njezinu mišljenju kojoj koaliciji bi se trebao prikloniti Most u pregovorima za formiranje Vlade, predsjednica Hrvatske konzervativne stranke je kazala: – Ima jedna izreka, samo ne mogu je baš sada reći.  – Isto..., drugo pakovanje – rekla je Tomašić kroz smijeh. Komentirajući pregovore Domoljubne koalicije, koalicije Hrvatska raste i Mosta, kazala je da se Most konačno odlučiti s kim će ići. – Most neka koalira s kim god hoće, samo neka konačno preuzme odgovornost. Jer njihovi se glasovi broje. Nijedna Vlada ne može bez njih i oni mogu biti taj korektiv bilo kojoj Vladi. Neka se konačno odluče pa da krenemo raditi – kazala je Tomašić.  Zanimljivo je da je Ruža Tomašić u Europski parlament ušla s liste Domoljubne koalicije prije nego je napustila HSP AS i prešla u HKS, a sada su joj bivši partneri iz Domoljubne koalicije jednaki onima iz koalicije Hrvatska raste.  Cijelu snimku razgovora pogledajte OVDJE  >>Odgovor Domoljubne koalicije Mostu: HDZ za nestranačkog premijera >>'SDP je tražio potporu za većinu u Saboru, a HDZ potpise za formiranje Vlade' 