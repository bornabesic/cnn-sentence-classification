Eurozastupnik i kandidat za predsjednika HDZ-a Andrej Plenković je ocjenom da je u Socijaldemokratskoj partiji i kod njenog predsjednika zavladala panika komentirao izjavu predsjednika SDP-a Zorana Milanovića kako bi Plenković prije pripadao liberalnoj struji SDP-a nego HDZ-u. - Simpatično je kako je brzo nakon što sam obznanio svoju kandidaturu zavladala panika i kod njega i u SDP-u. Ja se u HDZ-u zajedno sa svojim kolegama osjećam jako dobro - kazao je Plenković u subotu nakon polaganja vijenaca na Mirogoju u prigodi Dana državnosti, na traženje novinara da komentira Milanovićevu izjavu. Predsjednik SDP-a Zoran Milanović u petak je rekao kako bi, svemu što zna o njemu, kandidat za predsjednika HDZ-a Andrej Plenković prije pripadao liberalnoj struji SDP-a nego HDZ-u, te dodao kako ne zna što Plenković radi u HDZ-u. >> Milanović: Ispratio sam tri predsjednika HDZ-a, neće biti lako tko god pobijedi >> Plenković stranku vodi prema desnom centru, a temelj mu je tuđmanizam 