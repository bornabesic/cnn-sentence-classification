Chelsea Manning, bivša američka vojnikinja, objavila je prvu fotografiju na Instagramu nakon što je u srijedu izašla iz zatvora. - OK, evo me! - napisala je Manning uz fotografiju, koja na Instagramu ima više od 21.000 lajkova. Manning, rođena kao muškarac pod imenom Bradley, puštena je iz vojnog zatvora nakon što je odslužila sedam godina od 35-godišnje kazne na koju je osuđena zbog prosljeđivanja brojnih državnih tajni WikiLeaksu. Okay, so here I am everyone!! 😜 . CC BY-SA! . #HelloWorld A post shared by Chelsea E. Manning (@xychelsea87) on May 18, 2017 at 9:55am PDT   Kao američki vojnik na službi u Iraku, Manning je 2010. ukrao stotine tisuća tajnih dokumenata i isporučio ih WikiLeaksu. Dokumente je prikupio radeći kao vojnoobavještajni analitičar.  Godine 2013. proglašen je krivim po 19 od 21 točke optužnice i osuđen na 35 godina zatvora.  Nedugo nakon izricanja presuda Manning je objavio da se oduvijek osjećao kao žena, promijenio je ime i zatražio hormonsku terapiju i operaciju promjene spola. 