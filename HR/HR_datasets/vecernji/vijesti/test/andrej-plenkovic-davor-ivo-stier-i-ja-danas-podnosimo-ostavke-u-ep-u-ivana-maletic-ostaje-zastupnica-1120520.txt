S Andrejom Plenkovićem, mandatarom nove hrvatske Vlade, razgovarali smo u Bruxellesu, gdje je danas doletio kako bi podnio ostavku na mjesto zastupnika u Europskom parlamentu, ali i nazočio skupu koji je Dubravka Šuica organizirala u povodu godine svetog Vlaha na temu hrvatske nematerijalne kulturne baštine u europskom kontekstu.    • Dajete ostavku u EP-u?   – Da, s obzirom na to da je prva sjednica Hrvatskog sabora sazvana za petak, postojeće pravne procedure su takve da se u prisutnosti glavnog tajnika EP-a mora formalno podnijeti ostavka. Ja ću to obaviti tijekom poslijepodneva.   • Možete li nam reći još koje ime u vašoj budućoj Vladi?   – Ovo nema veze s Vladom, ima veze s nekompatibilnošću mandata u Hrvatskom saboru. Isti čin danas će napraviti i kolega Davor Ivo Stier.   • A Ivana Maletić?   – Ne.   • Dio braniteljske populacije danas izražava neke sumnje i kritike na račun Nine Obuljen kao potencijalne ministrice kulture. Jeste li čuli njihove stavove i mogu li oni poremetiti vaše eventualne planove o njezinu imenovanju?   – Čuo sam da se danas održava press-konferencija. Nina Obuljen bila je državna tajnica u Vladi HDZ-a kada sam i ja to bio. Ima veliko iskustvo. Cijeli svoj život posvetila je hrvatskoj kulturi, ima i značajnu europsku dimenziju. Izuzetno je cijenim. Što se tiče sastava Vlade, na mandataru je da odluči kada dođe vrijeme. A u ove spekulacije ne bih ulazio jer nisam točno vidio što će to danas biti na toj press-konferenciji. >> Plenković: Šef kabineta bit će Davor Božinović, a u Vladi će biti više od jedne žene >> Plenkovićeve ministrice u Vladi: Obuljen, Juričev Martinčev i Maletić? 