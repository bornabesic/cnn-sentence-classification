Srbijanski ministar pravde Nikola Selaković izjavio je u subotu kako je Srbija učinila sve što se od nje tražilo da ispuni uvjete za otvaranje Poglavlja 23 o vladavini prava, a da odluku trebaju donijeti članice EU-a. "To je unutarnja stvar EU i nekih njeznih država članica. Oni neka se time bave, a mi ćemo se baviti svojim poslom, graditi svoju zemlju, raditi za nju i građane", rekao je Selaković novinarima na Izbornoj skupštini Srpske napredne stranke (SNS) čiji je jedan od potpedsjednika. Komentirajući izjavu hrvatskog šefa diplomacije Mira Kovača, koji je u petak, u povodu hrvatske blokade otvaranja Poglavlja 23 rekao kako "Srbija treba prvo položiti prijemni ispit da bi upisala fakultet", Selaković je odgovorio da je Srbija "svoje fakultete završavala još od 1217. (kad je Stefan Nemanja uz suglasnost pape Honorija III okrunjen za kralja Srbije) i od 1804. (kad je podignut Prvi srpski ustanak protiv otomanskog carstva na jugu Europe) "boreći se za vrijednosti kišćanske Evrope, na teritoriju koji se danas naziva Zapadnim Balkanom". "Mi nastavljamo graditi i uzdizati svoju državu, težeći europskim standardima", rekao je Selaković, naglasivši kako od Srbije više ne ovisi hoće li netko dati zeleno svjetlo za otvaranje pregovaračkih poglavlja. "Srbija nastavlja raditi, graditi sebe i ekonomski jačati, čime jača i segment vladavine prava", rekao je srbjanski ministar. I potpredsjednik srbijanske vlade Rasim Ljajić odbacio je u petak ocjene hrvatskog ministra vanjskih i europskih poslova Mire Kovača o nespremnosti Srbije za pregovore s EU kao "neutemeljene" i "netočne" Kovač je u petak na opovrgnuo informacije iz Bruxellesa i Beograda da je Zagreb dao zeleno svjetlo nastavku pristupnih pregovora Srbije i ocijenio da je otvaranje poglavlja za Srbiju kao fakultet, ali da ona još nije položila ni prijemni ispit. "Nismo došlo do toga, došli smo da toga da definiramo koje je štivo potrebno kako bi Srbija upisala fakultet“, rekao je Kovač, zamjerivši europskom povjereniku Johannesu Hahnu što je bez dogovora sa Zagrebom u Bruxellesu rekao novinarima da je nađeno prihavtljivo rješenje i postignut dogovor s Hrvatskom u svezi s otvaranjem poglavlja 23 Pravosuđe i temeljna prava u eurointegracijskom procesu Srbije. >> Podignuta optužnica zbog ubojstva i ranjavanja hrvatskih policajaca 1991. godine 