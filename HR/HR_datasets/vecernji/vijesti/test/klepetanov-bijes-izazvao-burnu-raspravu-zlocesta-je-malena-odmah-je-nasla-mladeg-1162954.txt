Najpoznatiji ljubavni par u Hrvatskoj, Klepetan i Malena, ponovno su zajedno. No, prvi ovogodišnji susret dviju roda nije prošao bez drame. S 15 dana zakašnjenja Klepetan je jučer došao u Malenino gnijezdo u Brodskom Varošu i doživio šok kada je pronašao uljeza, novog Maleninog udvarača.  Klepetan je potom, nakon kratke tučnjave, otjerao udvarača, a svoj bijes je iskalio i uništavanjem gnijezda i jaja koja su bila u njemu. Priča o Klepetanu i Malenoj uvijek ima sretan završetak pa je tako bilo i ovaj puta: rode su se pomirile i odmah se bacile na razmjenu nježnosti u slavonskom selu. Ova fascinantna priča o ljubavi dviju roda uvijek izazove veliki broj reakcija, a tako je bilo i jučer kada smo objavili da se Klepetan vratio svojoj Malenoj.   "Klepetana prijaviti za obiteljsko nasilje" – Klepetana prijaviti za obiteljsko nasilje, a malenu smjestiti u sigurnu kuću - jedan je od komentara ispod članaka o drami nakon što se Klepetan, kao i proteklih 15 godina, vratio u slavonsko selo.  - Dugo ga je i trpjela, mene moja ni pet nije – napisao je drugi komentator, dok su drugi hvalili hrabrost Klepetana i napisali da "Klepetan nije roda, nego lav".  – Zločesta je Malena. Zašto ga je prevarila? – neki su odmah napali ženski dio para. – Par dana je zakasnio i ona je odmah našla mlađeg. Srećom, previše je voli pa se ljubavna priča nastavlja – napisala je komentatorica preko Facebooka Vecernji.hr, a druga je dodala "Što će jadna, porazbijao joj jaja nasilnik, morala se pokoriti", i izrazila sumnju da to možda i nije prava ljubav.  – Mučio se, gradio gnijezdo, svaku godine popravljao, skrbio o mladunčadi, a ona zbog malo kašnjenja našla drugog. Bravo, Klepetane – napisao je komentator koji podržava način na koji je Klepetan pokazao da je on "šef" u tom gnijezdu. >>Pogledajte susret Malene i Klepetana: 'Prvo je bio u šoku, ali pomirili su se' >>Klepetan stigao Malenoj! Otjerao udvarača, razbio jaja pa joj se bacio u zagrljaj >>Ma Klepetan je frajerčina. Vratit će se on Malenoj 