Predsjednica Kolinda Grabar-Kitarović posjetila je danas zimski kamp Kadetske bojne u vojarni "Josip Jović" u Udbini. Predsjednica je u uniformi obišla kamp, a vojnici su joj pokazali šatore u kojima su noćili, nakon čega je predsjednica i sama ušla u jedan od njih. – Ja sam spavala u šatoru, ali to je bio onaj veliki, američki, grijani. Jednu noć su nam isključili grijanje da vide kako ćemo reagirati – kazala je Grabar-Kitarović, prenosi N1. Istaknula je kako su mali šatori puno bolji, pogotovo oni za dvije osobe. – Jako, jako dobro štiti i drži temperaturu, ali naravno da su ovi šatori koji su predviđeni za dvije osobe puno bolji. Ipak, kad su dva ljudska tijela ona malo griju, ugodnije je i vi možete primijetiti ulazi li kolega ili kolegica u fazu nekog smrzavanja – objasnila je predsjednica. >> Predsjednica Grabar-Kitarović na Pantovčaku razgovarala sa šefom SDP-a  >> Zbog kojih to prijetnji uvodimo vojni rok? U 28 dana ne mogu se steći vještine 