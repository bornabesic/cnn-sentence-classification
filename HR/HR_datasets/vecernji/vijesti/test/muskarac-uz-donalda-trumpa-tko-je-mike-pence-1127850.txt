Mike Pence ima političko iskustvo koje Donald Trump nema. On bi mogao ujediniti podijeljene republikance. Trezven, miran, lojalan, promišljen, suzdržan, vješt, elokventan - to su pridjevi koje mediji koriste da bi opisali Mikea Pencea. On sam sebe opisuje kao "kršćanina, konzervativca i republikanca, tim redom". Još kada je Donald Trump sredinom srpnja objavio da je njegov kandidat za zamjenika predsjednika Mike Pence analitičari su to ocijenili kao strateški šahovski potez. Pence bi mogao biti most između ultrakonzervativnih republikanaca koji s Donaldom Trumpom ne mogu puno toga započeti. Paul Ryan primjerice, glasnogovornik Predstavničkog doma, sukobio se s Trumpom najkasnije zbog njegove seksističke video-snimke iz 2005. godine. Ali on sebe opisuje kao Penceovog "velikog fana". Trump i Pence se ne slažu u svemu Prema pisanju britanskog Telegrapha Trump je želio nekoga kao tzv. "running mate" koji mu može pomoći da svoje ideje proda u Kongresu. Pence naime iz vremena kada je bio u Kongresu donosi sa sobom korisne kontakte. S Donaldom Trumpom Pence nije uvijek na istoj lini. 57-godišnji Pence govori o "korumpiranom sustavu" u Rusiji dok se Trump više puta pohvalno izrazio o Putinu. Ranije je Pence bio zagovornik slobodne trgovine - što je kompletna suprotnost Trumpovim stajalištima. Pence se izražavao i protiv Trumpovih zahtjeva da se muslimanima zabrani ulazak u SAD. Pence je protestant, odrastao u obitelji iz srednjeg sloja u Indiani i oženjen 30 godina. Nakon studija prava radio je između ostalog i kao odvjetnik i konzervativno orijentirani radijski voditelj. Protiv pobačaja i seksualne raznolikosti Guverner iz Indiane zastupa vrlo konzervativne stavove. On odbija istospolne brakove i pobačaj. 2000. godine je zatražio od Kongresa da stavi na raspolaganje novac za institucije koje mogu pomoći ljudima da promijene svoje seksualno ponašanje. Time je ciljao na homoseksualce. U Indiani je kao guverner postigao da na snagu stupi jedan od najstrožih zakona protiv pobačaja u SAD-u. 2015. godine on je potpisao zakon o vjerskoj slobodi koji poduzećima daje slobodu ukoliko je politika u sukobu s njihovim vjerskim poimanjima. Pencea su poznati ekonomisti kritizirali zbog zakona koji bi vlasnicima poduzeća dozvoljavao da odbiju klijente homoseksualne orijentacije. Nakon bure nezadovoljstva Pence je preradio svoj prijedlog što mu je potom donijelo kritike iz socijalkonzervativnih krugova. Početkom listopada Pence je pobijedio u jedinom televizijskom duelu koji je imao s demokratskim kandidatom za zamjenika predsjednika. Po mišljenju promatrača Pence je bio uvjerljiviji i to zahvaljujući predsjedničkom i razboritom tonu. Kaže se da ima retoriku koja ubire bodove. No tijekom duela je 57 posto sudionika u anketi koju je proveo CBS izjavilo da ipak ne poznaje Pencea dovoljno da bi imali mišljenje o njemu. >> 'Melanija Trump kaže da je diplomirala, no završila je samo srednju školu' 