Prometna inspekcija u sklopu redovnog nadzora nad obavljanjem djelatnosti javnog cestovnog prijevoza putnika prošli je tjedan iz prometa isključila dva vozila Uberovih partnera vozača te jedno taksi vozilo s riječkog područja. Sva tri vozila isključena su, kazali su nam u Ministarstvu, mora, prometa i infrastrukture, na širem zagrebačkom području odnosno u blizini Zračne luke “Franjo Tuđman”. Ministar prometa Oleg Butković, podsjetimo, nedavno je jasno rekao da Uber posluje u Hrvatskoj nelegalno i da će inspekcija isključivati vozila njegovih partnera iz prometa. U Ministarstvu su nam kazali i da su prometni inspektori od početka ove godine do 10. prosinca Uberovim vozačima izrekli kazne u ukupnom iznosu od 1,5 milijuna kuna. Tijekom ove godine u sklopu redovnih inspekcijskih nadzora, navode u Ministarstvu, inspektori su sankcionirali 40 vozila za koja je utvrđeno da obavljaju prijevoz putnika temeljem aplikacije Uber. >> Je li Uber 'samo' aplikacija ili je ipak taksi tvrtka? >> Butković: Uber radi nelegalno, ali i Cammeo u Splitu. Uber: Naši vozači posluju po zakonu. Cammeo: To je prvi put da su tako izravni 