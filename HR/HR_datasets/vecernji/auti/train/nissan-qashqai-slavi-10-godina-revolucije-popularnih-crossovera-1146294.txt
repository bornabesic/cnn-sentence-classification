Deset godina od početka prodaje Qashqaija, prvog crossovera, Nissan će brojnim događanjima diljem Europe obilježiti u veljači. Nissan je prva marka koja obilježava desetu obljetnicu jer je Qashqai model koji je predstavio segment crossovera, danas priznat i najbrže rastući segment automobila. Prije deset godina, naime, na tržištu nije postojalo vozilo koje je uspješno spajalo praktičnost i privlačnost SUV-a s veličinom, učinkovitošću i voznim osobinama kompakta. Qashqaijev inovativan dizajn i svestrana konstrukcija zapravo su nastali tijekom razvoja automobila koji je trebao postati nova Nissan Almera. Kreativni tim odlučio je stvoriti novi automobil. Prva generacija Qashqaija počela se prodavati u veljači 2007., a do kraja godine u Europi je prodano gotovo 100.000 primjeraka. U proteklih deset godina Qashqai je u Europi prodan u više od 2,3 milijuna primjeraka, što ga čini najprodavanijim crossoverom u regiji. >> Umjesto jednovolumena još jedan Opelov mali SUV – Crossland X >> Istražili smo: evo koliko ćete čekati da vam stigne novi auto nakon kupnje 