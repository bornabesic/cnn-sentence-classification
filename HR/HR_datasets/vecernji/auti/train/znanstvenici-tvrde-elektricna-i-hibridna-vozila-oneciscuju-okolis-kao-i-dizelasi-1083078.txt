Električna, hibridna i ostala “ekološki prijateljska” vozila proizvode i ispuštaju u okoliš jednaku količinu toksičnih tvari kao i “prljavi” dizelaši koje bi u budućnosti trebali zamijeniti, tvrde znanstvenici sa Sveučilišta Edinburgh, a prenosi britanski Times. Istraživanje koje su predvodili Peter Achten i Victor Timmers objavljeno je u stručnom časopisu Atmospheric Environment, a pokazuje kako zelena vozila proizvode više sitnih štetnih čestica od trošenja guma i kočnica jer ih baterije i ostali dijelovi potrebni za pokretanje čine težima od konvencionalnih vozila. “Stvaranje sitnih čestica postoji i kod dizelskih motora i benzinaca, no kada ekološki automobil ubrzava ili usporava, gume i kočnice brže se i više troše zbog težine koja je u prosjeku 24 posto veća od automobila na konvencionalni pogon te proizvode više čestica koje se onda raspršuju u okoliš”, objašnjavaju znanstvenici u svojoj studiji. >> Država časti: Kako dobiti ekopoticaj do 70.000 kuna >> Novi Prius i hibridni RAV4 stigli na hrvatsko tržište 