Prvi put u više od pola stoljeća najprodavaniji automobil u Švedskoj nije Volvo. Prvo mjesto pripalo je Volkswagenovu Golfu. Njemački automobil imao je udio od 5,9% na tržištu dok je Volvo imao udio od 5,7% koji se odnosi na njihova tri modela. Davne 1962. godine Volvo se također nije našao na prvom mjestu, a tada ga je također s trona skinuo Volkswagen s legendarnim modelom Beetle. Iako je proizvodnja automobila Volvo sada u rukama kineske tvrtke Zhejiang Geely Holding Group, on se još uvijek percipira kao kultni švedski brand, javlja BBC. Iako prošle godine nije bio najprodavaniji, Volvo je najčešći automobil na cestama (21,5%) dok Volkswagen ima udio od 15,7%. Prošle su godine zabilježene rekordne 372 tisuće novih registracija, što je za 8% više nego 2015. godine. Popis pet najprodavanijih: 1. VW GOLF (5,93%) 2. VOLVO V70II, S/V90N (5,73%) 3. VOLVO S/V60 (4,5%) 4. VOLVO XC60 (4,37%) 5. VW PASSAT (4,22%) >> Od auta vrijednog 86.000 kn, u državnu kasu ide čak 24.000 