U Hrvatsku su stigle dvije nove izvedbe Kijinog europskog top modela iz D segmenta i to u karavanskoj Sports Wagon verziji te hibridnoj PHEV izvedbi. Potpuno nova Optima plug-in hibrid prvo je takvo Kijino vozilo na europskom tržištu jer dosad u ponudi bio samo “običan” hibrid bez mogućnosti punjenja. Ali, Kia već nudi i potpuno električni Soul u Europi pa zapravo ne iznenađuje što je odlučila tržištu ponuditi i ovakvu izvedbu Optime. Uz punu bateriju kapaciteta 9,8 kWh - koja je uparena s 50-kilovatnim (67 KS) elektromotorom - pri 120 km/h ima domet od 54 kilometra vožnje na struju. Uz električni motor, hibridni sustav čini pouzdani 2-litreni GDI atmosferski benzinac sa 156 KS i 189 Nm okretnog momenta. Dinamičnih performansi Sinergijski razvijaju maksimalnih 205 KS i 375 Nm. Deklarirana kombinirana potrošnja uz punu bateriju jest 1,6 litara na stotinu prevaljenih kilometara, uz - također deklarirani - ispust CO2 od samo 37 g/km. Dakako, ove vrijednosti vrijede za prvih 100 kilometara, kad je baterija u potpunosti puna. Performanse su vrlo dinamične, do stotke stiže za 9,4 sekunde, a najveća mu je brzina 192 km/h. Ovaj je hibrid u ponudi samo s jednim paketom opreme koji zapravo sadrži sve što Kia uopće nudi - od aktivnog tempomata, kožnih sjedala, panoramskog staklenog krova do xenon svjetala - a stoji 339.990 kuna. U osnovi je plug-in hibridna Optima istovjetna limuzinskoj dizelskoj verziji, osim što je zbog baterija smanjen prtljažni prostor, pa sad prima 307 litara prtljage (limuzina 510 litara). Za one koji traže veći prtljažnik, krajem godine u Hrvatsku će stići i karavanska izvedba Optime hibrid. Karavanska Optima s dizelskim motorom koja se već može kupiti u našim salonima istih je dimenzija (dužina 485 cm) kao i limuzina, a nudi 42 litre više prtžaljnog prostora (ukupno 552 litre, proširivo na 1686 litara). Serijski bogato opremljena Baš kao i limuzina, nudi se samo s jednim provjerenim motorom, 1,7-litrenim CRDi turbodezelašem sa 141 KS i 340 Nm okretnog momenta uz 6-brzinski ručni mjenjač ili sa 7-brzinskim DCT automatskim mjenjačem s dvije spojke te u pet razina opreme. Početna cijena već dosta bogato opremljene Kije Optime SW je 218.490 kuna. Za verziju s automatikom i četvrtom razinom opreme EX Bussines, kao prvom dostupnom s DCT mjenjačem, treba izdvojiti 274.990 kuna. >> Testirali smo Optimu: optimalan izbor za duga poslovna putovanja >> Kia predstavila svoj prvi automatski mjenjač s osam stupnjeva za aute s prednjim pogonom 