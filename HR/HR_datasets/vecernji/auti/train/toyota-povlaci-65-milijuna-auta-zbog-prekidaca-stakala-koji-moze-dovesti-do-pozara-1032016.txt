Toyota je danas objavila da će diljem svijeta povući 6,5 milijuna vozila kako bi popravili manjkavost na prekidaču električnih stakala. Radi se o 2,7 milijuna vozila u Sjevernoj Americi, 1,2 milijuna u Europi i 600 tisuća u Japanu. U Toyoti naglašavaju da im nije poznato da je zbog kvara došlo do nesreća. Japanski autodiv kaže da je problem u tome što dijelovi prekidača možda nisu konzistentno lubricirani u proizvodnji. Ostaci nastali trošenjem električnih kontaktnih točaka mogu se nakupiti i izazvati kratki spoj, što pak može dovesti do pregrijavanja i topljenja prekidača te potencijalno i do požara. Među modelima zahvaćenim ovim opozivom su Yaris, Corolla i RAV4 proizvedeni između 2005. i 2010. godine. >> Volkswagen povlači oko 420.000 auta zbog problema sa zračnim jastucima >> BMW povlači pola milijuna automobila 