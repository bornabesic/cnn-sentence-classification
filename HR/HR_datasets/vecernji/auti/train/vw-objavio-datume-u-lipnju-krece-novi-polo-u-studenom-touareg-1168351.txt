Volkswagen je na godišnjem sastanku u Wolfsburgu objavio datume početka proizvodnje nekih novih modela. Kako prenosi Carscoop, na karti modela može se vidjeti da proizvodnja Pola kreće u lipnju, a novog Touarega u studenom. Tu je i SUV T-Roc, koji bi s proizvodnjom trebao krenuti u kolovozu. To su modeli za tržište Europske unije, a u istom mjesecu krenut će i proizvodnja modela Phideon PHEV za kinesko tržište. Novi model bit će i Virtus, zapravo limuzinska verzija Pola dizajnirana isključivo za Južnu Ameriku. Proizvodnja će krenuti u studenom. 