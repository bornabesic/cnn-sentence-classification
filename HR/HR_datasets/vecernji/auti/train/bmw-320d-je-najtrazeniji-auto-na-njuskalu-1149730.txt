BMW 320d najtraženiji je automobil na Njuškalu, najvećem internetskom oglasniku u Hrvatskoj. Ovaj je bavarski dizelaš na vrhu popisa 10 najtraženijih pojmova u rubrici Auto Moto, a na kojemu se nalaze još tri BMW-a - E30, ili popularna "kockica", te M3. Na drugom mjestu je Audi A4, a na popisu je od modela tvrtke iz Ingolstadta još i manji A3. Zanimljivo je primijetiti da su svi najtraženiji pojmovi na popisu njemački auti, osim jednog - a riječ je o motociklu, Vespi. To ide u prilog raširenoj predrasudi da hrvatski kupci najviše cijene njemačke aute. Još jedna predrasuda je da je Volkswagenov Golf kod nas pojam za auto. Međutim, ovdje je Golf, i to "petica", tek na trećem mjestu, a na popisu su još i Golf 4 i 3. Aktualni Golf je, da podsjetimo, "sedmica", ali ni nje, kao ni starijeg Golfa 6, uopće nema u prvih 10 najtraženijih pojmova. Top 10 najtraženijih auta i motocikala na Njuškalu: 1. BMW 320d 2. Audi A4 3. Golf 5 4. Audi A3 5. Golf 4 6. Golf 3 7. Mercedes C klasa 8. BMW E30 9. Vespa 10. BMW M3 >> Hrvati najviše traže stariji model iPhonea, odmah iza njega je najžešći rival >> Kupujete ili prodajete automobil? Evo kakvo je stanje na tržištu! 