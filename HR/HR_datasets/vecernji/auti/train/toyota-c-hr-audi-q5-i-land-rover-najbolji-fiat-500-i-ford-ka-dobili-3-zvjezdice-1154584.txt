Europski program ocjenjivanja sigurnosti novih automobila (EuroNCAP) objavio je ocjene za šest novotestiranih automobila. Očekivano, srednje veliki SUV modeli Audi Q5 i Land Rover Discovery dobili su maksimalnih pet zvjezdica, a najbolju moguću ocjenu dobio je i novi Toyotin kompaktni crossover, model CH-R. C-HR je postigao odličan rezultat. S 95 posto bodova za ukupnu zaštitu odraslih putnika najbolji je u cijeloj testiranoj grupi, a ima i 77% bodova za zaštitu djece u vozilu, 76 posto za zaštitu pješaka te 78 posto za sigurnosne sustave pomoći vozaču. Audi Q5 dobio je najbolju ocjenu za sigurnost djece, Toyota C-HR za sigurnost pješaka u slučaju naleta vozila, dok je C-HR najbolja i prema sigurnosnim sustavima pomoći vozaču. Citroën C3 dobio je četiri zvjezdice, a maksimalna ocjena mu je izmakla zbog nešto manjih ocjena kod sigurnosti pješaka (59%) i sustava pomoći vozaču (58%). Po tri zvjezdice od EuroNCAP-a su dobili predstavnici najmanjeg A segmenta automobila, Fiat 500 i Ford Ka+. Slabije su ocijenjeni u segmentu sigurnosnih sustava pomoći vozaču, a nešto su lošije prošli i u segmentu sigurnosti djece u automobilu. >> Nevjerojatno! Ford Mustang od 400.000 kn na testu sigurnosti dobio samo 2 zvjezdice >> Kineski Qoros briljirao na sudarnim testovima EuroNCAP-a 