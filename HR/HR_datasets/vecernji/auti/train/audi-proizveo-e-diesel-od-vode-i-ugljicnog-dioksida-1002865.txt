Iz Audija su objavili kako je u njihovu istraživačkom postrojenju u Dresdenu proizvedena prva zaliha e-diesela, proizvedenog od vode i ugljičnog dioksida te uz upotrebu obnovljivih izvora energije. Prvi korak proizvodnje Audijeva e-diesela obuhvaća zagrijavanje vode do formiranja pare i razdvajanje na kisik i vodik putem elektrolize. Potom vodik u reaktorima za sintezu pod pritiskom reagira s ugljičnim dioksidom, nakon čega nastaje tekućina koju Audi naziva "blue crude" (što bi se moglo prevesti kao plavo nerafinirano gorivo), a koja se rafiniranjem pretvara u konačni proizvod - e-diesel. Johanna Wanka, njemačka ministrica obrazovanja i istraživanja, prvih je pet litara ovog goriva ulila u svoj službeni Audi A8 3.0 TDI kako bi pokazala mogućnost njegove svakodnevne upotrebe. – Ovaj sintetički dizel, proizveden upotrebom ugljičnog dioksida, ogromni je uspjeh za naše istraživanje održivosti – poručila je Wanka u priopćenju. >> Mladi inovator otkrio kako očistiti sve oceane za samo pet godina? >> Za električna vozila država daje poticaje i do 70.000 kuna! 