Citroën je za premijerno izlaganje u ožujku, na međunarodnom salonu automobila u Ženevi, pripremio koncept kompaktnog SUV modela - C-Aircross Concept - koji se vizualno temelji na novom C3. Platformu dijeli s Opelovim modelom, koji će također premijerno biti izložen u Ženevi, ali ne kao koncept, već kao gotov proizvodni automobil. Vrata Citroëna C-Aircross Concept otvaraju se u suprotnim smjerovima i otkrivaju prostranu kabinu, široka prošivena sjedala i, zahvaljujući panoramskom staklenom krovu, mnogo svjetlosti. U unutrašnjosti se mogu vidjeti temelji programa Citroën Advanced Comfort®. Tehnologija je u službi jednostavnije uporabe: head-up zaslon u boji, umetak koji se nastavlja na instrumentnu ploču, upravljač s jednim krakom s pojednostavnjenim komandama, kamera za vožnju unatrag i bežični indukcijski punjač za pametne telefone. Korisne informacije o vožnji prikazuju se izravno u vozačevu vidnom polju. Minimalistički instrumenti prikazuju se na širokoj staklenoj površini. Dvije bočne kamere preuzimaju ulogu tradicionalnih vanjskih retrovizora. Slike se prikazuju na zaslonu ugrađenom umjesto unutarnjeg retrovizora. Za optimalan pregled situacije iza vozila, koncept je opremljen i stražnjom kamerom smještenom u središtu krovnog spojlera. Vozači i putnici imaju pristup širokoj paleti funkcija putem 12-inčnog središnjeg dodirnog zaslona. Smješten je u samom središtu kontrolnog centra automobila. Položaj multimedijskog sustava svima omogućuje pristup podacima o putovanju s pomoću povezanog 3D navigacijskog sustava s prepoznavanjem glasovnih naredbi. Svaki putnik može odabrati glazbu za sebe ili pogledati svoj omiljeni film, a moguć je niz različitih konfiguracija: 1/3:2/3, 2/3:1/3 ili preko cijelog zaslona. Konceptni automobil C-Aircross Concept opremljen je i sustavom Grip Control. >> 'Pa stvarno je isti Cactus!' Novi C3 privlači SUV izgledom 