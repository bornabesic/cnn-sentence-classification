Brojne države rade na popularizaciji STEM obrazovanja već od vrtićke dobi jer potreba za zapošljavanjem STEM stručnjaka svakodnevno raste, dok interes mladih za upisivanje prirodoslovnih fakulteta i odabira karijera u tom području ne prati trend u istom omjeru. U Hrvatskoj je provođenje aktivnih mjera za jačanje STEM obrazovanja uvršteno u smjernice Vlade RH i drugih nadležnih tijela. Kao kompanija koja zapošljava stručnjake iz STEM područja, Hrvatski Telekom je svojim aktivnostima popularizirao STEM aktivnosti u Hrvatskoj i na taj način omogućio veću dostupnost znanja i edukacija u STEM području. HT blisko surađuje sa STEM fakultetima te studentima pruža mogućnost sudjelovanja u realizaciji ideja na međunarodnom tržištu bez odlaska iz Hrvatske. HT je istodobno i najveći startup akcelerator u Hrvatskoj koji ima kontinuirani i izravan doticaj s novim idejama HT je istodobno i najveći startup akcelerator u Hrvatskoj koji ima kontinuirani i izravan doticaj s novim i inovativnim idejama, a tu su ključne upravo startup zajednice i projekti poput hackhatona. Na tom su području okupljeni ljudi koji razmišljaju svježe i izvan okvira, što je ključno u dinamičnom sektoru telekomunikacija. U 2016. godini Hrvatski Telekom ostvario je prihode u iznosu od 6,97 milijardi kuna, što je za 0,7 posto više nego 2015. godine. Zadržana je vodeća pozicija u svim segmentima telekomunikacijskog tržišta, a rastu prihoda pridonijeli su prihodi pokretnih komunikacija i veleprodaje, rast u ICT području i poslovanje s električnom energijom. Dakako, i to su razlozi zbog čega je Hrvatski Telekom kao lider na hrvatskome telekom i ICT tržištu ujedno i predvodnik STEM inicijativa na ovom području. HT STEM HUB Hrvatski Telekom i Fakultet elektrotehnike i računarstva u Zagrebu (FER) potpisali su prošle godine Ugovor o suradnji na pet godina, koja će studentima i zaposlenicima osigurati najbolju razmjenu znanja i prakse iz područja STEM-a. Osim redovitoga stručnog usavršavanja radnika HT-a te stipendiranja i mentorstva najboljih studenata viših godina, ugovorom se pruža i veća prilika za sudjelovanje na međunarodnim projektima. U 2016. Hrvatski Telekom ostvario je prihode u iznosu od 6,97 milijardi kuna, što je za 0,7 posto više nego 2015. Najveća prednost za studente je u tome što im  HT danas nudi mogućnost da realiziraju svoje ideje na međunarodnom tržištu bez odlaska iz Hrvatske, istovremeno koristeći najnapredniju tehnologiju uz osigurane resurse. HT je dio DT Grupe, pa su njegovi stručnjaci uključeni u brojne međunarodne projekte u kojima sudjeluju radeći u Hrvatskoj, ali imaju i mogućnost rada u drugim zemljama u kojima su kompanije – članice DT Grupe.  Također, lani je FER-u predstavljen i HT STEM HUB, projekt Hrvatskog Telekoma u kome je prvi partner FER, a koji funkcionira kao inkubator za poticanje razvoja vještina u STEM području. Kroz ljetne prakse koje će se održavati tijekom ljetnih mjeseci, svi studenti u sklopu STEM HUB-a imaju priliku raditi na tehnološki najnaprednijim projektima u Hrvatskoj, među kojima su Smart City rješenja, sustav proširene stvarnosti, robotika i inteligentni kontrolni sustavi. Studenti završne godine mogu aplicirati za novčanu stipendiju, a bit će im dodijeljen i stručni mentor HT-a koji im može pomoći oko profesionalnog usmjerenja i oko odabira stručne teme.  Najboljim članovima STEM HUB-a Hrvatski Telekom će ponuditi posao. HT IoT Innovation Camp U  sklopu ukupnih HT STEM HUB aktivnosti, u Hrvatskom Telekomu je u rujnu 2016. prvi put održan kamp namijenjen studentskoj zajednici, pod nazivom   HT IoT Innovation Camp, a na temu razrade ideja za hardverske i softverske inovacije u području interneta stvari (IoT) te drugih inovativnih kategorija koje polako poprimaju svoje obrise: virtual reality, augmented reality, 3D printeri, razni nosivi uređaji. Studentima je kroz razmjenu iskustava i networking omogućeno da dođu do novih spoznaja o mogućem korištenju inovativnih hardverskih kategorija te im je približen Hrvatski Telekom kao tehnološki lider. Hackaton Hack It! Početkom studenog prošle godine održan je Hack it!,  prvi hackhaton u organizaciji Hrvatskog Telekoma i hub:rauma, inkubatora Deutsche Telekoma, na kojem se više od 10 timova natjecalo kako bi u samo 24 sata osmislili najbolje rješenje za komunikaciju budućnosti i osvojili glavnu nagradu u iznosu od 20.000 kuna. Za Hack it! hackhaton je u kratkom roku stiglo više od 150 prijavljenih, među kojima je odabrano 43 najbolja kandidata. Pazeći na ravnotežu u znanju i vještinama, oni su potom raspoređeni u timove pred kojima je bio zadatak osmisliti način na koji ćemo komunicirati u budućnosti. Timovima je tijekom oba dana na raspolaganju bio međunarodni tim  vanjskih mentora, koji im je pomagao u usmjeravanju i razvoju ideja. Pobjednicima prvog hackhatona proglašeni su Ivan Voras, Bojan Opačak i Marijan Jurešić iz tima Maggie s rješenjem temeljenom na osobnom komunikacijskom asistentu. Idea Knockout Startup  STEMI  iz Rijeke s  Hexapod robotom-paukom  osvojio je prvo mjesto na  Idea Knockoutu 2016., najvećem regionalnom natjecanju tehnoloških ideja koji se održava pod generalnim pokroviteljstvom Hrvatskog Telekoma. Ekipa je oduševila žiri kojim je predsjedao Bojan Mušćet iz HT-a sa svojim prvim proizvodom koji stvara platformu za najmlađe putem koje im kroz igru želi omogućiti stjecanje znanja i vještina iz STEM područja. Na natjecanju u organizaciji Buga nastupilo je 20 timova: 18 iz Hrvatske, jedan iz BiH i jedan iz Crne Gore. STEMI je sa svojim Hexapod robotom u siječnju otputovao na  CES 2017. Pobjedom na Idea Knockoutu 2016 osigurali su izlagački štand na CES-u 2017 gdje su svoju ideju predstavili najvećem svjetskom auditoriju: tech novinarima, investitorima i potencijalnim distributerima iz SAD-a i cijelog svijeta i to prilično uspješno.   Prije tri godine, na Idea Knockoutu pobijedio je startup DivIT, a 2015. godine Streaming Solutions. Inače, HT sudjeluje i u drugim oblicima startup podrške, npr. na natjecanju Startup Factory ili uslugama za Zagrebački inkubator poduzetništva. >> Tražimo reviziju pametne specijalizacije i ne želimo plaćati turistički namet Hrvatski Telekom lani je predstavio projekte koji su u sklopu jedanaestog natječaja „Zajedno smo jači“ osvojili donacije u iznosu od po 350.000 kuna. Riječ je o projektima  „Internet of Things u hrvatskim osnovnim školama 2016. godine ” i “Campus”, zahvaljujući kojima će čak 1300 djece imati priliku educirati se u STEM području. Projekt  „Internet  of  Things  u hrvatskim osnovnim školama 2016.”  omogućit će razvijanje učeničkog i nastavničkog potencijala u području robotike kroz  prethodno utemeljenu  Croatian  Makers robotičku ligu, a njegov nositelj je udruga Institut za razvoj i inovativnost mladih. Zahvaljujući donaciji Hrvatskog Telekoma projektu  „Campus”,  Astronomsko društvo  Višnjan kao nositelj projekta moći će opremiti svoj interdisciplinarni Laboratorij za biologiju, kemiju i  astrobiologiju (LABOS) te čak utrostručiti broj učenika osnovnih škola koji će pohađati radionice i škole u kampu. Innovation Hub Hrvatski Telekom je pokrenuo projekt „E-strategy“, unutar koga je i potprojekt „Inovacijski modeli“. Inovacijski model poznat kao interni crowdsourcing, odnosno uključivanje zaposlenika u sve faze upravljanja idejama/inovacijama, nazvan je Innovation hub po istoimenom alatu razvijenom upravo prema potrebama Hrvatskog Telekoma. Primjena inovacijskog modela podrazumijeva prijavu ideja zaposlenika, razradu te ocjenjivanje i komentiranje predloženih ideja.Na taj način zaposlenici se motiviraju te inoviraju ali i upravljaju svojim idejama. 