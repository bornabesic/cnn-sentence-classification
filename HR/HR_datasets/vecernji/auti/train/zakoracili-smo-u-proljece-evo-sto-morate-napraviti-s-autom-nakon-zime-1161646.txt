Zakoračili smo u proljeće, pa valja povesti računa o tragovima koje je zima ostavila na automobilima. Prije svega, potrebno je detaljno oprati automobil. Tu se javlja vječna dilema – jesu li bolje samoposlužne ili automatske praonice? Odgovor je jednostavan – ručne! No, to sa sobom povlači i veći trošak te iziskuje više vremena.Bolje praonice imaju i opciju pranja podvozja. Pranje podvozja prednost je automatskih praonica u odnosu na samoposlužne. Svakako se koristi pretpranje kada se uz pomoć viskotlačnog perača uklanjanju tvrdokorne naslage prljavštine, dok kasnija upotreba četki služi za finije zadatke. Upotreba samoposlužnih praonica najbrža je i najjeftinija opcija. Sukladno tome, možemo reći i da je to najlošija opcija. Svakako, treba imati na umu da svaka od ovih kategorija ima i dodatnih stvari za razmatranje. Cijene su vrlo šarolike, a većinom cijena pokazuje i razinu kvalitete koju praonice mogu ponuditi pa tako samoposlužna praonica može biti bolja opcija i od brojnih automatskih praonica, a mnogo puta razlog tome su nedovoljno motivirani djelatnici praonice. Nakon pranja vozila preporuka je prionuti vizualnoj kontroli. Najprije je potrebno pregledati sve limene dijelove kako biste vidjeli je li došlo do mehaničkog oštećenja od kamenčića ili nekog drugog predmeta te se pobrinuti za sanaciju oštećenog područja. Pored onoga što možete učiniti sami te pregled napraviti i na parkiralištu, preporuka je automobil podignuti na dizalicu te napraviti kontrolu i donjeg dijela vozila gdje su nakupine leda mogle napraviti oštećenja. Također, tijekom zimskih mjeseci, kada su prometnice prekrivene snijegom i ledom, možemo naletjeti na brojne predmete koji mogu uzrokovati prilične probleme. Naiđete li pri pregledu vozila na oštećenja metalnih dijelova, potražite pouzdanog limara koji će oštećenje sanirati te se pobrinuti da se trošak ne povećava. Osim metalnih dijelova, pregledajte i plastične elemente, a svakako je pažnju potrebno posvetiti i staklenim površinama. Zbog posipavanja cesta pijeskom, velika je vjerojatnost oštećenja vjetrobranskog stakla, ali i staklenih dijelova svjetala. Reagiramo li na vrijeme, oštećenje se može popraviti. Ignoriramo li ga, morat ćemo mijenjati staklo, što je veći trošak. Saniranje štete odmah nakon nastanka štedi novac, ali i pomaže održavanju veće vrijednosti vozila. >> Vi na plažu, auto u servis? Provjerili smo kakve su cijene na obali! >> Na kontrolu kočnica svakih 10.000 kilometara Blatobrani Oštećenja su najprije vidljiva upravo na rubovima blatobrana. Iako stradavaju tijekom cijele godine, sanacija oštećenja nakon zime štedi vrijeme i novac. Pragovi Upravo su pragovi dio vozila koji najviše strada tijekom zime, a ne podignemo li automobil na dizalicu, veliki su izgledi da nećemo ni uočiti oštećenja. Stoga iziskuju malo više pažnje. Poklopac motora Bez obzira na to koliki razmak držali od vozila ispred sebe, zalutali kamenčić može oštetiti poklopac motora. Manja oštećenja možete sanirati i sami. Ovjes Svakako podignite automobil na dizalicu kako biste provjerili vitalne dijelove ovjesa. On utječe na svakodnevnu sigurnost, a može uzrokovati i oštećenja ostalih dijelova vozila. Zimske gume zamijenite ljetnima Korištenje isključivo zimskih guma tijekom čitave godine velik je rizik, jer zimske gume prava svojstva pokazuju tek na temperaturama nižim od 7 stupnjeva Celzijevih. Na višim se temperaturama daleko više troše, a istovremeno se povećava zaustavni put vozila. Pregledajte brisače Zimsko doba uz kišna razdoblja donosi i snijeg te led, što utječe na životni vijek brisača. Nakon zime potrebno je pregledati metlice brisača, vidjeti jesu li oštećeni gumeni dijelovi te ih eventualno zamijeniti. Osim toga, vožnja kod jačeg snijega može dovesti i do oštećenja motorića brisača. Ljetna tekućina za stakla Zimska tekućina za ispiranje vjetrobranskog stakla sastavom se razlikuje od ljetne. Zimska mješavina ima svojstva protiv smrzavanja, dok u ljetnim verzijama ima više svojstava koja pomažu lakšem uklanjanju nečistoća te ostataka insekata. Trošak tekućine za stakla je 20-ak kuna za puni spremnik. 