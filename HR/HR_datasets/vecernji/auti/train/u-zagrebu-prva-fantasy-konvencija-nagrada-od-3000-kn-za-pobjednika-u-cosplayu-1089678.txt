Za sve ljubitelje žanra fantastike u Zagrebu se sljedeći vikend 11. i 12. lipnja održava još jedno zanimljivo događanje. Tek što je prije nekoliko tjedana završio SFeraKon, najveći domaći skup znanstvene fanastike i fantasyja, sada se održava prva Fantasy konvencija. Preko 20 udruga okupilo se na zajedničkoj misiji da široj javnosti predstave svijet poznatog pisca J. R. R. Tolkiena i njegovog planetarno poznatog remek djela Gospodar prstenova. Konvencija se održava u klubu Buena Vista u Savskoj 20. - Konvencija se održava u sedam dvorana svaka sa svojom tematikom. U Castle Keepu moći ćete zavitlati mačevima i odapeti strelice sa vrlim Zelin-gradskim vitezovima, u Lands of Middle – Earth Almarenska družina će Vam dočarati Tolkeinov svijet, a LARP Cave će ponuditi najbolje od Terrible Creationsa. Prolaz odnosno Dwarven Hall je srce same konvencije. Ondje će se nalaziti izlagači sa svih područja Hrvatske, ali i šire. A da se fantasy voli i sa one strane svemira pokazati će udruga Star Wars Hrvatska. Tinkers Lair nudi tematska predavanja naših počasnih gostiju Aleksandra Žiljka, Milene Benini i Marka Fančovića, te će testirati Vaše znanje raznim kvizovima popraćeni nagradama. U Dungeon Landu možete se okušati u turnirima boardgames-a udruge Igranje, a u World od Gameing u videoigrama udruga Blizzard i Machina. Za naše male hobbite i sve koji se tako osjećaju priredili smo program za djecu i radionice u Hobbit Hole-u. Tavern Historia će ponuditi autentičnu srednjovjekovnu hranu, a kako bi se zabava nastavila dugo u noć pobrinuti će se celtic punk/rock band Jolly Rogersi - najavljuju nam organizatori bogati program konvencije. No, i to nije sve. Naime, jedan od najzanimljivih dijelova konvencije bit će Cosplay natjecanje - za najbolji kostim. Profesionalni žiri nagraditi će pobjednika sa čak 3000 kn, a dodijelit će se i utješne nagrade. Na nedavnom SFeraKonu vladala je neizvjesna bitka za najbolji kostim, a Fantasy konvencija bi mogla biti nastavak sve kvalitetnijeg cosplaya u Hrvatskoj. Sudionici konvencije su: Karte Međuzemlja, Pathfinder Society Zagreb, Viteški red Sv. Nikola, Koprivnička kovačnica, Ars Gladiatora Zagreb, udruga Albus, udruga 3 Zmaj, udruga Kulturni front, Bee8Bit, Algoritam, Inverzija, Four Hogs, Stripovi na kvadrat, Forest Sky Creation, HeartStone Carta Magica i mnogi drugi. Međunarodni sudionici su: Međunarodni sudionici : Udruga Valinor i Evenstar (Srbija), Tolkien Socitey The Fellowship (BiH). Cijene ulaznica: 30 kn jednodnevna – ( uključen ulaz na afterparty), 50 kn dvodnevna – ( uključen ulaz na afterparty), 10 kn ulaz na afterparty ( bez ulaznica za sam event). Djeca do 12 godina imaju besplatan ulaz 