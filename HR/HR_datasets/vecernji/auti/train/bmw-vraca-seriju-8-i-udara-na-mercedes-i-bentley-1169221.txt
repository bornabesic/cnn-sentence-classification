Mnoge ljubitelje BMW-a koji se sa sjetom sjećaju Serije 8, raskošnog coupea s kraja osamdesetih i devedesetih, mogla bi razveseliti vijest da BMW planira vratiti to ime. Nove Serija 8, piše britanski Autocar, trebala bi biti oživljena 2018. godine kao konkurencija Mercedesovom coupeu S klase te Bentley Continentalu GT. Šef BMW-a Harald Krüger potvrdio je na današnjem godišnjem sastanku tvrtke da će Serija 8 biti pokrenuta 2018., poručujući da će biti riječ o istinskom luksuznom sportskom coupeu.  Koncept novog modela bit će otkriven već 26. svibnja na Concorso d’Eleganza Villa d’Esteu u Italiji, dok bi proizvodna inačica mogla biti otkrivena na ovogodišnjem auto-salonu u Frankfurtu, a prodaja bi trebala krenuti iduće godine, navodi Autocar. 