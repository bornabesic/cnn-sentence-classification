Peugeotov mali SUV 2008 za ovu je godinu obogaćen novim dizajnom te novim paketima opreme. Prednja maska okomito je postavljena, branici su redizajnirani. Blatobrani su dobili masivnije obloge. Paleti paketa opreme dodan je i GT line paket sportskog ugođaja, kojom je opremljen i isprobani primjerak. Sustav protiv proklizavanja Francuski gradski crossover opremljen je već poznatim sustavom protiv proklizavanja (Grip Control), koji je na skliskoj cesti od velike koristi. Također, čini ga prilagodljivim gotovo svakom terenu. Model 2008 upravljiv je, agilan i ugodan za voziti. Nedovoljnu preciznost ipak zamjeramo 5-stupanjskom ručnom mjenjaču, s kojim je uparen 1,6-litreni BlueHDi motor od 100 konjskih snaga. Elastičan dizelski motor dobro se uklapa u prosječnu namjenu ovakvog modela i troši odličnih pet litara na stotinu prevaljenih kilometara (deklarirano: 3,7 l/100 km), ali iritira često zapinjanje mjenjača. Motor radi uglađeno. Interijerom dominira i-Cockpit, dakle pregledni instrumenti grupirani iza kompaktnog kola multifunkcionalnog upravljača, s crvenim prošivima i kromiranim umetkom. Slika s kamere za vožnju unazad prikazuje se na dodirnom ekranu, pomoću kojeg se upravlja svim bitnim funkcijama. U kabini je prostora sasvim dovoljno za četiri odrasle osobe. Peta se može prevesti na kraćim relacijama. Sportski detalji u interijeru Crveni prošivi na udobnim sjedalima i oblogama vratiju djeluju odlično, u skladu s ukupnim sportskim štihom interijera, s aluminijskim sportskim papučicama i sjajnim crnim detaljima. Oprema u isprobanom automobilu je vrhunska. Uz nabrojane posebnosti GT line paketa, izdvojimo još dvozonski automatski klima-uređaj, audio sustav, parkirne senzore, el. podizanje stakala, putno računalo, Bluetooth, crne 17-inčne aluminijske naplatke, maglenke sa zakretnom funkcijom, Hill Assist. >> Testirali smo Peugeot 508: snažna krstarica s uglađenim automatikom 