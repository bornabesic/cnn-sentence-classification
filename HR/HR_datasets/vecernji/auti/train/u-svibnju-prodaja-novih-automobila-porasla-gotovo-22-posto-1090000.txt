U svibnju je u Hrvatskoj prodano 6090 novih putničkih vozila, što je 21,8 posto više nego u istom lanjskom mjesecu, dok je u prvih pet mjeseci ukupno prodano 20.143 vozila, odnosno 19,5 posto više nego u istom razdoblju prošle godine, pokazuju podaci Promocije plus.   Tijekom svibnja najviše je prodano Renaultovih vozila, njih 865, a slijede Volkswagen (VW) sa 793 vozila i Opel sa 633 prodana vozila.  Najprodavaniji model u petom mjesecu bio je Renault Clio, s 548 prodanih vozila, a slijede Ford Focus (338) te Opel Astra (263). Na četvrtom je mjestu VW Golf, s 262 prodana primjerka.     U prvih pet mjeseci ove godine VW Grupa je prodala 2793 nova vozila, drugi je Opel, čiji su automobili pronašli put do 1995 kupaca, a treći je Renault s 1784 prodana vozila. U tom je razdoblju, što se modela tiče, najviše, 1038, prodano Golfova, a slijedi Clio, s 1010 prodanih primjeraka, Focus (959), Astra (905) i Octavia (844).  Od siječnja do kraja svibnja prodano je 40,7 posto benzinaca i 57,6 posto vozila na dizelski pogon. >> Hrvatska treća u Europi po travanjskom rastu prodaje novih vozila >> Dionica Fiat Chryslera oštro pala na burzi u Milanu: Hoće li im zabraniti prodaju u Njemačkoj? 