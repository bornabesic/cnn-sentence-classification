Tko bi rekao da će toliko izdržati? Lada Niva, koja se sada zove 4x4, proizvodi se od 1977. godine, a osnovni oblik do danas je ostao manje-više isti, bez većih promjena. Lada je sada povodom 40. godišnjice pripremila posebno izdanje izdanje ovog slavnog ruskog terenca, koje se od standardnog između ostalog razlikuje po oznakama 40th Anniversary na više mjesta te novim bojama eksterijera i interijera. Neki od automobila bit će čak obojani u vojni kamuflažni uzorak, dok će ostali biti u bež, crvenoj, bijeloj, terakota ili sivo-plavoj boji. Kamuflažne verzije imat će crne kotače, a ostali dvobojne sivo-crne. Planirano je da ovo izdanje Lade 4x4 u salone stigne u lipnju, no upitno je hoćemo li ih vidjeti na našem tržištu. >> Kraj za Ladu Samaru nakon gotovo 30 godina proizvodnje >> Renault-Nissan dovršio preuzimanje ruskog AvtoVAZ-a 