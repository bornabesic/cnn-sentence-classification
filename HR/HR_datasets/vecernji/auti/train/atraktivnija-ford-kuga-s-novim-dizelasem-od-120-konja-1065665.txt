Ford je obnovio drugu generaciju svog SUV-a Kuge. I Kuga je kao posljednji model iz Fordove game sada dobila veliku šesterokutnu masku hladnjaka po kojoj su globalno prepoznatljivi Fordovi modeli u posljednjih nekoliko godina. Kuga sada izgleda još sportskije i atraktivnije. Nova su i prednja svjetla, koja podsjećaju na svjetlosne sklopove na Mondeu, a nova se izvedba odlikuje i efektnom LED tehnologijom. Uz nove boje karoserije, Kuga će se od sada nuditi i s novim dizajnom aluminijskih naplataka u veličini od 17 do 19 inča. Veći multimedijski ekran Značajne promjene zahvatile su i unutrašnjost automobila. Najuočljivija je promjena što Kuga sada dolazi s većim multimedijskim ekranom u sredini komandne ploče, a moderniji SYNC 3 infotainment sustav podržava nove Android Auto i Apple CarPlay funkcije povezivanja mobilnih uređaja. Nova će Kuga također ponuditi funkciju park pilota koji omogućava bočno parkiranje bez korištenja ruku, kao i poboljšanu verziju Active City Stop sigurnosnog sustava za izbjegavanje sudara koji automatski koči u slučaju opasnosti do brzine od 50 km/h, kao i Torque Vectoring sustav raspodjele okretnog momenta na kotače. Novost u Kugi je i Fordov prilagodljivi sustav prednjih svjetala za optimiziranu vidljivost u uvjetima slabog osvjetljenja koji prati uvjete osvjetljenja i automatski optimizira vidljivost podešavanjem kuta snopa novih Bi-Xenon prednjih svjetala na jednu od sedam postavki ovisno o brzini, kutu upravljača vozila i udaljenosti od objekta ispred vozila. U ponudi je i otvaranje prtljažnika bez korištenja ruku. Kupci će moći birati između pogona na prednje kotače i Fordovog inteligentnog pogona na sva četiri kotača. Tri 1,5-litrena turbobenzinca Novost ispod poklopca motora jest 1,5-litreni TDCI turbodizelski motor sa 120 konjskih snaga, koji će biti dostupan isključivo uz pogon na prednje kotače. U ponudi je i snažniji 2-litreni dizelaš sa 150 KS, dok će benzinsku ponudu agregata činiti 1,5-litreni turbobenzinski EcoBoost sa 120, 150 i 182 KS. >> I dalje najbolji vozački obiteljski jednovolumen >> Rimac u Ženevi predstavio 'zlog brata blizanca' sa čak 1384 konjskih snaga 