Male tehnološke tvrtke i studenti tijekom vikenda testirali su na trkalištu u Kaliforniji samovozeće automobile i tek je četiri od devet dovršilo utrku bez ljudske pomoći.  U utrci na stazi dugoj 3,2 kilometra u svim su samovozećim vozilima sjedili za svaki slučaj i vozači i tek su četiri svladala zavoje i stigla do cilja bez intervencije vozača. Velike automobilske tvrtke te tvrtke poput Alphabet Inc's Waymoa ili Ubera natječu se u razvoju nove tehnologije koja bi mogla izmijeniti industriju transporta i automobila. Cilj na stazi Thunderhill West bio je skroman - vozila su tek trebala stići sama do cilja i to su uspjela četiri vozila. Neslužbeni pobjednik bio je automobil startup tvrtke Point One koji je stazu svladao za tri minute i 37,9 sekundi. "Jednog dana svjedočit ćemo strojevima koji mogu raditi ono što ljudi ne mogu. Danas tek pokušavamo sustići prvu vožnju vašeg tinejdžera", kazao je organizator utrke Joshua Schachter, tehnološki inovator. Utrka je bila prigoda malim inovativnim tvrtkama da na stazi isprobaju svoja vozila na siguran način. Nedavni podaci pokazuju da samovozeća vozila tvrtke Waymo mogu prevaliti dionice od 8000 kilometara bez intervencije vozača. >> Googleov samovozeći auto nema brisače na vjetrobranu jer mu ne trebaju >> Googleov samovozeći Lexus sudjelovao u do sada možda najtežoj nesreći 