Toyota je objavila da će dati 40 milijuna jena (oko 2,4 milijuna kuna) Cartivatoru, skupini inženjera koji rade na letećem automobilu. Kako prenosi BBC, zasad je crowdfundingom plaćen razvoj automobila po imenu Skydrive, koji upotrebljava tehnologiju dronova, a ima tri kotača i četiri rotora. S dimenzijama 2,9 x 1,3 metara, autori tvrde da je riječ o najmanjem letećem autu na svijetu. Automobil može voziti do 100 km/h na visini od 10 metara. Skupina od 30 volontera koja radi na razvoju automobila nada se da će prototip moći biti korišten za paljenje olimpijskog plamena 2020. godine, kada Tokio bude domaćin Olimpijskih igara. 