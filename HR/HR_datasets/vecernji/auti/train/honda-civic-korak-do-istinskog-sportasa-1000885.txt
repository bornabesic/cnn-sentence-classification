Hondin kompakt Civic osvježen je za 2015. godinu, kako bi u boljoj formi čuvao tržišni udio do dolaska nove generacije. Model ispeglanih bora te raskošnije opremljen isprobali smo u odličnoj 1,6 i-DTEC Sport izvedbi, novopridruženoj Civicovoj gami. Civic sada izgleda agresivnije, a na bolji opći dojam utječu i LED svjetla ukomponirana u farove. Interijer djeluje kvalitetnije, s novim sjajno lakiranim umecima. Putem dodirnog 7-inčnog zaslona upravlja se klima-uređajem, audio sustavom, ali i funkcijama novog Connect infotainment sustava. Oprema Sport vizualno stremi prema vrhunskom Civicu Type-R, pa se vozač ovdje osjeća kao u (još) dinamičnijem automobilu. Osjećaj u vožnji je odličan. Automobil je brzog odziva, upravljač direktan, 6-stupanjski ručni mjenjač brz. Dizelski 1,6-litreni i-DTEC agregat nudi 120 KS, a u deklarirano u prosjeku troši samo 3,6 l/100 km. Radi uglađeno, bez previše buke. Civic 1,6 i-DTEC Sport stoji 179.990 kuna, a model Civic cjenovno kreće od 139.990 kn. >> Honda Civic ovaj put sa cijenom koja ne izaziva zgražanje >> Civic dobio brata sa 624 l prtljažnika 