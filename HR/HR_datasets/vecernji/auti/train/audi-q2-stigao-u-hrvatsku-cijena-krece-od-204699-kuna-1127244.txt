Audijev novi adut je mali SUV/crossover Q2, predstavnik najbrže rastuće klase automobila u Europi. Na hrvatsko je tržište automobila stigao po početnoj cijeni od 204.699 kuna za verziju s 1,6-litrenim TDI dizelskim motorom od 116 KS. Turbobenzinska verzija s 1,4-litrenim TSI motorom koji razvija 150 KS i uparen je sa 6-stupanjskim ručnim mjenjačem stoji 209.449 kuna (doplata za S-tronic automatski mjenjač s dvije spojke je 15.138 kuna), dok jači dizelaš sa 150 KS, koji dolazi isključivo sa S-tronic mjenjačem i quattro pogonom na sva četiri kotača, košta 270.041 kunu. Početkom godine stiže i početni 1-litreni TSI turbobenzinac sa 115 KS. Konkurencija u segmentu mu je brojna, ali malobrojni su luksuzni auti poput Mini Countrymana, Jeep Renegadea i Range Rover Evoquea. Audi Q2 izgleda vrlo atraktivno i mladenački što potenciraju i žive boje u ponudi. Vrlo dobrih 405 litara S 419 cm dužine smješta se u prosjek B SUV segmenta i vrlo je sličnih gabarita kao najprodavaniji auti iz klase u Hrvatskoj poput Suzuki Vitare, Renault Captura i Peugeota 2008. Ali, ono što je još važnije gotovo je identičnih dimenzija kao i nova, tek predstavljena druga generacija Mini Countrymana. Prtljažnik koji prima 405 litara i proširiv je do 1050 litara čak je iznad prosjeka. Dakako, materijali i završna izrada su na vrhunskoj razini, što je i očekivano za predstavnika premium segmenta. U serijskoj opremi dolazi s 5,8” multimedijskim zaslonom s mogućnošću rukovanja preko regulatora smještenog ispred ručice mjenjača, aluminijskim naplacima, sigurnosnim Audi pre sense sustavom koji sprijeda može radarski prepoznati opasne situacije odnosno uočiti pješake i druga vozila te vozača upozorava ili automatski započinje s jakim kočenjem. Sam parkira bočno i okomito Zahvaljujući bogatoj ponudi dodatne opreme, može se naručiti s LED glavnim svjetlima, navigacijskim uređajem, adaptivnim tempomatom koji sam održava razmak od vozila ispred, potporom pri parkiranju koja manevrira vozilo u bočna i okomita parkirna mjesta. Dolazi u 10 boja karoserije i mnogo luksuznih opcija za unutrašnje uređenje. >> Veliki češki SUV model Kodiaq usvojio je čisti njemački dizajn 