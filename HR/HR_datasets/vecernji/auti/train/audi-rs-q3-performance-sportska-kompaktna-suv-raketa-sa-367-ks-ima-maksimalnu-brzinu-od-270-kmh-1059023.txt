Uvijek može još jače i brže! Dokazuje to Performance izdanje ionako supersportskog RS Q3 Audijeva kompaktnog SUV-a. Pokreće ga legendarni 5-cilindrični Audijev TFSI turbobenzinac koji u Performance modelu razvija čak 367 KS (+27 KS u odnosu na RS) i 465 Nm okretnog momenta. Pogon je, dakako, quattro na sva četiri kotača, a prijenos snage se vrši putem ekspresno brzog sedamstupanjskog S-tronic mjenjača. Ovaj sportski kompaktni SUV ubrzava od 0 do 100 km/h za 4,4 sekunde i dostiže maksimalnu brzinu od 270 km/h. Kombinirana NEDC potrošnja goriva je 8,6 litre na 100 km, što odgovara 203 grama CO2 po km. Krući RS sportski ovjes u Audiju RS Q3 Performance savršeno prenosi dinamiku snažnog motora i u usporedbi sa standardnim modelom Audi Q3 spušta karoseriju za 20 milimetara. Audi kao opciju nudi RS sportski ovjes plus s kontrolom tvrdoće. Njegove značajke mogu se preko Audi drive select sustava namjestiti između postavki comfort, auto i dynamic. RS Q3 performance serijski je opremljen crvenim kočionim čeljustima s RS logotipom. Za veću diskreciju kupac može besplatno odabrati i crnu boju kočionih čeljusti. Premijera je u ožujku u Ženevi. >> Njemački plug-in hibridni stroj kombinira benzin i struju >> Nastavlja vožnju i ondje gdje asfalt završava 