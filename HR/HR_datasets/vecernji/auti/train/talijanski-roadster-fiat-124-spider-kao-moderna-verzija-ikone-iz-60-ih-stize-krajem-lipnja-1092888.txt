Od 1966. do 2016. puno se toga promijenilo, no tih 50 godina društvenog i tehnološkog napretka nije poništilo faktor x kojim je Fiat 124 Spider u stanju prikovati poglede za sebe. Mogao je to prvijenac iz 1966., može i novitet koji upravo kreće u pohod na europska tržišta. U Hrvatskoj će se moći naručiti od kraja lipnja (prvi primjerci u naše salone stižu u srpnju), kad bi trebala biti poznata i cijena. Stražnji pogon za zabavu Proslavljeno ime je zadržao, kao i neke stilske poveznice, te je dao novu perspektivu pojmu klasične ljepote u modernom izdanju. Novi talijanski roadster ipak je u kombinaciju unio i najnapredniju tehnologiju - poput LED svjetala i povezivosti mobitela sa sustavima automobila - te moderne sigurnosne sustave. Glasovno prepoznavanje vozaču omogućuje da bez podizanja ruku s volana upravlja mobilnim telefonom, audio sustavom i navigacijom. Prednji kraj djeluje snažno, ali ne i agresivno, a izduženi poklopac motora daje naslutiti snagu agregata. Proporcije vozila, dobro raspoređena težina, nizak centar gravitacije, dvostruki ispuh i stražnji pogon također ukazuju da je novi 124 Spider istinski sportski automobil. Opremljen je s pouzdanim 1,4-litrenim 4-cilindarskim turbo motorom s MultiAir tehnologijom, koji isporučuje 140 konjskih snaga i 240 Nm. Abarth verzija sa 170 KS Uparen je sa 6-brzinskim ručnim mjenjačem. Odlične vozne osobine podrazumijevaju i maksimalnih 215 km/h te sprint od mirovanja do stotke za 7,5 sekundi. Ovjes je posebno podešen kako bi pružio veću stabilnost pri kočenju i skretanju. Stražnji spojler dodatno mu poboljšava aerodinamiku. Fiat 124 Spider opremljen je mekim krovom koji se lagano sklapa i podiže, a odlično se uklapa u bezvremenski dizajn. Interijer je opremljen visokokvalitetnim materijalima, uz posebnu posvećenost detaljima, a sve te dinamične nijanse još su izraženije kod Abarth inačice sa 170 KS. Početna cijena Fiat 124 Spidera u Njemačkoj 23.990 eura za 1,4 MultAair turbobenzinac sa 140 KS. Kolika će biti cijena u Hrvatskoj još nije poznato, ali sigurno će zbog trošarina i PDV-a od 25% biti nešto veća.