Javna dražba rabljenih vozila, jedan od najpovoljnijih i najzanimljivijih načina kupovine vozila nastavlja se krajem studenog bogatom ponudom vozila. Zainteresiranim kupcima biti će ponuđeno 213 vozila svih marki i brandova. Kupci će moći licitirati, između ostalih i za vozila predsjednika Vrhovnog suda, Ministarstva graditeljstva i prostornog uređenja, Ministarstva kulture i mnoga druga. Od institucija i tvrtki čija su vozila u ponudi, izdvajamo još MUP, Hitna pomoć, HP, HCR, HAC, DUUDI... Događaj će biti održan u subotu 21.11.2015. s početkom u 9:00 sati u Zagrebu - prostor KNAP-a – Kazališta na Pešćenici, Ivanićgradska 41a. Pregled vozila biti će moguć 19. i 20. studenog u periodu 10-14 sati u Donjoj Zelini. Popis i fotografije vozila ponuđenih na dražbi biti će oglašen na web stranici www.trcz.hr tjedan dana ranije, točnije od subote 14.11.2015. Organizator javne dražbe je TRCZ AUTOMOBILI d.o.o., vodeća tvrtka za prodaju rabljenih vozila u Hrvatskoj. Svi zainteresirani kupci, da bi sudjelovali u dražbi moraju uplatiti 10% vrijednosti početne cijene određenog vozila za koji se natječu. Tijekom dražbe iznosi se podižu prema pojedinačnim mogućnostima dok je najmanji mogući iznos za podizanje iznosa 200 kuna.  