Tijekom Zagreb Auto Showa,štand marke Peugeot posjetili su rukometaši RK PPD Zagreb, ambasadori marke Peugeot, Luka Raković, Arian Jović i Lovro Šprem. Zaljubljenici u sport, najviše su zanimanje pokazali za Peugeot Sport Corner na kojem su bili izloženi 308 GTi by Peugeot Sport, najradikalniji model marke Peugeot i 208 GTi. Novi Peugeot 308 GTi  by PEUGEOT SPORT, lansiran početkom ove godine na hrvatsko tržište, spaja performanse, robusnost i učinkovitost te simbolizira dinamičan karakter marke Peugeot i njezin uspon u višu klasu. Zahvaljujući Euro 6 motoru 1.6 THP S&S s 270 KS, diferencijalu ograničenog proklizavanja Torsen®, posebno podešenom podvozju te PEUGEOT i-Cockpitu vozačima nudi vrhunsko vozačko iskustvo. Njegov omjer mase i snage iznosi samo 4,46 kg/KS i najbolji je u segmentu od 230 do 300 KS. Performanse su mu prvorazredne, 308 GTi od 0 do 100 km/h ubrzava za 6,0 s, a iz mirovanja prelazi 1000 m u 25,3 s. Budući da troši samo 6,0 l/100 km u mješovitoj vožnji i ispušta samo 139 g/km CO2, 308 GTi može se opisati kao najučinkovitiji u svom segmentu. Zahvaljujući umijeću tima Peugeot Sport, Novi Peugeot 308 GTi by Peugeot Sport je učinkovit, dinamičan, ekonomičan automobil spreman za svakodnevnu vožnju kao i za trkaću stazu. Krasi ga snažan, ekskluzivan izgled: podvozje je spušteno za 11 mm, a odlikuje se i posve novim izgledom prednjeg i stražnjeg kraja. Unutrašnjost također ostavlja sportski dojam. U ponudi je s 6 boja karoserije, plus dvobojna karoserija oštrih linija u crvenoj i crnoj boji. Bogata serijska oprema uključuje diferencijal ograničenog proklizavanja TORSEN®, crvena prednja kočna kliješta s oznakom PEUGEOT SPORT (prednji diskovi promjera 380 mm – debljine 32 mm), prednje farove "Full LED ", Driver Sport Pack (naglašeniji zvuk motora u kabini, prikaz postavki vozila na ekranu instrument ploče,  poseban izgled kontrolne ploče, izravnija reaktivnost na upravljaču i papučici gasa), paket Vidljivost, naplatke od alu legure 19'' Carbone, školjkasta sportski profilirana sjedala, navigaciju i 9,7“ dodirni zaslon i dr.. Peugeot 208 unio je revoluciju u segment malih gradskih automobila oduševljavajući svojom kompaktnošću, jednostavnošću, ponudom opreme i stilom. Zbog tih karakteristika u Hrvatskoj nosi titulu „HR Auto 2013.“, odlukom Hrvatskog novinarskog žirija Zbora automobilskih novinara HND-a.  Mnogo užitka u vožnji nudi se za upravljačem. Sportski Peugeot 208 GTi nudi vrhunsku udobnost, svestranost i ponudu putničkog prostora, te predstavlja spoj snažnog karaktera sportskog automobila i profinjenog šarma. Peugeot 208 GTi uspješno kombinira performanse, sigurnost i užitak u vožnji, a vozaču pruža iznimno iskustvo vožnje, zahvaljujući dinamici šasije koja pruža vrhunsku voznu emociju. Zbog opruga, kalibracije amortizera, poprečnog stabilizatora (anti-roll bara), poboljšane krutosti prednjeg okvira i stražnjeg poprečnog ramenog nosača…prianjanje uz podlogu je specifično. Zbog agilnosti i reaktivnosti, 208 GTi izrazito je precizan u zavojima. Postavke upravljača su posebno podešene, a prednji ovjes savršeno precizno daje povratne informacije. Stražnji ovjes je dobro podešen za sigurnu i aktivnu vožnju. 208 GTi opremljen je 205/45 R17 gumama, 17" alu naplatcima Dijamant u seriji, 302 mm ventiliranim diskovima na prednjim i 249 mm na stražnjim kotačima. Diskovi omogućavaju kontrolirano i snažno kočenje jer su hlađeni dinamičkim usisnicima zraka. Benzinski motor 1,6 THP 208 KS dolazi do izražaja kroz prerađeni ispušni sustav. U trenutku paljenja, motor proizvodi atraktivan zvuk koji je užitak slušati i koji se nastavlja proizvoditi i tokom vožnje u svim stupnjevima prijenosa. Zajedno s ručnim mjenjačem sa šest stupnjeva prijenosa, motor koristi puni potencijal šasije. 208 GTi ima visoki potencijal ubrzanja s najvećim okretnim momentom od 300 Nm i najvećom snagom od 153kW (208 KS). Od 0 - 100 km/h stiže za 6,5 sekundi, od 0 do 1000 m u 26,5 sekundi. 208 GTi ima malu masu, od samo 1160 kg, a postiže pravi uspjeh emitiranjem samo 125 g/km CO2. 208 GTi je razigran sportski automobil, snažan i siguran, s očaravajućim zvukom, praktičan i kompaktan. Za dodatnu sigurnost, ESP (s mogućnošću isključenja) stalno pazi na vozača. 