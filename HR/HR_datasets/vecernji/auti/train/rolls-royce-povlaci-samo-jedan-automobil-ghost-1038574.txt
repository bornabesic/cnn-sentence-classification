I dok su Toyota i Volkswagen proteklih godina povlačili zbog kvarova milijune automobila, luksuzna tvrtka Rolls-Royce objavila je da s cesta povlači jedan jedini primjerak. Američka uprava za sigurnost cestovnog prometa naredila je da se na popravak doveze limuzina Ghost prodana u SAD-u 2014. zbog problema sa zračnim jastucima. Proizvođač je najavio da će zračni jastuci na 350.000 dolara vrijednom automobilu biti zamijenjeni besplatno. Kvaliteta zračnih jastuka u Ghostu osobito je važna zbog sjajnih performansi automobila koji pokreće 6,6-litreni motor. Unatoč težini od 2,5 tone, limuzina ubrzava do 100 kilometara na sat za samo 4,9 sekundi, a maksimalna brzina je ograničena na 250 kilometara na sat. >> Toyota povlači 6,5 milijuna auta zbog prekidača stakala koji može dovesti do požara >> BMW povlači pola milijuna automobila 