Volvo Cars i Microsoft udružili su snage u razvitku napredne tehnologije koja otvara potpuno nove dimenzije automobilske industrije. Obje tvrtke blisko surađuju na projektu Hololens te putem inovacija kreiraju budućnost industrije na više područja. U prvom redu mijenjaju proces i doživljaj prilikom kupovine. Proces kupovine novoga automobila bit će potpuno drugačiji – stranke će moći virtualno istražiti sve mogućnosti inovativnih tehnologija koje automobili nude. Nadalje, obje tvrtke surađuju na području autonomne vožnje i međusobnog povezivanja Volvo automobila koji će putem zajedničke platforme razmjenjivati podatke tijekom vožnje. Što je Microsoft HoloLens? Volvo Cars je jedina tvrtka iz autoindustrije koja sudjeluje u projektu Microsoft HoloLens na čijem razvoju radi 10 globalnih tvrtki. Što je to Microsoft HoloLens? To je prvo hologramsko računalo koje Vam omogućava interakciju s hologramima u pravom svijetu. To je odličan primjer „miješane stvarnosti“ koja korisniku prikazuje grafičku projekciju koju spaja sa stvarnim svijetom. HoloLens tako omogućava potpuno novo iskustvo kupnje automobila te je u Microsoftovom sjedištu u Redmondu u američkoj saveznoj državi Washington već predstavljen način na koji će funkcionirati trodimenzionalno konfiguriranje automobila. "U skoroj budućnosti moći ćete u potpunosti konfigurirati Vaš automobil prema Vašim željama uz pomoć HoloLensa. Moći ćete izabrati boju automobila, naplatke i istražiti svu tehnologiju i funkcije koje Vaš automobil ima. Kupac može konfigurirati automobil po vlastitoj želji i potrebi." kaže Björn Annwall, potpredsjednik prodaje i marketinga u Volvo Cars. Po njegovim riječima HoloLens će promijeniti način prodaje automobila i moći će se koristi izvan salona u trgovačkim centrima i na raznim događajima. “Iznimno nam je drago da je inovativna marka poput Volva odlučila sudjelovati u ovom projektu. S Volvom dijelimo jednake poglede prema tehnologiji i stav da ljudi moraju biti u njezinom centru. Upravo zato ova tehnologija mijenja način prodaje automobila.", rekao je Scott Erickson, jedan od voditelja HoloLens projekta u Microsoftu. Više o suradnji pročitajte ovdje.  Doživite HoloLens uživo HoloLens tehnologiju možete istražiti i iskusiti na konferenciji o inovacijama CORP2IN koja će se održati 27. i 28. listopada u Zagrebu. Na konferenciji će Volvo predstaviti kako će HoloLens funkcionirati u praksi. Možete osvojiti 5 ulaznica za prvi dan konferencije 27. listopada 2016. godine u nagradnoj igri. U nagradnoj igri osvojite ulaznicu za konferenciju i istražite Hololens uživo. 