Automobile je važno redovito održavati i čistiti, a tu i tamo treba ga i doista temeljito oprati. A upravo u kategoriji temeljitog pranja novi je standard postavio jedan vozač iz Novog Sada u Srbiji, koji je svoj Fiat Stilo mlazom vode iz crijeva isprao izvana, ali i iznutra. I tako nekoliko minuta. Video ovog doista dubinskog pranja osvanuo je prekjučer na Facebook-stranici NSU-Uživo s novosadskih ulica, gdje je pregledan oko 178.000 puta. Šaljivih komentara nije nedostajalo. - Mogao si ga isto tako i ugurati u Dunav, pa izvući - komentirao je jedan korisnik. - Pri sljedećem paljenju komandna ploča sija k'o božićna jelka - napisao je drugi. 