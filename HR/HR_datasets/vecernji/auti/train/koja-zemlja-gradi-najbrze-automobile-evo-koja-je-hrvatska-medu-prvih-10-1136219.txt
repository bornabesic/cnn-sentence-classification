Naša autoindustrija nije jaka kao ona u susjednim zemljama, ali zahvaljujući Rimac Automobilima Hrvatska se proslavila i na tom polju. Prošli tjedan na eBayju je objavljen popis deset zemalja koje proizvode najbrže aute, a na tom popisu se kao sedma našla i Hrvatska jer Rimac Concept_One postiže najveću brzinu od 355 km/h. "Rimac Concept_One iz Hrvatske prikazuje budućnost u kojoj će superautomobili biti ekološki prihvatljivi i zapanjujuće brzi", piše u tekstu u kojemu se ističe da je auto iz Svete Nedelje čak pobijedio Porsche 918 Spyder u utrci ubrzanja. Na prvom mjestu inače je SAD (Hennessey Venom GT, 435 km/h), a slijede Francuska (Bugatti Chiron, 433 km/h) i Švedska (Koenigsegg Regera, 410 km/h). >> Mate Rimac: Ovo je jadno, ali jako dobro prikazuje kakvo smo društvo >> Rimac i LaFerrari (opet) odmjerili snage. Evo tko je ovaj put pobijedio 