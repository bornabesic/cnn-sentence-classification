Ferrari će nasljednika za svoj hiperautomobil LaFerrari predstaviti za tri do pet godina, rekao je Michael Leiters, direktor tehnologije (CTO) u Ferrariju. Leiters je rekao da je Ferrari trenutno osvježava svoju srednjoročnu strategiju za cestovne automobile te da će LaFerrarijeva zamjena proizaći iz svježih inovacija, prenosi Autocar. - Kad definiramo novu kartu tehnologije i inovacija, tada ćemo razmotriti zamjenu za LaFerrari. Želimo učiniti nešto drugačije - rekao je Leiters, dodajući da to neće biti cestovni automobil s motorom iz Formule 1. 