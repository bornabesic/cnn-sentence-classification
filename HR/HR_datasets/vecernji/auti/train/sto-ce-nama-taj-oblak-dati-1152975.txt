Hrvatsko tržište polako ali sigurno otkriva pogodnosti koje donosi oblak u poslovanje. Prevladava mišljenje da je oblak budućnost, no još uvijek donosi velik broj pitanja i nepoznanica. Usluge u oblaku poput struje Usluge u oblaku zapravo se mogu promatrati na isti način na koji promatramo, odnosno koristimo i plaćamo usluge u kućanstvu – struju, vodu ili telefon. Ne moramo razmišljati o tome što je sve potrebno da, na primjer, električna energija dođe do naših domova ili kako se održava infrastruktura, nadziru funkcionalnosti, mijenja zastarjela oprema ili održava postojeća jer sve je to briga pružatelja usluge. Fokus je samo na konzumaciji usluga. Evolucija IT-a Oblak više nego išta dosad mijenja IT na koji su tvrtke navikle. Nisu potrebne inicijalne investicije, a uspostava novog servisa može biti brža nego kod tradicionalnog načina, ističu stručnjaci. To znači da umjesto da kupuju opremu, tvrtke mogu uz pomoć oblaka koristiti samo ono što im treba i to u vremenu u kojem im treba. Ako trebaju više servisa, dodat će više, ako trebaju manje, koristit će manje, ako prestane potreba za njima, ugasit će ih. Ovako se mogu realizirati uštede za kompanije, ali najveću korist za poslovanje stvara fleksibilnost koju pruža oblak. Uz pomoć vlastite strategije za oblak tvrtke mogu odrediti vlastiti tempo putovanja u oblak koji najbolje podržava njihovo poslovanje. Što očekivati od oblaka? Kompanije bi od oblaka trebale očekivati tri stvari – uštedu, evoluciju u načinu na koji IT podržava poslovanje tvrtke i inovacije u kreiranju poslovnih rješenja koje tvrtkama osiguravaju prednost na tržištu. Razni cloud servisi, modeli i načini korištenja imaju različiti utjecaj na ova tri područja, no svim je cloud servisima zajednička konzumacija gotovo svega što nam je u IT-u potrebno. Usto oblak podrazumijeva formulu “koristi koliko ti treba i kad ti treba, a plati samo ono što koristiš”. Hibridni oblak Najvažnije je naglasiti da cloud priča nikako nije sve ili ništa. Stoga je najbolje razmišljati o modelu hibridnog oblaka, ističe Hrvoje Dunkić, direktor Sektora sistemske integracije COMBIS-a koji tvrtkama savjetuje da kombiniraju vlastitu IT infrastrukturu i servise s onima u oblaku tako da oblak postane neka vrsta proširenja podatkovnog centra. I onda servis po servis, kako se koji pokaže isplativ za poslovanje, kaže Dunkić. >> Combis hackathonom želi privući mlade i talentirane studente Poslovanje u oblaku široka je tema zbog čega je IT kompanija COMBIS nedavno pokrenula web-portal namijenjen ponudi, ali i edukaciji o oblaku za poslovne korisnike. Na stranici cloud.combis.hr možete čitati blogove njihovih stručnjaka, a trenutačno je aktualno i događanje COMBIS 5+ koje ova tvrtka organizira petu godinu zaredom u suradnji s Microsoftom. Cilj je ovih događanja prikazati primjenu novih tehnologija u praksi. Ove godine naglasak je na oblaku te novim konceptima infrastrukture podatkovnih centara, sigurnosti i transformaciji poslovanja, a predstavlja se i COMBIS-ova ponuda usluga za Microsoft Cloud. Prijave traju do 3. ožujka.      