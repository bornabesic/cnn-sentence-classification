Opel je već spreman za međunarodni salon automobila u Frankfurtu, gdje će u rujnu premijerno pokazati novu Insigniju Country Tourer. Novitet će se moći naručiti i prije premijernog izlaganja, već od lipnja - kad se na tržištu očekuju i nedavno predstavljene Insignia Grand Sport i Insignia Sports Tourer - no u prodajne će salone prvi primjerci Country Tourera stići tek u jesen. Insignia Country Tourer automobil je s pogonom na sve kotače i sposobnošću off-road vožnje. Prostrana je i znatno lakša od verzije koja izlazi iz ponude zahvaljujući posve novoj arhitekturi, a dolazi i s bogatom ponudom inovativnih tehnologija. Sa svih je strana zaštićena crnim pločama, dok joj srebrne zaštite podvozja daju robustan off-road izgled. Dvadeset milimetara više podvozje zajedno s inovativnim pogonom na sve kotače s vektoriranjem okretnog momenta i novi stražnji ovjes s pet veza omogućit će ugodnu vožnju i nakon napuštanja asfaltiranih cesta. >> Rasna Insignia vrh je Opelove ponude. Stiže u lipnju i bit će jeftinija od prošle >> Karavanska Astra nudi prtljažnik u rangu s Insignijinim 