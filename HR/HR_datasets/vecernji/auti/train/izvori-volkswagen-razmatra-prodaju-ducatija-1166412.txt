Volkswagen razmatra prodaju talijanskog proizvođača motocikala Ducati, reklo je za Reuters dvoje ljudi blisko temi. Potez bi došao u vrijeme kada VW pokušava obuzdati troškove u grupi, što uključuje i rezanje više tisuća radnih mjesta u istoimenom brendu kako bi platio više milijardi eura težak pomak prema električnim autima i novim mobilnim uslugama. VW je angažirao tvrtku Evercore za procjenu mogućih poteza, uključujući i prodaju Ducatija, tvrtku koju je Audi kupio za oko 860 milijuna eura 2012. godine. Audi i Evercore odbili su komentirati. 