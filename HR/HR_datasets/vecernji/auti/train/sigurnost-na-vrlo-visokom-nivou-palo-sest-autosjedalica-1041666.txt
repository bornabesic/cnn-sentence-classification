Hrvatski autoklub je u suradnji s europskim autoklubovima testirao 22 dječje autosjedalice u pet različitih grupa prema kriteriju visine i mase djeteta. Rezultat testa izuzetno je dobar. Iako još uvijek nema autosjedalice s s maksimalnom ocjenom "vrlo dobar", čak 13 sjedalica stiglo je samo korak do maksimuma i zaradilo ocjenu "dobar". Promatra li se matematički, prema ukupnoj ocjeni zaokruženoj na jednu decimalu, pobjednik testiranja je Maxi Cosi sa svojim Pebble Plusom u dvije verzije, Pebble Plus i Pebble Plus + 2 wayFix, namijenjen djeci od 45 do 75 centimetra visine, što je otprilike dijete od godinu dana ili 12 kilograma težine. Ova sjedalica oduševila je kvalitetom u svim područjima testiranja, od sigurnosnih kriterija k pa do onih koji se odnose na jednostavnost korištenja, ergonomiju ili pak u posljednje vrijeme popularno ispitivanje uporabe štetnih sastojaka Odmah do Maxi Cosija s ukupnim rejtingom 4,3 smjestio se Concord Reverso s nešto širim područjem primjene, namijenjen djeci od 40 do 105 centimetara visine, odnosno od rođenja pa do otprilike 4 godine. S ukupnom ocjenom 4,2 u sami su se vrh ugurala i dva proizvoda Britax Römera, Kid II i Kid Fix SL, te Kiddyjev Smartfix, sve tri dječje autosjedalice iz kombinirane grupe II/III (od 15 do 36 kilograma ili od 4 do 12 godina, boosteri s naslonom za leđa). Ocjenom "dobar" ocjenjene su i sjedalice proizvođača Graco, Simple Pareting, Joie, dok su neke poput Recara ocjenjene "zadovoljavajućima". Na testu je palo šest autosjedalica, po tri proizvođača Cybex i Cosatto. Ali, ne zbog sigurnosnih značajki, ergonimije ili lakoće korištenja. Na testu nisu zadovoljile zbog zbog velike količine pronađenih štetnih sastojaka u materijalima od kojih su izrađene. >> Najbolje i najgore autosjedalice: Samo 1 vrlo dobra, a 5 nije prošlo test >> Čak četiri dječje autosjedalice pale na HAK-ovu testu! 