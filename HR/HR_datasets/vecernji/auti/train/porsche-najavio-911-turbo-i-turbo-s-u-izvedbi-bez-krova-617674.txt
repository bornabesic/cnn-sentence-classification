Porsche je danas najavio kabrioletske inačice modela 911 Turbo i 911 Turbo S koji će biti predstavljeni na LA Auto Showu u listopadu, za 40. godišnjicu 911 Turba. Novi modeli pogonjeni su 3,8-litrenim turbakom od šest cilindara koji vozačima na raspolaganje stavlja 520, odnosno 560 konjskih snaga za Turbo, odnosno Turbo S. Najviša brzina je 317 kilometara na sat, a ubrzanje do 100 km/h traje 3,5, odnosno 3,2 sekundi. U odnosu na svoje prethodnike Turbo i Turbo S Cabriolet jači su za 30 konjskih snaga te im je ubrzanje skraćeno za 0,2 sekundi. Auti su pritom za svoje performanse dosta ekonomični te ispuštaju 231 gram CO2 po kilometru. Automobili bi u prodaju trebali biti pušteni u prosincu s početnom cijenom od 120 tisuća eura za Turbo, odnosno 143 tisuće eura za Turbo S. >> Za Porsche Travel Club ne moraš imati Porsche, ali trebaš - novac >> FOTO Porsche 911 Cabriolet S u Gemballinom 'novom ruhu' 