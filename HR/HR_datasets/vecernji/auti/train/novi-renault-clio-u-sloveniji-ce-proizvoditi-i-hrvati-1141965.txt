Proizvodnja novog modela vozila Clio 4 u slovenskoj kompaniji Revoz u Novom Mestu otvorit će novih 300 radnih mjesta, a u slučaju povećanja potražnje za popularnom markom automobila, dodatne dvije stotine. Radnike traže na području Ljubljane, Kočevja, Bele krajine, Posavja, Zasavja, Celja, a ako bude potrebno i u Hrvatskoj gdje je Revoz već imao iskustva s traženjem kadrova, piše Dnevnik. Početak serijske proizvodnje je predviđen za kraj ožujka. U Revozu je na kraju prošle godine bilo 2032 zaposlenih i još 499 preko agencija, a tako će, na neodređeno vrijeme, zaposliti i nove radnike. Plaće novih radnika iznosit će oko 1200 eura bruto, ali pregovori sa socijalnim partnerima još uvijek nisu završeni. Bit će plaćeni kao i drugi agencijski radnici koji već rade u Revozu. To je oko 920 eura plus bruto bonus za noćni rad, što je 50 posto od osnovice. Na neodređeno Svi novi zaposlenici moraju proći kroz radoblje uvođenja u proizvodni proces, koji traje oko četiri tjedna, što znači da bi prvi trebali biti zaposleni već u siječnju. Prema riječima Antona Zvonka Kinka, direktora ljudskih resursa i člana uprave Revoza, u potrazi za odgovarajućim osobljem, a riječ je o proizvodnji karoserije, lakiranju, montaži i vozačima viličara, usko će surađivati ​​sa Zavodom za zapošljavanje, koji je u suradnji s agencijama za zapošljavanje već obavio niz informativnih sastanaka. Prema sadašnjim procjenama, proizvodnja automobila Clio 4 kretala bi se oko 360 vozila dnevno. Trenutačno se u Revozu u dvije smjene dnevno proizvede više od 600 vozila. Prošle godine s proizvodnih traka Revoza sišlo je oko 133.600 vozila, od kojih je oko dvije trećine modela Twingo i trećina četverosjednih automobila Smart. –Naravno, ova brojka će se ove godine promijeniti, Clio 4 će donijeti značajne količine i različitu raspodjelu proizvodnje sva tri modela. Procjenjujemo da će ukupna proizvodnje do kraja godine porasti za 30 do 40 posto, kaže Nevenke Bašek Zildžović, voditeljica za komunikacije i odnose s javnošću. Povjerenje Francuza Clio 4 proizvodi se u Renaultovim tvornicama u Francuskoj i Turskoj. –Mi smo, dakle, treća tvornica koja će proizvoditi ovaj uspješan model, koji nas opet dovodi u društvo velikih Renaultovih tvornica, što će nam osigurati veću dugoročnu stabilnost. Clio je naš dobar znanac, ranije smo ih proizveli više od milijun. A to da nam je vlasnik grupa Renault ponovno ukazala povjerenje za nas je puno priznanje - istakli su Slovenci. Proizvodnju Clia u Novom Mestu, nakon više od dva desetljeća, zaustavljena je u svibnju 2015. godine. >> Smart ForFour stvoren je za lako parkiranje, ali i prijevoz četvero ljudi 