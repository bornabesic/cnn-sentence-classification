Korisnici HT-ove mobilne aplikacije Moj Telekom imaju mogućnost jednostavnog upravljanja svim svojim telekom uslugama putem smartfona. Korisnik na zaslonu uređaja može pregledavati potrošnju, platiti račune, aktivirati i deaktivirati opcije, otklanjati smetnje na fiksnim uslugama, i to kada i gdje to poželi. Nakon jednostavne inicijalne registracije svaka daljnja prijava u aplikaciju može biti i automatska, pa korisnik brzo i na intuitivan način može saznati koliko besplatnih minuta i SMS poruka je iskoristio u tekućem mjesecu, koliko mu je preostalo MB prometa u odabranom paketu, koje usluge su aktivne te koje su moguće opcije za aktiviranje uključene u odabrane pakete. Mobilna aplikacija Moj Telekom za Android i iOS platforme namijenjena je privatnim korisnicima HT usluga, a osmišljena je kao mobilna verzija Moj Telekom portala. Unaprjeđenje Moj Telekom aplikacije jedna je u nizu aktivnosti Hrvatskog Telekoma s ciljem postizanja izvrsnosti korisničkog iskustva. 