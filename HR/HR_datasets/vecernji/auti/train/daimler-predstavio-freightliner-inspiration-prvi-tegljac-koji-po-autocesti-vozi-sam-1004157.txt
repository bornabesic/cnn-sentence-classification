Proizvođač Mercedesa Daimler predstavio je jučer u Las Vegasu prvi tegljač na svijetu koji po autocesti vozi sam i za to ima sve potrebne dozvole nadležnih institucija. Kamion koji je predstavljen pod imenom Freightliner Inspiration opremljen je inteligentnim sustavom za samostalno upravljanje (Highway Pilot system), a licencije za vožnju po autocestama u Nevadi dobila su zasad dva kamiona Freightliner Inspiration. – Kamion Freightliner Inspiration prvi je komercijalni kamion na svijetu sa samostalnim upravljanjem koji ima dozvolu za vožnju na cestama i autocestama. U budućnosti promet mora biti još sigurniji, učinkovitiji i povezaniji i ovo je samo prvi korak u postizanju tog cilja – izjavio je prvi čovjek Daimlera za kamione i autobuse dr. Wolfgang Bernhard. Kada kamion vozi sam, upale se plava svjetla, a vozač se tada može odmarati tijekom vožnje i sve pratiti na tabletu. >> Mate Rimac: Nadam se da moja djeca neće polagati vozački >> Mercedes predstavio samovozeći koncept, dnevni boravak na kotačima 