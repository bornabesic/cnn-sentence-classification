Škoda je danas objavila teaser-fotografije svog novog SUV-a Karoq, koji će svjetsku premijeru imati 18. svibnja u Stockholmu. Češka tvrtka otkrila je i nekoliko detalja o svom novom modelu. Tako se zna da će biti dug 4382 mm te da će imati osovinski razmak od 2638 mm, odnosno 2630 mm u verziji s pogonom na sva četiri kotača. Prtljažnik će imati 521 litru, odnosno 1630 sa spuštenim sjedalima. U Škodi tvrde da je riječ o najvećem prtljažniku u konkurenciji. Karoq će također standardno imati LED stražnja svjetla te full-LED prednja svjetla u dodatnoj opremi. Novi Škodin SUV, nasljednik Yetija, trebao bi se naći na tržištu u drugoj polovici godine. 