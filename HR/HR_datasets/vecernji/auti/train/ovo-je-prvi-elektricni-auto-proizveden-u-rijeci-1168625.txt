Prvi električni automobil proizveden u Riječkoj razvojnoj agenciji Porin, predstavljen je danas na riječkom Korzu. Projekt elektroautomobila ostvarila je Riječka razvojna agencija Porin, čiji je osnivač Grad Rijeka, a riječ je o pretvorbi standardnog vozila u električno. Svi ugrađeni dijelovi osim elektromotora projektirani su i proizvedeni u proizvodnom inkubatoru Porina, a na projektu se radilo oko godinu dana. Vozilo nakon punjenja može prijeći oko 100 kilometara i, kažu iz Porina,  pogodno je za gradsku vožnju. Održavanje automobila je jednostavno, a za prototip je korišteno vozilo marke Škoda. Preinaka je trajala oko mjesec dana uz troškove od oko 12.000 eura i isplaćuju se nakon 5 do 6 godina, dok bi kod serijske preinake cijena bila niža. Gradonačelnik Vojko Obersnel istaknuo je da je opredjeljenje Porina koristiti nove tehnologije i poticati proizvodnju vozila koja koriste alternativne izvore energije. Riječka komunalna poduzeća već koriste električna vozila i bicikle, u gradu je 10 punionica za električne automobile pa interes i potreba za električnim vozilima u svakom slučaju postoje, rekao je Obersnel. 