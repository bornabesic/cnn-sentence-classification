Nakon Insignije Grand Sport, Opel je pokazao i njezinu karavansku inačicu - novu Insigniju Sports Tourer. Slijedi sportski primjer po uzoru na veliki kupe, prostrana je i sigurna, kao što se i očekuje od modela s vrha ponude. Drugoj generaciji Insignije zapremnina prtljažnika narasla je na maksimalnih 1640 litara, što je 100 litara više od modela koji izlazi iz ponude. Također, električni poklopac prtljažnika podiže se pokretom noge. Insignia Sports Tourer donosi i visokotehnološka rješenja koja se kreću od trendovskih prednjih svjetala Opel IntelliLux LED® Matrix i ultramodernih sustava pomoći namijenjenih vozaču pa do projekcijskog zaslona. Insignia nudi i prvoklasne mogućnosti povezivanja tipične za Opel uz integraciju s pametnim telefonom među kojima je sada značajka Opel OnStar – osobni pomoćnik koji omogućuje putnicima u Insigniji da rezerviraju hotelske sobe i traže mjesto za parkiranje preko savjetnika servisa OnStar. Novi model s vrha ponude uz to je i prvi automobil proizveden u Rüsselsheimu koji je dostupan s osmerostupanjskim automatskim mjenjačem, kamerom koja pokriva 360 stupnjeva i pametnim pogonom na sve kotače s vektoriranjem okretnog momenta. Značajke kao što je pomoć pri držanju prometne trake s automatskom korekcijom upravljanja dodatno povećavaju sigurnost. Dolazi i s aktivnim poklopcem motora: u slučaju sudara poklopac motora podiže se u milisekundi i povećava udaljenost od motora, nudeći tako bolju zaštitu i pješacima. Nova Insignia Sports Tourer lakša je do 200 kg od prethodnog modela, ovisno o pogonskom sustavu i opremi. To je uglavnom omogućila upotreba laganih materijala i učinkovitog dizajna. – Automobil je puno lakši nego prije i dolazi s najnovijom generacijom podvozja FlexRide - rekao je glavni izvršni direktor Opela, dr. Karl-Thomas Neumann. Premijera je 7. ožujka na ženevskom sajmu automobila. Knjiga narudžbi otvara se već 17. veljače. >> Umjesto jednovolumena još jedan Opelov mali SUV – Crossland X 