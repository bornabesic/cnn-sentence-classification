Devet mjeseci nakon što su zaživjele izmjena Zakona o sigurnosti prometa na cestama, ponovno se ide u izmjenu tog zakona. Za ljetos uvedenu odredbu po kojoj je zdravstveni pregled za vozače obavezan nakon navršene 65. godine života, sada se predlažu izmjene jer se ova odluka "pokazala kao prekomjeran teret za građane te životne dobi." Da će obavezni liječnički pregledi osiromašiti kućne budžete, upozoravali su i Matica umirovljenika i Sindikat umirovljenika, ali MUP je još prije nekoliko mjeseci tvrdio da je zakonska izmjena opravdana. Sada ipak kažu da nije pa predlažu da stariji od 65 godina na zdravstveni pregled trebaju samo u slučaju kada je takva obveza utvrđena liječničkom potvrdom na temelju koje im je vozačka dozvola bila izdana. >> Vozači nakon 65. na pregled - Sposobni za rad, ali ne i za upravljanje vozilom!? 