Europi je 2015. prodano 150.000 plug-in hibridnih i baterijskih automobila od čega čak 90 posto, prema podacima Europske agencije za okoliš, u Nizozemskoj, Velikoj Britaniji, Njemačkoj, Francuskoj, Švedskoj i Danskoj. U Norveškoj je, recimo, od ukupnog broja prodanih automobila u 2016. na cestu izišlo više od 20 posto električnih. Trend je rastući, a ne prolazi neopaženo ni među našim turističkim domaćinima. Iz crikveničkog Jadrana, s osam hotela, dva kampa i turističkim naseljem, javljaju da su u hotelu Omorika postavili svoju prvu punionicu za električne automobile. Otvara se kad i hotel, početkom ožujka, a istovremeno će se moći puniti dva automobila. Za goste hotela ta će usluga biti besplatna, a ostalima će se naplaćivati. Punionica je, inače, domaći proizvod iz Ludbrega.  “Danas sve više vlasnika električnih vozila odmor planira tamo gdje mogu puniti automobile, a postavljanjem punionica za električne aute nastavljamo promovirati zeleno poslovanje”, kaže Dino Manestar, predsjednik Uprave Jadran d.d.  Crikvenička Omorika nije prvi hotel s punionicom za električne automobile u nas. Punionice imaju i zagrebačka Esplanadea, rovinjski hoteli Lone i Monte Mulin, Kempinski hotel Adriatic..., a u Jadranu najavljuju da će punionice postavljati i u drugim objektima. >> Volkswagen želi postati vodeći proizvođač električnih automobila: Naša će industrija doživjeti najveću preobrazbu u svojoj povijesti 