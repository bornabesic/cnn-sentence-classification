Čini se da šef Tesle Elon Musk nije prezabrinut zbog navodnih Appleovih planova o gradnji autonomnog automobila. Kako prenosi CNBC, Musk je na pitanje ulagača o tome smatra li Apple partnerom ili suparnikom na području samovozećih automobila odgovorio kako ništa ne upućuje na to da Apple planira ući na to tržište. – Ne znam što rade na području automobila. To nije jasno – rekao je Musk, dodajući da je Apple cool tvrtka. Apple je nedavno nabavio dozvolu za testiranje samovozećih vozila u Kaliforniji, a kako nije vjerojatno da će sam proizvoditi aute, već će se vjerojatnije usredotočiti na softver, trebat će im partner za proizvodnju. 