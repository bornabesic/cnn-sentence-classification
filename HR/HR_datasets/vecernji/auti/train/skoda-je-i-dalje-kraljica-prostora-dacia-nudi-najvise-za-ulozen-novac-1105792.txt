Kad se putuje na godišnji odmor, pogotovo s djecom, prtljažnik nikad nije dovoljno velik za sve stvari koje treba ponijeti na ljetovanje. Zbog toga je veličina prtljažnika jedna od najbitnijih stavki koje pri kupnji automobila gledaju obiteljski kupci. Za veće obitelji stoga su neophodni karavani i jednovolumeni, koji pružaju veću prostranost u kabini i prtljažniku. Jeftini Logan MCV i Lodgy Dakako, alternativa je uvijek manji automobil i jednom ili dvaput godišnje, kad se ide na ljetovanje ili skijanje, montaža krovne kutije. Naravno, to je dobra taktika za sve one koji imaju jedno ili dvoje djece, iako i oni sve više uviđaju praktičnost koju donosi prostran automobil, dok obitelji s troje i više djece nemaju izbora. Karavani su zbog toga vrlo dobar izbor za obiteljske kupce pa ne čudi da su u zapadnoj Europi karavanske verzije često popularnije od limuzinskih. U Hrvatskoj to nije slučaj, mi još uvijek više volimo limuzine i hachbackove. Karavani već imaju vrlo velike prtljažnike i u B segmentu, a malo proizvođača ih uopće nudi karavane u toj klasi. Primjerice, Combi verzija Škode Fabije u svoj prtljažnik prima čak 530 litara, što je više od nekih predstavnika D segmenta. Renault Clio Grandtour prima odličnih 443 litara, dok Hyundai i20 u klasičnoj nekaravanskoj izvedbi nudi 326 litara. Honda Civic sa svojih 477 litara prtljažnika najprostraniji je kompakt u klasičnoj hatchback izvedbi, a njegova karavanska verzija Civic Tourer koja u prtljažnik prima 624 litara je najbolja kod karavanskih kompakata. Honda je nadmašila čak i Škodu Octaviju, koja je dugogodišnja predvodnica ove klase i sinonim za prostranost. Octavia u Combi izvedbi nudi 610 litara, baš kao i Peugeot 308 SW, dok je VW Golf Variant samo 5 l slabiji. A u tu kategoriju spada i Dacia Logan MCV, rumunjski karavan koji je apsolutni pobjednik prema ponudi prostora s obzirom na cijenu. Njegova osnovna izvedba stoji 65.200 kuna, a nudi 573 litara u prtljažniku. Superb bolji i od Passata I kod jednovolumenskih sedmerosjeda se Dacia pokazuje kao debelo najjeftinija opcija budući da Lodgy stoji od 94.058 kuna, a prvi konkurent Opel Zafira 171.329 kuna. U tom segmentu najviše prostora nudi Ford S-Max sa 285 l sa svih 7 sjedala u funkciji, odnosno 965 l sa 5 sjedala. Na valu velike popularnosti SUV/crossover vozila novi je Espace mješavina crossovera i jednovolumena, koji je smanjio prostranost ali Espaceu donio atraktivnost. Kod popularnih kompaktnih SUV-ova naprostraniji je novi VW Tiguan, koji ima uzdužno pomičnu stražnju klupu i maksimalno može primiti čak 610 litara prtljage. U D segmentu opet je najbolja Škoda, čija karavanska izvedba Superb Combi prima čak 660 l, samo 10 litara više od bratskog karavanskog VW Passata. >> Istražili smo gdje u Zagrebu možete najbolje i najjeftinije oprati auto 