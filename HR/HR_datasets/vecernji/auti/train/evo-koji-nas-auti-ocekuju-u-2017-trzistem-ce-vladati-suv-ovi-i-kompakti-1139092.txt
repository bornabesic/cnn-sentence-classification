Godina koju ćemo ubrzo ispratiti obilovala je novitetima, no 2017. bi ju trebala nadmašiti. Svi proizvođači tijekom iduće godine očekuju barem dva noviteta - bilo da se radi o potpuno novim modelima, novoj generaciji postojećih automobila ili o njihovim osvježenim izvedbama. O kojim će se novitetima najviše govoriti, dileme nema. Redizajnirani Volkswagen Golf izvana donosi tek blago izmijenjen izgled, no ispod lima promjene su veće. U Hrvatsku stiže u veljači. Ljeto će biti u znaku novog modela Arteona. Novi Polo očekuje se tijekom rujna, a u jesen bi trebao stići i Tiguan Allspace. Novi Civic dolazi u proljeće Hondin najvažniji ovogodišnji novitet deseta je generacija kompaktnog Civica. Stiže u proljeće, u izvedbama s 4 i 5 vrata te s dva potpuno nova turbo benzinska motora (1,0 i-VTEC i 1,5 i-VTEC). Tada se očekuje i posebna izvedba Jazza nazvana Spotlight. Tijekom zime gami bi se trebao pridružiti i dizelski Civic s peterim vratima. Peta generacija Nissanove Micre niža je, šira i dulja od prethodnice. Prvi je to Nissanov automobil B segmenta s bogatom ponudom naprednih sigurnosnih tehnologija, koje se obično nalaze u većim autima. Primjerice, uključuju sustav za sprječavanje izlaska iz prometnog traka, prvi put u segmentu. Izdvaja se i inteligentni sustav kočenja u nuždi s prepoznavanjem pješaka. U Alfa Romeo prodajne salone 2017. stiže SUV Stelvio, a Fiatovu će ponudu obogatiti Tipo hatchback i karavan, Fullback, 124 Spider i Talento. U siječnju će se na hrvatskom tržištu početi prodavati obnovljeni Hyundai i10, a u proljeće stiže nova generacija kompaktnog i30 s peterim vratima. U jesen će stići sportski član obitelji i30 - prvi model iz Hyundai N-branda, RN 30. Karavanska izvedba Hyundaija i30 na hrvatskom se tržištu očekuje do kraja 2017. godine, a tada bi trebao stići i novi SUV Hyundai model (u B-SUV segmentu). Uz hibridnu i električnu verziju, sredinom2017. godine obitelj Ioniq modela bit će kompletirana predstavljanjem i plug-in hibridne verzije. Iz Opela su za 2017. najavili čak sedam noviteta. Uz Insigniju Grand Sport - koja se u Hrvatskoj očekuje sredinom godine - stiže i njezina karavanska inačica Sports Tourer, kao i Insignia Country Tourer, te Karl Rocks i Vivaro Tourer Life. Stižu i dva crossovera: Crossland X i Grandland X. Crossland X stiže u jesen, a na tržištu bi trebao zamijeniti Merivu. Nešto veći Grandland pripadnik je C SUV segmenta, a motore će - zahvaljujući suradnji s francuskim proizvođačem - dijeliti s novim Peugeotom 3008. Novi Peugeot Traveller i novi SUV 5008 stižu u proljeće 2017. U siječnju će se gama SUV modela 3008 dopuniti benzincem 1,6L THP 165 s mjenjačem EAT6, a 1,2L PureTech 130, također s mjenjačem EAT6 ali i sa 6-stupanjskim ručnim mjenjačem, dolazi mu u svibnju. Model 5008 osvaja novo područje – područje velikih SUV-ova sa sedam mjesta u segmentu C - a s međuosovinskim razmakom od 284 cm nameće se kao najprostraniji SUV u tom segmentu. Dramatično promijenjen Ignis Citroën Spacetourer i novi C-Elysée na hrvatsko tržište također stižu u proljeće. C-Elysée je dobio novi prednji kraj, 3D stražnja svjetla, nove boje karoserije, ali i tehnologije koje olakšavaju vožnju. Druga generacija modela Audi Q5 u prodaju će u prvom kvartalu 2017. godine. U Seatove prodajne salone već u siječnju stiže redizajnirani Leon, a u veljači se očekuje Leon Cupra. Njegov agregat s 300 KS i 380 Nm najsnažniji je motor u povijesti marke. Tijekom ljeta trebala bi stići nova generacija Ibize, a krajem godine potpuno novi SUV Seat Arona. U Škodinom je kalendaru veljača, točnije njezin kraj, rezervirana za osvježenu Octaviu. Mjesec kasnije trebao bi stići Kodiaq. Redizajnirani Rapid i Rapid Spaceback očekuju se u lipnju, dok u listopadu dolazi novi Yeti. Novi Mercedes E 63 AMG stiže već u siječnju, a mjesec kasnije očekuje se GLC Coupe 200. Smart Electric Drive na naše tržištu stiže u ožujku, a tada Mercedesu dolazi i novi E Coupe, zatim E 220 d 4M, novi GT Roadster i GT-R, redizajnirani GLA. Lipanj će biti u znaku izvedbe E 350 d 4M. Novitetima bogat rujan u Mercedesove salone donosi S i S Maybach, E Cabrio, GLC 63 AMG i 63S AMG, GLC Coupe 63 AMG i 63S AMG. Tijekom proljeća ili ljeta japanska bi Mazda na tržište trebala uvesti novu generaciju SUV modela CX-5. U drugom kvartalu 2017. Ford očekuje novu Fiestu, a Infinitiju stiže Q60. U proljeće će Renault našem tržištu ponuditi električna vozila Zoe, Twizy i Kangoo ZE. U lipnju očekuju novu izvedbu Captura, a na jesen novi Koleos. Redizajnirani Dacia Dokker, Dokker Van i Lodgy stižu u ožujku, a u travnju će Duster dobiti EDC mjenjač - prvi u Dacijinoj gami. U Suzukijeve prodajne salone značajno drukčiji novi Ignis trebao bi stići u ožujku, a novi Swift u lipnju ili sprnju. Veljača je u Toyoti rezervirana za novu generaciju Priusa Plug-in. U travnju će ponuditi posebnu seriju Auris Black edition te novi Proace Verso. Limitirana serija modela Aygo x-cite 4 dolazi u svibnju, kao i ozbiljnije redizajnirani Yaris. Modelima RAV4 i GT86 u rujnu će biti dotjerana oprema, a isto u studenome čeka Yarisa, Aurisa, Avensisa i Priusa. Redizajnirani Land Cruiser u salone stiže u listopadu. Volvo u ožujku očekuje prve primjerke modela V90 Cross Country, a u rujnu bi u Hrvatsku trebao stići novi Volvo XC60. >> 'Pa stvarno je isti Cactus!' Novi C3 privlači SUV izgledom Dotjeranom VW Golfu u interijer su ugrađeni bolji materijali, ali i novi multimedijski sustav i aktivni info-ekran kojim se može upravljati i gestama te glasom. Od sustava pomoći vozaču ističemo novi traffic jam assistent, koji u prometnim gužvama omogućuje poluautomatsku vožnju gdje uz pomoć adaptivnog radarskog tempomata i drugih sustava omogućuje autonomno kočenje u nuždi, davanje gasa i zadržavanje u traku. Novi turbobenzinski četiricilindarski 1,5 TSI Evo motor nudi 150 konjskih snaga. Uz funkciju isključivanja cilindra, troši 4,9 l/100 km. U ponudi će biti i slabija verzija sa 130 KS. Unaprijeđen je i DSG automatski mjenjač s dvostrukom spojkom sa 7 stupnjeva. Sportska GTI verzija sada standardno dolazi sa 230 KS, dok GTI Performance razvija 245 KS. Hibridna GTE verzija isporučuje 204 konjske snage. 