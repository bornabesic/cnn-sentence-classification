Uoči pariškog salona Honda je objavila fotografije i informacije o desetoj generaciji Civica, a na salonu je japanski proizvođač otkrio i posebnu poslasticu – prototip Civica Type R. Agresivna jurilica osnovnim crtama prati unaprijeđeni dizajn klasičnog novog Civica, no uz naglašene sportske elemente izrađene od karbonskih vlakana koji su zaslužni i za bolju aerodinamiku. Karakteriziraju ga i robusniji branici, karbonski difuzor te tri ispušne cijevi. Novi Civic Type R u prodaju bi trebao krenuti sredinom iduće godine. Očekuje se da će biti snažniji od prethodnika, odnosno da će iz 2-litrenog VTEC motora nuditi 350 konjskih snaga. Pogon, naravno, ostaje prednji. Pokazani prototip jasno upućuje na izgled proizvodne verzije ovog cestovnog sportaša. >> Volkswagen na struju s autonomijom do 600 km >> Hibridni kabriolet do 300 km/h stiže za samo 15 sekundi 