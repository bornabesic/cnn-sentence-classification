Iz zastupništva Smarta za Hrvatsku objavili su da se novi Smart electric drive modeli na našem tržištu očekuju u svibnju. Na proljeće će se, naime, na europsko tržište plasirati Smart Fortwo i Smart Forfour, a kabriolet izvedba na električnu bateriju očekuje se u ljeto. Početna cijena za Smart Fortwo electric drive trebala bi iznositi oko 175.000 kuna. Smart unutar proizvodnog programa nudi modele s tradicionalnim i potpuno električnim pogonom – Smart Fortwo, Smart Fortwo kabriolet i Smart Forfour dostupni su kao modeli na električni pogon. Smart Fortwo kabriolet jedini je električni kabriolet na tržištu. S okretnim momentom od 160 Nm, ubrzanje ovog električnog automobila od 60 kW brilično je brzo. Do kraja napunjena litij-ionska baterija od 17,6 kWh dovoljna je za prelazak oko 160 kilometara, pa se uklapa u potrebe vozača koji većinu svoje kilometraže prevaljuju na gradskim dionicama. Zahvaljujući visokoučinkovitom ugrađenom punjaču električne baterije Smarta mogu se puniti do dvaput brže nego prije. S novim brzim punjačem vozilo se može napuniti za manje od 45 minuta (od 0 do 80%). Ugradnja baterije u podvozje automobila pogoduje niskom težištu vozila. >> Jaguarov prvi električni automobil u prodaji od 2018. >> Mercedes pokreće električni podbrend EQ 