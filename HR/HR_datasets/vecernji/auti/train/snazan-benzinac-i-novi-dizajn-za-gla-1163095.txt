Upravo je ponuda novih kompaktnih automobila učinila da ovaj njemački brend postane privlačniji mlađim kupcima. Konkretno, kod A-klase prosječna dob kupaca pala je za čak 13 godina. Zahvaljujući prilagodljivoj platformi ponuda je proširena na nekoliko modela od kojih smo one najzanimljivije imali priliku isprobati na cestama u i oko Budimpešte, kao i na stazi Formule 1, Hungaroringu. Prije svega, najveća novost je osvježeni kompaktni SUV GLA. Bitno bogatija oprema U novu modelsku godinu ulazi s vizualnim izmjenama vanjštine i interijera te proširenom ponudom motora i paketa opreme. Novi su odbojnici, prednja maska, svjetla, proširena je ponuda aluminijskih naplataka i dodana nova bež boja. Također, opcijska bi-xenon svjetla prepustila su mjesto LED tehnologiji. Iznutra se izmjene odnose na nove presvlake sjedala, obloge vrata, kromirane obrube instrumenata te naglašenije obrube otvora za ventilaciju. Pored paketa opreme Style, Urban, AMG Line i Exclusive, novost u ponudi je paket Comfort Exclusive s crnom kožom i debelim prošivima. Već pri ulasku u kabinu vidi se kako je materijalima i detaljima posvećena posebna pozornost. Individualizacija je bitna stavka ne samo kad govorimo o opremi namijenjenoj komforu, pa se GLA nudi s tri vrste ovjesa. Dinamičniji ovjes Standardno dolazi s komfornim, sniženi je dio dodatne opreme kod AMG Line ili s paketom dinamičnog upravljanja dok smo mi na poprilično zahtjevnom off road poligonu isprobali model s trećim ponuđenim ovjesom, onim za off road, za 30 mm višim od standardnog koji mu daje i pravi „terenski“ izgled. Za lakše snalaženje van asfalta na raspolaganju je pogled od 360 stupnjeva oko vozila s mogućim prikazom sedam različitih pozicija oko vozila na monitoru na prednjoj armaturi. Usprkos solidnim terenskim karakteristikama komfor nije zakinut, a zahvaljujući međuosovinskom razmaku od 269,9 cm mjesta ne manjka kako putnicima tako i prtljazi. Prtljažnik je s 421 litrom pristojan, a može se povećati na 1235 litara. Od ove je godine ponuda proširena verzijom GLA 220 4MATIC. Sa svojih 184 KS atraktivan je izbor za ljubitelje benzinskih motora i off roada uz vrlo niskih 152 g CO2/km. Proizvodi se u Rastattu u Njemačkoj, a prije dvije godine za azijsko je tržište pokrenuta proizvodnja i u tvornici u Pekingu. >> Opelov prvi crossover već se ukazao u Zagrebu, u salonima krajem lipnja >> Peugeot 3008 luksuz servira na originalan način Unaprijeđene aerodinamike i s 21 KS snažnijim motorom ovaj najprodavaniji Mercedes s oznakom njihovog službenog tunera dostojan je poklon za 50. rođendan AMG-a. Sa svoje 382 KS (21 više nego ranije) i specifičnom snagom po litri obujma (191 KS) to je najsnažniji serijski četverocilindraš na svijetu. Uz paket Dynamic Plus, pored standardnih opcija podešenja: Comfort, Sport, Sport + i Individual dolazi i opcija podešavanja vozila Race. Na stazi ga okretni moment od 475 Nm (jednako kao i ranije) pretvara u karting za četvero. 