Auto-salon u Frankfurtu, jedan od najvećih i najznačajnijih na svijetu, sutra otvara svoja vrata novinarima, a neke tvrtke već su večeras odlučile predstaviti novitete. Među njima je i Volkswagenova grupacija, koja uključuje i brendove kao što su Porsche, Lamborghini, Bentley i Bugatti. Jedan od najzanimljivijih VW-ovih noviteta je koncept električnog automobila Porsche Mission E čiji prednji kraj djeluje potpuno drugačije od onoga na što smo navikli od ove legendarne sportske marke. Riječ je o limuzini kupeovske siluete s dva električna motora koji daju više od 600 konjskih snaga i omogućuju ubrzanje do stotke za 3,5 sekundi. Električni Porsche, čini se, bit će ozbiljan konkurent Teslinom Modelu S. Predstavljeni su i prvi Bentleyev SUV, Bentayga, Lamborghini Huracan LP610-4 Spyder te koncepti Audi e-tron quattro i Bugatti Vision Gran Turismo. Jaguar je također predstavio svoj prvi SUV, F-Pace, od kojeg Britanci jako puno očekuju. Za više informacija i fotografija ostalih frankfurtskih noviteta trebat ćemo pričekati do sutra. >> Astra u Zagrebu prije premijere u Frankfurtu! >> Novi Megane naslanja se na veći Talisman 