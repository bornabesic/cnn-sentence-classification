Opel je pokazao prve fotografije potpuno otkrivene nove generacije modela s vrha ponude. Nova Insignia Grand Sport temelji se na novoj arhitekturi vozila. Međuosovinski je razmak produljen 9,2 cm, prednji i stražnji prevjes znatno su smanjeni, a trag kotača je proširen. Više prostora za putnike Rezultat je prostranija unutrašnjost, što se posebno odnosi na stražnji dio kabine. To je i dizajnerima omogućilo da se malo ‘poigraju’ - Insignia Grand Sport ima sportske proporcije, izgleda puno duža i niža te ima elegantnu siluetu kupea i robustan stav vozila iz viših klasa. Sve to dolazi u kombinaciji s aerodinamičnošću vodećom u klasi i koeficijentom otpora zraka od samo 0,26. U odnosu na prethodni model, nova je Insignia do 175 kg lakša - zahvaljujući optimiziranim dimenzijama i korištenju laganih materijala. Rezultat je agilnija vožnja, bolja upravljivost i veća učinkovitost. Nova Insignia Grand Sport donosi i najprofinjeniji sustav pogona na sve kotače u klasi odnosno pametni sustav pogona na sve kotače s vektorskom raspodjelom okretnog momenta između pojedinačnih kotača. Dodatno unaprijeđeno podvozje FlexRide predstavlja temelj optimalnog ponašanja u vožnji koje se prilagođava situaciji. Ono prilagođava amortizere, upravljanje, odziv gasa i točke promjene stupnjeva prijenosa (kod automatskih mjenjača) nezavisno ili na temelju načina rada Standard, Sport ili Tour koje vozač može odabrati. U ponudi je i novi osamstupanjski automatski mjenjač s optimiziranim trenjem, a među brojnim vrhunskim tehnologijama Opelov novitet donosi i novu generaciju svjetala IntelliLux LED®. Sada su još brža, preciznija i snažnija, a njihova duga svjetla sada dosežu do 400 metara. Nova IntelliLux LED svjetla Funkcija dugih svjetala sastoji se od 32 LED segmenta, uzdužno integriranih u tanka prednja svjetla. Povećan broj LED segmenata omogućuje da se različiti svjetlosni uzorci još preciznije prilagode prometnoj situaciji, a prijelazi između različitih uzoraka svjetala su brži. Pomoć pri držanju prometne trake s automatskom korekcijom upravljanja, novi prednji zaslon i kamera koja pokriva 360°, sjedala koja je certificirao AGR, grijana prednja i stražnja sjedala te grijano vjetrobransko staklo, nova generacija multimedijskog sustava IntelliLink – sve su to aduti nove Insignije. U kabini vozača čeka elegantna kontrolna ploča i tri centimetra niži položaj sjedenja, nudeći sportskije i izravnije iskustvo vožnje. Zapremnina prtljažnika iznosi od 490 do 1450 litara. Premijerno će Insignia Grand Sport biti izložena u ožujku, na salonu automobila u Ženevi, a u Hrvatskoj se očekuje sredinom 2017. godine. >> Opel Ampera-e između dva punjenja prevali 500 km 