Nakon pića, hrane i sličnih sitnica sada iz automata možete kupiti i - automobil. Barem u Singapuru.  U južnoazijskom gradu-državi, naime, u prosincu je otvoren automat pun egzotičnih superautomobila poput Bentleya, Ferrarija i Lamborghinija.  Automat se proteže na 15 katova i može primiti do 60 automobila, koji do kupaca liftom stižu za nekoliko minuta.   Šef tvrtke Autobahn Motors, koja vodi automat, objasnio je da su se na ovo rješenje odlučili zbog nedostatka mjesta u Singapuru. - Zadovoljili smo svoju potrebu za pohranom velikog broja automobila. U isto vrijeme željeli smo biti kreativni i inovativni - rekao je Gary Hong za Reuters. 