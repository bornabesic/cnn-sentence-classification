Dobar posao u Kini! – krilatica je koja već godinama vrijedi kod najvećih proizvođača automobila naprosto zbog toga što je kinesko tržište već godinama najbrže rastuće i još uvijek donosi najveće zarade proizvođačima. Zbog toga je šangajski salon automobila u samo 17 izdanja (prvi je održan 1985., a bijenalno se izmjenjuje s pekinškim salonom), postao jedan od najbitnijih globalnih autosalona. Ovogodišnji nije toliko bogat serijskim novitetima europskih proizvođača kao što je znalo biti prijašnjih godina, ali je izdašan konceptima. Jedan od najznačajnijih svakako je koncept Mercedesove A-klase i to prvi put u sedanskoj verziji. A sedan Concept najavljuje novi najmanji Mercedesov model, a sedan verzija duga 460 cm nije bez razloga predstavljena baš u Kini, jer Kinezi obožavaju limuzine. Izgleda vrlo atraktivno, a nema sumnje da će se dobro prodavati i na ostalim svjetskim tržištima. Jedan od dokaza koliko je Mercedesu važno kinesko tržište je i premijera njihova najluksuznijeg modela, obnovljene S-Klase, odrađena upravo u Šangaju. S-klasa kao tehnološki predvodnik cijele autoindustrije - osim novih linijskih 6-cilindričnih dizelskih i benzinskih motora, kao i novog V-8 biturbo benzinskog motora - sada nudi i iskorak prema autonomnoj vožnji unapređenjem svoje Intelligent Drive tehnologije. Sa 340 KS potrošnja 5,6 l Novi 6-cilindrični 3-litreni dizelaš sa 340 KS i 700 Nm okretnog momenta najsnažniji je dizelski motor u povijesti u S-klasi, a prosječna potrošnja deklarirana je na samo 5,6 l/100 km. Volkswagen grupa predstavila je trolist svojih električnih automobila koji na tržište počinju stizati od 2019. godine. Prelijepi Audi e-Tron Sportback, crossover coupe VW I.D. Crozz i prvi Škodin električni koncept Concept E predstavljaju okretanje VW grupe ka električnim vozilima, a zajednički im je doseg s jednim punjenjem baterija od 500 km. Jedna od važnih značajka ovih modela jest i modus autopilota. Pravi Rimčev konkurent – Do 2025. godine želimo povećati prodaju potpuno električnih vozila na milijun jedinica godišnje, a I.D. CROZZ pritom preuzima ključnu ulogu – rekao je Herbert Diess, predsjednik uprave marke VW. A i Kinezi su postali ludi za “terencima”, nakon što su godinama SUV i crossover automobili najpopularniji na europskom, a još ranije i na američkom tržištu. Stoga je najviše noviteta brojnih kineskih proizvođača koji su rezervirani samo za njihovo tržište predstavljeno upravo iz te klase automobila. Citroen je u Šangaju prvi put predstavio svoj novi SUV C5 Aircross, serijski model srednje velikog SUV-a, koji će na europsko tržište stići u drugoj polovici 2018. godine. Kineski superautomobil Nio EP9 na struju s 1360 KS predstavio se kao pravi Rimčev konkurent, a dokaz je nedavno rušenje rekorda na Nurburgringu s krugom od 7 minuta i 5 sekundi. >> Kreće najznačajniji salon automobila na svijetu - crossoveri i dalje najbrojniji noviteti, zvijezda i Rimac >> Prvi test osvježenog Golfa: premium osjećaj za volanom više i košta 