Talijani su povodom 50. obljetnice Ferrarija u Japanu, izradili poseban limitirani model nazvan J50, koji se temelji na modelu 488 Spider. Dakako, riječ je o klasičnom dvosjedu roadsteru sa središnje smještenim 3,9-litrenim V8 motorom sa 680 KS, a zanimljiv je prvenstveno njegov dizajn koji je s jedne strane futurističan, a s druge inspiriran izgledom Ferrarija iz 80-ih i 90-ih godina prošlog stoljeća poput kultnih F40 i F50 te detalja poput dva okrugla svjetla sa svake strane straga). Ferrari J50 dolazi s tvrdim sklopivim krovom, pa vozač i suvozač(ica) mogu, ako baš to žele, juriti bez krova 325 km/h. Ova posebna serija izradit će se u samo 10 primjeraka, a kupci će sami birati boje i materijale u unutrašnjosti. >> Ferrarijev oldtimer ruši nove rekorde - tri primjerka prodaju se za više od 50 milijuna dolara >> Hibridni kabriolet do 300 km/h stiže za samo 15 sekundi 