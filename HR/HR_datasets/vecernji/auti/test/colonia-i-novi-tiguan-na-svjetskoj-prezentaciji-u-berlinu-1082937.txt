Nakon svjetske vicepremijere i hrvatske premijere koju je novi Tiguan doživio na ovogodišnjem Zagreb Auto Show-u, uslijedilo je predstavljanje stručnoj javnosti na svjetskoj razini.  Naime, prošlog tjedna se u Berlinu održala svjetska novinarska prezentacija novog Tiguana. Hrvatske boje je uz naše novinare branila i posebna gošća, dugogodišnja vozačica i promotorica marke Volkswagen, gospođa Indira Levak - Colonia. Indira je novi Tiguan isprobala u svim nemogućim (off road) i mogućim (cesta) uvjetima, a osim što se uvjerila u njegove odlične performanse na različitim cestama, nas je uvjerila da nije samo uspješna umjetnica i poslovna žena, već i izvrsna vozačica. Druga generacija Tiguana oduševljava potpuno novim, elegantnim dizajnom, koji zrači snagom i suverenošću. U odnosu na svog prethodnika, novi Tiguan je duži (+6 cm), širi (+3 cm) i niži (-3 cm). Ove nove dimenzije realizirane su i zahvaljujući primjeni modularne poprečne platforme (MQB). Rezultat je jedinstven profil SUV-a s markantnim proporcijama i vrlo dinamičnim dizajnom. U području prednjeg dijela vozila opći dojam snažnog karaktera dodatno naglašava jedinica rešetke hladnjaka i LED projekcijskih glavnih svjetala (dio serijske opreme u varijanti Highline). To su samo neki od razloga da je novi Tiguan osvojio nagradu „Design Trophy“ časopisa Auto Zeitung gdje se istaknuo među 14 konkurenata u kategoriji SUV vozila. Nadalje, čitatelji najvećeg europskog časopisa za terenska vozila Auto Bild Allrad odabrali su novi Tiguan za „Automobil godine s pogonom na sve kotače“. Tiguan je nagradu osvojio u kategoriji „Terenska i SUV vozila do 30000 eura“. Nakon što je uveden na tržište 2007. godine, Tiguan je s ovom nagradom ukupno pet puta osigurao poželjni naslov „Automobila godine s pogonom na sve kotače“. Hrvatske vozače, a pogotove one koji u skorije vrijeme namjeravaju kupiti offroad vozilo, razveselit će cijena novog Tigana, koja je povoljnija u odnosu na prethodni model. Početna cijena novog Tiguana s benzinskim motorom iznosi 182.400,00 kuna. 