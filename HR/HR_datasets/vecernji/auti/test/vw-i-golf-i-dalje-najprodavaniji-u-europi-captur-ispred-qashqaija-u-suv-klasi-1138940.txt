Europsko tržište novih automobila i dalje raste. Prema podacima Jato Dinamicsa, u 28 članica EU i Švicarskoj u prvih 11 mjeseci 2016. godine prodano je 13,937.339 automobila odnosno 6,8 posto više nego u istom razdoblju lani, što je najveći rast još od predkrizne 2007. godine. I studeni je zabilježio rast od 5 posto s 1,184.140 registracija. Hrvatska u studenom bilježi rast od 21,7%, a na godišnjoj razini, uz Mađarsku, imamo najveći rast prodaje s 20 posto boljim rezultatom (39.554 registracija) nego lani. Njemačka iznad 3 milijuna To je svakako pozitivan trend, ali znamo da se taj rast većinom temelji na većoj prodaji rent-a-car automobila. Od 29 država samo su dvije ove godine u gubitku, Nizozemska s padom od 8,9% i Švicarska s 3,4% manje prodanih automobila, dok je u studenom Irska zabilježila najveći pad prodaje od 20,4%. Njemačka je i dalje najveće europsko tržište s 3,095.075 prodanih automobila (+4.6%), a slijede Velika Britanija s 2,51 milijunom (+2,5%), Francuska s 1,81 (+4,9%), Italija s 1,71 (+15.8%) te Španjolska s 1,06 milijuna (+11%). Volkswagen je i dalje daleko najprodavanija marka automobila u Europi s ukupno 1,562.417 prodanih automobila u prvih 11 mjeseci 2016. godine, prema podacima JATO Dinamicsa. Pad prodaje zbog afere Dieselgate početkom godine ublažen je u drugoj polovici 2016. pa je VW sada samo 0,8% u minusu, u odnosu na isto razdoblje 2015. godine. Renault je s 986.928 prodanih auta drugi, a slijede Ford, Opel, Mercedes, BMW, Peugeot, Audi... Volkswagen ima i dva najprodavanija modela u Europi, Golfa s 455.203 prodana primjerka i Polo s 286.666 automobila. Renault Clio je treći, pa slijede Ford Fiesta, Opel Corsa, Opel Astra, Peugeot 208... SUV-ovi najprodavaniji Vrlo je zanimljivo u najbrže rastućoj klasi automobila u Europi, objedinjenom segmentu SUV/crossover automobila, koji u 2016. godini čini 26,7% ukupne prodaje automobila - ispred B segmenta (21,2%) i C segmenta (20,1%). Renault Captur je u studenom s 18.081 prodanih automobila u SUV/crossover segmentu pretekao dosad neprikosnoveni Nissan Qashqai, koji je u studenom pao na treće mjesto, iza VW Tiguana čija je nova generacija njemačkom modelu donijela rast od 55% u odnosu na lanjski studeni. Ipak, Qashqai je još uvijek na godišnjoj razini s 216.309 prodanih automobila najprodavaniji europski SUV, ispred Captura (197.296), VW Tiguana, Opel Mokke, Peugeota 2008... >> Redizajnirani Golf 7 donosi upravljanje multimedijom gestama i glasom te polu-autonomni način vožnje Volkswagen Golf Godinama najprodavaniji model u Europi, ali i u Hrvatskoj i ove je godine daleko najtraženiji - bez obzira na aferu Dieselgate 455.203 primjerka prodana su u Europi, a u Hrvatskoj s 2034 registracije ima udio od 5,01%  Volkswagen Polo U očekivanju novog modela Volkswagenov automobil B segmenta bilježi odlične rezultate 286.386 prodanih primjeraka Pola drže ga na drugom mjestu, odmah iza bratskog Golfa Renault Clio U Hrvatskoj je Clio s 1652 primjerka drugi najprodavaniji automobil (prema Promociji plus) 282.666 Clija prodano je u 2016., a Megane s novim modelom u studenom bilježi rast od čak 98% Ford Fiesta Iako iduće godine stiže nova 7. generacija, Ford i Fiestu na zalazu prodaje jako dobro 277.637 prodanih primjeraka bilježi Fordov gradski model, a Focus je prodan u 198.035 primjeraka Na petom je mjestu Opelov predstavnik B segmenta, a odmah je iza njega s 232.447 auta 247.249 Corsi prodano je u Europi. Ona se u Velikoj Britaniji prodaje pod markom Vauxhall. 