Osnovna funkcija kočnica je zaustavljanje vozila, iako je mnogi koriste i za usporavanje, no kočnice su jedan od najvažnijih sigurnosnih sklopova na vozilu. Naime, one su izravno namijenjene zaustavljanju vozila te time i sprečavanju eventualne prometne nesreće. I mali i veliki koče sve bolje Kako iz dana u dan napreduju kompletni automobili, tako su sve kvalitetnije i bolje i kočnice. Koliko su metri zaustavnog puta bitni, pokazuje nam činjenica da dok Porsche 911 Carrera Cabriolet s 31,3 metra puta kočenja stane, najlošiji na testu Citroën Jumper Combi u tom trenutku još uvijek razvija brzinu od 55 km/h. Naime, Jumper ima zaustavni put od 47,8 m. Donosimo rezultate koje je njemački automobilski klub ADAC dobio pri testiranju novih modela automobila. Tijekom četiri godine posljednjeg kruga testiranja, prošlo ga je oko 500 novih modela. Cilj je uvijek testiranje raditi u gotovo istim uvjetima. Tako se testiranje radi na automobilima s tvornički ugrađenim ljetnim gumama, pri brzini od 100 do 0 km/h, dakako na suhoj podlozi. Za pohvalu je da sve više automobila ima kraći put kočenja – bez obzira na cijenu, veličinu i težinu vozila. Tako su jako blizu skupog Porschea i Mini One D sa 32,7 m puta kočenja te težini od 1220 kg, VW Golf Variant ima 33,1 m, a 2,3 tone teški Mercedes-Benz S 500 tek 32,6 m. Zanimljivo je koliko i gume utječu na sigurnost. Naime, dva gotovo identična modela, Ford Fiesta 1,0 EcoBoost s ContiPremiumContact 2 84v čak je za 7,5 metara bolja od Fieste 1,6 TDCi ECOnetic s Michelin Energy Saver 82H gumama koje pripadaju segmentu ekoguma koje štede energiju. S obzirom na to da ADAC ovakve testove provodi već dugi niz godina, za pohvalu je da se vidi napredak. Loše gume produžuju kočenje Naime, na testu prije 10 godina prosječna duljina zaustavnog puta bila je oko 40 metara, dok je sada ovo najnovije testiranje na petstotinjak vozila dovelo do prosječne duljine od 36,4 metra. Ne zaboravite da je riječ o novim vozilima, potpuno tehnički ispravnima te s novim gumama. Kod starijih vozila taj zaustavni put raste zbog lošijih guma, ovjesa vozila, istrošenosti kočnica. >> Savršeno rješenje za gradske gužve s kojim se nećete ni oznojiti Zaustavljanje vozila sastoji se od dva dijela: reakcije vozača i kočenja. Zaustavni put odnosi na put koji vozilo prijeđe od trenutka opažanja opasnosti do potpunog zaustavljanja. Put reakcije je dužina koju vozilo prijeđe od trenutka kada vozač primijeti opasnost do početka kočenja. Ovisi o vremenu reagiranja vozača te brzini kretanja vozila. Put kočenja je dužina puta koju vozilo prevali od početka izvođenja radnje kočenja do potpunog zaustavljanja vozila. Naravno, ovisi o stanju kolnika (kvaliteti asfalta, je li podloga suha ili vlažna) i gumi vozila (starost, istrošenost, vrsta, tip), brzini, kao i o stanju kočnica i ovjesa. Mali automobili Mini One D   32,7 m Mini Cooper   33,0 m Smart forfour 1.0   34,4 m Škoda Roomster 1.2 TSI Green   34,5 m Ford Fiesta 1.0 EcoBoost   34,9 m Renault Clio 1.2 16V 75   35,0 m Hyundai i20 1.1 CRDi   35,1 m Škoda Fabia Combi 1.2 TSI   35,2 m VW Polo 1.4 TDI BMT   35,4 m VW Cross up! 1.0   35,5 m Kompaktna klasa Seat Leon ST 1.6 TDI   33,1 m VW Golf Variant 2.0 TDI BMT   33,1 m Audi A3 Sportback 1.4 TFSI   33,7 m BMW 220i Coupé   33,9 m Mercedes-Benz B 200 Natural Gas Drive   34,1 m Volvo V40 T2   34,2 m Nissan Pulsar 1.5 dCi   34,5 m Škoda Rapid 1.2 TSI   34,7 m Ford Focus 1.0 EcoBoost   34,8 m Renault Mégane TCe 130   34,8 m Srednja i viša srednja klasa Mercedes-Benz S 500 Plug-In Hybrid   32,6 m Mercedes-Benz C 220 BlueTEC T model   32,8 m Audi A7 Sportback 3.0 TDI ultra   33,0 m Mercedes-Benz E 400 Cabrio   33,1 m Audi A6 allroad 3.0 TDI   33,3 m VW Passat Variant 2.0 TDI   33,7 m BMW 740i   33,9 m Tesla Model S P85   34,1 m Škoda Octavia Combi 2.0 TDI Green   34,1 m Volvo S60 D4   34,2 m SUV modeli Volvo XC90 D5   33,6 m Mercedes-Benz GLK 250 CDI BlueTEC   33,8 m BMW X3 xDrive20d   34,5 m Audi Q7 3.0 TDI ultra   34,6 m VW Touareg V6 TDI SCR BMT   34,9 m Audi Q3 2.0 TDI   35,0 m Porsche Macan S Diesel   35,2 m Kia Sportage 2.0 CRDi   35,3 m BMW X6 xDrive 30d   35,6 m Ford Kuga 2.0 TDCi   35,9 m      