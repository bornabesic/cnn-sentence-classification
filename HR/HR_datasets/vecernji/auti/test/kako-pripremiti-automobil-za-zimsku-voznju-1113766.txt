Zima je posebno izazovno razdoblje za vaš automobil i iziskuje odgovarajući pripremu. Stoga je prije vožnje u zimskim uvjetima vrlo važno odvesti automobil na pregled, a najbolje kod vašeg ovlaštenog zastupnika. Postoji niz razloga zašto biste trebali ići baš u ovlašteni servis. Kao prvo, riječ je o mehaničarima koji su školovani i specijalizirani za rad na vozilima određenog proizvođača, što znači da se bolje razumiju u vaš model automobila. Ako svakodnevno rade na njima, može se reći i da ih poznaju kao svoj džep...  A ti mehaničari se pri radu koriste alatima koji su isto tako prilagođeni baš za rad na tim određenim modelima. Koristi se i softver koji je originalan i također specijaliziran za određene modele, dok u neovlaštenim servisima često koriste loše kopije. Osim toga, odlaskom u ovlašteni servis čuvate jamstvo vozila, a dobivate i jamstva na rezervne dijelove, koji su, naravno, originalni. Još jedna prednost je kvalitetan odnos koji razvijate sa svojim ovlaštenim servisom i mehaničarima. Ako redovito servisirate svoj auto kod njih, oni će imati jasnu i potpunu sliku o servisnoj povijesti vašeg automobila. Bit će bolje opremljeni za rad na vašem automobilu jer će znati što je u posljednje vrijeme mijenjano, popravljano... To su samo neke od prednosti. Odlazak u neovlašteni servis možda ponekad djeluje jeftinije, ali konačna cijena, uzmu li se u obzir moguće posljedice manje stručnog rukovanja i drugih mana tih servisa, može na kraju biti višestruko skuplja. Postoji više dijelova automobila na koje trebate obratiti pozornost kako vam zima ne bi zagorčala život, a ovo su neki od njih: Gume Gume su dio auta koji je u izravnom dodiru s podlogom i zbog toga su neizmjerno važne. Bitno je provjeriti pritisak i istrošenost. Po potrebi opremite svoj automobil i zimskim gumama i lancima za snijeg. Antifriz Rashladna tekućina mora imati dobar omjer, inače može doći do pregrijavanja zbog zamrzavanja. Važno je provjeriti i da nigdje nema curenja. Brisači i tekućina Zima je vrijeme obilježeno teškim padalinama, što znači da brisači moraju biti potpuno funkcionalni. Pobrinite se i da imate dovoljno tekućine za brisače, i to one namijenjene zimskom vremenu. Ulje Ulje bi trebalo biti što rjeđe što je vrijeme hladnije. Uoči zime bilo bi korisno prebaciti se na ulje namijenjeno zimskim uvjetima. Akumulator Hladno vrijeme posebno otežava život električnom sustavu vašeg automobila. Važno je provjeriti da cijeli sustav funkcionira kako bi trebao. Ako vam se akumulator muči pri paljenju, to je dobar znak da mu istječe vrijeme. Osim svih ovih dijelova automobila na koje treba obratiti pozornost, dobro je imati i neke dodatne predmete koji mogu biti korisni zimi. Na primjer, u slučaju da zaglavite u snijegu, ili ako živite u posebno hladnim područjima, dobro je u prtljažniku držati lopatu za snijeg. Nije loše nositi i signalne rakete, deku ili vreću za spavanje... Naravno, predmete poput prve pomoći ili baterijske lampe i inače biste trebali imati u autu, ne samo zimi. Zimi bi idealno bilo držati auto u garaži, ali ako je nemate, pametno je uložili u dobru ceradu, koja će pomoći u zaštiti od snijega, ali i soli kojom se posipavaju ceste. Sadržaj omogućio: Renault Hrvatska Više informacija pronađite na: www.renault.hr >> VIDEO Vožnja po snijegu i kiši: svakako provjerite signalizaciju >> Prilagodite svoj stil vožnje zimskim uvjetima na cesti 