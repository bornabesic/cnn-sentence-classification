Poznati poduzetnik i šef Rimac Automobila Mate Rimac "pohvalio" se svojim odgovorom jednom komentatoru na YouTubeu koji je kritizirao njegove automobile. Naime, jedan komentator napisao je kako je Rimačev automobil pobijedio Bugatti Veyron u takozvanoj "drag" utrci ubrzanja na 402 metra. Drugi komentator pod nazivom nstipet, koji tvrdi da je iz Svete Nedelje, sjedišta Rimac Automobila, na to je napisao: "sr...e!"  "Ovaj auto je brz samo na 400 metara i to je to! Nakon toga, auto je nula! Ja sam iz Svete Nedelje, 500 metara od tvrtke Rimac!", napisao je nstipet. Uskoro mu je zajedljivo odgovorio sam Rimac. "Tako je sjajno da nas naši susjedi podržavaju. Hvala vam!", napisao je Rimac. Rimac je screenshot rasprave objavio na svom profilu na Facebooku uz komentar: "Love you Croatia <3 <3 <3 'ta će ti videi. Mi znamo."   >> Mate Rimac poručio Hrvatima: Ovo su nepostojeći automobili za nepostojeće kupce >> Rimac ponosno poručio: Radimo bateriju za Aston Martinov superauto 