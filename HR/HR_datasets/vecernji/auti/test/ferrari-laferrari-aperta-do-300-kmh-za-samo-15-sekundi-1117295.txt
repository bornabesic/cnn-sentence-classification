Novi Ferrarijev superautomobil LaFerrari Aperta hibridni je kabriolet s 963 KS i strelovitim ubrzanjem od 2,9 s do stotke i samo 15 sekundi do 300 km/h. Najveća brzina je 350 km/h. Pogonski stroj sastoji se od atmosferskog 6,3-litrenog V12 motora s 800 KS i elektromotora sa 163 KS. "Topless" izvedba top modela Ferrarija koja je prvi pravi konkurent Porscheu 918 Spyder, dolazi uz karbonski tvrdi ili mekani platneni krov, a  proizvest će se u samo 200 primjeraka. Prema neslužbenim podacima, sve narudžbe su već zaprimljene. Umjesto klasičnog naziva "spider" za kabriolet Talijani su se odlučili za dodatak "aperta", što na talijanskom znači otvoreno. >> Premijerno pokazana Micra u Hrvatsku stiže u svibnju 2017. >> U Parizu nova Honda Civic, Škoda Kodiaq, prototip BMW-a X2... 