Vikend u Arena Centru protekao je i više nego odlično! Jesensko izdanje ovogodišnjeg Zagreb Auto Weeka je kroz tri dana publici predstavilo mnoge poznate auto brandove i najnovije modele limenih ljubimaca. Tako su posjetitelji bili počašćeni mnogim premijernim izdanjima i novitetima, a svijetla reflektora bila su uperena u novi Audi Q2, zavodljivu Opel Mokku X, urbani VW Up! Beats, sportsko izdanje Volva S60 Polestar A AWD... Novi Audi Q2 mamio je poglede posjetitelja Arena Centra, a posebice mlađe populacije i ženske publike. Ovaj sportski i urbani SUV ne samo da odiše inteligencijom i razigranošću, već ga krasi i energičan karakter s potpuno novim, geometričnim dizajnom. Već na prvi pogled Audi Q2 pokazuje snagu, njegove oštre i široke linije ovom modelu daju posebnu dinamiku i individualnost. Opel je na Auto Weeku poseban fokus stavio na Opel Mokku X, koju krase pametna rješenja i poznata njemačka kvaliteta! Novu Mokku krase smion, avanturistički i profinjen dizajn te cijeli niz revolucionarnih tehnologija. S druge pak strane zadržane su sve prednosti prethodne generacije, no istovremeno su dodane i neke značajne sitnice koje su ovo vozilo učinile još atraktivnijim. Na Auto Weeku je predstavljeno i specijalno sportsko izdanje Volvo S60 Polestar A AWD, kao i novi Volkswagen UP! Beats koji je publici Arena Centra prezentiran u izrazito atraktivnom svijetlećem boxu, posebno dizajniranom za ovu priliku. Uz zadivljujuće automobile, pažnju posjetitelja, posebice muškog dijela publike, okupirale su atraktivne hostese koje su spremno pozirale ispred fotoaparata. Arena Centar, kao domaćin ove priredbe, definitivno je ponovno potvrdio svoj zlatni status među trgovačkim centrima, a mi jedva čekamo novo i jubilarno izdanje ove prave auto moto poslastice!  