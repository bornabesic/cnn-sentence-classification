Putovati na ljetovanje za neke vozače znači i prevesti teret koji ne stane u prtljažnik i na krovne nosače pa im treba prikolica. Bilo da u prikolici planirate prevoziti stvari ili ćete automobilom vući brod ili kam-prikolicu, o nekim važnim brojkama valja povesti računa. Prema našem zakonu sa B kategorijom, naime, može se vuči priključno vozilo čija najveća dopuštena masa ne prelazi 750 kg. Ne dovodeći u pitanje odredbe propisa o tipnom odobrenju vozila o kojima je riječ, motorna vozila u ovoj kategoriji mogu se kombinirati s priključnim vozilom čija je najveća dopuštena masa veća od 750 kg, pod uvjetom da najveća dopuštena masa ove kombinacije vozila nije veća od 4 250 kg. U slučaju da je najveća dopuštena masa takve kombinacije vozila veća od 3 500 kg, takvom kombinacijom vozač može upravljati samo nakon što je položio vozački ispit za tu kombinaciju vozila iz nastavnog predmeta Upravljanje vozilom. Za sve kojima je vuča prikolice važna pri kupnji vozila, dragocjeno je britansko testiranje "Tow Car Awards" koje svake godine detaljno isproba i ocijeni na desetke automobila. Ove je godine u sposobnostima za vuču prikolice testirano 37 automobila. Proglašeni su najbolji u osam kategorija te ukupno najbolje vučno vozilo. Ukupno je najbolji Volkswagen Passat karavan, koji je trijumfirao i 2007. i 2011. godine. Octavia 3 godine zaredom VW Pasat najbolji je i u dvije kategorije, za automobile od 1400 do 1549 kg u kombinaciji s 2-litrenim TDI motorom sa 150 KS i DSG automatskim mjenjačem i u kategoriji od 1700 do 1899 kg s 2-litrenim BiTDI motorom sa 240 KS, DSG mjenjačem i 4Motion pogonom na sva četiri kotača. Najboljim ultralakim automobilom za vuču proglašen je Citroen C4 Cactus. Francuski crossover s dizelskim HDi motorom od 100 KS teži 1145 kg, a može povući prikolicu mase 825 kg. Ako je maksimalno opterećen može povući prikolicu tešku do 600 KS. Treću godinu zaredom u kategoriji do 1400 kg pobijedila je Škoda Octavija, koja je lani bila i ukupni pobjednik testa. S motorom 2,0 TDI od 150 KS Octavia teži 1330 kg, a može povući maksimalno 1600 kg. Na testu je potreba ispravljanja smjera upravljačem zabilježena samo pri jakom udaru bočnog vjetra. Najbolja je kod automobila mase od 1550 do 1699 kg Mazda CX-5 2,2 s dizelskih 150 KS i AWD pogonom na sva četiri kotača. Sa svojih 1688 kg, može povući 2000 kilograma, a CX-5 ostaje miran i pri naletu bočnog vjetra. U najtežoj kategoriji iznad 1900 kg najboljim je proglašen Land Rover Discovery. Auto težak više od 2,5 tone može povući prikolicu težine 3500 kg. Stabilan ostaje i pri jako velikim brzinama. Volvo V40 najštedljiviji Najboljim vučnim automobilom s benzinskim motorom proglašen je Ford Mondeo s novim 1,5-litrenim EcoBoost turbobenzincem od 160 KS, koji prvenstveno zbog 240 Nm okretnog momenta briljira u rasponu okretaja motora. Može povući do 1250 kg. Najbolji zeleni automobil za vuču je Volvo V40 Cross Country D4, koji bez prikolice troši samo 3,6 l/100 km, a može povući do 1500 kg. >> Vozači, ova izmjena Zakona bi vas mogla zanimati! 