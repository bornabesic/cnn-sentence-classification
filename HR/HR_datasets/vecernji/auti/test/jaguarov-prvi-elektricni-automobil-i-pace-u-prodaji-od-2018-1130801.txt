Neobično je bilo vidjeti prvi Jaguarov dizelski motor, pa karavan, potom SUV. Zaokret britanske aristokratske marke sada je zahvatio i elektrifikaciju, te je na međunarodnom salonu automobila u Los Angelesu premijerno predstavljen Jaguarov prvi električni automobil. Još uvijek koncept, Jaguar I-Pace spoj je sportskih voznih osobina, prostora i oblika svojstvenog SUV modelima i električnog pogona. Do 100 km/h ubrzava za četiri sekunde, a u svakodnevnu upotrebljivost trebao bi uvjeriti podatak o 500 km autonomije. Snaga se prenosi na sva četiri kotača, a dolazi iz dva elektromotora, koji udruženo isporučuju 700 Nm i 400 konjskih snaga. Jaguar je proizvodnju modela I-Pace najavio za 2018. godinu, nakon što iduće godine pokaže serijsku inačicu. >> Opel Ampera-e između dva punjenja prevali 500 km >> Mercedes pokreće električni podbrend EQ 