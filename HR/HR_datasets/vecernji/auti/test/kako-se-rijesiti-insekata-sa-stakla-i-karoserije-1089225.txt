Prašina i insekti, pogotovo kada se putuje autocestom većim brzinama, opterećuju vozača i lijepe se za vjetrobransko staklo. Zbog toga je i staklo potrebno redovno održavati. Sredstvo za čišćenje ne smije sadržavati amonijak, ali ni alkohol. Krpa od mikrofibre je najbolja jer čisti najbolje i ne izaziva ogrebotine, a preporuka je da ne brišete stakla kružnim pokretima, već pokretima gore-dolje i lijevo-desno. Nanopremaz vjetrobranskog stakla stvara nevidljivi zaštitni sloj molekule SiO2 koji štiti staklo od prljavštine, kukaca i izmeta ptica te odbija vodu s vjetrobranskog stakla i tako štedi metlice brisača. Već pri brzinama od 70 km/h brisači više nisu ni potrebni. Uz nanotehnologiju u noćnoj vožnji nema zasljepljenja i loma svjetlosti. Mušice koje se ljeti lijepe na staklo uklanjaju se bez poteškoća. Set za nanošenje premaza stoji oko 370 kn po autu.  Topla voda najbolje je rješenje za skidanje prljavštine s karoserije. Što je nečistoća na vozilu starija, potrebno je više strpljenja. Nečiste dijelove natopite toplom vodom te mekanom spužvom prebrišite nečistoću. Ne koristite deterdžent za pranje posuđa jer može nagristi lak, a i može biti štetan i za gumene dijelove. Koristiti se može šampon za auto, kojim natopite prljavštinu, pričekajte minutu te prebrišite spužvom i isperite.          >> Ne može se auto bez kontrole voziti od jednog do drugog redovnog servisa >> 5 stvari koje na vozilu morate provjeriti nakon zime 