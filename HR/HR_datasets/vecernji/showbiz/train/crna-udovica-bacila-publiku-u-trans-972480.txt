Ono što se ovoga vikenda dogodilo u Culture Clubu Revelin u Dubrovniku zasigurno će ostati mnogima u dugom sjećanju. Crna udovica se vratila još jednom i zasvirala u originalnom sastavu na oduševljenje mnogobrojnih Dubrovčana svih generacija koji su tako dobili još jednom priliku vidjeti i čuti ovaj legendarni bend uživo te sa njima zapjevati njihove hitove koji ne blijede. Uz Dubrovčane koji su već godinama vapili za povratkom svog omiljenog banda, bilo je tu još fanova iz Crne Gore, Bosne i Hercegovine, Splita i Makarske i ostalih gradova. Prije koncerta mnogi fanovi pohrilili su na druženje u B4 Revelin sa bandom gdje su se djelili autogrami i CD-i. B4 Revelin time je otvorio zimsku sezonu partija koji će se redati prije koncerata najpoznatijih estradnih imena koja će ove sezone nastupati u Culture Clubu Revelin. Crna udovica je ovom prigodom snimala i svoj live dvd koji će publika uskoro moći vidjeti. Hitove Crne udovice pjevala je i publika koja ih je nadjačala i to posebice pjevajući pjesme Utjeha kose, Obala tuge, Kad ona plače.... >>Culture Club Revelin dovodi kultnu Crnu udovicu 