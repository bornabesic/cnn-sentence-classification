Poznati pjevač Ivan Zak, kako je i najavio, svojim fanovima je pripremio nezaboravan koncert. Prvi je glazbenik u Hrvatskoj koji je istodobno pjevao na dva koncerta. Njegov hologramski koncert gledala je i slušala publika u Novalji, kao i ona u Vižinadi. Zak je prije koncerta otkrio kako je došao na tu ideju. Rekao je da je gledao pjevače iz inozemstva koji su hologramskim koncertima svojoj publici pripremili istinski spektakl. Njegova želja je bila da i on učini nešto takvo za svoju publiku i to mu se ostvarilo na oduševljenje svih obožavatelja.  Samo snimanje hologramskog koncerta bio je zahtjevan proces, pogotovo ako izvođač doista želi dočarati atmosferu koncerta uživo, što uključuje interakciju s publikom. Snimanje je trajalo cijeli dan, jer je svaku pjesmu trebalo ponavljati više puta, a i montiranju materijala posvećivala se maksimalna pažnja kako bi dojam bio autentičan, pa su tako Zak i njegova ekipa imali pune ruke posla. No, rad se isplatio, a Zak je napravio pravi spektakl. > > Ivan Zak održao spektakularan koncert u Supetru i zabavio brojne domaće i strane goste 