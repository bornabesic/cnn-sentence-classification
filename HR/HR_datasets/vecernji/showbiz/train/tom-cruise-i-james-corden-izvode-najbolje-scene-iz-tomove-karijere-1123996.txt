Megauspješni Tom Cruise gostovao je u zabavnoj emisiji “The Late Late Show With James Corden”. Zajedno s Cordenom, Cruise je odglumio cijelu svoju filmsku karijeru brzinom svjetlosti, uključujući scene iz filmova "Posljednji samuraj", "Nebo boje vanilije", "Kišni čovjek" i scene iz svih pet filmova "Nemoguća misija". Par je počeo s filmom "Top Gun" iz 1986. godine, u jednakim zelenim jaknama i pilotskim sunčanim naočalama, takozvanim avijatičarkama. Kroz filmove, Cruise i Corden mijenjali su odjeću, perike i rekvizite. Tijekom kultne scene „show me the money“ iz Jerryja Maguirea, u pomoć Cordenu ubacio se i Cuba Gooding Jr. „Ako ćeš to raditi, dopusti mi da to napravim kako spada“ rekao je Gooding Jr., prije nego što je odigrao scenu. Prošlo je gotovo 20 godina od Jerryja Maguirea koji se premijerno prikazao 6. prosinca 1996. godine. Nakon toga, par je izveo genijalnu parodiju na "Intervju s vampirom" (s perikama i umjetnim zubalima),  scene iz filmova "Malo dobrih ljudi" i "Jack Reacher". U emisiji je Cruise stigao predstaviti i svoj najnoviji film "Jack Reacher: Nema povratka". Nastavak ovog velikog kino-hita, u distribuciji tvrtke Blitz film i video, stiže nam DANAS pretpremijerno u svim kinima! Par je završio scenama iz filmova "Na rubu budućnosti" i plesnom scenom iz filma "Riskantan posao".   