Da im neće biti lako, znali su farmeri već i prije ulaska u show, no očito nisu računali na to da je zbog obavljanja fizičkih poslova nužna redovita prehrana kako ne bi došlo do zdravstvenih problema. Upravo to iskusila je tridesetogodišnja Jasmina Milaković koja se, prema svjedočenju Gazde, prvo „izvrnula“ na livadi, a potom u kući. Hitna je brzo stigla na farmu kako bi Jasmini pružila pomoć te, na svu sreću, ustanovila kako joj je samo pao tlak.  – Ovo je tipičan slučaj umora i iscrpljenosti, vjerojatno zbog toga što nemaju redovitu prehranu i što je cijeli dan provela na otvorenom baveći se teškim fizičkim poslovima. Kada smo došli kod nje, bila je nižeg krvnog tlaka, međutim na ordiniranu infuziju došlo je do nestanka simptoma i oporavka – cijeli slučaj prokomentirala je liječnica. No, čini se kako farmeri misle da je Jasmina iskoristila situaciju u svoju korist. – Iskreno, možda ju je malo zabolio, ali mislim da ona dramatizira jer se sa svima posvađala, ima dvoje-troje ljudi s kojima govori, jer ne možeš svakoga svaki dan blatiti, a da ti se lijepo vrati. Nama je pukao film jer ne možeš biti poklapača, u svačiju da se miješaš i, kada je shvatila da nema s kim, onda su odjedanput počeli problemi. Izvrnula se nasred livade, pa je pala u kući – komentirao je Gazda Goran, a s njim se složila i Sara koja je poprilično ljutita na Jasminu: – Primila se šest poslova odjednom: hoće peći kruh, hoće praviti musaku, hoće prati suđe, hoće praviti sir i tako dalje. Znači, hrpu poslova i niti jedan posao nije odradila i mi smo svi gladni. I dok su farmeri iz Stare farme uvjereni kako Jasmina dramatizira, Gordan čvrsto staje u njezinu obranu: – Ja stojim iza Jasmine i što kaže jer znam da njih boli što im govori istinu. To sam ja rekao i Goranu i Tomislav – da su glumci – kazao je Gordan, a o čemu se točno radi, tko glumi, a tko govori istinu, doznat ćemo u večerašnjoj emisiji. Večerašnja emisija donosi i prvi ovosezonski odabir sluga! >> Farma je 'pojela' srednjovjekovni Anno dvostruko većom gledanošću 