Marijana Batinić, voditeljica RTL-ove dokumentarne sapunice 'Ljubav je na selu', danas je u pratnji TIM Tamburaša iz Markuševca razveselila mnoge Zagrepčane koji su jutro proveli na Cvjetnom trgu.  Kupidova vila, kako je mnogi zovu, budući da spaja usamljena srca farmera, dijelila je hrvatske jesenje proizvode prolaznicima uz zvukove tamburice te tako najavila novu sezonu 'Ljubav je na selu' koja počinje u ponedjeljak, u 21.10 sati.  I dok su prolaznici s veseljem cupkali uz tamburaše i fotografirali se s lijepom voditeljicom, neki su Marijani otkrili i što bi oni učinili da imaju priliku biti u emisiji. Tako je jedna gospođa iznenadila Marijanu svojom izjavom. 'Ja bi muža prijavila u emisiju da se malo odmorim!', našalila se gospođa.  'Uživam prošetati ulicama naših gradova, kao dana Zagrebom jer tek tada shvatim koliko su naši farmeri i farmerice omiljeni. 'Ljubav je na selu' uistinu spaja usamljena srca. Veselim se što će svi oni 'navijati' za naše farmere pred malim ekranima!', kazala je Batinić. Je li Marijana i ove godine spojila usamljena srca, ne propustite pogledati od ponedjeljka do srijede, od 21.10 sati, na RTL-u!  >> Njihov najsretniji dan: Tukli se u showu 'Ljubav je na selu', a sada dočekali kćerku 