Francuska glumica Marion Cotillard rodila je kćer, potvrdio je njen glasnogovornik. Marion i njen suprug glumac i redatelj Guillaume Canet već imaju petogodišnjeg sina, a da će dobiti drugo dijete Marion je objavila na Instagramu u rujnu. Tom objavom Marion je tada  na neki način htjela ušutkati tračeve o navodnoj aferi s Bradom Pittom. Naime, nakon što su Brad Pitt i Angelina Jolie objavili da se razvode počelo se nagađati kako je Marion kriva za raspad njihova braka jer je navodno tijekom snimanja filma "Allied" počela aferu s hollywoodskim glumcem. Glumica je to demantirala tako da je na Instagramu objavila fotografiju sa suprugom i najavila da čekaju drugo dijete. "Prije nekoliko godina upoznala sam čovjeka svog života, oca moga sina i djeteta koje ćemo uskoro dobiti. On je moja ljubav, moj najbolji prijatelj i jedini kojeg trebam", napisala je tada glumica.  >>Fatalna Francuskinja na meti: Detektiv otkrio Bradovu vezu s Marion Cotillard >>Angelina je htjela učvrstiti svoju ljubav prema Bradu, evo što je učinila za njega​ 