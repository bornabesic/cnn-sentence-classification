Mladen Grdović održao je koncert u Tijarici, prvi nakon što je završio u pritvoru zbog obiteljskog nasilja prošlog tjedna. - Kada me ne zatvore za bevandu, onda me zatvore za drugo. Na kraju će me zatvoriti kad režem masline. A svi vinogradari bi propali da Grdović ne pije - kazao je Grdović razdraganoj publici u Tijarici. Iako nije htio komentirati nedavni incident, Grdović je ipak učinio iznimku. - Ja bih volio da nitko ne ulazi u privatne probleme nikome. Mene već 11 godina novine i televizija hoće baciti dolje, ali ne mogu mi baciti mojih 500 pjesama i ono što ću još napraviti. Ali samo bih volio da mi ne diraju familiju i Brankicu - kazao je Grdović za In Magazin. Smatra da su mediji malo pretjerali te je kazao kako se on može "boriti s medijima" i još jednom ponovio da bi htio da mu ne diraju obitelj i Brankicu. >> Mladena Grdovića policija privela zbog obiteljskog nasilja 