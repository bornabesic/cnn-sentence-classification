U finalnoj emisiji showa „Nikad nije kasno“, u kojoj će se 12 kandidata boriti za 50 tisuća kuna i pjesmu koju će samo za njega ili nju napisati Tonči Huljić, gostujući su članovi žirija Petar Grašo i Nina Badrić. Emotivni nastupi i dirljive priče potpuno će izbezumiti članove žirija, a Petar Grašo pustit će suze! Naime, nakon dirljive izvedbe Krešimira Baričevića, Grašo je kroz suze izrekao pohvale.  – Ja ću se sad vjerojatno rasplakati, prvi put u svojih 20 godina. Ne znam čime ste se bavili, ne znam da ste na ulici svirali, ali toliko ste ljubavi donijeli. Zaboravimo mi muzičari zašto muzika služi, a služi da čini ljude boljima. Vi ste dokaz da Bog postoji – kazao je Grašo kojem je potom Nina Badrić dodala maramicu da obriše suze. A glasine da se Grašo sprema na vjenčanje s dugogodišnjom partnericom Danijelom Martinović čini se ipak su daleko od istine. Naime, voditelj Joško Čagalj Jole rekao je da će se srušiti od sreće kad Grašo najavi da će se oženiti. – I ja ću se srušit – kazao je kroz smijeh Grašo. Finale 'Nikad nije kasno' ne propustite sutra u 22:50 na RTL-u! >> Sanja Doležal se rasplakala i htjela je otići iz studija 