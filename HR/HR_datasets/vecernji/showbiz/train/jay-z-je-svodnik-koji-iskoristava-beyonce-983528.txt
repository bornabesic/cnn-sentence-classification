Mike Huckabee, bivši guverner države Arkansas i nekadašnji kandidat za predsjednika SAD-a, privukao je pozornost svojom novom knjigom 'God, Guns, Grits and Gravy. U njoj slavnog glazbenika proziva da svoju suprugu Beyonce tretira kao seksualni objekt. Huckabee se u knjizi osvrće na performans koji je slavni par izveo na prošlogodišnjoj dodjeli prestižnih Grammyja. Posebno mu je zasmetala koreografija koju su Beyonce i Jay Z izveli na pjesmu 'Drunk in love'. 'Beyonce je iznimno talentirana, štoviše jako nadarena. Ima odličan glas i uistinu zna pjevati. Odlična je plesačica, osim onih eksplicitnih plesnih pokreta koje bi trebala sačuvati za spavaću sobu. Jay Z je inteligentan poslovni čovjek, ali se pitam ne čini li mu se da nedvojbeno prelazi granicu od supruga do svodnika kada svoju suprugu tretira kao seksualni objekt?' - pita se Mike. Osim na Jay Z-a Huckabee se okomio i na suprugu američkog predsjednika Michelle Obamu koja je sa slavnom pjevačicom u prijateljskim odnosima. 'Budući da gospođa Obama toliko brine oko toga da njezine kćeri ne jedu nezdravu hranu, kako može dopustiti da njihov mozak upija odvratan mentalan otrov koji dolazi u obliku stihova pjesama? Ti su stihovi puno gori za nečije zdravlje od kolača'- oštro je prokomentirao političar. >>Zbog ove fotografije Obamine kćeri Bijela kuća pokreće istragu >>Pogledajte kako su najluđu noć u godini provele slavne ljepotice >>Beyonce se za Božić nagradila vilom vrijednom 85 milijuna dolara 