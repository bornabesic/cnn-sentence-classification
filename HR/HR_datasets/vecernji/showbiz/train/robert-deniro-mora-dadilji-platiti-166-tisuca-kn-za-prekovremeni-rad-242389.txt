Robert DeNiro morat će bivšoj dadilji svojeg sina platiti 166 tisuća kuna za prekovremene sate rada, piše Femalefirst. Odredbu je donio Vrhovni sud  New Yorka, a glumac odštetu mora platiti u svega nekoliko dana. Sve je počelo 2006. kada su zvijezda "Kuma" i njegova supruga Grace Hightower za dadilju svojeg 12-godišnjeg sina Elliotta zaposlili Alexis Barry. Samo godinu dana kasnije Alexis je dala otkaz i tužila bračni par jer joj nije isplatio novac za 750 sati prekovremenog rada iako su ugovorom unaprijed odredili da će primati naknadu za svaki sat koji nije u njezinu radnom vremenu. Stranke u sporu obvezale su se da neće javno govoriti o detaljima suđenja pa se ne zna zašto je dadilja uopće odustala od tako dobrog posla i što se u obitelji DeNiro doista događa. No pravda je zadovoljena pa će Robert, jedan od najpoznatijih hollywoodskih štedljivaca, morati posegnuti u novčanik. Izvorni tekst pročitajte ovdje.   