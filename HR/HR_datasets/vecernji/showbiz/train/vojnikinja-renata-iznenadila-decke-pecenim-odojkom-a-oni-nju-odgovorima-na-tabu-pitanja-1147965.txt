Natjecateljica Renata Nemeček dvojicu momaka poslat će kući!  Dok je u sinoćnjoj epizodi showa "Samo nebo zna" Renata Nemeček konačno upoznala šestoricu svojih kandidata i vidjela ih kako izgledaju u sadašnjosti, u večerašnjoj epizodi, koja je na malim ekranima u 20 sati, dvojicu momaka morat će poslati kući. - Ja sebe ne bih nikada odabrao na temelju ove fotografije! -  komentirao je jedan od kandidata vidjevši sebe kako bi izgledao za 20 godina, no Renata je bila drugačijeg mišljenja. Nakon što je dvojicu poslala kući došlo je vrijeme da s četvoricom ode na romantični vikend u jednu raskošnu vilu. Osim što ih je ondje bolje upoznala te iznenadila pečenim odojkom i tamburašima, oni su nju iznenadili koreografijom, a zgodna vojnikinja ih je i 'izrešetala' pitanjima! - Koliko si spreman mijenjati sebe? Je li te ikad prevarila cura? Jesi li ti ikad prevario? Bi li bio spreman promijeniti posao i grad zbog ljubavi? Tko bi trebao imati zadnju riječ u vezi?...' - samo su neka od pitanja na koja su dečki morali iskreno odgovoriti i po mogućnosti impresionirati crnokosu Slavonku. 'Mislim da bi muškarac imao zadnju riječ', 'A zašto?', upitala je Renata. Kako su proveli vikend i koji odgovor su joj dečki dali na postavljena pitanja te jesu li se između Renate i nekih kandidata već pojavile iskrice možete saznati večeras u 20 sati kad je na programu RTL-a show "Samo nebo zna". >>Prepoznajete li ove poznate osobe, ovako će izgledati za 20 godina >>Vera Čudina: Severinu i Igora čeka krizno razdoblje 