Alen Serdar i Romeo Maglić, dvoje kandidata koji su jedini izvukli crno kamenje, večeras su morali odabrati članove svojih timova. Nakon sedmero odabranih sa svake strane, predstavnici timova zaigrali su igru znanja i sreće u kojoj je pobjedu odnio mladi Alen i svom timu osigurao život u blagostanju i titulu plemića, a sebi onu kaštelana dvorca Ribnik. Alen je za svoj tim odabrao Kristinu Mitak, Antu Jovića, Anu Tomšić Blažan, Željka Cara, Sanju Behtan, Darka Radovića, Anamariju Bijuković dok je Romeov odabir pao na Nikolinu Smajo, Ivo Kajinić, Sarah Arbutinu, Tonija Torcella, Boženu Šimek Šuplika i Božicu Jurkić. „Društvena ljestvica je postojala i u davnom srednjem vijeku, a dok su jedni bili gore, drugi su bili dolje. Podjela na vlastelu i kmetove postojat će i u našem dvorcu“, upozorila je Antonija Blaće kandidate i s Alenom i Romanom zaigrala igru znanja i sreće u kojoj pobjeda donosi plemićki status.  Njih dvojica su naizmjenično morali odgovoriti na Antonijino pitanje, a točan odgovor im je donio pokušaj pogađanja ispod koje čaše bi se mogao kriti ključ od odaja plemstva. Alen je igrao prvi, točno odgovorio da je kralj Tomislav živio u prvom tisućljeću i iz prve podigao čašu ispod koje se nalazio ključ. Njegov je klan preselio u odaje plemstva, a on je dobio titulu kaštelana. „Smatram da sam pobijedio jer sam to zaslužio, to je neka viša sila i sudbina. Snaći ću se u ulozi kašelana, nisam kao drugi ljudi, ja sam iznad“, kazao je samouvjereni Alen.   „Puno sam ljepše odjeven od svojih kmetova. Oni su još uvijek u nekim posteljinama, ja sam za njih elita. Mislim da je ovo moja prava pozicija, da budem iznad ostalih, da im naređujem i govorim kako stvari stoje“, zaključio je Alen koji je svojim podanicima pročitao pismo kralja Tomislava u kojemu stoji da se daje na znanje svim dvoranima da će njegovo veličanstvo kralj Tomislav delegirati svoje naredbe putem župana Krševana, vlasnika dvorca. U pismu nadalje stoji da u dvorcu koji kralj Tomislav daje u posjed  Krševanu, vlast kaštelana je apsolutna. Način pod koje se naredbe provode ovise isključivo o volji kaštelana te da u dvorcu postoje dva klana – viši i niži: vlastela i kmetovi. Uloga višeg klana je savjetovati kaštelana u upravljanju dvorcem, a uloga nižeg klana (kmetova) je bez pogovora izvršavati naredbe od strane kaštelana i služiti višem klanu. U dvorcu je strogo zabranjeno nasilje, a iznad svega se cijene marljivost, poštenje i čast. Dvorac je večeras posjetio i knez Krševan, obavijestio dvorane o pripremama za novu bitku s Bugarima te od njih, po kraljevoj naredbi, tražio da iskuju mač. Kralj je također poslao najboljeg kovača u kraljevstvu, a svaki je klan morao odabrati jednog predstavnika koji će se uhvatiti u koštac sa zadatkom.  Izvršenje prvog zadatka palo je na Željka cara i Ivana Kajinića, a klan onoga tko iskuje bolji mač postaje ili ostaje povlašteni. I dok je ostatak dvorjana brinuo o svakodnevnim stvarima i stoci, Anamarija Bijuković i Tin Mlivić su platili za svoju znatiželju i neposluh te zbog provale u vlastelinske odaje zaradili sat vremena sunčanja u kladama. Kazna je njima pala lakše nego Romeu boravak u dvorcu, pa su članovi njegova klana već počeli glasno šaputati o tome da on planira napustiti dvorac. Je li tome tako, doznat ćete već sutra u 21 sat samo na RTL-u! >> Upoznajte sve kandidate reality spektakla 'Anno' - Tko je dostojan služiti kralju? 