Glumica Emma Watson odlučila je neko vrijeme napustiti svijet glume kako bi se intenzivno posvetila kampanjama angažiranim oko feminizma i borbe za rodnu ravnopravnost. Emma će pokrenuti internacionalni projekt koji će biti usmjeren na uklanjanje stereotipa o rodnoj ravnopravnosti. Odabrala je devet aktivistica iz Jordana, Angole i Albanije te drugih zemalja koje će biti stipendistice njezina projekta koji je predstavila na skupu One Young World's 2016 održanom u Ottawi. Tijekom svog govora na skupu glumica je priznala da je bila izložena brojnim kritikama i uvredama otkako se angažirala oko pitanja feminizma i rodne ravnopravnosti. – Moje najbolje želje i najveće strepnje ostvarile su se odjednom kada sam postala aktivistica rodne ravnopravnosti. Kao da sam u tom trenutku otvorila Pandorinu kutiju prijetnji i kritika na račun mog rada – rekla je Emma. Dodala je kako je prije dvije godine, kada se počela baviti ovom tematikom, jako malo znala o svemu tome, a sada je u svojim istomišljenicima pronašla obitelj. – Svi moramo imati isti cilj i pozabaviti se što više ovom tematikom kako bi svijet bio ljepše mjesto – poručila je Emma. 