Sinoć je u IMAX dvorani CineStar Arena Zagreb održana svečana premijera jednog od najiščekivanijeg filma godine - Rogue One: Priča iz Ratova zvijezda u distribuciji 2i Filma. Svečanu premijeru nisu propustili Barbara Kolar, Iva Šulentić, Mario Petreković, Enes Vejzović, Hrvoje Šalković, Tomo in der Mühlen, Mirela Holy, Danko Družijanić, Bianca Matković, Antonio Franić, Nenad Sovilj, Hamed Bangoura, Krešimir Macan, Ana Stunić, Jasna Nanut te mnogi drugi zaljubljenici u ovaj kulturološki fenomen.  Iz Lucasfilma dolazi prvi film serijala Ratovi zvijezda sa samostalnom pričom, potpuno nova epska pustolovina. U eri sukoba, skupina neočekivanih junaka udružuje se u misiji na kojoj moraju ukrasti nacrte za Zvijezdu smrti, najmoćnije razaračko oružje Carstva. Ključni događaj u kronologiji Ratova zvijezda okuplja obične ljude koji odlučuju činiti izuzetne stvari, a pritom postaju dio nečega većeg od njih samih. Željno iščekivani film donosi priču čiji će događaji prethoditi prvom filmu serijala iz 1977. s kojim je i počela Starwarsmanija diljem svijeta.  Rogue One s kino prikazivanjem kreće 15. prosinca kao prvi od samostalnih filmova Ratova zvijezda, dok ga pretpremijerno prije Amerike možete pogledati već ove srijede,14.12. u CineStar kinima kada će svi posjetitelji za kino projekciju s početkom u 19 sati dobiti limited edition plakat iz filma. Preporuka za gledanje  ovog filmskog spektakla svakako su premium CineStar formati Imax i eXtreme dvorane ili 4DX u Zagrebu, ali i upravo otvorena 4DX dvorana u CineStaru Rijeka. Sljedeći nastavak bit će film o mladom Hanu Solou krajem 2018. Dok između njih, u zimu 2017. dolazi Star Wars: Episode VIII koju svi čekaju s velikim nestrpljenjem.  Kupnju ulaznica možete ostvariti ovdje. 