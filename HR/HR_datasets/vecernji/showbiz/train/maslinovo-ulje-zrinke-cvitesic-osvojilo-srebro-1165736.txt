- Ide nabolje. Lani sam bila brončana, a ove godine, eto, srebrna. Masline i maslinovo ulje postali su moja velika ljubav, ali i najbolji odmor za dušu i tijelo. U Donjem Humcu imam maslinik sa 150 stabala i svaki slobodni trenutak provodim u njemu. Pomažu mi i susjedi, ali dobar dio posla odradim sama -, zadovoljno je rekla Zrinka Cvitešić za Slobodnu Dalmaciju nakon što je na devetoj manifestaciji Oblica fest 2017. u Postirama na Braču osvojila srebrnu medalju za svoje maslinovo ulje. Tom prilikom Zrinka je obećala domaćinima da će sudjelovati u Prvom svjetskom prvenstvu u branju maslina, a domaćini već razmišljaju o tome da ona postane i njihov „forte“ na predstojećem natjecanju. Podsjetimo, naša glumica s uspješnom inozemnom karijerom u siječnju je snimala film “Lost in London”, čiji je redatelj hollywoodski velikan Woody Harrelson, a upravo ju je i on odabrao za svoj film. Osim toga, Zrinka je i jedina Hrvatica koja je dobila najugledniju kazališnu britansku nagradu Laurence Olivier. - Volim hrabre ljude, mislim da nema apsolutno ništa dobro u strahu. I volim ljude koji ne ostaju samo na odsanjanim snovima nego kreću u pokušaj realizacije! Ni sama ne bih bila tu gdje jesam da se nisam usudila. I da, posebno volim osjećaj kad nešto radiš prvi put. Ukratko, jedino što sam znala jest da želim biti dio tog, dio ekipe koja će ispisati neku novu stranicu u povijesti filma”, objasnila je Zrinka tada kako se osjećala kada je doznala da je odabrana za tu ulogu. >>Zrinka Cvitešić savršeno se uklopila u novu modnu priču Matije Vuice 