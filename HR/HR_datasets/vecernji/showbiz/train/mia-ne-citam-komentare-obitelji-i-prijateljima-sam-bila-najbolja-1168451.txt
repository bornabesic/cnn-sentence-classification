Netko je idealizira... neopravdano je pobijedila, ali kakav je žiri, ne čudi me više ništa. Strašno. Svaki put sve gore ocjenjivanje” ili pak: “Mia je bila najgora. Ili mi i žiri gledamo dvije različite emisije?” – samo je dio ljutitih komentara koje su gledatelji showa “Tvoje lice zvuči poznato” ostavili na Facebook-stranici emisije nakon nedjeljne pobjede glumice Mije Anočić Valentić. Naime, nastupom kao Jennifer Beals iz filma “Flashdance” Mia Anočić Valentić osigurala si je drugu zaredom – pretprošle nedjelje pobijedila je kao Tereza Kesovija – i treću do sada pobjedu u showu. I bila je odlična, no gledatelji su imali, čini se, drugačija očekivanja. Ovo nije prvi put da protestiraju i prigovaraju na ocjene žirija jer tijekom cijele sezone primjećuju kako žiri ne preferira Nives Celzijus i Bojana Jambrošića dok neki natjecatelji, po mišljenju gledatelja sasvim nepravedno, stalno dobivaju odlične ocjene iako su im izvedbe daleko od odličnih. Gledatelji smatraju kako je u sinoćnjoj emisiji trebao pobijediti Bojan Jambrošić koji se transformirao u Josipu Lisac. Zbog toga su mnogi najavili kako više neće gledati emisiju jer, umjesto da se opuste nedjeljom navečer, gledanje showa “Tvoje lice zvuči poznato” samo ih razbjesni.   – Ne čitam komentare. Mojoj obitelji i prijateljima sam bila super i to mi je najbitnije. Lijepo se zabavljam na snimanju s kolegama i sretna sam što sam dio ovog showa, koji je prije svega zabavnog i humanitarnog karaktera – kazala je kratko glumica Mia Anočić Valentić.  