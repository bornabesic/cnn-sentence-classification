Beyonce je sinoć dominirala dodjelom MTV-jevih glazbenih nagrada (VMA) u New Yorku s osam osvojenih nagrada, uključujući najvažniju - video godine. Beyonce je zamalo srušila Madison Square Garden nastupom u kojem je spojila pet pjesma s albuma "Lemonade" posvećenih izdaji, osveti, ženskoj snazi i dobila dugotrajne ovacije. Njezin nastup najavljen je samo tri sata prije početka svečanosti. Na crvenih tepih stigla je s majkama trojice afroameričkih muškaraca koje je ubila policije u posljednje dvije godine. Njezin politički nabijen video "Formation" pobijedio je Adelin povratnički singl "Hello," Drakeov "Hotline Bling", "Sorry" Justina Biebera i "Famous" Kanye Westa. Također je osvojila nagrade za najbolji ženski video, za koreografiju, montažu i nagrade u kategorijama u kojima glasaju gledatelji. U noći u kojoj su vladale žene, Britney Spears vratila se na VMA pozornicu nakon deset godina, istu onu na kojoj se osramotila lošim nastupom s puno grešaka, a nakon kojeg su je na društvenim mrežama "razapeli". Vratila se poput feliksa iz pepela i oduševila nastupom u zlatnoj, šljokičastoj kombinaciji.   Posebno sretna bila je i Rihanna koja je dobila nagradu za životno djelo. Rekorder MTV-ja ipak je ostao Peter Gabriel koji je za svoj "Sledgehammer" prije trideset godina osvojio deset nagrada. >>Beyonce kihnula na pozornici tijekom koncerta i postala internetski hit 