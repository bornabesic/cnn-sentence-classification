Netko je idealizira ...neopravdano pobijedila, ali kakav je žiri, ne čudi me više ništa. Strašno. Svaki put sve gore ocjenjivanje – samo je dio ljutitih komentara koje su gledatelji showa "Tvoje lice zvuči poznato" ostavili na službenoj Facebook stranici emisije nakon sinoćnje pobjede glumice Mije Anočić Valentić. Ovo nije prvi put da gledatelji protestiraju i prigovaraju na ocjene žirija jer tijekom cijele sezone primjećuju kako žiri ne preferira Nives Celzijus i Bojana Jambrošića dok neki natjecatelji, po mišljenju gledatelja sasvim nepravedno, stalno dobivaju odlične ocjene iako su im izvedbe daleko od odličnih. Gledatelji smatraju kako je u sinoćnjoj emisiji trebao pobijediti Bojan Jambrošić koji se transformirao u Josipu Lisac. Zbog toga su mnogi najavili kako više neće gledati emisiju jer, umjesto da se opuste nedjeljom navečer, gledanje showa "Tvoje lice zvuči poznato" samo ih razbjesni.          