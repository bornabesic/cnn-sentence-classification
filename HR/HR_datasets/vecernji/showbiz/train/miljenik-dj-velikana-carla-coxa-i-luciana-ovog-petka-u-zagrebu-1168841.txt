Talentirani nizozemski DJ Ferreck Dawn po prvi puta stiže u Zagreb. Milljenik velikana elektroničke scene Carla Coxa, Luciana i Tiesta ovog petka, 12. svibnja najavljuje nezaboravan provod u jednom od najpoznatijih hrvatskih urbanih klubova Opera. Ferreck Dawn svoje mjesto na sceni elektroničke glazbe pronašao je prije punih 15 godina, tijekom kojih je nastupio na najpoznatijim svjetskim festivalima kao što su Ultra, Tomorrowland, Extrema Outdoor, Solar, Lakedance i drugi. Dawnova glazba osvojila je srca milijunske publike, a hitovi poput Love Too Deep, Something Else, Superman, Baby Slow Down i Lord sastavni su dio play lista najpoznatijih DJ zvijezda kao što su Carl Cox, Luciano, Nic Fanciulli, Maceo Plex, Mark Knight, EDX, Oliver Heldens, Steve Angello, Tiesto i drugi. Jedan od njegovih najnovijih hitova Mad love nalazi se i u najavnom video spotu za nadolazeći Ultra festival 2017., a zagrebačka publika s nestrpljenjem ga očekuje čuti uživo. Uz nastup Ferrecka Dawna, zagrebački klub Opera najavljuje nikad uzbudljivije proljeće. U subotu, 3. lipnja u zagreb stiže britanska zvijezda Miguel Campbell dok je naredna subota, 10. lipnja rezervirana za službeni party svjetski poznate automobilske avanture Lions run. Avanturisti iz brojnih zemalja na europskom kružnom putovanju ovom će prilikom stići u Zagreb, a uz zabavni noćni predah uz gostovanje talijanskog DJ tima DJs from Mars, posjetitelji kluba Opera imat će jedinstvenu priliku promotriti vozni park najskupljih automobila svijeta kao što su Lamborghini, Ferrari, Maserati. 