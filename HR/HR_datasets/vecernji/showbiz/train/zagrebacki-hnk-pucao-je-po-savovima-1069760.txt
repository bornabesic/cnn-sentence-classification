U petak navečer zagrebački je HNK bio premalen za sve koji su htjeli biti dijelom ovogodišnjeg spektakla – dodjele Večernjakove ruže. Tražilo se mjesto više, a kako i ne bi kada je s godinama Ruža postala najglamurozniji događaj godine. Kao i uvijek, prisutni, a i gledatelji Drugog programa HTV-a pred malim ekranima bili su počašćeni odličnim glazbenim nastupima. Gibonni je nakon dulje pauze upravo na Ruži prvi put izveo svoj novi singl “Onako od oka”, a priuštio je i spektakl otpjevavši hit “Činim pravu stvar”. Vatra, prošlogodišnji Ružin laureat, počastila nas je Tangom, a da će večer biti posebna, najavila je čarobna Amira Medunjanin svojom pjesmom “Jutros mi je ruža procvjetala”. Poseban pljesak, a nakon dodjele i odlične komentare zaslužili su dečki iz NewsBara koji su šaljivim najavama začinili dodjelu. Iako je njihov Montirani proces maknut iz programa HTV-a, ovako su ponovno pronašli svoje mjesto na javnoj televiziji. A after party će svi pamtiti po njihovoj posveti Davidu Bowieju, naime Zvonko Hrabar iscrtao je lice poput slavnog glazbenika.   >>Sedmero veličanstvenih slavilo je u zagrebačkom HNK nagradu čitatelja >>VEČERNJAKOVA RUŽA 2015 Mia zasuzila, Šprajc se rukovao sa svima, Navojec poslao posebnog izaslanika >>Pogledajte tko je sve uživao na Večernjakovoj ruži 