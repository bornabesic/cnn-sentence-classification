Brojni splitski obožavatelji Nives Celzijus konačno će doći na svoje. Popularna pjevačica ove subote 13. svibnja nastupa na otvorenju ljetne sezone kultnog kluba Tropic, a kako je ovaj koncert ujedno i obljetnica kluba, Tropic časti besplatnim ulazom. - Splitska publika i ja volimo se jako, dugo i jedva čekam da ponovno zajedno zapjevamo. Zadnji koncert u Tropicu prije nepune dvije godine bio mi je jedan od najdražih u karijeri. Ogromna gužva ispred kluba pred koncert, simpa publika koja je ludovala sa mnom do jutra i komentari fanova dan kasnije na društvenim mrežama; to se ne zaboravlja. Doslovno smo zapalili klub. Baš zato se ovom koncertu posebno veselim, a zajedno sa mojim bendom pripremila sam Splićanima opasan dernek do jutra, ali i neka slatka iznenađenja, poručuje popularna Nives uoči dolaska u Dalmaciju.    Dodaje, napola u šali, kako ove subote na koncertu u Splitu očekuje i muškarca svog života. - Izgleda da će ovaj koncert biti i sudbinski predodređen. Naime, kako je jučer izašao moj obiteljski intervju u Story, na društvenim mrežama javila mi se jedna gospođa, teta Julija, koja proriče iz karata i u inbox mi poslala cijelu analizu kako mi u tarotu stoji da ću se krajem tjedna zaljubiti u prekrasnog visokog crnog muškarca s hipnotičkim pogledom koji će me oboriti s nogu. Budući da sam za vikend na koncertu u Splitu, ne preostaje mi ništa drugo nego da to bude neki fatalni Splićanin . Nazovite me iza vikenda da provjerite je li se ispunilo ovo proročanstvo, poručuje dobro raspoložena pjevačica. 