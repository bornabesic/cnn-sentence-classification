I dok su neki natjecatelji showa „Tri, dva, jedan – kuhaj!“ sinoć spajali nespojive namirnice, recimo čvarke i masline, Franka i Mirna su se odlučile za što jednostavniju izvedbu i za svoje prve čvarke ikada dobile najbolje ocjene dosad! Prvu devetku na kuhači dao im je upravo Tomislav Špiček! Iako su bile u panici zbog današnjeg zadatka i otvoreno priznale da će prvi put u životu spremiti čvarke od samog početka, prijateljice Mirna i Franka 'rasturile' su ocjenama. Mirna, koja je inače vegetarijanac i nikada ne koristi sol u hrani koju kuha za sebe, prvi je put koristila prešu za istiskivanje čvaraka. Da ju je dobro koristila, pokazuju dvije osmice i jedna devetka na kuhačama žirija.  „Uh, slani su k'o more. Ali su odlični“, pohvalio ih je Špiček. Isti zbroj ocjena, ukupno 25, dobili su Anka i Ivan, i to za čvarke koji izgledaju kao da su „spremni za trgovinu“. Anka je ujedno dobila i pohvalu za meki i ukusni kruščić kao prilog. Tomislava i Katarinu panika oko spremanja čvaraka toliko je uplašila da nisu stigli napraviti prilog, pa su posudili pogače od Doris i Luke. Taj spoj čvaraka i maslina nije im donio najbolje bodove pa se prijatelji iz Splita i dalje nalaze na dnu tablice ukupnog zbroja ocjena. Hoće li im stres-test pomoći da poprave stanje na tablici, doznat ćemo u sutrašnjoj emisiji. >> Lanjskom pobjedniku showa 'Tri, dva, jedan – kuhaj' favoriti su sestrične Ina i Dina >> Luka i Doris oduševili: 'Sviđa mi se to što ste napravili jednu stvar tako dobro' 