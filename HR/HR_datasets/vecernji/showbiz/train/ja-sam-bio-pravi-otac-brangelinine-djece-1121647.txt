– Najveći strah Angeline Jolie i Brada Pitta bio je da će im netko oteti djecu i tražiti otkupninu za njih. Rekao je to u intervjuu za The Sun Mark Billingham, nagrađivani bivši britanski vojnik, koji je 18 mjeseci radio kao tjelohranitelj Angeline, Brada i njihove djece. Sad već bivši par Billinghamu je toliko vjerovao da su jedino njemu dopuštali da vodi djecu na plivanje, u kino, i na razne druge aktivnosti. – Praktički sam im ja bio otac – kazao je Billingham i dodao kako ga je začudilo što Brad i Angie nisu baš socijalizirani pa im je često morao objašnjavati kako će nekamo i što trebaju napraviti. Kao najveći problem istaknuo je fanove koji su ih pratili na svakom koraku. Brad je pravi šaljivdžija – Angie je jednom snimala film u New Yorku i ljudi su gledali sa strane. Svi su bili nasmijani osim nekog tipa koji je bio ljutit. Nekoliko dana poslije isti je taj čovjek došao s fotografijama na kojima je želio da mu se potpiše Angie. Rekao sam joj da ne izlazi iz automobila, nego da ću joj ih ja donijeti. Ispostavilo se da se radilo o njezinim privatnim fotografijama, koje je on fotografirao negdje iz daljine. Pobjegao je, no pojavio se nakon nekoliko dana blizu hotela, pa smo pozvali policiju da ga uhiti – rekao je Billingham i dodao kako se više bojao da će netko napasti Brada nego Angelinu jer njega ljudi baš i ne vole. No, istaknuo je kako je Brad bio pravi šaljivac. – Jednom smo se vozili na večeru za Angien rođendan. Sjedili smo u Audiju Q7, a Brad je zaključao sva vrata i pustio vjetar. Bilo mu je smiješno da nas drži zaključane u automobilu – kazao je Billingham. >>Brad se nada da će se s Angelinom oko skrbništva dogovoriti izvan suda 