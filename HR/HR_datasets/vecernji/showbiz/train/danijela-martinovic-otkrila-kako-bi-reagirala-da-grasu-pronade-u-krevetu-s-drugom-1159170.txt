Pjevačica Danijela Martinović gostovala je u IN magazinu Nove TV i odgovarala na paprena pitanja. O tome jesu li muškarci bolji za volanom od žena, pjevačica je priznala da su muškarci na tom polju ipak nešto bolji. – Muškarci su bolji vozači i kao žena moram to reći iako za volanom razbijam neke predrasude. Em što mi je auto velik, em što muški nagazim – kroz smijeh je priznala.  Nakon ovog uslijedila su nešto paprenija pitanja, pa je Danijela morala odgovoriti što bi napravila kad bi svog dragog zatekla u krevetu s drugom. – Rekla bih mu: 'Pa, da vidim kakva nam je cura, je l' nam zgodna?' Jer u tom trenutku to je naša cura – odgovorila je Danijela. Sljedeće pitanje odnosilo se na vjenčanje i Danijela je morala odgovoriti što bi napravila da njezin dugogodišnji dečko Petar Grašo počne inzistirati na vjenčanju. – Kad bi Grašo počeo inzistirati da se vjenčamo, odmah bih pobjegla iz stana – sa smiješkom je kazala pjevačica.  >>Zamijenila more - snijegom! Pogledajte kako Danijela Martinović uživa na talijanskom skijalištu >>Nina Badrić i Bernard Krasnić nakon četiri godine dobili crkveno poništenje braka 