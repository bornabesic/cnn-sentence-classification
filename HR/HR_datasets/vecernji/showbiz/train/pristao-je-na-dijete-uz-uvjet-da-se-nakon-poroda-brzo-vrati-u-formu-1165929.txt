Američka prva dama Melania Trump proslavila je jučer 47. rođendan. Bio je to dobar povod da časopis Vanity Fair donese veliku priču o njoj i nepoznatim detaljima njezina braka s američkim predsjednikom. Prema izjavama Lise Bytner, bivše djelatnice odnosa s javnošću Trump Model Managementa, Trump je u Melaniji pronašao savršenu družicu – govori samo kada joj se netko izravno obraća, povučena je, a unatoč svim poniženjima, supruga uvijek brani u javnosti, piše Vanity Fair. Pišu i da je, nakon sudjelovanja na izboru ljepote u Sloveniji, odlučila postati manekenka i to prvo u Parizu i Milanu, gdje je 1995. upoznala Paola Zampollija, suvlasnika Metropolitan Modelsa i prijatelja Donalda Trumpa.   On joj je pomogao da ode u New York, gdje je živjela u stanu s fotografom Matthewom Atanianom, koji je poslije rekao: “Bila je ukočena. Zato i nije postala uspješna.” Na partyju koji je organizirao Zampolli, na Times Squareu, zaokupila je pozornost Donalda Trumpa. Kako je otkrio za Vanity Fair jedan Trumpov prijatelj, Melaniji je tada bilo dovoljno da može uživati u blagodatima luksuznog života i skupocjenom penthauseu. Nakon sedam godina veze, 2005. napokon su se vjenčali. Zatrudnjela je, a on je na dijete navodno pristao pod uvjetom da to nimalo ne promijeni njihov odnos te da se sve vrati na staro, misleći na njezino tijelo, piše magazin. Nimalo kavalirska nije bila ni njegova izjava u razgovoru s Howardom Sternom, kada mu je rekao kako bi u slučaju stravične prometne nesreće Melaniju i dalje volio samo ako bi joj grudi ostale netaknute.  >>Na jednoj fotografija pogledajte razliku između Trumpa i pet drugih predsjednika 