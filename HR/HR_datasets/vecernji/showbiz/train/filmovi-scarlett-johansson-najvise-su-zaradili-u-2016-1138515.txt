Američka glumica Scarlett Johansson našla se, zahvaljujući ulogama u filmu o superjunaku "Captain Amerika: Civil War" i holivudskoj satiri "Hail Caesar", na vrhu popisa glumaca čiji su filmovi najviše zaradili u protekloj godini. Forbes je objavio da su filmovi u kojima je glumila Johansson 2016. zaradili ukupno 1,2 milijarde dolara. Na drugom i trećem mjestu popisa su njezini kolege iz filma "Captain America" Chris Evans i Robert Downey. Taj film kompanije Walt Disney s ukupnom zaradom od 1,15 milijarda dolara vodeći je po zaradi u svijetu 2016., prema podacima s Boxofficemoji.com. Australska glumica Margot Robbie na četvrtom je mjestu sa "zaradom" od 1,1 milijardu američkih dolara zahvaljujući ulozi u dva filma Warner Brosa "Suicide Squad" i "The Legend of Tarzan". Na Forbesovom popisu prevladavaju filmovi o superjunacima i filmovi snimljeni prema stripovima, uključujući "Batman v. Superman: Dawn of Justice" i "Deadpool". Britanka Felicity Jones prvi put se našla na Forbesovu popisu, zahvaljujući ulogama u "Rogue One: A Star Wars Story", trileru "Inferno" i magičnoj dječjoj priči "A Monster Calls". Jones je na devetom mjestu - "njezini" su filmovi zaradili 805 milijuna dolara. Forbes je svoje kalkulacije temeljio na ukupnoj prodaji ulaznica za filmove vodećih holivudskih glumaca, no nije računao animirane filmove. 