Društvene mreže i mediji eksplodirali su nakon što je Meryl Streep noćas prilikom preuzimanja Zlatnog globusa za životno djelo napala novoizabranog američkog predsjednika Donalda Trumpa. – Svi mi okupljeni na ovoj svečanosti pripadamo trenutačno najocrnjenijem segmentu američkog društva. Razmislite malo o tome. U Hollywoodu sve vrvi od stranaca i ako nas sve izbacite, nećete moći gledati ništa osim nogometa i mješovitih borilačkih vještina, koje uopće nisu vještine – kazala je Meryl Streep i podsjetila na situaciju kad je Trump ismijavao hendikepiranog novinara Sergeja Kovaleskog. Nasilje izaziva nasilje – Nepoštivanje izaziva nepoštivanje, a nasilje izaziva nasilje – kazala je Streep i pozvala sve da budu suosjećajni. Trump je New York Timesu kazao da nije gledao govor Meryl Streep, ali kako nije iznenađen jer ga napadaju "liberalni filmaši". – Pa sjetite se samo da je Meryl Streep otvorila konvenciju Hillary Clinton prošlog ljeta – podsjetio je Trump. >>Sa čak 7 pobjeda u kategorijama, La La Land velika je pobjednica Zlatnih globusa 