Slavni violončelisti 2Cellos oprostili su se od pjevača Georgea Michaela s kojim su u lipnju 2011. godine nastupali na privatnoj zabavi Eltona Johna u Londonu. "Kakva tužna i šokantna vijest na Božić, svijet je izgubio još jednu legendu... Počivaj u miru", stoji u objavi na njihovom službenom Facebook profilu. Na Instagram, Elton John objavio je fotografiju na kojoj pozira s Michaelom i uz nju je napisao da je u velikom šoku. "Izgubio sam voljenog prijatelja, dobru i velikodušnu, darežljivu dušu i briljantnog umjetnika. Moje srce je uz njegovu obitelj i sve Michaelove obožavatelje." Bryan Adams je pak poručio: 'Još ne mogu vjerovati. Izniman pjevač i divan čovjek. Otišao je premlad'. 'Počivaj u miru i ljubavi božjoj', dodao je američki reper MC Hammer. 'Posljednji Božić za veličanstvenog glazbenika', bila je poruka DJ-a Davida Guette. 