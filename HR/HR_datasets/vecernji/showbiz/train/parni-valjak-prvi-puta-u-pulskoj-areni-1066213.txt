Iako zvuči gotovo nemoguće, u četiri desetljeća postojanja, Parni Valjak nikada do sada nije nastupao u najpoznatijem hrvatskom amfiteatru svjetske prepoznatljivosti - pulskoj Areni! 12.kolovoza, među veličanstvene zidine ove prvorazredne turističke atrakcije smjestit će se i velika pozornica na kojoj će nastupiti i ovi vrhunski glazbenici koji su svojim pjesmama i nezaboravnim nastupima zadužili hrvatsku glazbu. Arena Pula oduvijek je privlačila kako domaće tako i svjetske glazbenike, a sada će u njoj nastupiti i bend čiji se cjelokupni koncertni repertoar sastoji od hitova koje njihova publika na nastupima pjeva od riječi do riječi. VELIKO FINALE TURNEJE "40 GODINA"! KONCERT 2U1! Koncert u Areni veliko je finale turneje "40 godina", a osim u brojnim hitovima, publika će moći uživati u upečatljivoj scenografiji i vrhunskoj produkciji koja prati Parni Valjak. No dečki iz benda tu ne staju; na istom nastupu publika će imati priliku čuti i vidjeti čak dva koncerta - akustični i električni, te će svima koji 12.08. odluče posjetiti Arenu u Puli priuštiti nezaboravan provod i uživanje u omiljenim pjesmama ovih legendi hrvatske glazbene scene. EARLY BIRD ULAZNICE OD DANAS U PRODAJI! Za sve koji budu dovoljno brzi, od danas, ponedjeljka 7.3. do 01.04. kreće prodaja early bird ulaznica koje će se po cijeni od 100 kuna moći kupiti u sustavu Eventim! >>Odličan i nezaboravan koncert Parnog Valjka u Zadru >>U prepunoj maloj dvorani Doma sportova fanovi uživali uz Parni valjak 