Prvu pjesmu napisao sam u trećem razredu osnovne škole i znam dan danas svaki stih te pjesme napamet. Pisao sam o prirodi, rekao je Enes Kišević (69). Književnik će s Nenom Ninčevićem, Miroslavom Rusom i predsjednikom žirija “Stihomanije” Ivanom Zakom učenicima osnovnih i srednjih škola ocjenjivati pjesme. Pobjednik natjecanja dobit će priliku surađivati sa Zakom koji će pobjedničku pjesmu uglazbiti. Jedan od najtraženijih tekstopisaca i skladatelja Miroslav Rus u šestom razerdu osnovne škole pisao je pjesme djevojčicama koje su mu se sviđale. Pjeva uglavnom ljubavne pjesme - Prvu pjesmu kojom sam se ponosio otpjevao sam pred frontmenom Grupe 220, Dragom Mlinarcem. Umirao sam od straha te sam imao ogromnu tremu - prisjetio se Rus. Svoje je pjesme pjevao i pred Hrvojem Hegedušićem koji ga je nahvalio pa se Rus bacio u tekstopisce. Do danas je napisao 175 pjesama među kojima su navijačka himna “Neka pati koga smeta, Hrvatska je prvak svijeta” i hit tamburaškog sastava Gazde “Još i danas zamiriše trešnja”.   - U ranim dvadesetima napravio sam svoju prvu pjesmu, a narednih nekoliko godina nitko od mojih prijatelja nije ni znao da pišem. Zaboravio sam i kako sam ju nazvao - rekao je Zak. Jaskanski pjevač uglavnom radi ljubavne pjesme, a one drugih tematika još skriva u ladicama svoga studija. Ivan objašnjava da još nije našao izvođača kojemu bi takav stil pristajao. - Kandidatima Stihomanije savjetujem da u pisanju svojih pjesama budu originalni. Taj segment osobito cijenim stoga ću ga dodatno nagrađivati - objasnio je Zak koji odrađuje finalne pripreme za koncert u zagrebačkoj Areni 11. veljače. >>Ivan Zak dobio krila, a Srebrna krila svirali kao počasni gosti   