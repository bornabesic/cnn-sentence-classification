Danas se obilježava Međunarodni dan borbe protiv nasilja nad ženama. I premda žrtve uglavnom nevoljko pričaju o svojim iskustvima sa zlostavljačima, mnoge od njih odvaže se iskreno progovoriti kako bi svojim primjerom ukazale na važnost borbe protiv nasilja. Među njima našla se i Tatjana Jurić koja je svoje iskustvo iskreno i bez cenzure podijelila na svom Facebook-profilu. – Sjetila sam se svoje sestrične koja je srećom preživjela, ali i svog iskustva pa sam vidjela crne statistike, onda sam jednostavno shvatila da najmanje što mogu napraviti jest podijeliti svoje iskustvo, da moramo svi progovoriti i učiniti to javnim. Ne šutjeti. Jer i šutnja ubija – kazala je voditeljica za tportal. Njezinu poruku pročitajte u cijelosti u nastavku:  "Samo je jednom jedan muškarac podigao ruku na mene. Pokušao podići. Još čuvam fotografije masnica koje mi je zadao u prvom naletu. Bio mu je to prvi i zadnji put; pokazala sam mu vrata jer - žrtva ne pristajem biti. Sva odgovornost je na nasilniku, da. Ali na svakoj je ženi odgovornost da kaže: e nećeš! Drugi je muškarac, moj tadašnji preplašeni poziv u pomoć potpuno ignorirao. U mojim očima, baš zbog (te) ignorancije, ovaj je drugi za mene možda i gori (zlostavljač) od prvog koji je krenuo silom. Ne znam. Uostalom, danas su i jedan i drugi – posve nevažni. Ali, znam ovo: Drage moje žene, ako imate tu sreću pronaći u svome partneru divnog i toplog, zrelog i staloženog muškarca, koji vas iskreno voli kao što i vi volite njega, koji vas tretira kao damu jer to i jeste, čuvajte ga! Ali čuvajte ga samo i jedino pod tim uvjetima. Ako ne – pokažite mu vrata. Zaboravite: nemam di, nemam s čim, nemam kako, tu su djeca... Vrata! Doviđenja! Ne čekajte da vas ubije! U MISLIMA NA MOJU SESTRIČNU KOJA JE OD SVOGA PARTNERA DOBILA DVA METKA U GLAVU PRED DJETETOM I NA VLASTITO ISKUSTVO SLABIH MUŠKARACA KOJI SE PRAVE FRAJERI, A SVE SU SAMO TO NE, NE BUDITE ŽRTVE! Istina je brutalna, da, ali JEDINO NASILJE MOŽDA I GORE OD ONOGA KOJE OSTAVLJA MODRICE JEST – ŠUTNJA. NASILJE ŠUTNJOM i OKRETANJEM GLAVE – ubija podjednako kao i šamar, ruka, remen, metak ili... "stepenice"! Prokažite zlostavljače! Jače smo od njih! 25. 11. Međunarodni Dan borbe protiv nasilja nad ženama" >>Dadilja optužena za silovanje dječaka: Napala ga dok mu je majka rađala u bolnici 