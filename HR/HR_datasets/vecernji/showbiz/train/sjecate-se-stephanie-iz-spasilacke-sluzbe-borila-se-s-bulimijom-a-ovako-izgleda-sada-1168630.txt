Nije ostvarila karijeru kakvu ima Pamela Anderson, ali ipak zahvaljujući ulozi Stephanie glumica Alexandra Paul stekla je popularnost i snimila niz televizijskih filmova i serija. Nakon 90-ih više je bila društveno aktivna i angažirala se u udrugama za zaštitu životinja i okoliša i borila se za prava homoseksualaca. Njen lik Stephanie ostat će zapamćen kao prvi lik u televizijskim serijama koji se bori s rakom kože i apelira na gledatelje da redovito odlaze na kontrole. Glumica danas ima 53 godine i liniju kakvu je imala i tijekom snimanja serije "Spasilačka služba", a takvu liniju dugujetrčanju i iza sebe ima cijeli niz otrčanih maratona. U mladosti Alexandra je imala ozbiljnih zdravstvenih problema koje je uspjela riješiti nedugo prije no što je dobila ulogu u Spasilačkoj službi. naime dugo vremena se borila s bulimijom. - U ranim dvadesetima izgubila sam puno kilograma jer sam se borila s bulimijom. U tom periodu sam se prežderavala i onda sam povraćala. Uz pomoć terapija naučila sam se sukobiti s problemima. Sada mogu biti okružena hranom i pojesti onoliko koliko mi treba - rekla je jednom prilikom. Svoju liniju je dovela do savršenstva zahvaljujući "Spasilačkoj službi".- Svako jutro u šest sati prije početka snimanja sat vremena sam vježbala i često bi mi se pridružio i David Hasselhoff jer smo oboje voljeli vježbati prije snimanja, a ne poslije.  U sretnom je braku s Ianom Murrayom. 