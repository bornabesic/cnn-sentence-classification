'Kukuruz istine' u 'Ljubav je na selu' nikad nije bio zanimljiviji! Nakon što je Sandra postavila pitanje Mineli da je čula kako je uzela tabletu za smirenje da ne bi došlo do 'okršaja' s ostalim curama, Minela se pravdala da svatko ima loš dan, no Sandra joj nije povjerovala već je nastavila govoreći da joj se raspoloženje promijenilo otkako je došla nova djevojka, aludirajući na Gabrijelu. Nakon što su se oko tog pitanja strasti malo stišale, Marin je upitao Dina sviđa li mu se uistinu Minela. 'Sviđa mi se cura, ali vidjet ćemo kako dani odmicati što će biti jer jedna mora otići kući', kazao je Dino. Marin je nastavio. 'A recimo Denita, isto se zaljubljuje u tebe, bi li i njoj dao neku priliku? 'Denita najbolje zna da nakon što je bilo izbacivanje jedne cure, da se tek onda počela više truditi oko mene', otkrio je Dino, a nakon što je nju upitao je li to istina, Denita je otkrila mnogo toga. 'Znači na speed date-u Minela se na njega ogrnula kao majica kad je staviš na vješalicu', bila je odrješita Denita te nastavila da kad god bi pokušala doći do Dina, tu je bila i Minela. 'Ona šuti u sebi samo da bi ja ispala ta koja je zlobna. Definitivno igra igru', zaključila je Denita, s čime se Minela nije složila. 'Ja što imam, kažem odmah', kazala je Minela. Denita je nastavila: 'Pitaj je gdje je bila prvu noć kad je došla na farmu. Čula sam da su izbile i slike s kim je bila!', otkrila je, a Minela se pravdala da je s tim dečkom imala samo prijateljski odnos te dodala da cure nisu znale što bi pričale, pa su morale nešto izmisliti. 'Da ne govorim da te već na speed date-u bila tražila da spava s tobom u krevetu!', nastavila je Denita pričati o Mineli pred svima dok je ona samo šutjela. 'Cura koja priča o meni skriva svoju priču, meni je pričala kako vani ima nekog. Poslije je tražila broj od nekog konobara, a kasnije mi je rekla kako se zaljubljuje u Dinu!', vratila je Minela Deniti istom mjerom. Gabrijela je pak otkrila da joj Dino uopće nije dao priliku da je upozna. 'Ja sam shvatio da vi imate neku veliku pritužbu na Minelu, a to što se događalo između speed date-a i vašeg dolaska na farmu, mene to ne zanima, jer vas tada još nisam ni vidio. Što se tiče šanse, pa s nikim nisam išao na kavu, pa nisam ni s tobom, iako si me tražila', objasnio joj  je Dino. Za to vrijeme Mario je svoje djevojke odveo da vide mlin star više od 100 godina te da nauče kako se melje žito, a potom je Josipa naljutila Amru gurnuvši je u vodu pa je Amra zaključila da je Josipa sigurno ljubomorna na nju. Dražen bez sentimenta Dražen je morao jednu djevojku poslati kući. 'To ste vi!' rekao je kratko Dražen i Gordanu poslao kući bez sentimenta i suze u oku. 'Poslušna si, tu nema nikakvih problema, ali ja sam vidio neki segment gdje se ne bi mogli naći', objasnio joj je Dražen, a Gordana je rekla da život ide dalje. Dražen joj je poklonio Hajdukov šal za uspomenu našalivši se kako zna da voli Hajduk. Alojz je za to vrijeme svoje djevojke odveo u toplice što ih je ugodno iznenadilo. Iako Snježana ne zna plivati i plaši se vode, Rebecca i Laura su joj pomogle da uđe u bazen, no cure su izgubile živce pa je Alojz preuzeo ulogu i primio Snježanu za struk. Na kraju je Snježana prehodala bazen i riješila se straha, a Alojz je uhvatio priliku biti s njom na samo. 'Ti se meni jako sviđaš i želio bi nastaviti s tobom i poslije emisije', priznao joj je Lojzek te je na kraju i poljubio! Za to vrijeme Stanko je morao pomoći Božici koju je uhvatio grč u nozi pa su otišli na hitnu. Na kraju se ispostavilo da Božica mora u longetu te se na farmu vratila sa dvije štake u longeti. Kako će se nastaviti romansa između Lojzeka i Snježane te ima li ljubavi na Dininoj farmi, ne propustite pogledati od ponedjeljka do srijede, od 21.10 sati,na RTL-u!   