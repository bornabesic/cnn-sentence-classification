Četvrta epizoda showa Nove TV ''Tvoje lice zvuči poznato'' donosi novi dvoboj dvoje kandidata, a ovaj put u njemu će se naći joker izvođač Hane Hegedušić i Fil Tilen. Njihov je zadatak izvesti  dva različita hita popularne Colonije. Zadatak im ne olakšava ni činjenica što će ovaj put gošća žirija biti upravo Indira Levak iz Colonije. Indira će se ovom prigodom imati priliku prisjetiti se i dvaju različitih razdoblja svoje karijere, jer će jedan natjecatelj izvesti pjesmu ''Oduzimaš mi dah'', a drugi Colonijin hit ''Ti da bu di bu da''. Fil Tilen, gledajući spot i Indirin nastup koji će morati ''skinuti'' rekao je: – Ona meni izgleda toliko markantno da mislim, kažeš li joj neku krivu riječ, da bi te nokautirala. Hoće li Fil Tilen, koji prvi put u showu ulazi u štikle i haljinu, uspjeti dočarati jedinstvenu Indirinu energiju i karizmu, tek ćemo vidjeti. Hana Hegedušić uvjerena je da je njezin joker-izvođač puno bolji od Fila Tilena, a ako je to istina, znači da bi Hana mogla odnijeti i treću pobjedu u showu. Ove nedjelje vidjet ćemo kako se Ana Maras Harmander transformira u Thompsona, a Kedžu, nakon što je u prošloj epizodi bio Ariana Grande, čeka transformacija u zavodnika Toma Jonesa. Na binu showa stat će i Justin Timberlake kojeg će utjeloviti Filip Dizdar, dok će Lana Jurčević postati Andrea Šušnjara jer je dobila zadatak izvesti pjesmu ''Kemija'' od Magazina. Matteo Cetinski ima zadatak dočarati koncertnu atmosferu Parnog valjka, dok će hit ''Jai Ho'' od Pussycat Dolls izvesti Žanamari Perčić. Nakon što je Žanamari vidjela što joj je gljiva donijela, priznaje da se malo uplašila. – Toliko seksi žena koje super plešu, a sad ja jedna to moram utjeloviti! – rekla je pjevačica   