Karta je u džepu, organizirali ste prijevoz i počeli brojiti dane do ULTRA Europe festivala? Pobacajte nekoliko omiljenih stvari u ruksak ili kovčeg i možete krenuti! Riješit ćemo vas glavobolje oko pakiranja jer ovo je pet stvari koje je dovoljno ponijeti na najveći glazbeni festival u ovom dijelu Europe! 1. Omiljena ljetna haljina ili kombinezon Festivalski dani i noći traju i traju. DJ setovi kreću već od ranog popodneva pa će vam se često dogoditi da iziđete iz kuće / apartmana / sobe ujutro i vratite se 24 sata kasnije. Lagana ljetna haljina ili kombinezon i eventualno još jedan takav komad u torbi stvarno su sve što vam treba! 2. Ugodne tenisice ili sandale Poljud je sredinom srpnja (točnije, od 14. do 17. srpnja) najveća plesna arena u Hrvatskoj. Bitno vam je imati udobne tenisice u kojima vas neće boljeti noge ili najdraže sandale za ples! 3. Praktična torba ili ruksak Ruksak je idealan izbor za avanturistice koje će iskoristiti svaku sekundu ULTRA Europe festivala. Ubacite kremu za sunčanje, bikini, ljetnu haljinicu i omiljene japanke i spremni ste! 4. Bikini i ručnik za plažu Bilo da dolazite u Split ili ostajete u Dalmaciji, tijekom cijelog tjedna Croatia Music Weeka (14. do 20. srpnja), u svakoj putnoj torbi uvijek ima mjesta za nekoliko najdražih bikinija i ručnik za plažu. Vjerojatno ih nosite sa sobom tijekom cijelog ljeta pa... 5. Dobro raspoloženje Imamo idealnu priliku čak tjedan dana uživati u jednom od najvećih svjetskih glazbenih festivala i u ljepotama Splita, Hvara, Brača i Visa tijekom programa Croatia Music Weeka! Iskoristite je na najbolji mogući način i uživajte u ULTRA Europe festivalu! P.S. Ako još niste nabavili svoju regionalnu ulaznicu, u prodaji su po cijeni od 899,00 kn za sva tri dana! Program festivala pogledajte na www.ultraeurope.com. 