Sportska novinarka Mirta Šurjak (35) medijske stupce puni zbog svojeg atraktivnog izgleda, ali i novinarskog iskustva. Vatrena navijačica Hajduka kazala je za Splitski dnevnik da je kao mlada i neiskusna novinarka bila bačena u vatru, ali da se sada sasvim dobro snalazi u svom poslu. Spomenula je i predrasude kojima se suočavala jer je žena koja želi profesionalno pratiti sport. – Vrlo je teško baviti se nogometom kad si žena. To je često sklizak teren jer, znate kako se kaže, “koliko Hrvata toliko i nogometnih trenera” (smije se). Svi sve znaju u našoj državi. Sve u svemu, uvijek ima kritika, ali i pohvala. Zaustave me obični ljudi na ulici, navijači, pohvale me da dobro radim svoj posao. Nema mi većeg priznanja i sreće nego kad mi priđe običan čovjek na ulici i izrazi mi svoju simpatiju – priznaje Splićanka. Ne smatram se ljepoticom. Moj je kapital moj intelekt i obrazovanje i često sam osjetila nepravdu na vlastitoj koži Pripadnici jačeg spola često Mirti znaju udijeliti i pokoji kompliment, no je li joj izgled pomogao ili odmogao u ovom zanimanju? – Zbog izgleda često ste izloženi nepravednim predrasudama okoline i morate se uvijek barem tri puta više dokazivati. Ne smatram se ljepoticom, jer da je izgled moj glavni kapital, onda bih vjerojatno radila kao model Victoria Secreta. Moj je kapital moj intelekt i obrazovanje, ali moram priznati da sam često na vlastitoj koži osjetila nepravdu i podcjenjivanje zbog atraktivnog izgleda. Izgledam snažna, ali me neke stvari užasno pogode i rastuže. Često puta bih zaplakala zbog toga. Međutim, po prirodi sam borac, iz svake neželjene situacije izađem još jača – objašnjava Mirta. Zgrožena sam činjenicom koliko su žene i majke u javnosti izložene nepravednom i neosnovanom linču samo zato što su žene Mediji su često navodili i njezin odnos s bivšim suprugom Giovannijem Rossijem. Splićanka ne voli progovarati o privatnom životu, ali odlučila je stati na kraj neprimjerenim prozivkama. – Nikad nisam komentirala svoj privatni život, ali sada moram napraviti iznimku jer šutim već punih pet godina o svemu i sada je dosta. Zgrožena sam činjenicom koliko su žene i majke u javnosti izložene nepravednom i neosnovanom linču, samo zato što su žene, a kunemo se svi u naše moderne svjetonazore 21. stoljeća. Ovo govorim zbog zaštite svog i djetetova dostojanstva. Nisam bila ljubavnica Giovannija Rosse nikada jer je njegov brak s bivšom suprugom već bio završen prije mog dolaska u njegov život. Nisam preljubnica ni razaračica brakova. Razlog raspada njegova braka treba tražiti ponajprije u činjenici što je gospodin Rosso u izvanbračnoj vezi s Izraelkom dobio sina koji je gotovo vršnjak s njegovim sinom iz prvoga braka. U daljnju analizu nimalo gospodskih izjava muškarca s kojim sam upravo ja prekinula vezu, ne želim uopće ulaziti. Kada o bivšoj partnerici tako govori, to više govori o njemu nego o meni. Ovo je prva i zadnja izjava o tome jer mi je već dosadilo da se moje ime neosnovano i lažno blati i nanosi izravna povreda časti i ugleda meni i mojoj obitelji – zaključuje Mirta. >> Mirta Šurjak: Ne razmišljam o vezi, a o braku još manje. Sretna sam u svojoj slobodi 