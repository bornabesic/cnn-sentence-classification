Pamela Anderson postala je česta gošća ambasade Ekvadora u Londonu, a razlog njenih učestalih posjeta navodno je ljubav i  to prema Julianu Assangeu, tvrdi Daily Mail. Osnivač WikiLeaksa i zviždač u ekvadorskoj ambasadi živi od 2012. godine otkako je zatražio azil i tako izbjegao izručenje u Švedsku, gdje je optužen za seksualno zlostavljanje.  Zvijezda serije "Spasilačka služba" prvi put je Assangea posjetila prije tri godine i tražila ga je da podrži njezinu organizaciju koja pruža podršku i brine o žrtvama seksualnog nasilja.  Zadnji put Pamela je u ambasadi boravila 21. siječnja, a prije toga ga je uoči blagdana razveselila košarom punom hrane. U prosincu je tri puta bila kod osnivača WikiLeaksa. Mediji kao zajedničku poveznicu između Anderson i Assangea navode njihovu zaluđenost i ljubav prema Rusiji. Glumica je nedavno čak izjavila da želi dobiti rusku putovnicu.