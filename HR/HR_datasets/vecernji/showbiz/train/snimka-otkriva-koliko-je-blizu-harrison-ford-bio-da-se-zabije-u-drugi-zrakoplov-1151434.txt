Prije tjedan dana glumac Harrison Ford zamalo je prouzročio sudar dok je svojim privatnim zrakoplovom slijetao u zračnoj luci John Wayne u Kaliforniji. Ford je zamijenio uzletnu za sletnu stazu i proletio je točno iznad Boeinga 737 America Airlinesa, u kojem je bilo 110 putnika i članova posade.  Kamere postavljene u zračnoj luci snimile su trenutak u kojem je Ford svojim privatnim zrakoplovom jednomotorcem Aviat Husky gotovo okrznuo Boeing.  Trenutak nakon što je preletio iznad Boeinga 737, Ford je pitao kontrolni toranj je li se taj zrakoplov trebao nalaziti ispod njega.  Hoće li zbog ove nezgode Ford ostati bez pilotske dozvole, nećemo saznati uskoro. Istraga koja je bila pokrenuta u ovom slučaju trenutačno je stavljena na čekanje jer nije imala nikakve drastične posljedice i tek za nekoliko tjedana saznat će se smije li Ford i dalje upravljati zrakoplovom.  >>Prijatelji i kolege opraštaju se od Carrie Fisher: Bila je brižna, ali i ekscentrična >>Budimpešta je postala Hollywood Srednje Europe   