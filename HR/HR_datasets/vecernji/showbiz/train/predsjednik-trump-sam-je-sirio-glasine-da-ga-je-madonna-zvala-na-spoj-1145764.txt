Davno prije nego što je Madonnin govor na nedavnom Women’s Marchu opisao kao “odvratan”, novi američki predsjednik, milijarder Donald Trump, proširio je trač da je kraljica popa željela s njim izaći na spoj. Na površinu je ponovno izišao tekst iz Washington Posta, koji je prvi put objavljen u svibnju 2016., kako je Trump sam proširio te glasine. Naime, kada su svojedobno reporteri magazina People nazvali njegov ured da bi provjerili razvodi li se uistinu od tadašnje supruge Marle Maples, javio im se muškarac koji se predstavio kao John Miller te im dao informaciju da su Madonna i Kim Basinger žarko željele izaći s Trumpom, no da one njega nisu nimalo zanimale. Nakon što su ponovno poslušali snimku razgovora, novinari su shvatili da su razgovarali s Trumpom.  