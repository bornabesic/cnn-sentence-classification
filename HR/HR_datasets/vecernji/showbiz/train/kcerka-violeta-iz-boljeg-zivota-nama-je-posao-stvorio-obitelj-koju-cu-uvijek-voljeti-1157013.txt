Bolji život bila je serija koja je prikovala gotovo svaku obitelj ispred TV ekrana, a 30 godina kasnije, ponovni susret originalne glumačke postave kultne serije 'Bolji život' izazvao je lavinu uspomena i potaknuo sjećanja. Glumci su se našli kako bi pozirali za naslovnicu 600. broja srpskog izdanja časopisa Story. - Kao da je jučer bilo - prokomentirao je Marko Nikolić (70) koje je u seriji glumio Dragišu Popadića zvanog 'Giga Moravac', 'glavu' peteročlane obitelji. On je glumio oca troje djece s kojima nikako ne može izaći na kraj: sinovima Aleksandrom 'Sašom' (Boris Komnenić) i Slobodanom 'Bobom' (Dragan Bjelogrlić) te koketnom kćeri Violetom zvanom 'Viki' (Lidija Vukičević). Svetlana Bojković (69) odnosno Emilija, oduševljena je što ponovno vidi stare kolege. Iako je s nekima od njih često radila tijekom godina, Lidiju Vukičević (55) glumicu koja je utjelovila njenu kći Violetu, nije dugo vidjela. - To nije bila samo serija. To je bilo razdoblje u kojem smo svi nekako veseli i ljepše živjeli. ta serija je stvarana u divnoj atmosferi. Jako mi je drago da smo se nakon toliko godina svi opet okupili na ovom fotografiranju obitelj Popadić - rekla je Svetlana te dodala da je na setu popularne serije uvijek bilo zabavno. Upravo zbog toga, smatra glumica, 'Bolji život' je bio golemi hit. ,,Čovek nikada ne sme zanemariti svoju porodicu zbog posla,rekao je Walt Disney a nama je posao stvorio porodicu koju ću uvek voleti.Giga,Emilija,Saša,Boba❤❤❤❤ A post shared by Lidija Vukićević (@vukiceviclidija) on Jan 16, 2017 at 5:30am PST Najveću slavu nakon serije ostvario je Bjelogrlić koji je postao vodeći srpski glumac, producent i režiser. Lidija Vukičević udala se i razvela od nogometaša 'Crvene zvezde' Mitra Mrkele te je bila aktivna članica Srpske radikalne stranke ratnog zločinca Vojislava Šešelja. Svetlana Bojković je kao supruga srpskog ambasadora živjela u Finskoj, a Boris Komnenić, rođeni Puljanin, nastavio se u Srbiji baviti glumom u kazalištu i na filmu, piše 24 sata. 