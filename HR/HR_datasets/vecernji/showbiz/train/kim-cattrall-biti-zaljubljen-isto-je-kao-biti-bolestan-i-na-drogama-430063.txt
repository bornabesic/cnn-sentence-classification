Američka glumica Kim Cattrall, slavna žderačica muškaraca iz \"Seksa i grada\", uspoređuje zaljubljenost s bolešću. Vjeruje da je biti zaljubljen isto kao biti bolestan, no tvrdi da bi svatko trebao iskusiti pravu ljubav jer je osjećaj sličan kao biti na drogama. – Svatko bi trebao doživjeti pravu, duboku ljubav, onu u kojoj nemate nikakvu kontrolu, kao da ste bolesni. Ljubav je poput droge, prožme ti cijelo tijelo. Ne možeš je kontrolirati, osjećaš se kao da si začaran – opisuje 55-godišnja Kim. Iako od 2010., kada je snimila \"Seks i grad 2\" nije glumila u nekom većem filmu, glumica kaže da svoju karijeru ne bi mijenjala s ničijom. – S nikim se ne bih mijenjala jer sam mogla birati gdje ću glumiti, a više od toga u mom poslu ne može se poželjeti – smatra Cattrall koja iza sebe ima tri braka. 