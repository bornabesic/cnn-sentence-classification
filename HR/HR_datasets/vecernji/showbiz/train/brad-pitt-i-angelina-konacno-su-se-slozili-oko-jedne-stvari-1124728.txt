Angelina Jolie i Brad Pitt konačno su donijeli jednu zajedničku odluku, a to je da rasprodaju svoje nekretnine diljem svijeta. Nakon što su na tržište stavili vilu i vinograd u Francuskoj gdje su se i vjenčali, na tržištu se našla i njihova kuća u New Orleansu koja je brzo našla novog vlasnika. Kuću koju je par kupio 2007. godine za 3,5 milijuna dolara sada su prodali za 4,9 milijuna dolara. Vila je sagrađena 1830. i ima tri kata, pet soba i tri kupaonice. Agentica nekretnina za US Weekley je rekla kako je par zadovoljan prodajom. U Engelskoj također imaju kuću te u Španjolskoj te bi se i te nekretnine uskoro mogle naći na tržištu. To je čini se i jedino oko čega su se složili u zadnjih mjesec dana otkako su najavili da se razvode, odnosno otkako je Angelina predala papire za razvod. Ovaj tjedan i Angelina je bila na ispitivanju kod FBI-a kako bi dala svoj iskaz o navodnom Bradovom fizičkom okršaju sa sinom Maddoxom. Par nastavlja i borbu oko skrbništva nad djecom.  