Izrazito emotivno protekla je Večer pjesama posvećena Momčilu Popadiću pod nazivom "Svoju zvizdu slidin" održana je u sklopu Festivala zabavne glazbe Split 2016. Pjevale su razdragane prepune Prokurative gotovo svih dvadeset izvedenih skladbi popularnog Pope, ali pjesma "Oprosti mi pape" koju je zapjevao Oliver na kraju koncerta uz pratnju svih estradnjaka izmamila je mnogima suze.  Osim Popine životne partnerice Tonke za koju je napisao "Tonka reci cvrčak...", iznimno ganut bio je Rajko Dujmić koji je iz ruku Tomislava Mrduljaša, direktora Festivala, primio Nagradu za izuzetan doprinos glazbi.  - Ovim mi je cijela Dalmacija rekla - možeš dalje, ovo nije kraj! Najdojmljiviji mi je bio završetak ove prelijepe večeri posvećene Momčilu Popadiću koji je pokazao da kad smo svi skupa, da smo jači, kazao nam je Rajko Dujmić. Veliko oduševljenje Splićana izazvao je zajednički nastup "4 legende" Alena Nižetića, Giuliana, Ive Amulića i Mladena Grdovića koji su otpjevali "Hajdučku".  Svi, ama baš svi pjevači koji su nastupili  na Prokurativama isticali su kako su izrazito sretni, ponosni i počašćeni što su mogli otpjevati neki od hitova Momčića Popadića, skladbe od kojih neke žive više od tri desetljeća i uz koje su mnogi odrastali. Prve večeri 56. Soplitskog festivala izvođači su pjevali pjesme legendarnog tekstopisca Momčila Popadića kao što je „Ča je život vengo fantažija“.  Retrospektivna večer pod nazivom 'Svoju zvizdu slidim' posvećena antologijskom piscu, novinaru, majstoru pisane riječi koji je raskoš svog talenta pokazao i kroz niz uglazbljenih tekstova, na Prokurative je privukla brojnu publiku. Tijekom večeri otpjevano je 19 hitova slavnog tekstopisca među kojima su bile i "Da mi je biti morski pas", "Imala je lijepu rupicu na bradi" i brojne druge. Osim Belana nastupili su i Oliver Dragojević, Zorica Kondža, Rajko Dujmić, Mladen Grdović, Tomislav Bralić... Koncert je završio pjesmom 'Tonka' koju je Momčilo Popadić posvetio svojoj velikoj ljubavi Tonki Čović-Popadić. >>Pisao je i po stolnjacima 