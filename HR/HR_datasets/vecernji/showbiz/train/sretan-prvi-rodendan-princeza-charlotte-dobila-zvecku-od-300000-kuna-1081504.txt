Princeza Charlotte, kći kraljevskog para Kate Middleton (34) i princa Williama (33), 2. svibnja proslavila je svoj prvi rođendan, javlja Daily Mail. Pa unatoč tome, čini se da joj njezino okruženje pokušava razviti osjećaj za skupocjene stvari. Naime, djevojčici je darovana zvečka od bijelog zlata u vrijednosti od 300.000 kuna. Sestra princa Georgea tijekom prošle godine primila je brojne darove i čestitke iz 64 zemlje diljem svijeta, od Australije do budističkog kraljevstva Bhutan. Najmlađa članica kraljevske obitelji stoga je, osim luksuznih dječjih igračaka, dobila i odjeću, pokrivače, knjige i ručno pletene čizme. Prošli mjesec kraljevsku obitelj posjetili su Barack i Michelle Obama, a malenoj Charlotte najviše bi se mogli svidjeti baš njihovi darovi – puzzle i plišana igračka psa, koja izgleda kao njihov pseći ljubimac Bo, piše IB Times. Vojvotkinja i vojvoda od Cambridgea zahvalni su na svim pismima, darovima i lijepim željama, poručuje glasnogovornik Kensingtonske palače. >> Dizajnerica tuži modnu kuću Alexander McQueen zbog vjenčanice Kate Middleton >> Pune ruke posla za Kate Middleton: Mali George prohodao 