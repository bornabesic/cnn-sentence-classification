Nakon što je medije preplavila vijest o razvodu nogometnog trenera Zorana Mamića i njegove druge supruge, 39-godišnje ekonomistice iz Rijeke Ane Šikić, vrlo se brzo doznalo i za njegovu novu djevojku. Naime, prema tvrdnjama iznesenim u RTL-ovoj emisiji “Sve u šest”, 45-godišnji Zoran, koji je zbog posla otišao u Saudijsku Arabiju, sada ljubi dvadeset godina mlađu manekenku Anticu Filipović Grčić. Navodno je ona jedan od najvažnijih razloga zašto je Zoran nakon nešto više od dvije godine braka predao zahtjev za razvod od Ane. Mlada Šibenčanka, koja ima sinjske korijene po očevoj strani i posljednjih je godina živjela u Zagrebu, već se, piše se, preselila Zoranu na Arapski poluotok. Njegovi prijatelji pak otkrivaju da Antica nije Zorana osvojila samo izgledom nego i dobrim smislom za humor. Atraktivna brineta, visoka 178 centimetara, plasirala se prije četiri godine u izbor 25 najzgodnijih žena u regiji na natjecanju Gentleman’s Choice, a ljepotu je pokazala i u veljači ove godine, kada je s manekenkama Vedranom Linardić i Lorenom Kovač zablistala ispred fotoaparata poznatog fotografa Šime Eškinje na snimanju kampanje za vjenčanice izraelskog brenda Berta. Prije pet godina pohađala je studij ekonomije i menadžmenta na Veleučilištu Vern te istaknula kako joj je obrazovanje prioritet. >>Cijelu priču pročitajte u tiskanom izdanju Večernjeg lista od subote ili u našem e-izdanju. U današnjem broju donosimo i sljedeće teme: >>Veliki specijal o 25 godina neovisne Hrvatske >>Registrirano 500 beskućnika, a ima ih nekoliko tisuća >>Dva ministarstva manje: U novoj Vladi bit će 18 ministara >>Branitelji i stradalnici: Ništa od susreta sa srpskim veteranima! 