Gotovo u svakom intervjuu Danijela Martinović i Petar Grašo moraju odgovarati na pitanje kad će se konačno vjenčati. Splićanka je zato odlučila jednom zauvijek zadovoljiti znatiželju javnosti o ovoj temi i u razgovoru za IN Magazin novinarki je rekla kako vjenčanja neće biti nikada i to je njezina i Petrova konačna odluka. – Zapravo stvar vam je vrlo jednostavna, mi vam se nećemo vjenčati i to je naša konačna odluka. Sama pomisao na to mi čini klaustrofobiju,  a sve ovo drugo je lijepo i slobodno. Ja sam vam uvijek voljela biti hrabra, drukčija, da se ne uklapam u standarde. Raduje me biti sama sebi vjerna – jasno je rekla Danijela.  Par je već dvadeset godina u vezi, a Danijela kaže da se i nakon dva desetljeća i dalje svađaju hoće li večerati rano i malo kako ona voli, ili će večera biti obilna i vrlo kasno. – Ljudi se ili nađu ili ne. Najvažnije je da gledate u istom smjeru i da se neprestano držite za ruke, pa ako se jedan spotakne, drugi ga podigne i obrnuto. Iznad svega mora biti ljubavi, puno ljubavi, inače će se sve raspasti, prije ili poslije – kazala je Danijela u intervjuu koji je dala časopisu Lisa.  