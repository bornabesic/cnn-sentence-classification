Duet jednog od najboljih zabavljača na estradi Joleta, i mladog tamburaškog benda Libero pod nazivom ''Cakum pakum'' novost je i pravo osvježenje na domaćoj glazbenoj sceni. Prvi put u Joletov prepoznatljiv glazbeni izričaj umiješale su se tambure i buzuki te je tako nastala zanimljiva priča o ljubavi i ludostima ''glave u oblacima''. Do ove neobične dalmatinsko-slavonske suradnje došlo je na obostrano zadovoljstvo: –Upoznali smo na jednoj jako dobroj fešti, s koje smo, naravno, otišli zadnji... Svidjeli su mi se jer su, prije svega, normalni momci i dobri ljudi. A kada su mi ponudili pjesmu, rekao sam da, ako se uklapa u moj žanr, zašto ne? – priča poznati splitski pjevač, koji je od prve pružio priliku mladim Slavoncima. – Nama kao mladom bendu bila je velika čast i zadovoljstvo surađivati s Joletom. Od samog početka suradnje vladala je pozitivna atmosfera između nas pa se nadamo da će to i publika osjetiti u pjesmi... – ističu veseli i talentirani dečki iz Libera. Spot za ''Cakum pakum'', pjesmu zaraznog ritma i teksta, sniman je na najpoznatijim lokacijama u gradu na Dravi – Osijeku. >>Miljenik zagrebačke publike oduševio prepuni Green Gold Club! 