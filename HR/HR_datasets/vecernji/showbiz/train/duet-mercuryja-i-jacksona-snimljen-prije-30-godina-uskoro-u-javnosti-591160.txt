Duet legendarnih glazbenika Freddija Mercuryja i Michaela Jacksona snimljen još prije 30 godina napokon bi mogao biti pušten u javnost. Bivši Mercuryjevi kolege iz Queena Brian May i Roger Taylor kažu kako rade na pjesmi te da bi je trebali pustiti u roku od dva mjeseca. Pjesma je snimljena još 1980-tih, no nikada nije puštena u javnost. Mercury i Jackson 80-ih su imali planove za suradnju i tada su snimili tri pjesme, no došlo je do nesporazuma pa su se razišli i jedino što je ostalo jesu te pjesme koje su snimili u Jacksonovoj kući u Kaliforniji. >> Freddie Mercury odveo princezu Dianu u gay bar 