Za kandidate 'Života na vagi' nema stajanja, a na redu je još jedan Veliki izazov. Ovog puta morat će napuniti tekućinom akvarije koji se nalaze na čak sedam metara visine. Timovi moraju odabrati  svog vodonošu - osobu koju će  morati vući na sedam metara visine kako bi dosegla akvarij.  Zadatak je strašno težak, ali je nagrada vrijedna borbe – tim koji brže napuni svoj akvarij osvaja imunitet na idućem vaganju.   S obzirom na to da je zamjena trenera još uvijek na snazi, Mario po prvi puta priželjkuje pobjedu Plavog tima. Ostaje za vidjeti hoće li im to ovoga puta donijeti sreću. Nekome zbog izazova nije dobro, a kojem je timu pao moral, vidjet će se po povratku kandidata u kuću. Sanja će na treningu s Crvenim timom pokušati izgladiti neke trzavice. Na vaganju Marijana obavještava tim koji ide u eliminaciju kako se večeras pojavljuje žuta linija, što znači da će morati glasati protiv jednog od dvojice kandidata iz svog tima s najlošijim postotkom na vagi. Na eliminaciji je odlučeno tko ispada iz igre. Ali, ono što slijedi šokirat će i jedan i drugi tim – osoba koja je izglasana na eliminacijama ostaje u kući jer dolazi do prve diskvalifikacije jednog kandidata! Suza nažalost neće nedostajati, a za to vrijeme misteriozna osoba približava se kući i Marijana najavljuje Crvenom timu da im se netko novi pridružuje... O kome je riječ i zašto, tko će biti diskvalificiran, a tko spašen, pogledajte na RTL-u.     >>Kandidati su morali jesti pizzu, a Gabi se rasplakala nakon vaganja >>Novi dan počeo je dolaskom trenera a potom je uslijedio šok! 