Damir Kedžo, Hana Hegedušić, Lana Jurčević, Filip Dizdar, Matteo Cetinski, Žanamari Perčić, Fil Tilen i Ana Maras Harmander natjecatelji su koji će se za nekoliko tjedana okušati u nevjerojatnim transformacijama u trećoj sezoni showa “Tvoje lice zvuči poznato“ koja počinje na jesen. Lana Jurčević poželjela je biti ćelava i dlakava s 30 kilograma viška, dok se Žanamari Perčić veseli svakoj transformaciji, a najviše bi voljela biti Severina. Matteu, brata Tonyja Cetinskog, bilo bi smiješno da se transformira upravo u njega. – Bila bih najsretnija da postanem Thompson. On mi je fascinantan, a mislim da ću u takvim izdanjima dobro nasmijati roditelje, babe, djedove i prijatelje – rekla je glumica Ana Maras Harmander koju je na nastup nagovorio suprug John. Hana Hegedušić poželjela je biti dio Abbe, a najveći izazov bio bi joj imitirati Zoricu Kondžu. Filip Dizdar ne bi se volio transformirati u sestru Natali jer ne bi dosegnuo njezinu ljepotu, a smatra kako bi odlično “skinuo“ Jasmina Stavrosa i njegove pokrete. U prethodnim sezonama pobijedili su Mario Petreković i Saša Lozar, a i svi su ostali natjecatelji bili zvijezde jer u showu nema ispadanja. Osim što će zabavljati publiku imitirajući glazbene legende s domaće i svjetske glazbene scene, i ove će sezone humanitarne udruge, za koje se pobjednici pojedine emisije odluče, primiti donacije Nove TV. U imitacijama će im pomoći vrhunski tim profesionalaca, od vokalnih trenera, koreografa, majstora šminke do kostimografa i tima za specijalne efekte.  >> Kreće treća sezona popularnog TV showa: Ovi kandidati vas očekuju 