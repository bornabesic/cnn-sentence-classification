Glumica Gwyneth Paltrow putem svoje internet stranice Goop često dijeli savjete obožavateljima, a ti savjeti su najčešće dosta neobični i skupi. Jedan bizarni savjet na temu kako što lakše preboljeti bivšeg partnera podijelila je s čitateljima i ovaj tjedan. Čitateljima je prenijela savjete stručnjakinja za ljubavne odnose Suzannah Galland. Suzannah je napisala članak koji je naslovljen: Spalite svoje grudnjake i riješite se sjećanja na bivše. U članku tvrdi da naše donje rublje skuplja negativnu energiju i kada se ljubavna veza završi najbolje je riješiti se takvih stvari, ali pri tom ne misli da je dovoljno staro donje rublje baciti.  Naime, Suzannah i Gwyneth savjetuju čitateljicama da je najbolje da spale svoje grudnjake i ostalo donje rublje kako bi se riješile negativne energije. Kažu da se taj čin spaljivanja treba odvijati točno određenih datuma kada je pun mjesec, a prvi datum kada je pun mjesec je baš uoči Valentinova 11. veljače.  