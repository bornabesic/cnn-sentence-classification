Nakon što je ovo ljeto za posjeta Dubrovniku američki glumac Armand Assante primio počasnu iskaznicu Dinama, još je jedna svjetska zvijezda postala član obožavatelja zagrebačkog nogometnog kluba. Ivana Trump u New Yorku s ponosom je pozirala sa svojim primjerkom koji joj je uručio Vladimir Kraljević, vlasnik licencije za izbor za Miss Universe Hrvatska. Ivana je s ponosom primila i šestinski kišobran od gradonačelnika Milana Bandića te lavandu i bocu hvarskog vina koje joj je poslao Zdravko Mamić. Bivša supruga Donalda Trumpa u Hrvatsku će doći u ožujku i veseli se posjetu Zagrebu. U Hrvatskoj je bila i prošle godine kada je posjetila Jablanac u koji ju je pozvao bivši suprug Riccardo Mazzucchelli koji je tamo kupio nekoliko nekretnina.. - Volim Hrvatsku, bila sam ovdje puno puta i posjetila gotovo sve otoke. U planu imam i neka poslovna ulaganja u Splitu - rekla nam je tada Ivanka i dodala kako se nada da će postati jednostavnije sklapati poslove u Hrvatskoj. >>Ivana Trump: Muškarci mi sada trebaju za uživanje 