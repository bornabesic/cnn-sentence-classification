Da dečki iz 2Cellosa uživaju svjetsku slavu, potvrdio je i poziv koji je neki dan primio menadžment 2CELLOS-a. Naime, Stjepana Hausera i Luku Šulića zvali su iz ureda novog američkog predsjednika s molbom da dečki svojom svirkom uveličaju inauguraciju novog američkog predsjednika Donalda Trumpa. Poziv da sviraju na inauguraciji došao je izravno iz Trumpova ureda. I Luka i Stjepan jedini su iz glazbenici iz Hrvatske na čiju je adresu stigao ovaj poziv, no dečki su ponudu da sviraju na inauguraciji ipak morali odbiti.  Zbog unaprijed dogovorenih i neodgodivih poslovnih obaveza, Stjepan i Luka zahvalili su se na pozivu. Glazbenici neće moći svojim nastupom biti sudionici proslave inauguracije novog američkog predsjednika. Ovaj poziv još je jedan dokaz u nizu da je prepoznata kvaliteta ovog dvojica te kako je njihov nastup i na ovako rijetkim prigodama od iznimne važnosti. Podsjetimo za kraj i to da je iza 2CELLOS uspješno odrađena turneja u Australiji, a svome pola godine unaprijed rasprodanom koncertu u Areni Stožice, koji je zakazan za 7. travnja 2017., dodali su naknadno i novi termin sljedeći dan – 8. travnja 2017. Tako će u samo dva dana na njihova dva koncerta uživati gotovo 30.000 ljudi.