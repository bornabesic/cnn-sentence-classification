Kao mali Ivan Šarić je volio informatiku i da se kojim slučajem zaputio tim smjerom ne bismo nikada otkrili njegov komičarski talent. Stand upom se zarazio 2006. godine i to zahvaljujući legendarnom Robinu Wiliamsu kojeg mu je otkrio prijatelj. Zadranin je od tada održao brojne nastupe u Hrvatskoj i izvan nje i samo u ovoj godini je nasmijao više od 30 tisuća ljubitelja komedije, a 11. studenog konačno će nastupiti i u dvorani Vatroslav Lisinski. Ovim nastupom proslavit će deset godina na sceni, a publika će imat priliku uživat u Ivanovim šalama na temu muško – ženskih odnosa, života na Balkanu, političkim temama a kao svaki pravi komičar publici će dati i sarkastičan pogled na samog sebe.   