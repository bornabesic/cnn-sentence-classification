Victoria Beckham koja se, nakon što je njezin suprug David Beckham završio nogometnu karijeru intenzivno posvetila poslu modne kreatorice, nedavno je izbacila i liniju kozmetičkih proizvoda za žene. I to ne bi bilo ništa neobično da Victoria nije jednom britanskom tabloidu otkrila kako se i njezin suprug često koristi njezinim kozmetičkim preparatima. – David najviše voli uzeti moje kreme, no moram priznati kako mi to uopće ne smeta. Istina je da su to kozmetički proizvodi za žene, no moj suprug izgleda bolje i mlađe otkad ih upotrebljava – kazala je Victoria pomalo u šali. Dodala je i kako je za njezin poslovni uspjeh posljednjih godina David jedan od najzaslužnijih jer, otkad je otišao u nogometnu mirovinu, posvetio se čuvanju djece dok je ona na putu. Par ima četvero djece i, unatoč manjim trzavicama, njihov brak slovi kao jedan od najskladnijih u svijetu poznatih.      >> Obitelj Beckham je bogatija od kraljice >> Sve Beckhamove tetovaže: Povijest života ispisao je simbolima na svom tijelu 