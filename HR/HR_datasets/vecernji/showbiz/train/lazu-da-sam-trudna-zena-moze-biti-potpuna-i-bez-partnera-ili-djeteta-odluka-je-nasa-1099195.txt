Jennifer Aniston (47) napala je tabloide u kolumni za Huffington Post. Glumica je istaknula kako se takvi mediji natječu u novoj sportskoj disciplini zvanoj nagađanje, u kojoj nije bitno je li objavljena istina, nego je bitno biti prvi. "Po tko zna koji put moram demantirati da sam trudna. Suprug i ja se svakog dana borimo s paparazzima koji se svuda penju kako bi nas fotografirali. Onda objave fotografiju iz kuta iz kojeg izgleda kao da imam veći trbuh pa im je to odmah “dokaz” da sam trudna", napisala je glumica.  Simpatična Jennifer nadodala je da je način na koji je mediji prezentiraju odraz našeg viđenja žena općenito.  "Prošli mjesec posebice sam se uvjerila koliko definiramo vrijednosti žena na temelju braka ili statusa majke. Potpune smo sa i bez partnera ili djeteta. Sposobne smo odlučiti što je lijepo kad je riječ o našim tijelima. Ta odluka samo je naša." - smatra glumica. Svjesna načina rada tabloida, Jennifer vrijeđaju komentari gdje ispada manje vrijedna jer joj se tijelo mijenja.  "Možemo promijeniti samo našu svijest i reakcije na otrovne poruke koje mediji serviraju, a oblikuju nam viđenje nas samih", zaključuje Jennifer. >> Jennifer Aniston razotkrila supruga i zbog toga je pred rastavom braka 