U dvorcu Ribnik postaje sve napetije. Nova naredba kaštelana Ive ozbiljno je dotukla neke kandidate iz nižeg staleža. Bilo je grubih riječi, suza... Naime, kaštelan Ivo naredio je nižem staležu da im moraju kuhati svaka četiri sata što je razljutilo ponajviše Sanju, a rasplakalo Anu! "Grah se ne može skuhati tako brzo! Ne znam koja je frka oko gladi, pa šta su i oni u ono doba jeli tri puta dnevno!?", nervozno je vikala Sanja.  "Meni isto nije jasno. Tu se ubijamo ko' idioti i onda mi još netko ide s...', uplakano je vikala Ana dodajući da ne želi vidjeti nijednog od njih, aludirajući na viši klan.  Za to vrijeme u raskošnim odajama vlastele raspravljalo se o tome da ako kmetovi ne žele raditi, neće ni jesti! "Šta su bebe, svakih četiri sata se moraju dojiti, o čemu pričamo!?", rekla je Sanja. Eskalacija svađe Kad je došlo vrijeme ručka svađa je eskalirala. Kaštelan Ivo imao je primjedbe oko kuhanja graha, no Ana mu nije ostala dužna.  Ipak Ivo je prešao granicu kada joj je rekao da zašuti. "Šuti, sada ja pričam, a to što imaš neku školu, zabij je znaš gdje!', odbrusio joj je Ivo, na što je skočio i Ante rekavši mu da se ne može tako razgovarati.  "Mislim da sam primjereno reagirao, jer s obzirom na njihov koeficijent, da im kažeš normalno oni to neće prihvatiti, moram biti razina iznad njih", pokušao se opravdati Ivo.  Što je još imao reći za niži stalež, pogledajte u videu te ne propustite rasplet situacije, večeras u 19.15 sati na RTL-u!  