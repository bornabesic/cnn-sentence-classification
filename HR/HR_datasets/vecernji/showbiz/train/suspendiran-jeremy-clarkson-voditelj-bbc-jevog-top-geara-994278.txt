Popularni voditelj BBC-jeve emisije automobilske "Top Gear" Jeremy Clarkson ponovno se našao u problemima. Naime, kontroverzni voditelj zaradio je suspenziju nakon što se žestoko posvađao s jednim od producenata emisije. Vijest o suspenziji kratko je potvrdila njegova televizijska kuća navodeći kako nitko drugi osim Clarksona nije suspendiran. Njegova suspenzija trajat će sve dok istraga o sukobu ne bude okončana, a zbog toga je emisija koja je trebala biti emitirana sljedeće nedjelje skinuta s programa. Skidanje Top Geara s programa moglo bi ozbiljno naštetiti BBC-ju kojem je ovo jedna od najpopularnijih, ali i najgledanijih emisija.  Kontroverznom Jeremyju ovo nije prva interna BBC-jeva istraga. U svibnju prošle godine našao se u središtu skandala zbog niza rasističkih i uvredljivih izjava za koje se smatra da su naštetile ugledu emisije. >>Top Gear u Zagrebu: Sve što treba znati o majstorima oktana >>Top Gear i Jeremy Clarkson ponovno pod istragom 