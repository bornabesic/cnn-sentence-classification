Druga emisija Zvijezda donijela je pravi show u liku i djelu Danijela Bote. Čapljinski zabavljač, nekad česti sudionik emisija poput Red Carpet, poznat je u Hercegovini po svojim nastupima na kojima sve pršti od dobrog raspoloženja. No to očito nije dovoljno za pjevački show kao što su Zvijezde. Prvo je pokušao s pjesmom Mate Bulića "Pozdravi je ti", a zatim je pjevao i svoju autorsku pjesmu "Nisam ko drugi". Remi mu je kazala kako je donio pozitivu, a Massimo ustvrdio kako je "devastirao melodiju". – Boto, jesil' nešto smoto – komentirao je Tony Cetinski i dodao: "Nakon tvoje izvedbe osjećam se kao da me pregazio Mile s kombajnom." Boto je na kraju otpjevao i "Duge noge" Lepe Brene, a žiri mu je rekao kako mu je prava karijera u stand-up komediji. Iako je rekao kako će mnogi biti razočarani jer nije prošao, Boto je zadovoljan nastupom. – Nakon prolaska u Zagrebu medu tisućama ljudi moj nastup u Zvijezdama završava u Beogradu. Nedovoljno inspiriran za nastavkom natjecanja napravio sam show koji je nasmijao žiri, pokazao sam onoliko koliko sam želio. Nastavak nije bio moguć zbog mnogih gaža ugovorenih i snimanja nove pjesme. Vrijeme je da otkrijem naziv : "Hopa cupa". Cilj koji sam imao prije ulaska u show sam ostvario. Morao bih se osvrnuti na RTL TV s kojim svakodnevno komuniciram. Hvala im na svemu, na posebnom predstavljanju i mnogobrojnim medijima koje upućuju na mene – napisao je Boto na svome Facebook profilu.   