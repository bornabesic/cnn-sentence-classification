Mlada glumica Ariel Winter iz nagrađivane američke hit-serije "Moderna obitelj" oduzeta je majci Crystal Workman zbog fizičkog i emocionalnog zlostavljanja, piše TMZ. Optužbe da Crystal zlostavlja kćer (14) u javnost su izašle prošli mjesec, a da pobjegne od nasilne mame, Ariel je pomogla njena starija sestra Shanelle Gray koja je odmah predala zahtjev za skrbništvo nad mlađom sestrom. Winter se trenutačno nalazi pod privremenim sestrinim skrbništvom, a Crystal je dobila zabranu prilaska kćeri. TMZ također piše da je glumicu u djetinjstvu majci već oduzimala socijalna služba. Ariel, koja u "Modernoj obitelji" glumi superpametnu tinejdžericu Alex Dunphy, prvi se put na televiziji pojavila sa šest godina u reklami. 