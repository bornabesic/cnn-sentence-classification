Svoj status najbolje grupe u regiji Colonia je još jednom potvrdila osvojivši nagradu Oskar popularnosti, koji je pjevačici Indiri Levak uručen na svečanoj dodjeli u Banja Luci. Na jubilarnom, dvadesetom izdanju glazbene manifestacije Oskar popularnosti, grupa Colonia, koja iza sebe ima dvadesetogodišnji staž na glazbenoj sceni, pokazala je i dokazala kako kvaliteta i pozitivna glazbena priča može trajati i biti uspješna u kontinuitetu. Indira je svojim nastupom te večeri podigla atmosferu u dvorani do vrhunca i zahvalila se svim fanovima iz cijele regije koji prate njihov rad. - Banja Luka, hvala od srca, posebno me veseli što je nova mladost prigrlila Coloniju i pjevaju sa mnom u glas... srce mi je puno! Zbog toga se bavim glazbom, jer povezuje ljude svih generacija!  - izjavila je Indira Levak. Iako su već neko vrijeme u studiju gdje pripremaju kompilacijski album, Colonia nije smanjila tempo koncerata, a sudeći prema broju održanih u prva dva mjeseca 2017. godine i ovoj nagradi pred njima još jedna jako uspješna godina.        >>Indira se pohvalila novom frizurom pa iznenadila obožavatelje >>Indira Levak: Zaključali smo ljubav na zidu Julijine kuće 