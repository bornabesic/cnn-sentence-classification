Sinoć je na programu RTL-a završena još jedna epizoda popularnog showa ''X Factor Adria''! Tema večeri bila je Eurovizija, a finalisti su nas počastili sjajnim interpretacijama najvećih eurovizijskih hitova. Na spektakularnoj bini regionalnog showa vidjeli smo Tarika i Adnana, Milana Bukilića, Katarinu Ninu Simić, 9Control, Nikolu Marjanović, Jelenu Đurić, Davida Temelkova i Antonija Krištofića, dok će ostalih sedmero finalista nastupiti večeras od 21 sat.  Pojedini kandidati oduševili su žiri i publiku svojim moćnim glasovima, a bilo je i onih koji nisu dali svoj maksimum. Ipak, publika je dala posljednji sud. Finalisti s najmanjim brojem glasova bili su, prema mišljenju žirija potpuno nezasluženo, talentirani pjevač jedinstvenog glasa Nikola Marjanović iz Zagreba i šarmantni Crnogorac Milan Bukilić! Iz daljeg natjecanja je ispao Nikola Marjanović, koji se protiv Milana borio u ''pjesmi spasa'' i odlukom žirija izgubio. Nakon ispadanja njegova finalista, mentor Massimo nije krio razočarenje: – Izuzetno mi je žao što je Nikola ispao. On je sjajan izvođač i mislim da je večeras bilo mnogo lošijih kandidata od njega. Prije svih Nina koja večeras nije bila na razini ovog natjecanja. Ovo je dokaz kako nekada glas naroda nije mjerodavan! – zaključio je Massimo. Tridesetsedmogodišnji Nikola iskreno je rekao kako se osjeća: – Ja sam u ovom natjecanju bio zbog promocije i zato mi je krivo što sam ispao u ovoj fazi jer je reklama jača što si bliži finalu, odnosno, veći je interes medija. Zanimljivo je da sam se baš večeras prvi put potpuno opustio na sceni. Iako je Željko rekao da me je pogreška koju sam napravio u tekstu poremetila, bilo je potpuno suprotno, samo sam se nasmijao samom sebi i nastavio. Nastavit ću se baviti muzikom i neću biti skroman, smatram da sam jedan od najkvalitetnijih izvođača u cijeloj regiji. Ipak, svaki put netko ispadne i neću plakati zbog toga, pogotovo zato što sam bio svjestan da neću pobijediti, prije svega zbog godina. Idemo dalje, radujem se povratku kući i jedva čekam vidjeti i izljubiti svoju curu – rekao je Marjanović. U večerašnjoj epizodi ''X Factora'', koji je na RTL-u od 21 sat, kao posebna gošća nastupit će Lana Jurčević. >>Talentirani Nikola Marjanović ispao iz X Factora! >>X Factor Adria od nedjelje emitira dvije emisije uživo 