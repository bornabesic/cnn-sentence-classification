Hans Zimmer, vodeći skladatelj filmske glazbe danas, tvorac glazbe za neke od najvećih holivudskih blockbustera, još je jedna od slavnih osoba koja nije odoljela talentu i virtuoznosti Luke Šulića i Stjepana Hausera! Naime, na novi je album “The Classics”, uvrstio i skladbu “Mombasa” i to onu u izvedbi 2CELLOS! Tu je pjesmu slavni skladatelj napisao za film “Inception” iz 2010. godine. – Hans Zimmer nas je nazvao i pitao može li na album uvrstiti i našu izvedbu Mombase koju smo objavili na albumu “IN2ITION”. Jako cijenimo njegov rad pa nam je bilo posebno drago kad je i on rekao da mu se sviđaju naše izvedbe. Zaključili smo da bi bilo lijepo da jednom ostvarimo neku suradnju – rekao je Stjepan Hauser koji je s Lukom Šulićem i Londonskim simfonijskim orkestrom na albumu “Score” odsvirao i “Now We Are Free”, Zimmerovu pjesmu iz filma “Gladiator”. “Mombasa” se na “The Classics” albumu našla u probranom društvu poznatih filmskih tema iz hollywoodskih blockbustera (The Dark Knight Rises; Interstellar; Pirates of the Caribbean; Gladiator; Man of Steel; The Lion King; Inception…) koje je skladao Hans Zimmer. Čast da budu na prvom ovakvom izdanju koje objedinjuje autorove skladbe u izvedbi modernih i popularnih glazbenika, imali su, među ostalima, i pijanist Lang Lang, violinist Maxim Vengerov, dok se na albumu pojavljuje i vokal Leone Lewis. 2CELLOS već su krenuli na svjetsku turneju na kojoj promoviraju “Score”, aktualni i hvaljeni album s filmskom glazbom koji je protekloga tjedna bio #1 na Billboardovoj ljestvici klasičnih albuma! Večeras i sutra 2CELLOS nastupaju u Areni Stožice u Ljubljani, a koncerti su već tjednima rasprodani. Dana 2. srpnja nastupaju u pulskoj Areni. Popis pjesama – Hans Zimmer “The Classics” (Sony Classical/Menart): 1. Main Theme (From ‘The Dark Knight Rises’) feat. Lindsey Stirling 2. Main Theme (From ‘Pirates of the Caribbean’) feat. The Piano Guy 3. Gladiator Rhapsody (From ‘Gladiator’) feat. Lang Lang 4. Main Theme (From ‘Crimson Tide’) feat. Till Broenner Time (From ‘Inception’) feat. Tina Guo 5. This Land (From ‘The Lion King’) feat. Amy Dickson 6. Now We Are Free (From ‘Gladiator’) feat. Leona Lewis 7. Flight (From ‘Man of Steel’) feat. Lang Lang and Maxim Vengerov 8. Light (From ‘The Thin Red Line’) Maxim Vengerov 9. The Battle Scene (From ‘Gladiator’) feat. Khatia Buniatishvili 10. Mombasa (From ‘The Inception’) feat. 2CELLOS 11. The Docking Scene (From ‘Interstellar’) feat. Roger Sayer >>Pogledajte novi spot 2Cellosa u kojem kadrovi Dubrovnika oduzimaju dah