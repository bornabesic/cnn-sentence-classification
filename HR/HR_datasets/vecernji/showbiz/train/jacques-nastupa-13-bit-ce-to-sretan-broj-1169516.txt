Jacques Houdek večeras predstavlja Hrvatsku u finalu Eurosonga koje počinje u 21 sat. Jacques će nastupiti trinaesti i on vjeruje kako će za njega to biti sretan broj.  Atmosfera u hrvatskoj delegaciji u Kijevu je vesela i optimistična, a kladionice nas trenutno smještaju na osmo mjesto, piše HRT.  Jacques će pjesmu My friend izvesti s pet mladih glazbenika -  pratećim vokalima Edgarom Rupenom, Matijom Cvekom i Alenom Đurasom, violinistom Antunom Stašićen i violončelistom Emanuelom Pavonom. Njegov nastup moći ćete pratiti uživo na Prvom programu HRT-a od 21 sat.  Na završnici Eurosonga nastupit će 26 zemalja, a u finalnoj večeri glasuju 42 zemlje sudionice.  Ovo je redoslijed nastupanja zemalja:  1. Izrael 2. Poljska 3. Bjelorusija 4. Austrija 5. Armenija 6. Nizozemska 7. Moldavija 8. Mađarska 9. Italija 10. Danska 11. Portugal 12. Azerbajđan 13. Hrvatska 14. Australija 15. Grčka 16. Španjolska 17. Norveška 18. Ujedinjeno kraljevstvo 19. Cipar 20. Rumunjska 21. Njemačka 22. Ukrajina 23. Belgija 24. Švedska 25. Bugarska 26. Francuska 