Donald Trump nije ni preuzeo dužnost američkog predsjednika, a već su počeli pozivi i molbe za posao. Posljednja u nizu je njegova bivša supruga Ivana Trump (67), koja je rekla kako bi upravo ona idealna za poziciju veleposlanice SAD-a u njenoj rodnoj Češkoj. Bivša manekenka i spisateljica Ivana i Donald razveli su se 1992. nakon što su punili tabloide svojim svađama, no sad su u korektnim odnosima. - Prilično  sam poznata u cijelom svijetu, ne samo u rodnoj Češkoj. Napisala sam tri knjige koje su izašle u 40 zemalja i prevedene su na 25 jezika - kazala je Ivana za NY Post i dodala kako je uvjerena da se njen bivši suprug neće tek tako lako odreći svog luksuza u Trump Toweru u New Yorku, premda će se morati preseliti u Bijelu kuću. Također, ona je uvjerena da Donald neće koristiti dosadašnji predsjednički avion Air Force One, nego će i dalje letjeti u svom 100 milijuna dolara vrijednom Boeingu 757. Donald je poput dobrog francuskog vina - Donald je poput dobrog francuskog vina. Ne voli puno putovati ni seliti se. Proteklih 18 mjeseci je putovao više nego ikad dosad u svom životu. Njemu neće biti problem raditi cijeli dan jer je to navikao. Spava samo tri sata dnevno - otkrila je Ivana. Trumpova prva supruga rekla je kako podržava njegovu politiku, pogotovo dio o deportaciji ilegalnih imigranata. - Imigranti su nam potrebni, ali sve dok su tu legalno, govore jezik i plaćaju porez. S druge strane, imate Meksikanku koja preskoči zid visok metar i pol, rodi u američkoj bolnici i dijete joj automatski postane Amerikanac. Tko će platiti troškove njenog boravka u rodilištu i troškove hrane i odjeće za bebu? Mi, Amerikanci koji redovito plaćamo porez. To treba prestati - kazala je Ivana Trump. >>Jahta na kojoj plovi Ivanka Trump ima 82 sobe i teren za košarku 