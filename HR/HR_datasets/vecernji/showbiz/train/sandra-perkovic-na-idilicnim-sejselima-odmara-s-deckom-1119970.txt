Ova godina za Sandru Perković bila je ostvarenje snova. Nakon što je osvojila olimpijsko zlato u Riju, Sandra je slavila u Dijamantnoj ligi bez poraza, a pobjedu je odnijela i na nedavno održanom Hanžekovićevom memorijalu u Zagrebu. Za ovako uspješan sportski niz Sandra je sebe i dečka, a ujedno i trenera Edisa Elkasevića, nagradila romantičnim odmorom na egzotičnim Sejšelima.  Da zbilja uživaju na jednom od najljepših otočja u Indijskom oceanu, svjedoče i fotografije koje Sandra objavljuje na društvenoj mreži Instagram.  – Život se ne mjeri brojem udisaja koje napravimo za vrijeme života, već brojem trenutaka koji nas ostavljaju bez daha – napisala je Sandra uz jednu od fotografija s odmora.  