 David Duchovny želi se vratiti u školske klupe kako bi doktorirao komparativnu književnost. Zvijezda serije "Kalifornikacija", koji ima 11-godišnju kći Madelaine i sedmogodišnjeg sina Kyda sa suprugom Teom Leoni, priznao je kako se boji da nikada neće doktorirati zbog silnih glumačkih obveza. - Želio bih silno završiti taj doktorat, ali znam da to neću nikada uspjeti niti ću ikad biti profesor čak i ako uspijem ostvariti svoj naum - rekao je 49-godišnji glumac. Zato se odlučio posvetiti pisanju scenarija za film i barem tako ostati u doticaju sa svojim prvim pozivom. - Ove zime sam dovršio jedan scenarij no nisam siguran je li dovoljno dobar da ga stavim na filmsko platno, ali definitivno će to biti jedan dobar roman pa ako se nekome svidi, neka ga ekranizira - kaže Duchovny. 