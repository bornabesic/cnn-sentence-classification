Pjevačica Pamela Ramljak prije mjesec dana postala je mama malog Antuna, a za portal Scena.hr, otkrila je kako se osjećala nakon poroda. -  Kad sam svoju bebicu nakon poroda privinula uz sebe, izljubila sam ga, on se smirio, a ja sam se rasplakala od sreće. Biti majka i roditelj je čudesno – kazala je lijepa pjevačica i dodala kako uživa u svakom danu majčinstva. - Antun je zaista divna beba. Glavna je maza u obitelji. Puno jede i spava i jako lijepo napreduje. Uhvatili smo dobar ritam. Dojim ga jer ništa ne može zamijeniti majčino mlijeko. I drago mi je da nisam odustala od dojenja jer je u početku zaista to bilo bolno - otkrila je Pamela. Pjevačici nakon poroda puno pomaže i suprug Mladen Salajster, s kojim je u braku od 2013., ali i njeni roditelji. >>Pamela Ramljak rodila malog Antuna! 