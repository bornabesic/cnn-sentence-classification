Ruska pjevačica Julija Samojlova otpjevala je svoju eurovizijsku pjesmu "Flame is burning" na Krimu u povodu obilježavanja sovjetske pobjede nad nacističkom Njemačkom, prkoseći zabrani Ukrajine da sudjeluje u natjecanju za europsku pjesmu godine.   Ukrajina je priopćila da Samojlova ne može sudjelovati na eurovizijskom finalu u Kijevu koji je počeo u utorak jer je nastupala na Krimu 2015., nakon ruske aneksije tog poluotoka. Samjolova je u utorak nastupala pred oduševljenom publikom u lučkom gradu Sevastopolju, gdje je usidrena ruska Crnomorska flota. "Ta Eurovizija nije glazbeno natjecanje niti natjecanje pjevača. To je natjecanje političara i mi ne volimo takvo natjecanje", kazala je gledateljica Ljudmila Dobrovolskaja. Moskva je optužila Ukrajinu za diskriminaciju Samojlove i za kršenje pravila natjecanja.   