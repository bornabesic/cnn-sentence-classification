Otkako se njezina obitelj morala suočiti s bolnom činjenicom da joj suprug boluje od raka pluća, pjevačica Tatjana Matejaš Tajči na svom Facebooku pokušava ljude osvijestiti koliko je važna briga o zdravlju.  Prije nekoliko dana i sama je obavila mamografski pregled i potom je na napisala dugu objavu u kojoj se osvrnula na prehranu i njezin utjecaj na zdravlje te je upozorila žene na važnost redovitog odlaska na mamografiju. Dodala je kako je slušala i jednog znanstvenika koji je upozorio Amerikance da moraju promijeniti način prehrane jer je to najbolji način da zaštite svoje zdravlje i Tajči se slaže s tom tvrdnjom.  – Slušala sam na radiju govor jednog stručnjaka, koji je upozorio da je prevencija raka i rano otkrivanje raka u našim rukama, a ne u rukama znanosti. Sami moramo unijeti drastične promjene u naš način života pogotovo kada je riječ o prehrani jer je američka prehrambena industrija zaista loša. Ono što ovdje prolazi kao hrana naše bake, a ni bilo koja osoba kojoj je stalo do zdravlja, ne bi nikada pojela. Kada putujem Amerikom uvijek se iznova šokiram koliko nam je malo zdrave hrane dostupno. Naše tijelo treba pravu hranu, a ne modificiranu. Nažalost, postoje oni oblici raka koji se ne mogu izbjeći, neki se ne mogu otkriti rano, ali za one koje možemo učiniti nešto, onda to i moramo – objavila je Tajči u postu na Facebooku.    >>Tajči: Konačno smo dobili dobre vijesti >>Najteži dani Tatjane Cameron Tajči: Suprugu se rak proširio i trpi strahovite boli​ 