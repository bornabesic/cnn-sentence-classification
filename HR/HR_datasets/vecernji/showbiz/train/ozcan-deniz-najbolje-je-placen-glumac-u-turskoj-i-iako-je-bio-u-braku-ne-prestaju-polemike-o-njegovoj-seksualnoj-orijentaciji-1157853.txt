Turski glumac Özcan Deniz, kojeg gledamo u hit-seriji “Sudbina”, markantnim je izgledom zarobio srca hrvatskih gledateljica. Malo tko zna da se 44-godišnji zavodnik, kojeg smo imali priliku gledati i u seriji “Crna ruža”, za slavu skinuo potpuno gol jer se nije smatrao dovoljno dobrim glumcem koji će gledatelje osvojiti talentom. Upravo zbog obnažene scene postao je jedan od najpoželjnijih muškaraca. Već s devet godina počeo je zarađivati od glazbe, a dosad je objavio 11 albuma, od kojih je posljednji snimio 2012. godine, nakon čega se odlučio posvetiti glumačkoj i redateljskoj karijeri. Vrata sapunica otvorila mu je uloga Serhata u povijesnoj seriji “Bilo jednom u Otomanskom Carstvu” koja prati priče iz doba vladavine sultana Ahmeda III., a danas ga smatraju jednom od najbolje plaćenih zvijezda u Turskoj. Dugo se šuška o njegovoj seksualnoj orijentaciji unatoč tome što je iza njega brak s glumicom Handan Deniz. Nakon razvoda dugo je uživao u avanturama za jednu noć, a danas mu je, kaže, takvih odnosa dosta i pravu ljubav spreman je zgrabiti poput hobotnice. – Moja prva ljubav bila je plesačica koja je radila u noćnom klubu. Njezino se ime doznalo puno godina nakon što se sve dogodilo i počele su besmislene priče o svemu. Ogadila su mi se sjećanja koja su mi dotad bila lijepa. U odnosima sa ženama tipičan sam horoskopski Bik. Dodir mi je jako važan. Mogu održati vezu na daljinu, ali trenutak u kojem se ostvari ljubavna kemija između mene i neke osobe nezamisliva je ljubavna moć. Sada sam posve izbacio avanture za jednu noć. Uveo sam posve drugu dimenziju u svoje odnose. Ljubav je pitanje kemije. Kad se dogodi, znam da ću je zgrabiti poput hobotnice, prihvatit ću je, znam to, ali samo Bog zna gdje i kada će se dogoditi. Želim naći nekoga tko mi odgovara, da to bude netko tko ima vjeru. Ne govorim samo u smislu religioznosti nego mislim na vjeru u obitelj, posao, ljubav i budućnost. Postoje ljudi bez vjere, oni koji žive u osjećaju ništavila. Sve sam odrađivao s vrhunskim užitkom. Sada se samo ponavljam. Želim naći nešto novo. U potrazi sam za novim uzbuđenjima i užicima. Možda zbog toga želim imati obitelj. Ne znam kako je to. Ne znam je li dobro, loše, problematično ili sjajno. Ali znam da želim pokušati – kaže Deniz koji iza sebe ima desetogodišnji brak s Handan Deniz, a o bivšoj supruzi i dalje ima samo riječi hvale. – Handan je izvrsna glumica i bila je partnerica s kojom sam se najbolje slagao. Nas smo dvoje proveli mnoge godine zajedno, bila mi je prava potpora, kao i ja njoj. Jednostavno, naš je život krenuo u različitim smjerovima, no unatoč tome, i dalje je iznimno cijenim – kaže glumac koji se osvrnuo i na glasine da je homoseksualac. – Svaki put kada bih pokušao odgovoriti na to pitanje ta bi se tema napuhala do suludih razmjera. Je li takvo što moguće dokazati? To su prazne priče. Osim toga, riječ je o osjetljivoj temi koja je kao medalja s dvije strane. Trebao bih odgovoriti na način koji neće uvrijediti gay zajednicu, a da pritom ne zapadnem u mačističke priče. Evo, da zadovoljim sve, mogu samo reći da nisam homoseksualac – tvrdi Deniz koji se okušao i kao redatelj i scenarist, no glazba mu je i dalja visoko na ljestvici prioriteta.  – Za mene govore da sam zaboravio na glazbu. Ta me kritika dosta pogađa. Glazba je moj svijet, ona je nešto što me čini kakvim jesam i koju živim u punoj brzini. Ali istina je, zahvaljujući filmu postao sam prepoznatljivo ime – priznaje te otkriva što ga najviše plaši u životu: – Zastoj. Nemogućnost da nastavim misliti, raditi i živjeti. Ostati zaglavljen. >>Sjećate li se Rose iz Divlje ruže? Ovako izgleda danas >>Preminula jedna od najvećih zvijezda meksičkih sapunica 