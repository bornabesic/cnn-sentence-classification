Glumac Charlie Sheen svojim ponašanjem često skandalizira javnost. Posljednji u nizu njegovih ispada zabilježen je na Twitteru. Dok svijet jedva čeka da kobna 2016. godina, koja je odnijela puno poznatih glumaca i glazbenika, čim prije prođe, Sheen navija da još netko umre. Dodao i srednji prst U posljednjem je tweetu tako napisao: "Dragi Bože, Trump idući, molim", a uz to je objavio i emoji srednjeg prsta, čime je dodatno dao do znanja što misli o američkom predsjedniku. Objava je neke od njegovih pratitelja nasmijala, no bilo je puno više onih koji su mu to zamjerili i poručili kako se može ne slagati s njegovom politikom, no da ne može nikome željeti smrt. Sheenova skandalozna objava mogla bi mu na kraju godine na vrata dovesti i tajnu službu ako se njegova želja shvati ozbiljno.   >>Charlie Sheen i dalje tulumari u svom stilu: 'Uzeo nekoliko tableta i zalio ih votkom' 