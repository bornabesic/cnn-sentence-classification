Nakon četiri mjeseca ponovne borbe s porocima, reper Marin Ivanović Stoka izašao je iz komune u Ivancu. Vrijeme koje je proveo od ulaska do svojeg izliječenja, iskoristio je za pisanje novih pjesama. Za nove albume tamo je navodno, pripremio oko 50 novih hitova. Njegova borba s drogom traje već dulje vrijeme, a o svojoj ovisnosti Stoka je i sam javno progovorio te napisao i knjigu. Naime prošle godine za Božić Marin i njegova mama Vesna u “Narko dnevniku zvijezde repatice” opisali su što su sve prolazili u mučnom periodu od početka njegove ovisnosti pa sve do 2007. kad je prvi put krenuo u komunu. Što je od novih iskustava stekao u posljednja četiri mjeseca Marin Ivanović još uvijek ne želi podijeiti s javnošću. Iako njegovi prijatelji ne skrivaju sreću što je ponovno s njima, Stoka je danas bio nedostupan za komentare. 