Ovo ljeto u Londonu u velikoj tajnosti glumac Tom Cruise konačno se susreo s kćeri Suri, javlja DailyMail. Susret je organizirala i realizirala Tomova sestra Lee Anne i to u Londonu gdje je glumac s kćeri proveo pet dana i ondje su proslavili i Surin deseti rođendan. Društvo su im u tih pet dana bili samo Tomovi tjelohranitelji i Surina dadilja, a glumac je poduzeo sve da izbjegnu paparazze i medije. Tom i Suri su posljednji put zajedno fotografirani u javnosti 2012. godine. a otkako su se Tom i Katie Holmes rastali, malena je ostala živjeti s mamom u Los Angelesu dok Tom uglavnom živi u New Yorku.  Par nije ostao u prijateljskim odnosima nakon razvoda jer je Tom inzistirao da se Suri odgaja u duhu koji propovijeda scijentologija dok se Kate tome opirala i zbog toga ga je i napustila. Katie je trenutačno u vezi s Tomovim prijateljem Jamieom Foxxom, a i Tom je navodno ponovno zaljubljen i to u jednu tajnovitu damu iz Engleske.  