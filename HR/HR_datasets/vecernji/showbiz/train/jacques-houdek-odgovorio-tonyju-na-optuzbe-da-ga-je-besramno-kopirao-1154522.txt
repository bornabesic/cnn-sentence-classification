Nakon što je objavljena pjesma "My friend" s kojom će nas Jacques Houdek u svibnju predstavljati na Eurosongu njegov kolega Tony Cetinski je izjavio kako ga je Jacques besramno kopirao. - Jacques je izuzetan vokalist koji je pažljivo slušao moju izvedbu ‘Caruso’ i  pokupio taj  šok moment mijenjanja tehnike pjevanja iz opernog u pop boju glasa. Navikao sam da me se kopira. Neka mu je sa srećom - izjavio je Tony za Story. Houdek je danas dao intervju za In Magazin Nove TV u kojem se osvrnuo na Tonyjevu izjavu. - Evo ne mogu ne spomenuti Tonyja Cetinskog. Ja zaista nemam nikakav problem. Ja sam bio Tonyjev fan, dok je on počinjao ja sam ga odmah zavolio, i njega i njegove pjesme, to sam mu odmah i rekao! Ne mogu se referirati na to što je on je rekao jer mi je nezahvalno, teško i bez veze - poručio je Jacques. Rekao je i kako su mu inspiracija za ovu pjesmu bili ljudi koji su unatoč svom hendikepu postigli  značajne uspjehe, ali i da je na neki način i on sam bio inspiracija za pjesmu. - Da budem savršeno iskren, ja nisam netko tko je  tipična zvijezda. Ja sam netko tko je uvijek imao problema s težinom i kad sam imao 19 godina, kad sam kretao sa svojom karijerom  naravno da sam jako razmišljao o tome, bio sam strašno svjestan tog svog problema i bez da sam ja bio svjestan, drugi su mi ga osvješćivali na svakodnevnoj bazi, da je to jedan užasno veliki problem koji ja moram riješiti prije nego što se odlučim na pjevanje - kazao je pjevač. >>Toni Cetinski: Jacques me besramno kopirao >>Poslušajte pjesmu s kojom Jacques ide na Eurosong i za koju kaže da je pjesma njegovog života 