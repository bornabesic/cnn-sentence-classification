Godinama je bila njegova muza, a sada je njegova ljubav. Quentin Tarantino i Uma Thurman u svježoj su ljubavnoj vezi, piše US Weekly. Njihova ljubav bila je očita i tijekom ovogodišnjeg Festivala u Cannesu, gdje su čak dijelili i vilu. Na crvenom tepihu ponašali su se prisno, no to nikog nije začudilo budući da su suradnici i prijatelji već više od 20 godina. – Imali su nešto, a sada su se ponovno spojili. On nju voli godinama. Uvijek je među njima bilo privlačnosti, izjavio je izvor blizak paru. Prije deset godina, Uma je u intervjuu izjavila kako su Quentin i ona jako različite osobe, no nekako funkcioniraju sjajno. Njihova snažna veza opstala je tijekom svih ovih godina. Tijekom njih Uma je bila u braku s kolegom Ethanom Hawkeom, od kojeg se 2004. razvela. Tri godine poslije zaručila se za poduzetnika Arpada Bussona, no njihova je veza prekinuta prošlog mjeseca. Vrlo brzo pronašla je ljubav u ovom sjajnom redatelju. >>Možete li vjerovati da Pulp Fiction ima već 20 godina? A Uma je i dalje bomba 