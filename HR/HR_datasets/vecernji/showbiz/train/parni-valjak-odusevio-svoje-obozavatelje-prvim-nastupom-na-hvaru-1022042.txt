Da pale i žare hrvatskom scenom, pokazali su zagrebački rockeri Parni valjak na live acoustic koncertu koji je prvi put održan u Hvaru u petak, 28. kolovoza 2015. Predivan ljetni ugođaj i vesela atmosfera obojili su nastup "Parnog valjka" u sklopu proslave 40 godina njihove karijere. Jedan od najpopularnijih rock-sastava raspjevao je i rasplesao domaću i stranu publiku koji nisu htjeli da koncert završi. Gotovo tisuću obožavatelja uživalo je u hitovima "Parnog valjka" poput "Jesen u meni", "U ljubav vjerujem" i "Lutke za bal" u prekrasnom prostoru hvarske Venerande. Svojom uigranošću i vrhunskom izvedbom, Parni valjak pokazali su još jednom kako zvuče najbolji. Parni valjak jedan je od najvećih, odnosno najpopularnijih zagrebačkih rock sastava. Osnovan je 29. studenog 1975., a na sceni je do danas ostavio veliki trag. Grupa je nastala razilaženjem Grupe 220. Ova je grupa jedna od predvodnica čitavog vala rock i pop-rock grupa na ovim prostorima. Posljednji album "Nema predaje" objavili su prije dvije godine u luksuznom limitiranom izdanju, standardnom izdanju te na dvostrukom LP-u. Nedavno je Parni Valjak dobio još jedno veliko priznanje, nagradu Grada Zagreba za najviše zasluge u promicanju društvenog života u gradu >>Nakon 14 godina Parni valjak stiže u Šibenik! >>Parni Valjak oduševljava novim singlom 'Samo ti'. Poslušajte! 