Glumica Kate Hudson (38) sinoć se prvi put u javnosti pojavila u pratnji novog dečka, glazbenika  Dannya Fujikawe. Fujikawa je vokal i gitarist u grupi Chief, a mediji su o njegovoj vezi s Hudson počeli pisati početkom ove godine. No,  potvrde o tome nije bilo do njihovog zajedničkog dolaska na premijeru filma "Snatched" u Los Angelesu. Kate je došla kako bi dala podršku mami Goldie Hawn i prijateljici Amy Schumer, koje glume u filmu. S dečkom se čak i modno uskladila, a da je jako zaljubljena pokazala je tako i što se nekoliko puta poljubila s Dannyjem. 