Proslavila se ulogama u filmovima "Isijavanje" i "Popaj", a danas 67-godišnjoj glumici Shelley Duvall od tog uspjeha i novca koje je zaradila nije ostalo ništa. Novinari Radar Onlinea proveli su jedan dan s nekad uspješnom hollywoodskom glumicom koja se osim s novčanim problemima bori i sa psihičkom bolesti. – Ne želim ići u bolnicu, tamo se osjećam kao u zatvoru. U tim ustanovama ne drže vas zavezane, ali isto tako ne možete pobjeći. Provela sam ondje jednu noć, moja mama me tamo smjestila – rekla je glumica novinarima dok je sjedila u svom automobilu i pušila cigaretu jednu za drugom.  Požalila se kako joj se nitko od prijatelja glumaca ne javlja i ne nudi joj pomoć, a ona mora živjeti od socijalne pomoći.  Prije nekoliko mjeseci bila je gošća dr. Phila, gdje je izgovorila niz teorija urote i zavjere i tvrdila da je Robin Williams još uvijek živ.  