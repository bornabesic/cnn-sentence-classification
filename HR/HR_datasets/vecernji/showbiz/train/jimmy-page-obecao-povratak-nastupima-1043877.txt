Jimmy Page najavio je povratak nastupima sljedeće godine. Spomenuo je i novi bend,  koncipiran drugačije u odnosu na veliki Led Zeppelin. 'Želim imati puno materijala iz različitih područja' - rekao je engleski glazbenik. Novi album i turneja prethodno nisu pripremani jer je bio zauzet remasteriranjem i reizdavanjem Led Zeppelinovih materijala.  Prije nego li se poveselite, Page je slične izjave imao i prijašnjih godina. U svibnju 2014. rekao je da je stiglo vrijeme za okupiti glazbenike i krenuti svirati. Međutim, zbog ostalih poslovnih angažmana te želje stavljene su na čekanje. Usprkos tome, tvrdi da se njegova strast i želja prema glazbi ne umanjuju. Sada je jednostavno bolje razdoblje za ostvarivanje tih ideja. 'Volim svirati uživo. Ima toliko različitih aspekata koje poznajem - akustično, električno, eksperimentalno sviranje. Trenutno se koncentriram na gitaru. Tako da mogu bolje odlučiti u  kojem smjeru ću ići.' - rekao je u intervjuu za Classic Rock.  Povratak na scenu očekivan je unutar novog benda ili kao samostalni izvođač. Plodovima truda nadamo se uskoro.  