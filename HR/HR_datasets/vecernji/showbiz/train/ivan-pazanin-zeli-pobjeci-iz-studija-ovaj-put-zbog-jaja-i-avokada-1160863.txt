Kandidate večeras očekuje najteži zadatak - kuhanje prema vlastitom receptu! Povijest je pokazala da su upravo onda kada kandidati žiriju mogu pripremiti što god žele i kuhati prema vlastitom receptu, ocjene najlošije. Natjecatelji se uvijek poskliznu na vlastite ideje, iako vrlo optimistično krenu u njihovu realizaciju. Baš poput Ozane i Katarine koje će večeras žiriju poslužiti "avojaje": „Avokado se prereže na dva dijela, izvadi se koštica i unutra stavi jaje koje je bilo svugdje, osim u jajetu“, kazala je Ozana, a Pažanin je u obilazak njihove radne jedinice za svaki slučaj poveo i brazilskog chefa Dorinha. „Molim vas objasnit će mi što radite da ne pobjegnem iz studija“, kazao je Pažanin. Kandidati će imati će točno 60 minuta da pred žiri iznesu toplo predjelo i glavno jelo. Tjedan je odlično počeo za Arsena i Željana koji su jučerašnji dan završili s visokih 26 bodova, a hoće li uspjeh ponoviti i večeras i kako će žiri ocjeniti Ozanino i Katarinino "avojaje", doznat ćete večeras u 21:15 na RTL-u!   >>Špiček javno obavijestio roditelje da je postao vegetarijanac >>Veliki preokret u kuhinji RTL-ova showa, jedan natjecatelj sve je šokirao ovom odlukom​ 