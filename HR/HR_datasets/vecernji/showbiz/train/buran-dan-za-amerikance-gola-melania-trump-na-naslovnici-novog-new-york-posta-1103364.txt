Nedjeljna provokativna naslovnica američkog New York Posta uzburkala je američku javnost zbog fotografije gole Melanije Trump (46) snimljene 1995. za francuski časopis za muškarce. Supruga Donalda Trumpa i potencijalna prva dama Amerike prije dvadeset godina fotografirana je u izazovnom izdanju uz bok skandinavskog modela Emme Eriksson. Snimanje se odvijalo na Manhattanu, a tada 25-godišnja Melania Knauss bavila se modelingom pod imenom Melania K. "Uvijek sam volio vidjeti žene zajedno. Ovdje je riječ o umjetnosti, a ne pornografiji. Šokira me pornografska industrija jer uništava emociju i suštinu čistoće i jednostavnosti", rekao je modni fotograf Jarl Ale de Basseville koji ih je snimio. Tri godine nakon snimanja fotografija, mlada Melania upoznaje svojeg budućeg supruga Trumpa. Vrlo je vjerojatno da su naslovnice New York Posta čista provokacija te da američki mediji ovim potezom žele naštetiti republikanskom predsjedničkom kandidatu Donaldu Trumpu. Predsjednička utrka u SAD-a tako zaista nalikuje na pravi show business, uz odane sljedbenike i okorjele protivnike političara. >> Nezgoda predsjedničkog kandidata: Trump se zaglavio u dizalu, spašen uz pomoć ljestava 