Đorđe i Olivera Balašević proslavili su jučer 36. godišnjicu braka, a tim povodom njegova supruga je na službenom Facebooku pjevača objavila crticu o tome kako se sve odigralo na dan njihova vjenčanja prije 36 godina. Par je kasnio na vlastito vjenčanje i tada su već imali kćer Jelenu. Olivera je htjela nositi bijelu vjenčanicu jer je htjela da njena kći jednog dana kad odraste ima lijepe fotografije s vjenčanja svojih roditelja. Međutim, Đorđe nije pratio njen modni stil i on je na vjenčanje došao u tenisicama i trapericama.  Kumove su doveli na prevaru na svadbu i rekli su im kako ih trebaju zbog snimanja neke emisije. Olivera priznaje da je imala tremu, a Balašević je u svom stilu cijelo vrijeme pričao viceve.    