Pippa Middleton, mlađa sestra Kate, britanske vojvotkinje od Cambridgea, udala se u subotu u malom mjestu u Engleskoj okružena britanskim plemstvom i slavnim osobama među kojima kamere nisu zabilježile i djevojku princa Harryija američku glumicu Meghan Markle. Trogodišnji princ George, treći u liniji naslijeđivanja britanskog prijestolja nakon djeda Charlesa i oca Williama pratio je zajedno sa sestrom Charlotte mladenku do oltara. Middleton (33) udala se za financijaša Jamesa Matthewsa odjevena u dugu bijelu čipkastu vjenčanicu s izrezom u obliku srca na leđima. Stigla je u crkvu u pratnji oca u oldtimeru mašući okupljenima pred crkvom sv. Marka u Englefieldu, 80-ak kilometara od Londona. Princ William došetao se do crkve u pratnji mlađeg brata Harryija a na vjenčanju je bio i teniski šampion Roger Federer. Pippa Middleton na sebe je skrenula pažnju kada je kao djeveruša na vjenčanju sestre za princa Williama 2011. bila odjevena u pripijenu bijelu haljinu.