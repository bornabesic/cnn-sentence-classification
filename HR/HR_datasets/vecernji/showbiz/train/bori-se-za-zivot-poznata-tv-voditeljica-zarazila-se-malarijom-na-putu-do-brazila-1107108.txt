Poznata voditeljica Charlie Webster nalazi se u induciranoj komi i na aparatima nakon što se putujući biciklom na Olimpijske igre zarazila malarijom. Ona je biciklom putovala od Londona do Rio de Janeira, a 6. kolovoza počela je osjećati slabost. Prvo se posumnjalo na dehidraciju zbog naporne vožnje bicikla, no kasnije joj je dijagnosticirana teška bakterijska infekcija uzrokovana malarijom. – Šest tjedana na cesti dovodi do ovoga. Teška dehidracija i infekcija. Ovo mi nije jedan od najboljih dana – napisala je Webster nedavno na Twitteru. – Charlie se trenutačno bori za život, svi su izbezumljeni – kazao je jedan prijatelj za The Sun, prenosi Mirror. Dodao je kako treba biti pozitivan te da je ona vrlo jaka osoba. – Liječnici su identificirali vrlo rijedak soj malarije – objasnio je prijatelj dodajući da se bolnica iz Ria surađuje s Londonskom školom za tropsku medicinu. Putujući kroz Francusku, Španjolsku i Portugal nakon čega je zrakoplovom prebačena u Brazil, Webster je prošla gotovo 5000 kilometara u humanitarnoj vožnji koja je počela u Londonu.  Iako je poznata po kao voditeljica, ona je strastvena sportašica i aktivistica protiv zlostavljanja u obitelji. Svojim je djelovanjem skupila tisuće funti za humanitarne svrhe. >> Brazil se više ne može sam boriti s opasnim virusom Zika 