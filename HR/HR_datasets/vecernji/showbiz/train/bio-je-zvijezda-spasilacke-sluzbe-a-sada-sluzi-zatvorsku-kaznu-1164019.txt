Svi koji su sredinom 90-ih gledali seriju "Spasilačka služba" sjećaju se i Jeremyja Jacksona koji je u seriji glumio Hobiea Buchannona, sina glavnog lika Mitcha Buchannona (David Hasselhoff). Zahvaljujući seriji stekao je slavu i tada  je uživao veliku popularnost kod tinejdžerica koje su samo zbog njega pratile seriju. Nažalost, život u svijetu slavnih Jacksonu je bio preveliki teret i nije uspio održati imidž simpatičnog dečka kojeg je glumio u seriji.   Nedavno je ovaj 36-godišnjak osuđen na 270 dana zatvora jer je prije dvije godine nožem ubo jednu ženu dok su se svađali. Ovo nije prvi put da Jackson ima problema sa zakonom. U jednom intervjuu priznao je kako mu je "Spasilačka služba" u kojoj je počeo glumiti kao desetogodišnjak, donijela milijunski iznos na računu. - Pušio sam travu svaki dan i uzimao sam kokain, ecstasy i speed i nisam znao kako prestati - rekao je. Zbog uzimanja i posjedovanja droge kao 19-godišnjaka ga je privela i policija i tada je u završio 90 dana u zatvoru.  - Slava me obuzela, drogirao sam se, provodio, uživao u seksu sa zgodnim ženama i ništa drugo mi nije trebalo - rekao je prije nekoliko godina. Kasnije je pokušao oživjeti svoju glumačku karijeru i počeo je raditi na sebi i vježbati, što ga je dovelo do nove ovisnosti. - Htio sam biti kao Sylvester Stallone i odjednom sam počeo trošiti velike svote novaca na steroide i to je postala moja nova ovisnost - priznao je. Prije dvije godine sudjelovao je u Celebrity  Big Brotheru iz kojeg je ubrzo izbačen zbog neprimjerenog i nasilnog ponašanja, a nedugo nakon toga sudjelovao je u svađi koja je završila tako da je nožem ubo ženu s kojom se svađao.    #TBT A post shared by Jeremy Jackson (@jeremyjacksonfitness) on Feb 2, 2017 at 1:32pm PST     >>Pamela Anderson stalno posjećuje ekvadorsku ambasadu, a razlog je – ljubav >>Sjećate li se serije "Baywatch" – Evo što danas rade Mitch, C.J., Leni... 