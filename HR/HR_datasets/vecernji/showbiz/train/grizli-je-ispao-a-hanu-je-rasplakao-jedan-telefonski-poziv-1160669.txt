U večerašnjoj epizodi 'Život na vagi' Crveni tim morao je izbaciti nekoga iz kuće, odlučili su se da iz showa ispada Davor Bolšec zvani Grizli. Katarina je glasala za Davora zbog ozljede koljena, Vedran i Ante također, navodeći da se najmanje trudio. Davor je pak, glasao da ispadne Ante. 'Ante je tvrdoglav, mlad i nismo kliknuli na prvu. Neće slušati starije, pa mi je to zapelo za oko', rekao je Grizli. Neven je također odlučio izbaciti Davora kao i Hana. 'Mislim da bi vani bio sretniji uz podršku svojih voljenih i liječnika. Mislim da bi više napredovao vani nego ovdje', komentirala je Hana. Krolo, Vlatka, Mirjana su također glasali za Davora. 'Naučio sam se hraniti na neki drugačiji način, a to me ponukalo kako kuhati na drugačiji način. Najviše će mi faliti Neno, ali i Plavi tim, oni su mi jako dragi', rekao je Davor prije nego je napustio show. Damiru najviše nedostaje Grizli u kući, dok su drugi komentirali da im nije bilo jako teško zbog njegovog odlaska budući da se spakirao dva dana prije eliminacija. 'Da li se ja trebam derati sad ili vam je sve jasno. Mene interesirate vi, da steknete navike, da skinete kile i krenete dalje uzdignute glave. Danas kreće trening, ovo je bila uvertira, uvertira u pakao koji vas čeka, u pakao u borbu protiv kila!', održao je Mario motivacijski govor svojim kandidatima prije treninga. 'Ti si skinula preko četiri i pol kile u 12 dana, a ti si osoba s disfunkcijom štitnjače i mislim da bi trebala biti uzor svim ljudima sa sličnim problemom. Svaka čast i samo tako dalje!', motivirala je Sanja Silviju za vrijeme treninga te bila presretna jer se Silvija napokon oznojila što joj je inače jako teško postići. Mario je Hanu nagovorio da se penje i spušta niz stepenice, što je njoj bilo jako teško, no poslušala ga je te na kraju i vikala kako može i hoće. Gabi je dva puta potrčala na treningu što je za nju čudo! 'I kad sam prije išla u teretanu, nikad nisam trčala, sada sam prvi put u životu potrčala!', bila je ponosna Brođanka na sebe, na čemu su joj svi čestitali. Mario je želio iznenaditi Hanu pa je nazvao njezinu baku s kojom je najbliža, a kada joj je predao slušalicu Hana se rasplakala rekavši baki da joj je teže bez nje i mame nego što trenira. 'Od kada sam tu promijenili su mi se neki vidici i shvatila sam neke stvari i vi ste mi jedini bitni. Nemojte se ljutiti ako ne dođem doma kao pobjednica ali ja ću dati sve od sebe!', rekla je Hana baki koja ju je, kako kaže, 'gurnula' da može dalje nastaviti. Izmoreni i pomalo gladni kandidati su se upoznali s novim namirnicama koje im je predstavila Sanja. 'Dvije žlice proteina od konoplje, žlica kakaa, žlica meda, chia sjemenke, i imate visoko nutrientni izbalansirani shake, a i doručak' , objasnila je Sanja svojem timu. 'Prije smo sve jeli što je fini ćevapi, sendviči…, a sada stavljam neke zdrave stvari u sebe i nadam se da će mi to pomoći', rekla je Silvija. Kandidate je dočekao Mali izazov. Svaki par iz tima mora držati disk, a koji tim izdrži duže, taj na kraju dobiva nagradu – limfnu drenažu , vrsta masaže pomoću koje se izbacuje viška vode iz tijela, dok par koji najviše izdrži dobiva još i posebnu nagradu. Nakon superfinala u kojem su se za Crveni tim borile Katarina i Vlatka, te za Plavi tim Darjan i Ana, pobijedio je Plavi tim i tako osvojio limfnu drenažu dok su najbolje vrijeme imale Vlatka i Katarina  te za nagradu dobile 'vladavinu' na jednu večer. 'Večeras možete dijeliti naredbe i zapovijedi oba tima!', rekla im je Marijana. Kandidati su odradili još jedan trening nakon izazova, a Mario je zadužio Krolu za vođu treninga. Za to vrijeme Sanja je svoj tim ispitivala zašto su došli u show! 'Da mogu zavezati cipele!', rekao je Darjan, 'Da se udam, brate!', vikala je Gabi, a Sanja je bila zadovoljna njihovim odgovorima. I Mario je pohvalio Nevena za kojeg je rekao da se nevjerojatno trudi. Pobjednice Malog izazova, Vlatka i Katarina odlučile su Plavom i Crvenom timu 'narediti' da imaju tulum do zore, a Marko je odmah zapjevao pjesmu 'Prvi poljubac', dok su se i svi ostali brzo priključili pjesmi u dnevnom boravku.      >>Intimna Gabrijelina ispovijest: Zbog debljine ne mogu dobiti posao i sama sam >>Iskreni Neven: Želim zasnovati obitelj i to mi je glavna motivacija za skidanje kilograma 