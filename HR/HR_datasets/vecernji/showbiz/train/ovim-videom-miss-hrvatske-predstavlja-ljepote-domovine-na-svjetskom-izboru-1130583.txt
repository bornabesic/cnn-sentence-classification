Miss Hrvatske Angelica Zacchigna u subotu putuje u Washington gdje će se 18. prosinca održati izbor za Miss svijeta, a gdje će se sljedećih mjesec dana naša predstavnica pripremati za veliko finale. Prije odlaska u Ameriku snimila je i video kojim predstavlja Hrvatsku s posebnim naglaskom na rodnu joj Istru. - Ponosno vam predstavljamo video-prezentaciju lijepe Istre, Hrvatske i mene, Miss Hrvatske, u mojoj novoj avanturi u Washingtonu za "Miss World". Hvala od srca svima koji su sudjelovali, pomogli i trpili me - napisala je Angelica uz video koji je podijelila sa svojim obožavateljima i koji je dosad na Youtubeu pogledalo više od 12 tisuća ljudi. Komentari na video su pozitivni i svi s oduševljenjem tvrde kako već duže vremena nismo imali tako dobaar video kojim se naša ljepotica predstavlja u svijetu.  Lijepa Angelica u videu otkriva po čemu je Istra tako posebna, a otkriva i kako joj je glazba važan segment života i zato želi završiti glazbenu akademiju kako bi se jednog dana mogla profesionalno baviti glazbom.  >>Ovih 15 ljepotica u Šibeniku se priprema za veliko finale izbora za Miss Hrvatske 