Osmero natjecatelja showa 'Tvoje lice zvuči poznato' ove nedjelje izvest će svoje posljednje nastupe, a posebna atrakcija bit će svakako i točka koju će izvesti tročlani žiri Sandra, Tomo i Đuro te voditeljski dvojac Rene i Igor. 'I Want It That Way' otpjevat će ova petorka prerušena u Backstreet Boyse. Četvero najbolje plasiranih – Saša, Luka, Renata i Maja borit će se za laskavu titulu najboljeg transformatora druge sezone, dok će ostatak ekipe u revijalnom tonu zapjevati u duetima. Kao počasni član žirija, u finalnoj emisiji bit će Danijela Martinović, a ne skrivajući uzbuđenje, najavljuje je kakva će biti kao žiri: „Bit ću plaha, vrckava!“ No, osim sjajnih nastupa natjecatelja, voditelja i članova žirija, gledatelje očekuje, na pozornicu će ponovno stati i prošlogodišnji pobjednik Mario Petreković koji će se transformirati u Sean Paula i zajedno s koreografom Igorom Barberićem, odnosno Enriqueom Iglesiasom otpjevati njihov hit 'Bailando'. U revijalnom tonu emisije gledat ćemo neponovljiv duo – Dušana Bućana i Ivana Šarića koji će zapjevati jedan drugome 'Ima li nade za nas' kao Dražen Zečić i Anđela. -Drago mi je što sam s Dušanom jer imamo sličnu energiju i razumijemo se i ovo će nama biti jako drag nastup. Uvijek si sam na sceni, a sad imaš nekog debila pored sebe koji je isti kao ti!- našalio se Ivan kojega ćemo gledati u ulozi Anđele, što će biti i njegova posljednja transformacija u ženski spol. -Mislim da sam se dobro nasmijao. Jako mi je drago da sam nešto ovako prošao. Diži nogu, okreni se, pjevaj, pleši, glumi..moram priznat, naučio sam dosta- komentirao je Dušan svoje sudjelovanje u showu, a za posljednji nastup je rekao: -Bit ću pravo oličenje hrvatskog muškarca! Crpit ćemo snagu jedan iz drugoga. Drugi duet kojega ćemo gledati izvest će Ivana Marić i Maja Posavec kao Abba, a pjesma koju će otpjevati je 'Dancing Queen'. Za Ivanu je sljedeći zadatak jedno veliko iznenađenje, a i napominje kako je bilo trenutaka u showu kada je mislila da ju gljiva uopće ne voli, dok je bilo trenutaka, za koje je pomislila da ju, kako kaže, voli više nego rođena majka. -Teže uloge su mi bile kad sam bila zahtjevna ženska uloga nego muška- kazala je Ivana i dodala: -U ovom showu sam dobila priliku pomaknuti svoje granice. Pamtit ću kako sam se puno zabavljala i kako je ovo bio divan period mog života! Mišljenje s Ivanom dijeli i Maja, koja svoje sudjelovanje prije svega vidi kao poučno iskustvo. -Naučila sam da jako brzo mogu učiti tekstove, kostimografiju i naučila sam repati- kazala je. -Uživala sam do kraja. To imitiranje, biti na sceni je meni toliki gušt, ja bih mogla još- zaključila je Ivana. Ne propustite veliko finale druge sezone showa Tvoje lice zvuči poznato ove nedjelje u 20 sati! >>Evo koga ćemo sve gledati u finalu showa 'Tvoje lice zvuči poznato'! >>Luka Bulić ove nedjelje u showu TLZP postaje Maja Šuput! 