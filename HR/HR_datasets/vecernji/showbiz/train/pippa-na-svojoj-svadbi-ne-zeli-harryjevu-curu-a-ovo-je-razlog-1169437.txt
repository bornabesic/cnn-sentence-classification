U javnost su iscurili detalji čudnih zahtjeva sestre Kate Middleton, Pippe, uoči njezina vjenčanja s bogatim nasljednikom Jamesom Matthewsom 20. svibnja. Pippa je strogo birala uzvanice, a lista nepoželjnih izazvala je skandal. – Na svadbi neće biti neudanih djevojaka ili onih koje nisu u stabilnim vezama – rečeno je medijima. Njezina prva žrtva je djevojka princa Harryja, glumica Meghan Markle. Harryjevim izborom nije zadovoljna ni kraljica, no mediji komentiraju kako Pippa ne želi da joj Meghan ukrade show. Nepoželjna je i Vogue Williams, djevojka mladoženjina brata Spencera Matthewsa, jer Pippa smatra da Vogue i Spencer još nisu u ozbiljnoj vezi. 