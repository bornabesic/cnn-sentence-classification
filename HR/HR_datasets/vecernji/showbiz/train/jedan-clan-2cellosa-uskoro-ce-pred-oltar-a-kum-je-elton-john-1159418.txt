Svjetski proslavljen violončelistički duo Stjepan Hauser i Luka Šulić sinoć su u Zagrebu predstavili svoj novi album "Score", na kojem se nalazi 14 poznatih filmskih tema. Dečki iz 2Cellosa na promociju su došli u društvu svojih djevojaka Jelene Rozge i Tamare Zagoranski, a na promociju su došli i bračni par Vjekoslava i Tonči Huljić, Luka Nižetić, Nina Badrić, Branko Đurić Đuro, Milan Bandić i Ivo Josipović. Za Dnevnik.hr glazbenici su pričali i o privatnim planovima, a na pitanje koji će od njih dvojice prvi stati pred oltar, Stjepan je odgovorio da će to biti Luka i njegova djevojka Tamara. – Kum će mu biti Elton John jer zna da će dobiti bolji dar nego da mu ja budem kum. Onda neće ništa dobiti. Sve je on to izračunao – u šali je kazao Stjepan. Iako su on i Jelena Rozga već neko vrijeme zaručeni, par se ne želi vjenčati već su odlučili da će biti vječni zaručnici.  ≥≥Jelena Rozga predstavila novu pjesmu u kojoj je ovakav refren: 'Lete suze kao da gađam se žiletima' ≥≥2Cellos odbili Trumpov poziv da sviraju na njegovoj inauguraciji