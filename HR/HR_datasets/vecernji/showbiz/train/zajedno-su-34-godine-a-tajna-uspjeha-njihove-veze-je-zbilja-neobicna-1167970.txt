Skladne i dugogodišnje veze u Hollywoodu su prava rijetkost, a upravo takva je veza glumačkog para Goldie Hawn i Kurt Russell. Par je u četvrtak dobio svoju zvijezdu na Stazi slavnih u Hollywoodu i tom prilikom 66-godišnji Kurt uputio je dirljiv govor svojoj pet godina starijoj životnoj partnerici. - Goldie, tebi dugujem svoj prekrasan život. Ne postoji nitko pored koga bih radije bio u ovom trenutku - rekao je Russell i izmamio suze Goldie i njenoj kćeri Kate Hudson.  Njihova ljubavna priča traje već 34 godine, a kada su jednom prilikom upitali Goldie u čemu je tajna njihova uspjeha, odgovorila je: - Da smo se vjenčali odavno bi bili razvedeni. Ja sam odlučila ostati u vezi, Kurt je odlučio biti sa mnom, i mi volimo svoju odluku. Goldie iza sebe ima dva braka. Četiri godine je bila u braku s grčkim plesačem Gusom Trikonisom i nakon toga je bila u kratkom braku s glazbenikom Billom Hudsonom s kojim ima sina Olivera i kći Kate. Kurt se ženio jednom, sa Season Hubley s kojom ima sina Olivera, a u vezi s Goldie dobio je sina Wyatta. Goldie je prvi put srela pet godina mlađeg Kurta na snimanju 1967., i glumica je kasnije priznala da je već tada osjetila kemiju između nje i Kurta ali smetala joj je razlika u godinama. No, 15 godina poslije na snimanju filma "Swing Shift" Kurt i Goldie više nisu mogli skrivati da se privlače.    