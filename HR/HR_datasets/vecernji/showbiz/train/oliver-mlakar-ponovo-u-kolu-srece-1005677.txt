Legendarni voditelj „Kola sreće“, Oliver Mlakar, ponovno je preuzeo kormilo nad popularnim kvizom! No samo na jedan dan, točnije u prvoj emisiji. Nova era ovog slavnog TV kviza počinje u ponedjeljak, 18. svibnja u 20 sati, a lov na slova će tada, uz Ivu Jerković i Borisa Mirkovića, predvoditi Oliver Mlakar. – Ovo je baš uzbudljivo! Sretan sam što sam se ponovno našao u studiju „Kola sreće“. Prošlo je mnogo godina, snimanja smo završili 2002., a snimili smo točno dvije tisuće i dvije emisije! To je jedan cijeli ljudski vijek – kazao je Oliver Mlakar. – Bilo je svakakvih zanimljivih situacija na tim snimanjima, cijela avantura je trajala devet godina pa mi je teško bilo što izdvojiti – dodao je slavni voditelj koji je zadovoljan svojim nasljednicima. – Boris je i više nego dostojna zamjena, on je jedan jako simpatičan i zgodan dečko, dobar glumac i dobar voditelj, a Iva je jednostavno prekrasna – dodao je. >>Slava mi nikada nije udarila u glavu. Čim bi završila Kviskoteka, trčao bih kući >>Oliver Mlakar: Primjećujem da me ljudi još vole i da im je drago vidjeti me na TV-u 