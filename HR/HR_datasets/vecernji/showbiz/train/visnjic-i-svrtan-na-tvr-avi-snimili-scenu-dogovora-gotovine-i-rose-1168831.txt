Danas je na kninskoj Tvrđavi nastavljeno snimanje filma i televizijske serije "General" o životnom putu generala Ante Gotovine. Snimana je scena dogovora generala Ante Gotovine, kojeg glumi Goran Višnjić, i njegovog savjetnika generala Ante Rose kojeg glumi Boris Svrtan. Redatelj Antun Vrdoljak za HRT je izjavio kako će ekipa u Kninu snimati deset dana jer moraju snimiti sve što se u tom periodu događalo.  Nakon snimanja ovih scena slijede, kako je otkrio Višnjić za HRT, malo ležernije, ljubavne scene. Snimanja će trajati do 20. srpnja, a premijera filma i televizijske serije očekuje se sljedeće godine. 