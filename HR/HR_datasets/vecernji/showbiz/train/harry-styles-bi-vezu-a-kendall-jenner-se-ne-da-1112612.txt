U svijetu celebritija Kendall Jenner i Harry Styles pašu si kao lonac i poklopac, ali njima se izgleda ne žuri da učvrste svoju priliično labavu vezu. Vijest o novom zatopljavanju odnosa veze supermodela i pjevača odjeknula je nakon jedne vrele noći u Los Angelesu, ali još nije stigla službena potvrda o ozbiljnijim planovima ovog dvojca. Prema izvorima bliskim paru, holivudskim alapačama, da se izjasnimo preciznije, gospođica Jenner je prilično ambivalentna po tom pitanju, što se sviđa prvom glasu One Directiona, koji ne voli kad ga sporotni spol salijeće. Štoviše, ide glasina, što je ona hladnija prema njemu, to je on zagrijaniji za nju. Dapače, veli upućeni, Styles ne bi imao ništa protiv da učvrste svoju vezu. Možebitne zaruke, ili čak brak, bili bi pozdravljeni u svijetu sakupljača celebrity vijesti. Jenner je ionako priča sama za sebe. Otac joj je bivši olimpijski pobjednik, desetobojac Bruce Jenner, odnosno Caitlyn otkako je lani promijenio spol. Uz to, ona je po majci i polusestra  Kourtney, Kim, Khloé i Robu Kardashianu. Harry Styles je s druge strane član boy banda One Direction i hodao je s Taylor Swift. I hvata ga trema prije javnih nastupa pa zna povraćati prije nego li se uspne na pozornicu. >> Kylie Jenner slavi rođendan u velebnoj vili Zlatka Marića   