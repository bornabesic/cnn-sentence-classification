Pojavio se prvi trailer za dugoočekivani remake hit serije "Spasilačka služba". U filmu redatelja Setha Gordona, koji će premijeru imati 17. svibnja iduće godine, Mitcha Buchannona igra Dwayne 'The Rock' Johnson, dok njegova prijatelja Matta igra Zac Efron. No, za razliku od serije koja je bila uradak za cijelu obitelj, u filmu će, sudeći po traileru, biti mnogo više nasilja, golotinje i psovanja, pa će ga maloljetnici moći gledati jedino uz pratnju starije osobe. Igraju i Pamela i Hoff Uz The Rocka i Efrona, u filmu jednu od uloga igra i bivša Miss svijeta Priyanka Chopra, koja će glumiti negativku Victoriju Leeds, a najavljeno je da će se u cameo ulogama pojaviti i glumci iz originalne "Spasilačke službe" Pamela Anderson i David Hasselhoff. Trailer je u samo nekoliko sati već pogledalo više od milijun ljudi, a The Rock je na svom profilu na Twitteru dobio brojne pohvale fanova koji jedva čekaju vidjeti film. >>Bila je seks bomba 'Spasilačke službe': Evo kako danas izgleda 