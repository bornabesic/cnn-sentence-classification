Mario Mlinarić upisao se i treći put u Guinnessovu knjigu rekorda. Automobil Smart počeo je gurati u srijedu u pet sati, a u 24 sata, koliko ga je gurao, smršavio je sedam kilograma te prešao 29,3 kilometra. I oborio rekord! – Bilo je jako naporno s obzirom na to da mi je rebro slomljeno i napuknut mišić. Dehidrirao sam, a bilo je i užasno hladno – kaže rekorder i otkriva da uskoro prelazi na guranje kamiona. 