Hrvatska radiotelevizija odlučila je ukinuti prikazivanje popularne emisije "Kućni ljubimci". Autor, voditelj i glavni urednik, Antun Ponoš potvrdio je da nakon 26 godina rada, emisija od 26. prosinca prestaje s emitiranjem.  U 1.324 emisije dosad je prošlo 40.000 gostiju, a spašeno je 100.000 životinja. Jedna je od najdugovječnijih HRT-ovih emisija, a publika ih prati već 26 godina. Državna televizija zahtijevala je novi koncept emisije. Ponoš je pripremio inovativniju uvodnu špicu, grafiku i scenografiju, ali uredništvo je odbilo ovu ideju s obrazloženjem da studijska emisija trenutno nije potrebna. – Mjesec dana sam svima objašnjavao da ukidaju sve nezbrinute i napuštene ljubimce, da uskraćuju sve mogućnosti u ciljanoj emisiji koja je tu 26 godina i ima publiku, da im se dalje pomaže. Rekli su mi to je odluka programskog uredništva. Sad ste vi, gledatelji i moji prijatelji, na redu da kažete koja je vaša odluka!  – Pronašli smo stotine izgubljenih životinja i vratili ih vlasnicima. Nastavimo im i dalje zajedno pomagati! – objavio je na Facebook-profilu emisije.  Nagađa se mogućnost novog emitiranja emisije na drugom programu, međutim ovaj podatak još nije potvrđen.  "Kućni ljubimci" zadnje prikazivanje imat će na Božić ove godine.    >> Životinje su za dijete životna škola u kojoj uči o ljubavi, smrti i pažnji >> I Ministarstvo kulture pomoći će u zbrinjavanju pasa 