Glumac Bill Paxton preminuo je u 62. godini, javlja Time. Glumac je umro zbog komplikacija nastalih nakon operacije, a TMZ piše kako se radilo o operaciji srca. Teška srca javljamo da je Bill Paxton preminuo. Billovu strast prema umjetnosti osjetili su svi koji su ga poznavali, a njegova toplina i energija bili su zarazni - napisala je  Billova obitelj u priopćenju medijima. Glasnogovornik obitelji zamolio je medije da poštuju privatnost Billove obitelji tijekom vremena tugovanja. "Terminator", "Titanic", "Twister", "Aliens" samo su neki od filmskih naslova u kojima je Bill glumio, a najnoviji projekt na kojem je radio bila je serija CBS-a "Training Day".  - Moje uloge su nekako prolazile ispod radara, ali bile su raznolike i sretan sam što sam dobivao novac za posao koji volim - rekao je Paxton u jednom intervju.  Od Billa se na društvenim mrežama opraštaju njegovi prijatelji glumci. - Shrvan sam iznenadnim odlaskom mog bliskog prijatelja i jednog od najboljih ljudi u ovom poslu - napisao je glumac Rob Lowe.        >>U 77. godini preminuo britanski glumac Sir John Hurt >>Preminuo američki glumac William Christopher 