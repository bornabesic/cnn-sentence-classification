Jučer je u kulinarskom showu  "Tri, dva, jedan- kuhaj!" bilo brojnih iznenađenja i obrata. Svi su se parovi morali suočiti s naizgled nepovezanim namirnicama. Neki su, poput Ozane i Katarine i Martina i Kristijana, izazov odlično rješili, dok su neki, poput Kristijana i Aleksandre, podbacili.  Katarina i Ozana dobivene pečenice pretvorile su u bolognese umak, a uz kupovnu, strojno rađenu tjesteninu, odlučile su žiriju servirati i ručno rađene raviole i potpuno oduševile žiri! „Začudo, evo dobro je“, kratak je bio Špiček, dok je Pažanin ostao u očitom stanju šoka. „Ne znam kako vam je to uspjelo, ali ispalo je odlično. Stvarno je fino i ukusno, odrađeno je odlično“, komentirao je Ivan, koji je njihovo jelo nagradio osmicom. Istu su ocjenu cure dobile i od Špičeka i Žakline. „Imali su tu maštu da izvuku meso iz crijeva i da naprave taj bolognese, koji je ispao perfektan. Bilo je tako ukusno, lijepo začinjeno, poigrale su se ravolima, ma odlično su se snašle. Za njih je ovo bio izvanredan dan, pun pogodak“, zaključio je Pažanin. „Napokon ocjene koje zaslužujemo“, kratko su komentirale cure kroz smijeh.  Za razliku od njihovog, jelo Kristijana i Aleksandre je u žiriju pobudilo potpuno suprotne osjećaje. „Servirali ste previše tijestna u odnosu na umak i meso. Također vam nedostaje šećera…vama sam jednom rekao da ste servirali jelo kao iz neke birtije uz autocestu? E pa, to je ista birtija i isti gablec, ali s pokušajem da uz njega servirate i salatu. Ćufte nisu dobre, rezanci su slijepljeni, a salata kao  da je već korištena“, strog je bio Špiček. „Očekivao sam da će ocjena moža radi kiselosti okruglica biti niska, ali možda su nam ipak mogli dati veće ocjene. Ipak smo radili domaće tijesto…“, komentirao je Kristijan dok je Aleksandra u suzama napustila sobu za izjave. „Meni je jako žao, ali moj posao je takav da možda malo moram i uvrijediti. Trudim se ne previše“, komentirao je Špiček.  Unatoč tome što su večeras najlošije ocjene zaradili Aleksandra i Kristijan, dan su na dnu tablice završili Ana i Tin s ukupno 94 boda. Moira i Zdravko su na vrhu tablice sa 144 boda. Najbolje ocjene večeras zasluženo su pripale Martinu i Kristijanu.  >>Nježnost na setu: Špiček češlja brkove Pažaninu i tepa da je nježan kao rikola >>Doris Pinčić pomaže Ivanu Pažaninu da lakše podnese zimu u Zagrebu, evo i kako 