Princeza od Walesa, slavna princeza Diana, umrla je u prometnoj nesreći kada je njezinu mlađem sinu Harryju bilo samo 12 godina. Koliko ga je njezina smrt pogodila, otkrio je tek nedavno, kao domaćin humanitarne akcije "Heads Together".  😏 #TBT A photo posted by Prince Harry (@princeharry_w) on Jul 14, 2016 at 5:56pm PDT Akciju prikupljanja sredstava namijenjenih povećanju svijesti o sve češćim psihičkim poremećajima, kao što je depresija, organizirao je princ Harry s vojvodom i vojvotkinjom od Cambridgea. Događaju su nazočili i slavni sportaši, kao što je bivši nogometaš Rio Ferdinand i atletičari Kelly Holmes i Iwan Thomas. Princ Harry, u izjavi za BBC, naglasio je kako depresija može pogoditi baš svakoga, uključujući i članove kraljevske obitelji. "Mnogi ljude misle, ako imaš posao, financijsku sigurnost, obitelj, kuću i slične stvari, da je to sve što trebaš i da si sposoban nositi se sa svime", rekao je Harry i dodao da danas žali što nije više pričao o smrti majke. "U redu je patiti, sve dok možeš pričati o tome. To nije slabost. Slabost je imati problem, a ne vidjeti ga i ne rješavati ga." >> Princ Harry otvorio Igre nepobjedivih, stigla i Michelle Obama 