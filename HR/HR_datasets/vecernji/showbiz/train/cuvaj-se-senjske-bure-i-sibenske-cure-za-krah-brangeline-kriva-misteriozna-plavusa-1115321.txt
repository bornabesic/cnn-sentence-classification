Nedugo nakon što je objavljeno kako je Angelina Jolie podnijela zahtjev za razvod braka od Brada Pitta, počele su brojne kuloarske priče oko uzroka razvoda. To su iskoristili za šalu uvijek spremni Šibenčani, koji su na društvenim mrežama, ali i po lokalnim kafićima plasirali priču kako je za razvod sigurno kriva jedna od stanovnica Krešimirovog grada. Na tom su tragu bili i novinari američkih tabloida, koji su se jučer javljali novinarima šibenskih medija i pokušali rekonstruirati Pittov boravak u Šibeniku. Za oko im je, kako doznajemo, pala misteriozna plavuša koja je bila na jahti s kojom je Pitt otplovio sa šibenske rive, a provjeravali su i sve fotografije iz tog razdoblja na kojima je bio označen popularni glumac. Tako su, ni krive ni dužne, na "tapet" došle konobarice, sobarice i druge djevojke koje su imale tu sreću da se tijekom dva hrvatska Pittova dana fotografiraju sa zvijezdom. Možda se i Pitt uvjerio u poznatu poslovicu "Čuvaj se senjske bure i šibenske cure". >> Angelina pobjesnjela zbog ovih Bradovih scena: Ispadi ljubomore zbog mlađe glumice? 