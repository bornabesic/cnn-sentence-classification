U brku Miše Kovača na pozornicu najgledanijeg showa u Hrvatskoj doći će Bojan Jambrošić i održati mini koncert s pjesmama ''Ako me ostaviš'' i ''Drugi joj raspliće kosu''.  „Najveći pjevač na ovim prostorima, on raširi ruke, svi pjevaju, svaka čast! Mišo je legenda, a sada ću i ja biti legenda! Jednom u životu da i ja budem legenda!“ kazao je Bojan i dodao: „Očekujem da će publika zajedno sa mnom pjevati kako to obično bude na Mišinim koncertima.“ Hoće li Bojan uspjeti vjerno dočarati atmosferu s koncerta Miše Kovača, ostaje nam za vidjeti.  Ana Gruica, ovoga puta predstavit će se kao članica prvog ženskog rap banda Salt'N'Pepa. „Sol i papar na moje rane! Volim sve žene koje vole mijenjati svijet, pa preko muzike, umjetnosti“ komentirala je Ana i najavila kako je pred njom jako zahtjevan tjedan: „Kreće takav rad i takvo drilanje!“ Okretni Patrick Swayze bit će Mario Roth koji će kao macho frajer Johnny Castle dočarati kultnu scenu iz filma Prljavi ples, a za zadatak će također imati i otpjevati pjesmu ''Do You Love Me'' grupe The Contours. “Mislim da mi je gljiva po prvi put dala jedan stvarno veliki izazov. Jako sam sretan što mogu pokazati i svoje plesno umijeće.“  izjavio je Mario priznavši da je prije plesao folklor te otkrio kako se priprema za nastup: „Izbacio sam Slavonca iz sebe i postao Amerikanac.“ U ritmu bolera, bosonoga će nastupiti Mia Anočić Valentić u liku Cesarie Evore s pjesmom ''Besame Mucho''. „Čast mi je, nisam dobila bilo koga na gljivi. Njezin glas je kao da se prelijeva.“ kazala je Mia koja će pjevati na kreolskom jeziku, mješavini portugalskog i zapadnoafričkog dijalekta. „Voljela bih to uspjeti izvesti kako spada.“ dodala je Mia. U sedmoj epizodi vidjet ćemo još i sjajne nastupe Nives Celzijus koja postaje Severina, Dalibora Petka koji postaje Amy Winehouse, Daniela Bilića kao Alku Vuicu te Ivanu Mišerić koju čeka hologramski nastup, a gljiva joj je dodijelila duet Justina Timberlakea i Michaela Jacksona. >>Mirta Šurjak pleše balet, a Fani Stipković od šale diže 55 kg >>Pogledajte urnebesnog Dalibora Petka kako pleše kao Carlton 