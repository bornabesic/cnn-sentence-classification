Popularni splitski glazbenik i omiljeni pjevač svih generacija, Jole, objavio je novu pjesmu pod nazivom 'Najgori plan'. Nova pjesma zaraznog ritma, u drugačijem aranžmanu nego što smo do sada navikli na Joleta, pravo je osvježenje te će zasigurno postati novi hit u brojnim klubovima. Latino ritmovi od prve minute tjeraju na ples, što se može vidjeti i u objavljenom videospotu gdje su se Joletu pridružile sexy plesačice plesne grupe First Entertainment. Spot u režiji Darija Radusina sniman u zagrebačkom klubu H2O predstavlja Joleta u do sada neviđenom izdanju.   Jole je o pjesmi izjavio: „Pjesma pjeva o muškarcu koji je razočaran u ljubav, jer je ostavljen te je mišljenja da će se sve riješiti ako izađe van i proveseli se s ekipom. Zato smo je i nazvali 'Najgori plan'. Vjerujem da će se pjesma svima svidjeti. Pjesmu zaraznih latino ritmova smo objavili taman s prvim znacima proljeća, ne bi li čim prije prizvali ljeto koje će opet biti radno, diljem cijele Jadranske obale. Veselim se nastupima sa svojom publikom i jedva čekam da zajedno pjevamo novu pjesmu“. Glazbu potpisuje Pero Kozomara, stihove Robert Pilepić, a aranžman Leo Škaro. >> Jole na sam Uskrs u Culture Clubu Revelin 