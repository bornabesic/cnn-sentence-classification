Angelina Jolie i Brad Pitt ipak su pronašli zajednički jezik. No, to ne znači da će doći do pomirbe najpoznatijeg celebrity bračnog para nego da odsad nećemo znati kako se odvija njihova brakorazvodna parnica sve dok ne završi. Naime, kako piše People, par je čak angažirao privatnog suca koji će se brinuti da nikakvi detalji ne procure u javnost. Sve napravili zbog djece – Obje su se strane dogovorile i potpisale sporazum da će zbog djece i obitelji svi dokumenti ostati tajni te će zbog toga angažirati i privatnog suca koji će pravedno donijeti sve odluke koji se tiču finaliziranja razvoda. Roditelji su se usuglasili kako će zbog dobrobiti djece djelovati zajednički tako da sve prođe u najboljem redu – stoji u zajedničkom priopćenju Brangeline. Prijašnjih tjedana Jolie i Pitt međusobno su se optuživali i iznosili prljavo rublje u javnost, a to je najviše štetilo njihovoj djeci: 15-godišnjem Maddoxu, 13-godišnjem Paxu, 11-godišnjoj Zahari, 10-godišnjoj Shiloh John te osmogodišnjim blizancima Knox i Vivienne. >>Angelina Jolie prvi puta službeno u javnosti nakon razvoda 