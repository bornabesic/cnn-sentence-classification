Dečko Georgea Michaela napisao je na Twitteru dirljivu posvetu svom pokojnom partneru.  - Nikad neću zaboraviti ovaj Božić, našao sam svog partnera mrtvog u krevetu. Nikad mi neće prestati nedostajati - napisao je Fadi Fawaz. Kazao je kako su trebali zajedno ići na božićni ručak i opisao je trenutak u kojem je pronašao glazbenika mrtvog. - Otišao sam do njegovog kreveta kako bi ga probudio, a on je spokojno ležao. Bio je mrtav i još uvijek ne znam što je uzrok smrti. U zadnje vrijeme situacija je bila komplicirana ali oboje smo se radovali Božiću - kazao je Fawaz za britanski The Mirror . Dodao je kako želi da ga se ljudi sjećaju kao dobre i drage osobe.  George i Fadi u vezi su bili od 2009 godine.  >>George Michael: Život pun hitova i incidenata 