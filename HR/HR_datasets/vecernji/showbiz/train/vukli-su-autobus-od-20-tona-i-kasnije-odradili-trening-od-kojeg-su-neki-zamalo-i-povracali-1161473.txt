Pred kandidatima je najbrutalniji veliki izazov do sada. Kako bi osvojili prednost od tri kilograma na vaganju, timovi  će morati vući autobuse teške čak 20 tona! Ipak, čini se da nije riječ o nemogućoj misiji, a crveni tim bit će ekstra motiviran činjenicom da su ih u prošlosti na vaganju izgubljene tri kile prednosti koštale eliminacija. Nakon odrađenog izazova kandidate očekuje i posljednji trening prije vaganja. Trenerica Sanja plavom timu će priuštiti trening dostojan boksača, dok će Mario Mlinarić neke kandidate iz crvenog tima dovesti do toga da zatraže kantu za povraćanje. I plavi i crveni tim strahuju od eliminacija tako da pred vaganje slijedi još jedno iskušenje u kojem kandidati pojedinačno mogu osvojiti imunitet i tako se spasiti od izbacivanja iz kuće. Marijana Batinić im govori kako su svi ugroženi te kako će danas show napustiti čak dvije osobe. Sve što kandidati trebaju napraviti za spas je jesti kriške pizze dok ne pronađu krišku ispod koje se nalazi pločica s imunitetom. Naravno, samo jedna osoba može imunitet i osvojiti, a to je ona koja ga pronađe prva. Hoće li kandidati uspjeti saznat ćemo večeras.     >>Kandidati ronili suze, evo što ih je natjeralo na plač >>Šok na vaganju: Jedan kandidat udebljao se 1,6 kilograma 