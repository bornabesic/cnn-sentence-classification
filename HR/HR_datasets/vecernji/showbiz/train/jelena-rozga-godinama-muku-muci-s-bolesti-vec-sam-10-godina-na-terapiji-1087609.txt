Pjevačica Jelena Rozga već deset godina vodi najdugovječniju bitku u svom životu, bitku za zdravlje.  – Imam problema sa štitnjačom zato što sam prevelik emotivac. A u ovom poslu treba biti malo jači nego što sam ja. Već sam deset godina na hormonskoj terapiji, Eutiroxu 75 miligrama – otkrila je Jelena za RTL. Simpatična Splićanka o svom zdravstvenom problemu odlučila je otvoreno progovoriti jer, kako kaže, ne voli glumiti. – Najgore je varati svoju publiku i nema potrebe za tim. Nekako uvijek istina izađe na vidjelo – smatra pjevačica kojoj zdravstveni problemi ne padaju teško kad je okružena ljudima koji je vole.  – Konačno sam našla muškarca koji me drži kao malo vode na dlanu, posao ide, sve je kako treba. Naravno da je sa svakom pjesmom i novi stres, svaka pjesma je lutrija. Ali eto, imam fenomenalnu ekipu koja mi pomaže i sjajne i najbolje prijatelje i roditelje koji su uz mene da ja to nekako lakše sve skupa izdržim – kaže Jelena koja posljednjih dana radi punom parom na novom singlu koji bi trebao izaći uskoro.  >>Poslušajte kako zvuči Severina kada je pjeva Jelena Rozga 