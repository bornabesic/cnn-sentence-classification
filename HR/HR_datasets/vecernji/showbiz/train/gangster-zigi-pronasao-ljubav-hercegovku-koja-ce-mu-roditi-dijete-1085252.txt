Jedna Hercegovka kojoj je za oko zapeo Goran Žigo iz Lučana kod Sinja, koji je obilježio posljednju sezonu emisije “Ljubav je na selu”, uskoro bi mogla trajno promijeniti adresu. Radi se o ženi iz jednog od sela zapadne Hercegovine koja je spremna ostatak života provesti uz ovog veselog farmera. Nakon što nijedna od cura koje su ga posjetile u sklopu spomenute emisije nije imala “ono nešto” što Žigo traži, u pronalasku cure farmer je potražio pomoć Nedjeljka Babića Gangstera koji se već godinama bavi spajanjem parova. – Našao sam mu curu, seljanku iz Hercegovine. Samo treba otići s njom u Lučane – potvrdio nam je Gangster i dodao da se radi o ženi Žiginih godina. – Hercegovka koju ću uskoro odvesti jednom od najpoznatijih neženja u Hrvatskoj ima 38 godina – kazao nam je Gangster. Na pitanje što očekuje od Hercegovke, Žigo kratko kaže da mu je najbitnije da je poštena i prava kršćanka te da hoće raditi i osnovati obitelj. Dodaje da budućoj supruzi nudi sve što može poželjeti. – Od ovaca i vina živim, a za svoje potrebe posadim krumpire, luk i češnjak. Onaj pravi, a ne švercan iz Kine – navodi Žigo, koji se svako jutro ustaje u šest sati, a razbuđuje ga čašica rakije – domaće. Ipak, tajnovita Hercegovka nije jedina iz ovog dijela BiH kojoj bi Gangster uskoro mogao riješiti bračni status. – Imam ja puno klijenata iz Hercegovina. Evo, nedavno sam bio kod jednog dečka koji ima veliko stado krava. Sam se brine o njemu. Dečko živi blizu Mostara , odnosno ima kuću i u Širokom Brijegu i Mostaru – kaže nam Gangster. Otkriva i kako će sreću u ljubavi u spomenutoj emisiji potražiti i jedan Gruđanin.  >> Žigo je atipični brko koji sam peče kruh i radi kobase >> Goran Žigo sa šest janjaca ušao u Big Brother kuću 