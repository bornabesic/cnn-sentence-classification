Nakon što je zagrebačka blogerica Dora Hrkač u dokumentarnoj sapunici ''Samo nebo zna'', od dvije projekcije budućnosti s dvojicom odabranih kandidata, Dejanom Roginićem i Josipom Grginom, izabrala Josipa iz Splita, mnogi su se zapitali jesu li Dora i Josip i nakon emisije ostali zajedno budući da su ih mnogi gledatelji nazvali skladnim i zgodnim parom. No, iako su ''kliknuli'', udaljenost od Zagreba do Splita i obrnuto jest 410 kilometara, a toliko ih dijeli do potpune sreće, prenosi RTL. – Ja jednostavno ne vjerujem u veze na daljinu jer mislim da bi takvu vezu bilo jako teško održati tako da smo Josip i ja na kraju ostali dobri prijatelji – otkrila je atraktivna crnka. Dora je, prisjetimo se, od šestero kandidata prvo birala njih četvero s kojima je provela romantičan vikend u Istri, a potom je odabrala Dejana i Josipa s kojima je imala priliku bolje se upoznati te vidjeti kako bi joj izgledala budućnost s jednim, a kako s drugim. Dora je inače bivša Večernjakova blogerica. Sve priče s Dorina bloga možete pročitati OVDJE. >>Dora je odlučila! Evo koga je odabrala za idealnog partnera 