Kandidati su večeras kuhali po receptu chefa Ivana Pažanina. Pripremali su podušene lignje u prošeku i crnom vinu s blitvom i kremom od celera te čipsom od češnjaka, a njihovog današnjeg mentora je naljutilo to što su neki parovi u recept dodavali začine po vlastitom guštu. „Ja stvarno ne znam što će vama mentor. Sad bi zabeštima najrađe. Zašto ja gubim svoje dragocjeno vrijeme i hodam okolo bezveze kad vi stavljate što hoćete?“, pitao se Pažanin. „Moja kuhinja se zasniva na eleganciji i jednostavnosti, s tri do četiri glavna segmenta na tanjuru. Maslina je pikantna i jaka, celer ima svoju pikantnost, a o lignji da i ne govorim, s prošekom i vinom. Suludo je išta dodavat. Ako sam rekao da mi pet namirnica dovedete do savršenstva, nemojte razmišljati o dodavanju bosiljka ili nečega. Bezveze se stavlja u recept, a u njemu ne piše“, dodao je Pažanin. Osim Arsena i Željana i Moire i Zdravka, začine su po vlastitom izboru dodale i Ozana i Katarina. „Zašto mislite da ste trebale dodati dalmatinske začine ako sam vam u receptu dao timijan, i ako nije pisalo?, pitao je djevojke koje su mu odgovorile da je sam rekao da dodaju nešto svoje da podignu recept. „Kad sam to rekao za svoj recept?“, pitao se Pažanin. „Što mislite da treba dorađivati moje recepte, podići ih na viši nivo? Jeste mi to htjele reći?“ dodao je. Večeras su najbolje kuhali Martin i Kristijan, koji su za svoje jelo dobili visokih 26 bodova i koji su se, sa sveukupno 123 boda, smjestili na sam vrh tablice. Isti broj bodova dijele s Moirom i Zdravkom, koji su, zanimljivo, večeras najlošije kuhali. Na posljednje mjesto na tablici smjestile su se Sanja i Morena. Kandidati sutra ponovno kuhaju bez mentora, a kako će se snaći s vlastitim receptima, doznajte u 21:20 na RTL-u! >>Pažanin: 'Vama ne treba mentor. Najbolje da si sami kuhate!' 