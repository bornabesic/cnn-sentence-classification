U jučerašnjoj petoj emisiji showa "Tvoje lice zvuči poznato" pobjedu je odnijela glumica Ana Gruica. Njena hologramska izvedba u kojoj je utjelovila Borisa Dvornika i Olivera Dragojevića svidjela se žiriju, ali ne i gledateljima.  Otkako je počela četvrta sezona showa Nove TV, gledatelji na društvenim mrežama kritiziraju njene izvedbe i smatraju kako nije zaslužila nastupati u showu. Iako je sinoć odnijela pobjedu, to nije ušutkalo njene kritičare koji na društvenim mrežama nisu dijelili oduševljenje žirija Aninom izvedbom pjesme "Nadalina". Gledatelji su, sudeći po komentarima, sinoć na pobjedničkom mjestu vidjeli Nives Celzijus i Marija Rotha i smatraju da je Ana nepravedno pobijedila.  Publika je njenu izvedbu ocijenila kao parodiju i ne shvaćaju kako se žiriju toliko svidjela Anina transformacija u ovoj emisiji.  Poslušajte isječak Anina nastupa pa procijenite sami. >>Ana Gruica vješto dočarala dvije splitske legende i odnijela pobjedu >>Tvoje lice zvuči poznato – sudjeluje jedina zvijezda za koju je čula i baka Manda iz Donjeg Lapca 