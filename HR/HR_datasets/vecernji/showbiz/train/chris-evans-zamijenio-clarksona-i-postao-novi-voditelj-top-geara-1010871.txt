Chris Evans potpisao je trogodišnji ugovor s BBC-jem i uskoro će zamijeniti Jeremyja Clarksona, bivšeg voditelja popularne automobilističke serije 'Top Gear'. Radijski i televizijski voditelj uzbuđen je zbog angažmana s obzirom da mu je Top Gear omiljena TV serija. -Osmislili su je briljantni ljudi koji vole automobile i koji znaju kako nešto komplicirano učiniti zabavnim i jednostavnim. Obećavam da ću napraviti sve što mogu kako bi poštivao sve što se dogodilo ranije te unaprijedio show- kazao je Evans. Novi voditelj inače je strastveni kolekcionar automobila, pa je u 'Top Gearu' gostovao u nekoliko navrata. Podsjetimo, krajem ožujka dugogodišnji voditelj Jeremy Clarkson dobio je otkaz nakon što je verbalno vrijeđao producenta Oisina Tymona, a potom ga i fizički napao. >>Ne toleriraju njegovo ponašanje - Jeremy Clarkson dobit će otkaz na BBC-ju! >>Stig stao u obranu Clarksona: Na tenku donio milijun potpisa za njegov povratak! 