Zvijezda serije "Zlatni dvori" Nove TV glumac Jan Kerekeš napravio je dobro djelo spasivši malenog psića kojeg je pronašao na livadi usred ničega blizu rijeke Drave. Odveo ga je veterinaru i nadjenuo mu ime Dizi, a putem društvenih mreža traži mu vlasnika jer se, zbog cjelodnevnih snimanja, nažalost ne može brinuti o njemu. – Dizi i ja smo se vozili do veterinara, saznali smo da Dizi ima 5 mjeseci, čvrste zube, da ima puno terijera u sebi i da je potpuno zdrav. Odmah sam mu kupio sve što jednom predivnom psiću treba... Ima svoju kućicu, dekicu, pelene, hrane, igračke... jedino nema ono što mu najviše treba – nema vlasnika... Ja se osjećam užasno jer radim svaki dan 20 sati i koliko god obožavam svoj posao, trenutno mi se gadi. Iskreno. Ne mogu se brinuti za malog psa. Molim vas da mi pomognete da Dizi dođe u ruke super vlasnice ili vlasnika s normalnim radnim vremenom. Naravno, Dizi sa sobom donosi i svoju kućicu i sve svoje stvari. Molim vas, samo ozbiljni neka mi se jave u inbox. Hvala svima unaprijed – napisao je Jan na svom Facebook profilu.    