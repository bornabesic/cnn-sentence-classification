Dok Donald Trump uživa u moći i vlasti kao predsjednik Amerike, njegova supruga Melania bori se s ulogom prve dame i odgovornosti i dužnostima koje joj je ta uloga donijela, otkrili su za Us Weekly izvori bliski prvoj dami. – Ovakav život nije bio njezin san. To je bio Donaldov san i Melania se ne zna nositi s ovom situacijom – rekao je prijatelj obitelji Trump i stilist Phillip Bloch. Njen život nije tipičan za jednu prvu damu. Naime, dok je njen suprug u Bijeloj kući, ona je u New Yorku "zarobljena" u velebnom penthouseu. – Godine 1996. došla je u Ameriku kako bi izgradila modnu karijeru, nije namjeravala postati prva dama. Očajna je, nesretna je zbog toga u što joj se život pretvorio – kaže izvor blizak Trumpovima. Od inauguracije Melania nije bila u Bijeloj kući i nije priredila nijedan prijam u Bijeloj kući, dok je njezina prethodnica, Michelle Obama u prvom tjednu mandata svog supruga u Bijeloj kući održala dva prijama. Melaniji teško pada što je stalno pod nadzorom tajnih službi i što više ne smije ni sina voziti u školu već taj posao obavljaju agenti tajne službe.  >>Tko je tko u moćnoj američkoj obitelji Trump >>Riješen misterij zašto se Melania razljutila na Trumpovoj inauguraciji​ 