Kontroverzni glumac Charlie Sheen izjavio je danas kako u Hollywoodu postoji još glumaca osim njega koji su HIV pozitivni, no nije želio otkriti o kome je riječ. Sheen, koji je prije dvije godine priznao da ima HIV, gostovao je u showu "The Kyle and Jackie O Show" na australskom KIIS FM-u, gdje je kazao kako će tajnu o drugim HIV pozitivnim osobama "odnijeti u grob". Sheen koristi eksperimentalni lijek PRO-140, za koji je kazao kako je pravo čudo te da je sigurnije voditi ljubav s njim nego s nekim drugim. Osim svog zdravstvenog stanja, Sheen je u intervjuu govorio i o pikanterijama iz svoje karijere. Otkrio je kako mu je Lady Gaga jednom sjedila gola u krilu te kako je Lindsay Lohan na set serije "Kontrola bijesa" došla pijana i povraćala u kantu koju su nazvali "Lindsayina kanta". Na kraju su oboje bili toliko pijani da su jedno drugoga pridržavali, no između njih nije bilo ništa. Sheen je kazao i kako ga je Travoltina supruga Kelly Preston nagovarala da prijeđe na scijentologiju, no nije joj uspjelo. >>Charlie Sheen podijelio video u kojem Dino Jelusić gleda u grudi Sanje Doležal 