Dobro znani Aleksandar Stanković, urednik i voditelj emisije “Nedjeljom u dva” te autor putopisne emisije “Vjetar u kosi”, itekako ima razloga za zadovoljstvo. Osim što je “Nedjeljom u dva” jedan od najdugovječnijih i najgledanijih političkih formata na HRT-u, Stankovićeva emisija “Vjetar u kosi” u svojoj trećoj sezoni tijekom prošle godine privukla je brojne znatiželjnike. Upravo zbog toga logično se nametnuo kao kandidat za Večernjakovu ružu u kategoriji TV osoba godine i kada bi je, prema glasovima gledatelja, osvojio, bilo bi to, složila bi se i struka, apsolutno zasluženo. Tim povodom otkrio nam je planira li se i ove godine otisnuti na neko zanimljivo putovanje motorom, što na to kaže njegova supruga Željka Stanković, a osvrnuo se i na prvu godinu školovanja svoje kćerkice Une. Što bi vam značio dobitak ove nagrade? Ne vjerujem da ću je dobiti pa bih se iskreno iznenadio. Jesu li vam draže nagrade struke ili slušatelja, gledatelja i čitatelja? Najdraže su mi nagrade struke. Urednik ste i voditelj mnogima omiljene emisije “Nedjeljom u 2” koja je u 2016. ušla u 17. sezonu, a snimili ste i treću sezonu putopisa “Vjetar u kosi”. Što vam je od toga zabavnije raditi? Zabavnije je u svakom slučaju sjesti na motor i putovati svijetom. Veći mi je izazov intervjuirati potpuno nepoznate ljude nego političare. Planirate li na neki novi put za četvrtu sezonu “Vjetra u kosi”i što na to kaže supruga Željka? Planiram. Rumunjska i Italija su vjerojatno na dnevnom redu. Ne bi čovjek vjerovao, ali supruga me u tom projektu podržava. Koji su vam planovi, što se tiče karijere, za 2017. godinu? Uz “Nedjeljom u dva” i “Vjetar u kosi” red bi bio da nešto počnem opet pisati. Kakav je prvašić vaša kći Una? Voli li ići u školu? Pomažete li joj oko učenja i zadaća? Una i škola su za sada OK. Voli ići u školu, a učenje doma malo manje voli. Mama više pomaže, ali i ja se uključujem. Koga ćete povesti 31. ožujka na svečanu dodjelu Večernjakove ruže u zagrebački HNK? Neću nikoga povesti jer nažalost tada nisam u prilici doći na dodjelu. >>Pernar: Nisam htio sudjelovati u farsi; Stanković: Ivane, sada ću konačno moći ručati na vrijeme     