Ove nedjelje gledatelje u najgledanijem showu u Hrvatskoj očekuje neviđeni spektakl! Osim što će imati priliku vidjeti dva Bojana Jambrošića na sceni u isto vrijeme, zahvaljujući hologramskom prikazu zbog kojeg ćemo Bojana čuti i vidjeti i kao Doris Dragović i kao Jacquesa Houdeka, gledatelje će zasigurno jednako zabaviti i ostale nevjerojatne transformacije kandidata showa ''Tvoje lice zvuči poznato''.   ​Jedna od njih zasigurno će biti i transformacija Daniela Bilića koji će ponovno uskočiti u haljinu i štikle i postati svoja kolegica iz showa – Nives Celzijus!  „Nisam se nadao ovome! Ona je bila oduševljena što sam dobio njezin lik i djelo“, komentirao je Daniel koji će nastupiti s pjesmom ''Karanfili'' i dodao kako mu izazov možda izgleda jednostavan, no mogao bi biti poprilično zahtjevan. „Puno sam stvari, ali mazan nisam!“ zaključio je Daniel. Kao što se veseli vidjeti Daniela u svom liku i djelu, Nives Celzijus jednako se tako veseli i svojoj transformaciji u legendu kafanskih šansona Zvonka Bogdana. „Kad čujem ovu pjesmu, kao da sebe prepoznam u tekstu“, priznala je Nives i naglasila kako ne smije razočarati majku kojoj je Zvonko Bogdan jedan od najdražih pjevača. Za razliku od prethodnih transformacija, ovoga puta, s pjesmom ''Moja mala nema mane'', Nives neće imati zahtjevnu koreografiju. „Napokon ću se odmoriti malo! Bit ću statična i nema divljanja. Mogu se koncentrirati na vokal, na neke glumačke izvedbe. Gospodski se drži, uvijek je u odijelu“, kazala je Nives, a hoće li i s ovom ulogom oduševiti, tek ćemo doznati. Nakon prošlotjedne pobjede, Mia Anočić Valentić ovoga puta naslov pobjednice branit će transformacijom u pjevačicu Fergie iz hip-hop grupe Black Eyed Peas i pjesmom ''My Humps''. „Ovo sam čekala oduvijek! Koreografija i pjesma koju znam od prije!“ oduševljeno će Mia te dodaje kako se posebno veseli što će sada konačno moći pokazati svoje plesno umijeće. „Bit će prljavo i bit će teatra!“ najavio je Dalibor Petko svoj nastup kao Mladen Bodalec iz legendarne grupe Prljavo kazalište. Dalibor će izvesti pjesmu ''Ne zovi mama doktora'' za koju kaže kako još nije psihički spreman, no otkriva da je i za to pronašao način: „Prije nastupa napravit ću par krugova po Dubravi da mi uđe ta vibra od Prljavaca.“ Iduće nedjelje vidjet ćemo još i sjajne nastupe Ane Gruice u ulozi Katy Perry, Maria Rotha kao frontmana grupe Guns'n' Roses, a Ivanu Mišerić kao članicu dua Ottawan.  >>Stečaj tvrtke Nives Celzijus: Dužna više od 40.000 kuna >>Tvoje lice zvuči poznato – sudjeluje jedina zvijezda za koju je čula i baka Manda iz Donjeg Lapca​ 