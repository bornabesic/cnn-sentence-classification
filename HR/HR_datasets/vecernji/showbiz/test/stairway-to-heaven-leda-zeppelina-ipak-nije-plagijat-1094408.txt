Ocjenjivački sud u Los Angelesu ocijenio je u četvrtak da slavna pjesma Leda Zeppelina "Stairway to Heaven" nije plagijat instrumentalne skladbe Spirita, kalifornijske skupine iz 60-ih godina. Mitska balada Leda Zeppelina, jednog od najvećih imena u povijesti rocka, postala je prije dvije godine predmet žalbe Michaela Skidmorea, izvršitelja oporuke gitarista Spirita Randyja Californije. On je tražio milijune dolara odštete s kamatama.   Osmeročlani ocjenjivački sud ocijenio je da su pjevač Robert Plant i gitarist Jimmy Page znali za Spiritovu pjesmu "Taurus", no Michael Skidmore nije uspio dokazati da su njezini elementi doista slični "Stairway to Heaven", snimljene potkraj 1970. i početkom 1971., tri godine nakon objave Spiritove pjesme.   Randy California utopio se 1997. Prije smrti nije pokrenuo tužbu, ali je često tvrdio da mu je pjesma ukradena i da zaslužuje priznanje. >> Led Zeppelin na sudu zbog navodnog plagijata 