U blizini grada u kojem je rođena Melania Trump, prva dama Amerike, točnije u okolici Sevnice u Sloveniji, vinari su proizveli vino sorte blaufränkisch u njezinu čast vjerujući kako će im to pomoći u promociji. Vino First Lady počelo se prodavati u kružnom podrumu dvorca Sevnica u Sloveniji, a prvih 300 boca prodano je u tri dana po cijeni od 27,90 eura. Sljedećih 2000 boca vina spremno je za prodaju u suvenirnici dvorca te u gradskom turističkom uredu.  – Neki nam sugeriraju da ga prodajemo po 500 eura, ali trenutačnu cijenu smatramo poštenom – rekao je Rok Petančić, upravitelj dvorca, za Decanter.com. – Prodaja ide dobro iako još nismo počeli promociju – objašnjava Petančić. S druge strane, Melania nije odobrila da se vino nazove First Lady. – Ovo je primjer pokušaja zarade na njezinu imenu, što gospođa Trump nikad ne bi odobrila – rekao je njezin glasnogovornik, a Melania s odvjetnicima priprema veliku tužbu. Ostali proizvodi iz kolekcije First Lady uključuju salamu od rijetke lokalne vrste svinja krškopoljca, čokolade i kozmetiku. Proizveli su u Sevnici i šlapice prvoj dami u čast pa i kolače, no ne znamo je li Melania ljutita i na te proizvode kao na vino.  >>Melania Trump u radijskoj emisiji: Seksam se svaku večer >>Melania Trump napravila je prvi veliki gaf, ovo joj zamjeraju modni stručnjaci 