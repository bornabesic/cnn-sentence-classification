Aktualna europska prvakinja u te-kvon-dou Lucija Zaninović ove subote udala se u Splitu, javlja Slobodna Dalmacija. Sportašica i njen dečko, poduzetnik Nal Kuzmanić nakon šest godina veze u subotu su u crkvi Gospe od Pojišana izmjenili bračne zavjete. Na vjenčanju je bilo 170 uzvanika a svadbeno slavlje održalo se u hotelu Park. Luciji je na vjenčanju kuma bila njena sestra blizanka Ana. Kako piše Slobodna i Lucija i Ana su u drugom stanju, a Luciji je termin poroda mjesec dana prije Aninog.  Lucija i Nal upoznali su se u Visokoj školi za sportski menadžment i dizajn Aspiro i od prošle godine žive zajedno. Lucija je za vjnečanicu odabrala haljinu s potpisom modnog dvojca Arileo.  