Majka 14-godišnje glumice Ariel Winter iz serije "Moderna obitelj" nije mogla pasti niže. Stručnjak za odnose s javnošću iz Hollywooda izjavio je da ga je Crystal Workman koja je nedavno zbog fizičkog i psihičkog zlostavljanja izgubila skrbništvo nad Ariel nagovarala da u javnosti objavi fotografije na kojima je njena starija kći, 34-godišnja Shanelle Workman, kod koje Winter trenutačno živi, gola. – U dugogodišnjem stažu kao publicist još nikada nisam naišao na nekoga tko je spao tako nisko i tko je želio uništiti reputaciju vlastitog djeteta. Crystal mi je rekla da želi da javnost vidi kakva je Shanelle zapravo i onemogućiti joj dobivanje skrbništva nad Ariel – kazao je PR stručnjak za RadarOnline.com. Dodao je da ga je Crystal dva dana neprestano zvala i da se uvjerio da je za Ariel bolje da je što dalje od poludjele majke. Crystal Winter pak tvrdi da sve to radi za dobrobit mlađe kćeri. – Volim svoju kćer Ariel i želim joj pomoći da ne padne pod utjecaj krivih osoba i ne postane nova Lindsay Lohan – tvrdi. 