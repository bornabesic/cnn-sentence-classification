Obožavatelji Britney Spears danas su ostali šokirani zbog objava na Twitter-profilu izdavačke kuće Sony Music Global. Naime, u tvitovima je objavljeno da je slavna pjevačica - umrla u nesreći, no čini se da je riječ o hakerskoj spini. Tako se Britney ipak nije pridružila brojnim slavnim glazbenicima koji su ove godine umrli, a od kojih je posljednji u nizu George Michael. Iz Sonyja su 40-ak minuta nakon spornih tvitova objavili da su primijetili neobičnu aktivnost na profilu te su umirili obožavatelje. - Britney Spears je još uvijek živa - objavili su. Kako piše Daily Mail, čini se da iza ove psine stoje hakeri iz skupine Our Mine, koja je ove godine hakirala više profila, uključujući one Marvela i Netflixa. U svakom slučaju, vijesti su šokirali mnoge fanove megapopularne Britney. - Molim vas, recite mi da je ovo bolesna šala - napisao je jedan korisnik Twittera. Zanimljivo je da je na profilu Boba Dylana objavljeno "Počivala u miru Britney Spears" pa se nagađa da je i njegov profil hakiran.   >> Preminuo pjevač George Michael (53) 