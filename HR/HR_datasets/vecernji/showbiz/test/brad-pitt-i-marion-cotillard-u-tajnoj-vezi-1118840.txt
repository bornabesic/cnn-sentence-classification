Dobitnike nagrade Oscar® Brada Pitta i Marion Cotillard ove jeseni ćemo gledati u napetoj akcijskoj drami, s ljubavnom pričom u pozadini, TAJNA VEZA. Radnja filma je smještena u Casablancu, 1942. godine, gdje je Marianne Beausejour (Marion Cotillard) na tajnom zadatku kao francuska špijunka, a Max Vatan (Brad Pitt) je saveznički obavještajni agent. Max se polako zaljubljuje u Marianne te oboje odlučuju prestati sa špijunskim poslom nakon opasne misije u Sjevernoj Africi. Nakon misije se vjenčaju i vode miran život u Engleskoj. Idila traje sve dok Max ne bude upozoren da žena za koju se oženio skriva svoju mračnu tajnu. Film je inspiriran stvarnim događajima. Osim Cotillard i Pitta, u filmu glume još i Lizzy Caplan, Matthew Goode te Jared Harris. Film je režirao dobitnik nagrade Oscar® Robert Zemekis, proslavljen filmom Forrest Gump dok je za scenarij zaslužan Steven Knight. Tajna veza, u distribuciji Blitza, u domaća kina dolazi 24. studenoga.   