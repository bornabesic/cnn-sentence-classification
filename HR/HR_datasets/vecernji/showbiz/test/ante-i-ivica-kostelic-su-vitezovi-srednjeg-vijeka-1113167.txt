Kralj Tomislav u dvorac Ribnik sutra će sudionicima realityja “Anno: Ljeta Gospodnjeg 925.” poslati dvije osobe od velikog povjerenja – Ionasa i Antonivusa Silicerniuma. Na konjima će njih dvojica u viteškoj odori dojahati u Ribnik i održati korisne lekcije natjecateljima koji će se iznenaditi kad otkriju da se iza oklopa skrivaju Ante i Ivica Kostelić. Poziv RTL-a da sudjeluju u showu i vrate se u doba vladavine kralja Tomislava tata i sin Kostelić rado su prihvatili jer su zaljubljenici u povijest, a Ivica je i upisao studij povijesti. Za ovu prigodu Ante Kostelić postao je stari mudri vitez, a Ivica konjanik prvorednik u Tomislavovu konjaničkom špaliru, a natjecatelje su došli pripremiti za moguće napade neprijatelja. Ivica im je tako održao sat tjelesnog, a Ante ih je uputio u strateške i logističke vještine te tajne vojne obrane.  >> Dramatično u 'Annu': Ante izgubio u duelu, Nikolina se rasplakala, a onda je stigla još jedna vijest 