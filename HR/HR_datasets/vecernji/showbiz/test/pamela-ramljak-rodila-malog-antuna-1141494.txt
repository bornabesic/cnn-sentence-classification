Pjevačica Pamela Ramljak (36) sinoć je rodila svoje prvo dijete. Kako je objavio Story, mama Pamela u zagrebačkoj Petrovoj bolnici na svijet je donijela malog Antuna. Nekadašnja pjevačica grupe Feminnem je u braku s Mladenom Salajsterom tri godine, a da su jedva čekali postati roditelji, govore i brojni postovi na društvenim mrežama na kojima je Pamela objavila kako će Antuna u njihovom domu dočekati vesela dječja sobica i sve što je potrebno za bebu. Ime ima posebno značenje Pamela i Antun posebno su sretni zbog ove vijesti jer je Pamela prije dvije i pol godine izgubila dijete nakon osam tjedana trudnoće. Kako nam je kazala u nedavnom intervjuu, ime Antun za njih ima posebno značenje:  – Puno stvari nas vežu uz Sv. Antuna Padovanskog. Usto, suprugova majka, koja je preminula kad su mu bile tri godine, željela je da se on zove Antun pa je na kraju dobio kompromisno ime Mladen Antun. To je najmanje što mogu napraviti da suprug osjeća da je i njegova mama s nama – kazala nam je Pamela. >>Pamela Ramljak: Poslije velikog gubitka na svijet nam stiže mali Antun 