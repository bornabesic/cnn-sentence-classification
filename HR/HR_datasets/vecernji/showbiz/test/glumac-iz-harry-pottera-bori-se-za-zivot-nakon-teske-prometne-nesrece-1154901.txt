Britanski glumac Jim Tavaré (54), široj javnosti poznat po ulozi Toma, vlasnika puba u filmu "Harry Potter i zatočenik Azkabana", teško je ozlijeđen u prometnoj nesreći. Kako pišu britanski mediji,  glumac je slomio vrat i 15 rebara, ima prijelom u nozi i ozlijedio je prsni koš. Sada ga čekaju operacije, a primio je i transfuziju. Njegove fanove na društvenim mrežama obavijestila je supruga Laura, koja je objavila Jimovu fotografiju iz bolničke postelje: – Ovdje Laura. Sad kada je cijela obitelj saznala, Jim me zamolio da obavijestim i sve vas da je imao tešku prometnu nesreću jučer, frontalni sudar. Ovo se stvarno događa, nije film. Molim vas, šaljite mu pozitivne misli dok se bori za život – napisala je Jimova supruga. Glumac posljednjih godina živi u Los Angelesu, a uz filmsku karijeru, gradio je i komičarsku, jer je imao svoj stand-up show. >>Pogledajte svih 8 nastavaka Harry Pottera u samo 80 minuta 