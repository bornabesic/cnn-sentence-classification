Izgleda da više nije vijest da su Simsponi nešto predvidjeli, no dogodilo se opet. Podsjetimo, jedna od najpopularnijih crtanih serija svih vremena predvidjela je da će se snimati novi nastavci "Ratova zvijezda", a znali su i da će Donald Trump postati američki predsjednik. Sada je na vidjelo izašlo i da su znali kako će izgledati nastup Lady Gage na poluvremenu Super Bowla. Pop zvijezda otvorila je svoj nastup na krovu stadiona. Dok je pjevala dronovi su na nebu iza nje formirali američku zastavu, a zatim je skočila s krova te napravila dramatičan ulazak na pozornicu. U epizodi Simpsona iz 2012. godine prikazan je nastup Lady Gage koji je imao iste elemente kao onaj u nedjelju. Ne samo da se spustila s krova, te da su i tamo bili dronovi, nego je Gaga bila čak i slično odjevena. U jednom trenutku se i preodjenula, baš kao što je napravila i na svom showu u nedjelju.   Ne preostaje nam za pitati se, jesu li kreatori Simpsona zaista imali vremenski stroj? >>Simpsoni su još 2000. godine predvidjeli da će Trump biti predsjednik 