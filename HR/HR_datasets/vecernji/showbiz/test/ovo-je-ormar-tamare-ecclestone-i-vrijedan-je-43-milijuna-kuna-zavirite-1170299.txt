Za britanski In Style Tamara Ecclestone otvorila je vrata svoje 43 milijuna kuna vrijedne garderobe. Voditelja i stilista Josha Newis-Smitha provela je kroz garderobu u kojoj se nalazi samo njena ljetna odjeća, cipele i torbe koje nosi s ljetnim kombinacijama.  Kći bivšeg šefa Formule 1 Bernieja Ecclestonea i Slavice Radić velika je obožavateljica Chanela jer samo na jednom zidu svog walk-in ormara ima police na kojima se nalaze Chanel torbice. Osim Chanelovih torbi, 32-godišnja bogatašica pohvalila se Hermesovom torbom vrijednom 172 tisuće kuna, na kojoj je njezin lik i lik njezine kćeri Sophije, a torbu je samo za Tamaru naručio njezin suprug Jay Rutland. Tamara je priznala da ima toliko odjeće da često zaboravi što je kupila pa kad naleti u ormaru na takav komad odjeće, kaže, iznenadi se. U razgovoru sa stilistom Joshom priznala je da njezina kći ima još veću garderobu od njezine i da joj se ormar proteže kroz nekoliko prostorija njihove velebne kuće, u kojoj je ukupno 57 prostorija. Tijekom intervjua nosila je Gianvito Rossi čizme koje vrijede 13 tisuća kuna.      