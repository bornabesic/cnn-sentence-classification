Nova TV ove jeseni donosi niz novih uzbudljivih zabavnih formata, a jedan među njima je definitivno i treća sezona najgledanijeg zabavnog show programa koji je obilježio i 2014. i 2015. godinu. Ovih dana tako je potvrđena postava nove sezone 'Tvoje lice zvuči poznato', pa ćemo tako uskoro svjedočiti nevjerojatnim transformacijama Damira Kedže, Hane Hegedušić, Lane Jurčević, Filipa Dizdara, Mattea Cetinskog, Žanamari Perčić, Fila Tilena (Slavena Berića) i Ane Maras Harmander. Show je u 2015. prosjeku pratilo više od 736 tisuća gledatelja, skoro 40 posto gledatelja koji su u to vrijeme bili pred malim ekranima, te je s ovim rezultatima ova emisija ponovila uspjeh s drugom sezonom te ponovno ponosno stala na tron zabavnog programa u Hrvatskoj. Show koji je osvojio hrvatsku publiku s prve dvije sezone te koji kontinuirano osvaja gledatelje diljem svijeta te ostvaruje veliki uspjeh, dolazi iz kreativne radionice ''Endemola'', jedne od najuspješnijih produkcijskih kuća. Pobjednik prve sezone ovog zabavnog plesno pjevačkog formata bio je Mario Petreković, dok je u drugoj sezoni pobjedu odnio Saša Lozar. Jednako velike zvijezde showa bili su i svi ostali natjecatelji koji su sudjelovali u showu jer podsjetimo, ovo je natjecanje u kojem nema ispadanja. Brojni glumci, pjevači, zabavljači su već kroz prethodne dvije sezone showa kao natjecatelji zabavnog showa iz tjedna u tjedan zabavljali gledatelje imitirajući glazbene legende s domaće i svjetske glazbene scene, odnosno, reinterpretirajući neke od njihovih najvećih hitova, spotova, nastupa.  Svi natjecatelji u showu sudjeluju do samog finala. No, naravno, samo je jedan pobjednik koji će svojim trudom i kreativnošću donijeti 'pobjedu' nekome kome je ona stvarno potrebna. Show je humanitarnog karaktera, pa je do sada čak 26 humanitarnih udruga primilo donacije Nove TV zahvaljujući pobjednicima svake pojedine epizode ovog zabavnog showa. I ove jeseni će osam natjecatelja iz tjedna u tjedan zabavljati gledatelje, ali i sebe imitirajući druge poznate glazbenike, pjevače, plesače, a u tome će im svakako pomoći i vrhunski tim profesionalaca, od vokalnih trenera, koreografa, majstora šminke, kostimografa i tima za specijalne efekte. >> Opsjedaju me oba spola, no moje srce pripada Danijeli 