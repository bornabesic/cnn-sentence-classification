U večerašnjoj "Ljubavi na selu" farmer Alojz morat će se još jednom suočiti s Anjom koja je prošli tjedan napustila njegovu farmu. Anja ga je zamolila za razgovor nakon što joj je rekao da je šalje kući, a njihov razgovor otkrit će da Alojz, koji je dobio nadimak Putin iz Zagorja, i nije baš onakav kakvim se čini na prvu. Nakon što je napustila ovaj show, Anja je priznala da je zbog Alojza prekinula zaruke i da joj je stalo do Alojza. Možda je zato i zatražila još jedan susret s njim da mu iskreno prizna što osjeća prema njemu. Kako će Alojz primiti tu informaciju, doznat ćemo u večerašnjem nastavku.   I Mario će biti večeras iznenađen kad na svojim vratima ugleda Martinu koju je on poslao kući sa svog imanja – ili to ipak neće biti Martina?! Sandru će ugodno iznenaditi jedan od njezinih momaka, a Dinove djevojke neće imati dlake na jeziku te će napraviti pravu pomutnju među sobom kada im Gabrijela Domenika postavi pitanje tko se zapravo od njih zaljubio!  