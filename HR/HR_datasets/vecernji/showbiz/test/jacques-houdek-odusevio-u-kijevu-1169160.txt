Jacques Houdek prošao je u finale Eurosonga.  Večeras se u Kijevu održala druga polufinalna večer 62. izdanja Eurosonga, a Houdek je pjesmom "My friend" pokazao raskoš svog vokala, oduševio publiku i izborio odlazak u finale.    Večeras se za odlazak u finale natjecalo 18 zemalja, a finale su uz Hrvatsku izborile Bugarska, Bjelorusija, Mađarska, Danska, Izrael, Rumunjska, Norveška, Nizozemska i Austrija.   Jacques je bio presretan kada su voditelji pročitali da Hrvatska ide u finale, a poslije je preko videoporuke na Facebooku poručio: Hvala svima, ovo smo napravili za Hrvatsku! Euforija zbog pobjede vladala je u cijelom timu koji je s Jacquesom otišao u Kijev, a jedan od članova tima rekao je kako je skoro pao u nesvijest.   Predstavnica Srbije Tijana Bogićević s pjesmom "In Too Deep" otvorila je drugu polufinalnu večer. U jednom intervjuu Tijana je rekla kako se ne boji nastupa jer je pjesma snimljena odlično i da ima dobar scenski nastup.  Srpska predstavnica Tijana Bogićević Austriju je predstavio Nathan Trent s pjesmom "Running on Air". Nathan ima 24 godine i svoj prvi singl "Like It Is" objavio je u prosincu prošle godine. Pjesmu s kojom je nastupio na Eurosongu napisao je u suradnji s Bernhardom Penziaom, a sudeći po reakcijama publike, pjesma bi mogla biti hit.  Jana Burčeska predstavila je Makedoniju pjesmom "Dance Alone". Tijekom glasovanja dočekalo ju je iznenađenje. Naime, njen dečko je kleknuo pred Janu i zaprosio je, a ona je pristala.   Nakon Makedonije nastupila je Claudia Faniello, predstavnica Malte koja se za finale borila pjesmom "Breathlessly". Ilinca i Alex Florea živahnom pjesmom "Yodel It!" predstavili su Rumunjsku. Ilinca dolazi iz glazbene obitelji i s 14 godina nastupila je na X Factoru, a dvije godine kasnije prijavila se i u The Voice.  O'G3NE je grupa u kojoj nastupaju tri sestre Lisa, Amy i Shelley iz Nizozemske, a svoju zemlju su predstavile skladbom "Lights and Shadows". Pjesma je posveta njihovoj majci.  Grupa O'G3NE iz Nizozemske. Ovaj sastav čine sestre Lisa, Amy i Shelley Joci Pápai iz Mađarske vrlo zanimljivim nastupom predstavio je svoju zemlju. Pjevao je pjesmu "Origo" u kojoj je imao i dijelove u kojima je repao. Obožavatelji Eurosonga svrstali su ga među pet favorita.  "Where I Am" pjesma je s kojom je 21-godišnja Anja predstavila Dansku. Anja je pobjednica treće sezone "The Voicea" u Danskoj.  Brendan Murray s "Dying to Try" predstavio je Irsku. Brendan je prije bio član boy-benda "Hometown". Valentina Monetta i Jimmie Wilson pjesmom "Spirit of the Night" predstavili su San Marino, a sljedeći na redu je naš predstavnik Jacques Houdek! Odličnim nastupom Jacques je pokazao raskoš svog vokala u pjesmi "My Friend" koju su pratili i odlični vizuali i cijeli nastup učinili još upečatljivijim.    Laganom pop-skladbom "Beautiful Mess" Bugarsku je predstavio 17-godišnji Kristian Kostov. Grupa Fusedmarc iz Litve pjesmom "Rain of Revolution" bori se za nastup u finalu.   Zadnje dvije zemlje koje su nastupile u drugoj polufinalnoj večeri bile su Estonija i Izrael. Koit Toome i Laura predstavili su Estoniju, a za Izrael je pjevao Imri.  Jacques se danas iz Kijeva javio za podnevni Dnevnik HRT-a i uz zahvalu svima na podršci rekao je: "Mi smo spremni koliko god možemo biti, nadam se da ste i vi. Budite nam i dalje prekrasna podrška, kao i do sada. Šaljemo vam puse i zagrljaje iz Kijeva i vjerujte, ostavit ćemo srce na pozornici za vas“. U drugoj poluzavršnoj večeri, uz hrvatskoga predstavnika, nastupili su i predstavnici Srbije, Austrije, Makedonije, Malte, Rumunjske, Nizozemske, Mađarske, Danske, Irske, San Marina, Norveške, Švicarske, Bjelorusije, Bugarske, Litve, Estonije i Izraela. 