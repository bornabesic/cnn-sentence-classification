Nakon prošlogodišnjih rasprodanih nastupa u kazalištu Kerempuh i ovogodišnjeg rasprodanog nastupa u INK Pula, Ivan Šarić ima još jedan razlog za slavlje. Svega nekoliko dana od najave velikog nastupa u Koncertnoj dvorani Vatroslava Lisinskog, kojim 11. studenoga proslavlja desetljeće svoje stand up karijere, ulaznice za isti su rasprodane. Budući da je našem najpoznatijem komičaru pošlo za rukom ono što mnogima nije, dokazao je kako je stand up komedija prerasla klupsku scenu i zasluženo došla na jedan veći kulturni nivo. Za sve one koji su ostali bez svojih mjesta za događaj za koji se tražila ulaznica više, stiže dobra vijest. Kako bi bili sigurni da će svi ljubitelji stand up-a doći na svoje, od danas su u prodaji ulaznice za novi nastup, koji će se održati 7. prosinca, također u Koncertnoj dvorani Vatroslava Lisinskog. Uživajte u mješavini Šarićevog opservacijskog i apstraktnog humora primjenjivog na širokoj paleti tema, kojega je samo u ovoj godini imalo prilike gledati više od 30.000 ljubitelja komedije. 