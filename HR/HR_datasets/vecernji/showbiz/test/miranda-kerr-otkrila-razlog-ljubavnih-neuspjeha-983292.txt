Australska ljepotica Miranda Kerr i godinu dana nakon rastave od Orlanda Blooma uživa u samoći. Za novo izdanje prestižnog časopisa Harper’s Bazaar, čiju naslovnicu i sama krasi, izjavila je kako se nakon rastave ne opterećuje vezama. -'Odem na spoj tu i tamo, no trenutno mi je prioritet sin. Jednostavno ne tražim vezu- izjavila je lijepa Miranda, majka trogodišnjeg dječaka Flynna.  Poučena vlastitim iskustvom lijepa manekenka udijelila je i nekoliko ljubavnih savjeta. –'Muškarci ne vole kada ih se ne poštuje, a žene vole kada se osjećaju voljeno. Ako se žena osjeća voljeno, poštovat će muškarca, a ako se muškarac osjeća poštovano, voljet će ženu- objasnila je Miranda i priznala kao je dugo vremena griješila u vezama sa svojim partnerima. – Radila sam sve pogrešno. Stalno sam radila i davala sve što imam svom partneru. No, veza bolje funkcionira ako se ne osjećate kao da ste dužni dati sve svakome. - iskreno je zaključila manekenka. Nakon razvoda od Blooma manekenku su povezivali s različitim muškarcima, a najviše pozornosti izazvala su šuškanja da je vezi s australskim milijarderom Jamesom Packerom. Krajem kolovoza prošle godine pripisivali su joj i bivšeg dečka Elizabeth Hurley, Stevea Binga. >>Orlando Bloom i Miranda Kerr provest će blagdane zajedno >>Australski milijarder potrošio 100 tisuća dolara na poklon za seksi anđelicu 