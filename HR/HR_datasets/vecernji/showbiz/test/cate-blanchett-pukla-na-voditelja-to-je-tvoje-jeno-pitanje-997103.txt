Cate Blanchett je sjajna žena. Dokazala je to glumica i tijekom intervjua na australskom Channelu Ten, održanom u srijedu navečer. Oscarovka je na intervju stigla kako bi odgovarala o pitanjima vezanima uz film 'Pepeljuga', no teme koje je voditelj Jonathan Hyla otvorio bile su pomalo bizarne. Cijeli intervju navodno je bio čudan, no pri kraju je Cate pukla. Naravno, nije poludjela na onaj pravi 'celebrity' način, već je duhovito i uz psovke upitala novinara kakvo je to je..no pitanje. - Ozbiljno pitanje, kako si natjerala mačku da radi što želiš dok je vodiš na uzici? Pokušao sam to s mačkom moje cure, no nikako ne uspijevam? Cate je prvo uputila pogled svom menadžeru, a potom, zbunjena i živčana odgovorila novinaru: To je vaše pitanje? To je vaše je..no pitanje? Sarkastično je završila intervju sa: Drago mi je? Cijeli intervju bio je bizaran pa je novinar započeo s prijedlogom da popiju pivo ili votku kako bi intervju bio lakši. Blanchett je cijelo vrijeme vraćala temu na film koji je pokušavala ispromovirati, no Hyla je bio neumoljiv. Nitko nije nikome ništa zamjerio, budući da je Hyla nakon intervjua zahvalio Cate Blanchett na najboljem najgorem intervjuu dosad. Njen glasnogovornik izjavio je da su iz njenog tima oduševljeni što glumica i novinar dijele isti, opaki smisao za humor. Cate je prava, duhovita dama. >>Nakon tri sina u obitelj slavne Oskarovke stigla i djevojčica >>Cate Blanchett: Suprugu sam najviše seksi s umjetnim ušima koje sam nosila u ‘Hobitu’ 