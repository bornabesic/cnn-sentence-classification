I ovog prazničnog vikenda u Jabuci nastavlja se program alternativne kulture u najstarijem zagrebačkom klubu. U petak je termin rezerviran za Psychocandy by Sven Harambašić. U subotu je na programu Discorrosion party by DJ End. Programi počinju u 23 sata, obje noći cijelu noć je besplatan ulaz, happy hour, traje do 24 sata. Petak, 14. travnja, Psychocandy Svena Harambašića je program koji je ime dobio po kultnom albumu benda The Jesus-Mary Chain. Kao i bend JMC koji je nazivom 'psihotično' i 'slatko' htio opisati svoj zvuk, ovaj program pokušava spojiti glasni rock s tamnijim sintetičkim zvukom te tako istaknuti njihovu neodvojivost kao esenciju Jabuke. Subota 15. travnja, Discorrosion party by DJ End program je koji je stvorio Andro Račić. To je dark party osmišljen za ljubitelje synth-pop zvuka osamdesetih, ali i simpatizere novog disco zvuka.  