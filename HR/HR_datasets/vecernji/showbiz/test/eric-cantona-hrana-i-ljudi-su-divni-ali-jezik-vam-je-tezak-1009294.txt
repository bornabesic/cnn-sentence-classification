U Tepljuhu kod Drniša završio je prvi od ukupno sedam tjedana snimanja filma “Anka” Dejana Aćimovića u kojem glavnu ulogu ima bivša nogometna zvijezda Eric Cantona. Filmska ekipa u nedjelju se odmarala u Vodicama gdje smo popričali s glavnom zvijezdom filma, ali i doznali da se Cantona uopće ne ponaša kao razmažena zvijezda, već je sav u ulozi grubijana Brazlijanca, a posebno se posvetio i učenju hrvatskog jezika na kojem u filmu nastalom prema djelu Mate Lovraka i glumi. – Hrvatski je zaista težak jezik. Kako je ovo već moj treći put ovdje, znam reći “male stvari”, bok i hvala, ali sad sam jako fokusiran na tu emociju koju moram prenijeti, a da ne razumijem posve tekst – kaže Cantona. Oduševila ga je domaća kuhinja i ljudi, a i filmska ekipa za koju kaže da je na razini svjetske produkcije. Zbližio se i s Tatjanom Aćimović, scenaristicom i producenticom filma koja nam je otkrila da na snimanju vlada prava atmosfera zajedništva, a posebno su ponosni na rekvizitere i scenografe koje su od malog mjesta kod Drniša uspjeli stvoriti svijet s početka 19. stoljeća.Snimanje se krajem ljeta seli nakratko u Zagreb, a premijera filma može se očekivati najranije u proljeće 2016. godine. >>Cantona nahvalio Modrića i Hrvatsku: Ima vas kao pola Pariza, a jači ste od Francuza 