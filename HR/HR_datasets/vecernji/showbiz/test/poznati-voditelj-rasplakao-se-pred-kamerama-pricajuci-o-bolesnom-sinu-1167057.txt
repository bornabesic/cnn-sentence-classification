U svom showu "Jimmy Kimmel Live" voditelj Jimmy Kimmel jučer je gledateljima otkrio da mu se 21. travnja rodio sin Billy i s publikom je podijelio koje je bolne trenutke njegova obitelj proživjela samo tri sata nakon rođenja malenog Billyja. - Moja supruga Molly bez ikakvih komplikacija je na svijet donijela našeg sina. Sve je izgledalo u najboljem redu i dok se naša obitelj upoznavala s novim članom u sobu je došla medicinska sestra koje je primijetila da Billy ne diše dobro. Liječnici su pregledom otkrili kako nema problema s plućima već sa srcem. Pretrage su otkrile da je Billy rođen s rupicom na stijenci koja razdvaja lijevu od desne strane srca - kroz suze je ispričao voditelj. Njegov sin operiran je tri dana nakon rođenja, a Jimmy je priznao da su mu ta tri sata, koliko je trajala operacija, bila najduža tri sata u životu.  Zahvalio se svim liječnicima i svima koji su molili za njegovog sina, a posebno se zahvalio supruzi Molly koja je bila snažna i hrabra cijelo vrijeme.          