Slavni glazbenik Elton John uskoro će s partnerom Davidom Furnishom i njihovo dvoje djece useliti u novi dom koji se nalazi na Beverly Hillsu. Za ovu nekretninu koja ima više od 2300 kvadrata Elton je izdvojio vrtoglavih 33 milijuna dolara, piše Variety. Luksuzno imanje sagrađeno je 2001. godine za suosnivača Guessa Armanda Marciana, a sastoji se od 10 spavaćih soba, 22 kupaonice, kuhinje, blagovaonice, predvorja, knjižnice, obiteljske sobe, vinskog podruma i teretane. Ispred kuće prostire se zelena površina, ali i luksuzni bazen u kojem će zasigurno najviše uživati četverogodišnji Zachary i dvogodišnji Eliah. Ovo Eltonu nije prva kuća na Beverly Hillsu. Prije tri godine kupio je kuću vrijednu 7,2 milijuna dolara, a osim vila na Beverly Hillsu, glazbenik posjeduje i penthouse od 1100 metara četvornih u Atlanti, vilu u Nici, seosko imanje u Windsoru i urbanu kuću u londonskom Holland Parku. >>Rozga nakon druženja sa slavnim glazbenikom: Elton John zna apsolutno sve o meni >>Elton John: Zlo mi je od gledanja zvijezda na naslovnicama 