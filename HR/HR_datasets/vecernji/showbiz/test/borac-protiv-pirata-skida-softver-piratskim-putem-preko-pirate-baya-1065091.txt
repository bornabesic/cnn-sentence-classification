Najpoznatiji svjetski hiphoper Kanye West osramotio se nakon što je ovog tjedna na svom Twitter profilu objavio sasvim bezazlenu fotografiju. Na fotografiji je bio Kanyeov laptop s otvorenim linkom na pjesmu Sufjana Stevensa. No promućurni DJ Deadmau5 uočio je kako Kanye na laptopu ima otvorenu i piratsku stranicu Pirate Bay, na kojoj se sprema ilegalno skinuti softver za obradu zvuka Serum. – Mogli bismo početi kampanju na internetu kako bismo mu omogućili da legalno kupi Serum koji košta 200 dolara – napisao je Deadmau5. Kanyeove piratske sklonosti još su čudnije kada se zna da se u posljednje vrijeme žestoko bori da se njegov novi album “The Life Of Pablo” skida samo legalnim putem, preko servisa Tidal kojem je suvlasnik. >> Kanye West: Dugujem 53 milijuna dolara! 