Izvrsna Daria Hodnik nedavno je predstavila novi singl, pjesmu "Pristajem na sve" za koju tekst potpisuje Darko Bakić, a glazbu Bakić i Marijan Brkić. Producent je Miroslav Lesić Lesique, a osim u Hrvatskoj, pjesma je imala i regionalnu premijeru u Bosni i Hercegovini, Crnoj Gori, Makedoniji, Srbiji i Sloveniji. Spot za pjesmu "Pristajem na sve" snimao je u zagrebačkom klubu Booze And Blues, Darijin prijatelj, redatelj Tomislav Pović, u produkciji Tonfilma. O samom snimanju, Daria je rekla: "Prvi put surađujem s Tomislavom Povićem, kojega u stvari poznajem dugi niz godina, ali evo, po prvi puta u suradnji nas je spojio autor pjesme Darko Bakić, i na tome sam mu neizmjerno zahvalna. Pović je veliki profesionalac i odmah je imao jasnu viziju spota i cijeloga vizualnog identiteta pjesme, kojime smo iznimno zadovoljni. U spotu su glazbenici koji su i svirali samu pjesmu, tako da mi je  drago da sam stala bok uz bok s Dadom Marinkovićem, Miroslavom Lesićem i Alenom Svetopetrićem. Dočarali smo pravu atmosferu "live svirke" i jedva čekam da pjesmu zaista i zasviramo, kako smo u samome spotu i zamislili. Cjelokupan imidž i cvijet u kosi, svojevrstan je homagge mojoj omiljenoj pjevačici Billie Holiday." . 