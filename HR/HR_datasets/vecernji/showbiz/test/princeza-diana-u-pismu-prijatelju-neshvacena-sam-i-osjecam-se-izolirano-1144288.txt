Pismo koje je princeza Diana napisala prijatelju, dizajneru interijera Dudleyju Poplaku dospjelo je u javnost. Diana mu je pismo poslala u prosincu 1991. godine i potužila mu se kako se osjeća neshvaćeno i izolirano od strane kraljevske obitelji. - Osjećam da vjeruješ u mene, Dudley, i nemaš pojma koliko mi to znači s obzirom na to da sam stalno neshvaćena od ljudi koji me okružuju - napisala je Diana u pismu u kojem se osvrnula i na svoj humanitarni rad tijekom te godine. - Posljednjih godina uključena sam u program samorazvoja kroz koji  sam shvatila da kroz što prolaze ljudi koji pate i kojima su potrebne ljubav i podrška - napisala mu je Diana nakon ručka na kojem su bili tog dana i zamolila ga je da se vide ponovno u siječnju. U isto to vrijeme Andrew Morton je pisao Dianinu biografiju i napravio je seriju intervjua s njom, a kada je knjiga objavljena javnost je saznala da su Charles i Diana imali izvanbračne afere. Biografija je otkrila niz nepoznatih činjenica o Diani i njenom braku što je nanijelo veliku štetu ugledu kraljevske obitelji.  Dianino pismo prijatelju Poplaku je na aukciji.  