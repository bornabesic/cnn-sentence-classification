Za svakog izvođača najljepši je osjećaj kad mu vjerni fanovi iz dana u dan pokazuju vjernost. U to su se upravo uvjerile i popularne Barabe kojima je obožavatelj Neven priredio pravo YouTube iznenađenje uoči njihova nastupa na skorašnjem CMC festivalu u Vodicama. Talentirani Neven umontirao je Barabe i njihovu dragu kolegicu Danijelu Martinović u zajednički YouTube video budući da Danijela na istom festivalu nastupa s pjesmom "Volim barabu" i time izazvao lavinu simpatičnih komentara na društvenim mrežama.  Ovaj video tek je jedna u nizu simpatičnih aktivnosti kojima fanovi podržavaju Barabe na društvenim mrežama, a popularni glazbenici nisu im ostali dužni.  Za nadolazeći CMC festival pripremaju pregršt iznenađenja jer se tako žele odužiti publici koja njihov duet s Jasminom Stavrosom "Kraljevi zabave" već tjednima drži na vrhu slušanosti i emitiranja na nacionalnoj top ljestvici.   >>Ljubavne muke: Danijela Martinović 'pala' na barabu 