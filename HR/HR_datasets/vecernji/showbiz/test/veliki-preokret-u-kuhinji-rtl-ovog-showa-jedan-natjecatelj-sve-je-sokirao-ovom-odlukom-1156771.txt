Tin je još jednom ukrao svjetla reflektora u showu "Tri, dva, jedan – kuhaj". Iako je večeras cijela emisija bila u znaku četveroboja i borbe za ostanak u showu, koju su izgubili Aleksandra i Kristijan, Tin je bio taj koji je na kraju emisije šokirao sve. „Prošlo je već šest tjedana i ja mislim da sam napravio veliki pomak, ali ne dovoljan da bih nastavio ovaj put s Anom. Znam da Ana zaslužuje boljeg partnera, nekog tko je sposobniji, stariji i zreliji u kuhinji. Stoga bih Ani prepustio da nađe novog partnera, a ja idem u nove pobjede u neke nove druge pustolovine“, kazao je Tin na kraju emisije. „Ako je Tin tako odlučio, trebamo poštovati njegovu želju. Ako Ana nađe partnera, jer ne može raditi sama, ako nađe svoj par do ponedjeljka, bilo bi mi drago da je vidim za radnom jedinicom. Ne bih želio uvrijediti Tina, ali mislim da smo na njega potrošili dovoljno vremena i govora i jedva čekam ponedjeljak da krenemo dalje“, zaključio je Špiček.  Osim Tina, show su napustili Aleksandra i Kristijan koji su pripremili najlošija jela. „Mogu slobodno reći da se nismo pretjerano mučili, odlučili smo jednoglasno da su njihova jela bila dosta lošija od ostalih. Krivi izbor i krivi način pripreme“, obrazložio je Špiček. Ostali parovi borbu za titulu najboljeg kulinarskog amaterskog para nastavljaju u ponedjeljak.  >>Mia Negovetić u Americi snima pjesmu s gitaristom One Directiona >>'Pristao sam zbog Belme. Da se makne od ocvalog supruga. Za razliku od Mirze ja radim mušku djecu!' 