THE ANSWER! je novi hrvatski bend koji je započeo proboj na međunarodnu glazbenu scenu sa pjesmom "If I Had U" koja se već vrti na većem broju radija u SAD-u i Europi te su čak i dospjeli na broj 1 top ljestvica dvaju radija - Museboat i Smacktongue radio. Ono što THE ANSWER! izdvaja od ostalih bendova je činjenica da pjesme snimaju na engleskom, ali i na hrvatskom jeziku te će u skladu s time njihov prvi album biti dvostruko / dvojezično izdanje. Pošto tako ambiciozan pothvat iziskuje mnogo vremena, ali i novaca odlučili su se sljedeći korak koji je sakupljanje sredstava za englesku verziju albuma na platformi Kickstarter.  Kampanja je započela 16.04.2014. i trajat će 40 dana za vrijeme kojih moraju sakupiti 5000 funti da bi im projekt uspio.  Na profilu se može provjeriti njihov napredak, poslušati koja od četiri dosad snimljene pjesme, ali i podržati taj prvi hrvatski bend kupnjom albuma, EP-a ili neki od ekskluzivnih paketa koji su dostupni samo za vrijeme ove kampanje. Album će se zvati "Made of Questions" i na njemu će biti 10 pjesama. Glazbeni stil THE ANSWER!-a je kombinacija pop, soul, funk, blues i rock utjecaja sa snažnim autorskim izričajem.  - Mnogo ljudi me pitalo zašto Kickstarter? Vjerojatno iz istog razloga zašto se u svojim pjesmama ne volimo ograničavati postojećim glazbenim stilovima. Zato što ne volimo biti sputani. Ako uspijemo skupiti sredstva za album ovim putem nećemo morati odgovarati nikome osim slušateljima i sami sebi što znači da nam nitko neće govoriti kako trebamo zvučati ili izgledati. Na taj način možemo ostati neovisni što će se manifestirati prvenstveno u našem glazbenom izričaju koji će onda zaista biti slobodan te ćemo lakše lakše izraziti tko zaista jesmo, kazao je Michael Brown, pjevač THE ANSWER!-a