Dinamo je upisao još jednu, drugu ovosezonsku, pobjedu nad Hajdukom u Splitu. Ovoga puta modri su do pobjede stigli pogotkom El Arbija Hilal Soudanija u sudačkoj nadoknadi, time osvojili vrijedne bodove... - Ovo mi je sigurno jedna od najdražih pobjeda u karijeri, pogotovo jer smo pobijedili pred punim Poljudom u 93. minuti. Jako sam sretan, mislim da smo bili bolji cijelo vrijeme i da smo prije trebali osigurati svoju pobjedu - rekao je Dominik Livaković, piše Goal. Na pitanje je li Dinamo igrao mlako bio prilično jasan: - Hajduk je možda igrao mlako, mi smo igrali dosta dobro. I imali smo dosta šansi. Mučio nas je i taj 'sudac' na tribini, netko je zviždao, time remetio koncentraciju naših igrača u završnici. Hajduku ipak nedostaje par igrača, poput Lovre Kalinića koji je veličina i kapetan, ali Stipica je branio odlično. Što se događalo u toj guživ na kraju utakmice? - Ne znam, bio sam na golu, daleko od tih događaja. Kakav Dinamo očekujete u nastavku sezone? - Sigurno ćemo biti bolji nego tijekom jeseni. Sada smo bili dosta umorni, igrali smo i Ligu prvaka, samim time imali i puno putovanja. Vjerujem da ćemo na proljeće igrati još bolje, pa dostići Rijeku na prvenstvenoj ljestvici - završio je Livaković... Junak utakmice i ovoga je puta bio El Arbi Hilal Soudani... - Haha, ne nisam ja sam odlučio taj derbi, ovo je pobjeda cijele momčadi. Prije svega čestitam svojim suigračima, odigrali smo stvarno dobru utakmicu i zasluženo pobijedili. Sada smo sretni, zadovoljni se vraćamo kući - rekao je El Arbi Hilal Soudani, pa dodao: - O čemu sam razmišljao kod pogotka? Samo o tome da moramo osvojiti sva tri boda. Sada nam je ipak lakše nakon ove pobjede, ali svi znamo da moramo na kraju sezone biti prvaci. Ovo vam nije posljednji put da ste zabili Hajduku u sudačkoj nadoknadi... - Osjećam se odlično, a stvarno volim zabijati Hajduku. Istina, ovo mi je nije prvi put da sam ovako zabio u sudačkoj nadoknadi, vjerujem da mi nije ni posljednji. Ma stvarno volim zabijati Hajduku, posebice na Poljudu - završio je Soudani... 