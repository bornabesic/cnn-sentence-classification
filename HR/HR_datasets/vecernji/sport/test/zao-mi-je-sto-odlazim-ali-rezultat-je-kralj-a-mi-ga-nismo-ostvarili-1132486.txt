Marijan Pušnik više nije Hajdukov trener. Presudio mu je poraz od Splita i ispadanje iz hrvatskog kupa. Prije nego što je napustio Split, kratko se obratio javnosti.  - Sporazumno smo raskinuli ugovor, hvala svima u klubu, radnoj zajednici, navijačima, a naročito Torcidi. Došlo je vrijeme razlaza, poraz protiv Splita nam je teško pao, Hajduku stojim na dispoziciji i želim mu sve najbolje. Novom treneru dat ću sve informacije koje će zatražiti, ostajem i dalje navijač Hajduka. Žao mi je što odlazim, ali takav je život, rezultat je kralj, a mi ga nismo ostvarili - kazao je Pušnik. >>Dokrajčilo ga ispadanje iz Kupa: Hajduk dao otkaz treneru Pušniku 