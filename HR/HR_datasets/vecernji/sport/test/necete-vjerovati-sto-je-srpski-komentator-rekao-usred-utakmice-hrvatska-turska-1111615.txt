Hrvatska nogometna reprezentacija jučer je remijem protiv Turske (1:1) otvorila kvalifikacije za Svjetsko prvenstvo u Rusiju. Naši su na praznom Maksimiru igrali bolje, bili dominantni, ali nisu to uspjeli okruniti s tri boda. Izbornik Čačić bio je zadovoljan igrom, ali ne i rezultatom, ali do kraja je još puno utakmica u kojima se može nadoknaditi gubitak dva boda. Turcima se mora priznati borbenost i odlučnost, dobro su se branili, ali puno puta i nepotrebno valjali po travnjaku oduzimajući tako dragocjene sekunde. To je iživciralo i srpskog komentatora Plavšića sa Sportkluba koji je u jednom trenutku "poludio" na turske igrače koji leže na terenu pa onda usred prijenosa izrekao: – Ova Turska je odvratna reprezentacija. >>Čačić opet prekasno mijenjao, vjerovao je Mandžukiću koji je u krizi 