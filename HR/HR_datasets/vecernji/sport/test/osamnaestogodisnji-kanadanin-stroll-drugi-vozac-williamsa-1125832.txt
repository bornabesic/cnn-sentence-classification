Britanska momčad Williams objavila je kako će njezin drugi vozač u Svjetskom prvenstvu formule 1 sljedeće godine biti 18-godišnji Kanađanin Lance Stroll.   Stroll, koji je napunio 18 godina prije samo šest dana, u momčadi Willamsa će zamijeniti Brazilca Felipea Massu koji je odlučio završiti karijeru, a partner će mu biti Finac Valtteri Bottas. Stroll je sin kanadskog mulitmilijunaša Lawrencea Strolla koji se obogatio na modnim markama Tommy Hilfiger i Michael Kors fashion brands, te će biti najmlađi vozač u formuli 1 sljedeće godine. Ipak, neće postati i najmlađi vozač ikada jer je lani Nizozemac Max Verstappen nastupio sa 17 godina i 166 dana. Taj će rekord ostati zauvijek, jer su promijenjena pravila i vozači moraju imati navršenih 18 godina kako bi imali pravo nastupa. 