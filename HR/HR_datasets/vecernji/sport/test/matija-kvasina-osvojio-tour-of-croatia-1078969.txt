Hrvatski biciklist Matija Kvasina (Synergy Baku) pobjednik je drugog izdanja utrke "Tour of Croatia" nakon što je u zadnjoj, šestoj etapi, s ciljem u Zagrebu obranio poziciju vodećeg. Kvasina je u 178 kilometara dugačkoj zadnjoj etapi od Svetog Martina na Muri do Zagreba s ciljem na Trgu svetog Marka, na kojoj je pobijedio Norvežanin Sonde Holst Enger, sačuvao prednost od 24 sekunde ispred Danca Jespera Hansena (Tinkoff), dok je trećeplasirani  Španjolac Victor De la Parte (CCC) zaostao 32 sekunde. Biciklisti su u prethodih šest dana prešli 1000 kilometara kroz Hrvatsku s etapnim ciljevima u Varaždinu, Splitu, Šibeniku, Učkoj, Umagu i Zagrebu. >> Biciklizam je strašno naporan, ali prvak se postaje samo glavom 