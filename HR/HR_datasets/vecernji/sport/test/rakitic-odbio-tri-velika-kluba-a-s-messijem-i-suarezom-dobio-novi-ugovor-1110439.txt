Barcelona je posljednji dan prijelaznog roka završila potpuno mirno jer je pojačanja osigurala u prethodnim danima, ali nije bilo tako mirno na Camp Nou protekli mjesec jer su se morali boriti da zadrže Ivana Rakitića. Naime, prema tvrdnjama Španjolaca Rakitić je ovoga ljeta odbio tri velike ponude - Juventusa, Chelseaja i Manchester Uniteda, piše Goal. Portadas de los diarios deportivos del 1 de septiembre de 2016https://t.co/KY6E6P4BEe pic.twitter.com/3Fcl03kg9C Ova tri velikana su se javila ponukana činjenicom da je Rakitić čak 25 puta zamijenjen prošle sezone, ali čini se da igraču to ni u jednom trenutku uopće nije zasmetalo. Igrač i njegova obitelj nisu bili spremni napustiti Barcelonu, a ni Katalonci ga nisu spremni pustiti pa su mu pripremili novi, izdašniji ugovor. O njemu se nije pregovaralo za vrijeme trajanja prijelaznog roka, jer se klub bavio nekim drugim stvarima, ali uskoro bi veznjak trebao potpisati nove papire. Potvrdili su to i u petak iz Barcelone. - Naš sljedeći korak su novi ugovori za Rakitića, Suareza i Messija - rekli su na konferenciji za medije na Nou Campu Albert Soler i Robert Fernandez, sportski i tehnički direktori katalonskog kluba. Također, Soler i Fernandez su otkrili da je Barca prošloga ljeta dogovorila s Juventusom pravo prvootkupa Paula Pogbe. - Prošle smo se godine dogovorili s Juventusom. Ako oni požele prodati Pogbu, mi ćemo imati prednost. To je bio dogovor, ali Juve nije želio prodati igrača, a mi ga nismo imali potrebu dovesti. Barca je uvijek imala sjajan odnos s Juventusom. Da smo željeli transfer, nitko nas ne bi mogao preduhitriti. Mi smo za 120 milijuna doveli šest igrača, a ako jedan klub može platiti 120 milijuna za samo jednog igrača, bit će jako teško dovesti kvalitetna pojačanja. 