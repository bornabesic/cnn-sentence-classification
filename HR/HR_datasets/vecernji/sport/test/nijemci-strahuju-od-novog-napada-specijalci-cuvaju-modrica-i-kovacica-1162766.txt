Sinoćnji bombaški napad uoči utakmice Borussije Dortmund i Monaca šokirao je nogometni svijet pa će večerašnje utakmice Lige prvaka biti pod posebnim povećalom. Posebno se to odnosi na susret Bayerna i Reala koji se igra u Münchenu. Nijemci udvostručili osiguranje pa tako hotel u kojem borave Ronaldo, Modrić, Kovačić i ostale zvijezde Reala čuva 30-ak dobro naoružanih specijalaca. Autobus madridske momčadi premješten je na sigurno, a momčad će pod posebnom pratnjom biti sve do odlaska iz Njemačke.  Dodatne mjere sigurnosti provodit će se na Allianz Areni, ali i u Dortmundu, gdje policija još uvijek traga za počiniteljima. Susret Bayerna i Reala počinje u 20.45. Luka Modrić bit će u početnom sastavu, dok bi Mateo Kovačić svoju priliku trebao čekati na klupi. >> Real ne odustaje od Hazarda, priprema transfer koji će srušiti sve granice 