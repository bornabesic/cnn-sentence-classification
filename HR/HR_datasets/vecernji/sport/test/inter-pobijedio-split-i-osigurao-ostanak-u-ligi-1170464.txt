U derbiju začelja 34. kola Prve HNL u Zaprešiću su nogometaši Intera pobijedili RNK Split s 1-0 (0-0). Ovom pobjedom je Inter osigurao ostanak u ligi, dok Splitu predstoji grčevita borba za ostanak u zadnja dva kola. Jedini pogodak je nakon točne akcije domaćina postigao u 53. minuti Marko Kolar.  Inter je osmi s 28 bodova, a RNK Split je ostao zadnji s 18 bodova, dva manje od Cibalije.  Utakmicu je na stadionu ŠRC Zaprešić pred 150 gledatelja vodio Bruno Marić iz Daruvara.  Strijelci: 1-0 Kolar (53)   