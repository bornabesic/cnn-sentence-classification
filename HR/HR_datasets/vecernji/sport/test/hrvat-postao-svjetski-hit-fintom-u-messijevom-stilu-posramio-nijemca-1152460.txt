U derbiju 26. kola talijanskog nogometnog prvenstva Roma je na San Siru pobijedila Inter s 3:1. No, bez obzira na poraz svoje momčadi, hrvatski reprezentativac Ivan Perišić bio je jedan od najboljih na terenu. Upravo je Perišić bio asistent za jedini pogodak Intera, a oduševio je i s nekoliko vrhunskih poteza tijekom susreta. Posebno driblinzima u stilu Messija, a njegova 'žrtva' bio je Antonio Rüdiger. Perišić se u jednom trenutku sjurio po lijevoj strani te dva puta lažnjacima iz ravnoteže izbacio braniča Rome. Naravno, video je postao hit na društvenim mrežama, a njemačkom nogometašu stižu poruke ohrabrenja, navijači se nadaju da mu se više ne vrti u glavi od Perišićevih driblinga. Za više sporta posjetite našu novu Facebook stranicu Večernji list - Sport >>Sudac ga kaznio: Ivan Perišić dobio jedan od najneobičnijih žutih kartona         