Teškaš Stipe Miočić u noći sa subote na nedjelju u svom Clevelandu brani naslov svjetskog prvaka u UFC-u protiv Alistaira Overeema. Iako Nizozemac tvrdi da Hrvat nema nikakvih šansi u obrani naslova, Junior dos Santos i Ben Rothwell ne slažu se s njim. – Miočić živi u sjajnom periodu. I Overeem je dobar sportaš, ali mislim da je sada Miočićev trenutak. Pobijedit će nokautom u drugoj rundi – rekao je Dos Santos na gostovanju u The MMA Hour. – Stipi dajem laganu prednost, 51%, jer je na svojem terenu – zaključio je Rothwell. 