U velikom derbiju 12. kola engleskog nogometnog prvenstva Manchester United i Arsenal odigrali su 1:1 na Old Traffordu. Crvene je vragove u vodstvo doveo Mata koji je u 68. minuti pogodio s 12 metara. I kada su svi očekivali da će bodovi ostati na Old Traffordu, ukazao se Giroud. Napadač Arsenala u 89. minuti je skočio nakon ubačaja Oxlade-Chamberlaina i glavom zabio za konačnih 1:1. Uoči utakmice puno se pričalo o vrlo lošem odnosu menadžera Josea Mourinha i Arsena Wengera. Veliki suparnici uoči utakmice rukovali su se prema protokolu iako su obojica to napravili hladno i nisu se ni pogledali. >> Kakva čast za Hrvatsku: Modrić i Kovačić danas će dirigirati igrom velikog Reala 