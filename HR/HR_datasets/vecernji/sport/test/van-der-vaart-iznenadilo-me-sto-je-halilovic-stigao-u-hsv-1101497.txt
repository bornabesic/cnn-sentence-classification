Bivši igrač HSV-a Rafael van der Vaart oduševljen je dolaskom Alena Halilovića u hamburški klub. - Oduševio sam se kada sam čuo da je moj bivši klub kupio tako velikog igrača. Moram čak i priznati da sam ostao iznenađen što ga je HSV uspio otkupiti u cjelosti, odnosno da ga je Barcelona odlučila prodati, rekao je Nizozemac za Bild. Halilović će u klubu koji nikada nije ispao iz Bundeslige nositi broj 23 kojeg je nekad nosio i Van der Vaart. - Drago mi je da će Alen sada nositi taj moj broj. To je velika čast i za mene. Također mislim da će sa svojim pregledom igre navijačima donijeti puno užitka. Osim izvrsne tehnike raspolaže i nevjerojatnim pregledom igre. Vidi sve na terenu, a imate dojam da i na leđima ima oči - tvrdi Betisov Nizozemac. >>Alen Halilović potpisao za HSV, a Barcelona dobila pet milijuna eura >>Halilović među deset najboljih mladih igrača u Španjolskoj 