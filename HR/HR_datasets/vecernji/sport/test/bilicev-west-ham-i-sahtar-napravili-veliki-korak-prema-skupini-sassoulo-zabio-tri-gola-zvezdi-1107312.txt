Nogometaši Šahtara načinili su veliki korak prema plasmanu u Europsku ligu nakon što su u prvom susretu završnog pretkola na gostovanju pobijedili turski Istanbul Basaksehir 2-1. Golove za ukrajinski sastav zabili su Cikalleshi (41-autogol) i Kovalenko (41), dok je pogodak za turski sastav koji je izbacio Rijeku zabio Emre Berozoglu (56-11m). Hrvatski nogometaš Darijo Srna odigrao je cijeli susret za Šahtar, dok je Eduardo igrao zadnjih 20 minuta. Korak do plasmana u Europsku ligu je i West Ham našeg Slavena Bilića koji je u Rumunjskoj odigrao 1-1 protiv Astre. Englezi su poveli golom Noblea iz jedanaesterca u 45. minuti, a izjednačio je Alibec u 83. minuti. Fenerbahče je na svom travnjaku uvjerljivo porazio Grasshoppers 3-0, a za švicarski sastav je cijeli susret odigrao Marko Bašić.  Identičnim rezultatom je Panathinaikos pobijedio danski Brondby, baš kao što je i AZ Alkmaar u Novom Sadu slavio protiv Vojvodine. Sassoulo je također napravio veliki korak prema skupini nakon što je na svom stadionu s 3-0 svladao Crvenu zvezdu. Uzvratni susreti su 25. kolovoza. REZULTATI: Istanbul Basaksehir (Tur) - Šahtar Donjeck (Ukr)   1-2 AEK Larnaca (Cip)  - Slovan Liberec (Češ)              0-1 Austria Beč (Aut) - Rosenborg Trondheim (Nor)   2-1 Gabala (Aze) - Maribor (Slo)                                  3-1 IFK Gotheborg (Šve) - Karabag Agdam (Aze)        1-0 Maccabi Tel Aviv (Izr) - HAJDUK (HRV)                  2-1 Slavia Prag (Češ) - Anderlecht (Bel)                       0-3 Krasnodar (Rus) - Partizani (Alb)                           4-0 Midtjylland (Dan) - Osmanlispor (Tur)                   0-1 SonderjyskE (Dan) - Sparta Prag (Češ)                  0-0 Dinamo Tbilisi (Gru) - PAOK (Grč)                         0-3 Astana (Kaz) - BATE Borisov (Blr)                          2-0 Fenerbahče (Tur) - Grasshoppers (Švi)                 3-0 Panathinaikos (Grč) - Brondby (Dan)                    3-0  Vojvodina (Srb) - AZ Alkmaar (Niz)                      0-3 LOKOMOTIVA (HRV) - Racing Genk (Bel)             2-2 Astra (Rum)  - West Ham United (Eng)                 1-1  Gent (Bel) - Škendija (Mak)                                    2-1 Sassoulo (Ita) - Crvena zvezda (Srb)                     3-1 Igrano u srijedu: Beitar Jerusalem (Izr) - St Etienne (Fra)                 1-2 