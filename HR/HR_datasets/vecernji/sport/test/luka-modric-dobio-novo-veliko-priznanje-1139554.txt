Kapetan hrvatske nogometne reprezentacije Luka Modrić uvršten je u momčad godine u izboru novinara francuskog sportskog dnevnika L'Equipe. Osim Modrića, u momčadi godine još su trojica njegovih suigrača iz Real Madrida – Cristiano Ronaldo, Sergio Ramos i Marcelo. Zanimljivo, čak sedam igrača igra u Primeri, a još dvojica ove su godine igrala u Španjolskoj nakon čega su promijenili klubove. U najboljoj momčadi godine su Gianluigi Buffon (Juventus) – Leonardo Bonucci (Juventus), Sergio Ramos (Real Madrid), Marcelo (Real Madrid), Dani Alves (Barcelona/Juventus) – Luka Modrić (Real Madrid), N'Golo Kante (Leicester/Chelsea), Lionel Messi (Barcelona) – Luis Suarez (Barcelona), Antoine Griezmann (Atletico Madrid) i Cristiano Ronaldo (Real Madrid). L'Equipe je objavio i momčad godine po izboru čitatelja, a u njoj nije bilo mjesta za Modrića. Čitatelji L'Equipea smatraju da je ondje mjesto Andresu Iniesti, a ne hrvatskom reprezentativcu. Čitatelji L'Equipea glasovanjem putem interneta izabrali su Serga Auriera (PSG) umjesto Alvesa te Laurenta Koscielnyja (Arsenal) umjesto Bonuccija. 