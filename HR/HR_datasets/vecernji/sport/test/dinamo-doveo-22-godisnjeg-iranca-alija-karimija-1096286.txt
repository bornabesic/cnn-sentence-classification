Iranski vezni igrač Ali Karimi novi je igrač Dinama! 22-godišnji veznjak došao je iz Sepahana potpisao je danas s modrima ugovor na pet godina. – Jako sam sretan što sam došao u Dinamo. Znam puno o Dinamu, Zagrebu i hrvatskom nogometu općenito i znam u kakav sam klub došao. Dinamo je već godinama prvak Hrvatske, stalno igra skupine Europske lige ili Lige prvaka i naravno da sam počašćen što sam ovdje. Logično da je u tako velikom klubu jaka konkurencija, ali vjerujem u svoje kvalitete i siguran sam da ću pomoći momčadi u postizanju novih uspjeha – rekao je Karimi. Trener Dinama Zlatko Kranjčar dobro poznaje Karimija budući da ga je vodio u Sepahanu. Tamo ga je trenirao i Igor Štimac koji je prije nahvalio ovoga mladog veznjaka. – Dinamo ga je pratio i prije nego što sam ja došao ovdje, a kada su me pitali što mislim, naravno da sam bio za dolazak igrača kojeg dobro poznajem i cijenim. Vjerujem da je Karimi igrač koji će nam donijeti dodatnu kvalitetu u veznom redu. Kvalitetan je u igri u oba pravca, čvrst u duelu i dosta je visok što će nam puno značiti u skoku. Naravno, u veznom redu je velika konkurencija, kao i svugdje drugdje, ali ovo je Dinamo, imamo visoke ciljeve i tako to treba biti – rekao je Kranjčar. >> Plavi opkolili Vardar: Treba se čuvati Felipea Luisa i Barseghyana 