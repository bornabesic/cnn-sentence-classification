Iako je izgubio prvi set, Novak Đoković bez problema je u prvom kolu londonskoga Mastersa pobijedio Dominica Thiema sa 6:7 (10), 6:0, 6:2. No u jednom trenutku napucao je lopticu u gledalište. Taj detalj zaintrigirao je novinare koji su ga na presici nakon meča obasuli pitanjima. Razgovor je otprilike išao ovako: – Novače, koncem prvog seta vidjeli smo sličan izljev frustracije kao na Roland Garrosu. Tada ste bacili reket, sada ste napucali lopticu. Brine li vas mogućnost da bi vas to jednom moglo skupo stajati? – Vi ste nevjerojatni. – Zbog čega? – Ja kao stalno radim te stvari, zbog čega me onda ne suspendiraju? – Bili ste blizu, zar ne? – Blizu! Nisam suspendiran, znači da nisam bio blizu. – Da je loptica pogodila navijača, moglo je biti ozbiljno. – Da, moglo je. Mogao je i snijeg pasti u O2 Areni također, ali nije. – Niste zabrinuti zbog svog mentalnog stanja? – Pa nisam ja jedini igrač koji pokazuje frustracije na terenu! – Vi ste jedan od najbolje rangiranih igrača... – Pa? – Niste mogli sakriti frustraciju, može li to biti problem za vas? – Ne, nije mi to bio prvi put. >>Tjednik Max! i sport Večernjeg lista pratite i na Facebooku 