Drugoligaški susret 7. kola između Zagreba i Novigrada završio je bez pogodaka. Utakmica je bila siromašna prigodama, ali da se sve ne svede u samo jednu rečenicu pobrinuli su se Zagrebov predstavnik Dražen Medić i Novigradski trener Dinko Jeličić. U 62. minuti sudac je isključio obojicu nakon što su se međusobno izvrijeđali. ''Majmune jedan'', dobacio je Dražen Medić treneru Novigrada Jeličiću, a ovaj mu je uzvratio sa ''seljačino jedna''. Prilikom izlaska s igrališta njihov fizički okršaj u tunelu spriječili su redari. Medić se smjestio na sjevernoj, a Jeličić na južnoj strani tribine. Nakon utakmice nisu željeli komentirati razlog zbog kojeg su isključeni. >>Ante Vrdoljak: To nije klub, nego trgovina mješovite robe 