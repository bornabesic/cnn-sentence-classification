Ivan Rakitić nije se danas pojavio na treningu reprezentacije u Zagrebu. Izbornik Ante Čačić uoči treninga rekao je da je veznjak Barcelone riješio privatne probleme te da mu je dijete izišlo iz bolnice. Rakitić će se sutra priključiti reprezentaciji i odraditi dva treninga uoči utakmice s Turskom. – Ivan je jedan od naših stožernih igrača i bude li se dobro osjećao, nastupit će protiv Turske – napomenuo je Čačić. Čačić je dodao da je zbog ozljede definitivno otpao vratar Danijel Subašić i da će na njegovo mjesto uskočiti Lovre Kalinić. >> Zabrinuti Ivan Rakitić: Obitelj je važnija od bilo koje utakmice 