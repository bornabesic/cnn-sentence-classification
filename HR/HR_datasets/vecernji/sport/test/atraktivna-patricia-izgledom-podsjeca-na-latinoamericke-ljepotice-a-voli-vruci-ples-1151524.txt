Plivačica zagrebačkog Medveščaka Cindy Šoštarić izabrana je za Miss sporta Hrvatske u 2016. godini i to posve zasluženo, nakon više od pola godine nadmetanja s mnogim ljepoticama, koje smo predstavljali iz tjedna u tjedan u Max! Germanijaku. A sad slijedi novi krug, nove sportašice koje će se pokušati okruniti titulom najljepše te time 2017. učiniti uistinu posebnom. Zaljubljena u ekonomiju i latino ples Prva natjecateljica koju predstavljamo je Patricia Herceg, latino i standard plesačica. Patricia je trenutno u PC Zagreb, u ožujku će navršiti 18 godina, ali zrelim stavovima ostavlja dojam da je mnogo starija. Baš kao i izgledom, koji podsjeća na latinoameričke ljepotice, čiji se bokovi također njišu uz ritmove uz koje se posljednjih 11 godina njišu i Patricijini. Uspješna je učenica četvrtog razreda 11. gimnazije i željela bi upisati ekonomiju ili menadžment. Slatke brige prilikom izbora Konkurencija će biti žestoka kao i svake godine, ali to je tako kad živimo u državi kao što je Hrvatska, prepunoj lijepih djevojaka. Zato kruna i jest toliko vrijedna. Cindy je toga bila svjesna jer nakon šest mjeseci iščekivanja ušla je među 16 najljepših u velikom finalu održanom 8. srpnja u hotelu Sport, u Ivanić-Gradu. Ne treba zaboraviti na te djevojke, bile su to kasnija prva pratilja Antonela Golobić, druga pratilja Mia Pojatina, miss fotogeničnosti Matea Stojan, Minea Hruševar, Anja Matko, Barbara Mucić, Anja Alispahić, Petra Šrk, Maria Marčec, Doris Kralj, Ivana Marković, Dorotea Šešum, Iva-Mila Brigljević, Ana Znaor i Bonita Kristić. >> Plivačica Cindy Šoštarić nova je Miss sporta Hrvatske 