Borussia Dortmund pobjednički je počela novu sezonu u Bundesligi slavivši protiv Mainza (2:1), bivše momčadi svog trenera Tuchela. Pobjedu joj je donio dvostruki strijelac, Gabonac Aubameyang (17' i 89'-11m). Muto je pogotkom u sudačkoj nadoknadi tek ublažio poraz. Eintracht Frankfurt, kojeg vodi bivši hrvatski izbornik Niko Kovač, također je osvojio tri boda na početku prvenstva. Na svojoj Commerzbank-Areni frankfurtska momčad nadjačala je Schalke sa 1:0. Meier je u 13. minuti zabio pobjednički pogodak, a isti igrač mogao je povećati prednost u 68. minuti kada nije iskoristio jedanaesterac. Kovačeva momčad posljednjih desetak minuta odigrala je s igračem manje zbog isključenja Jamajčanina Hectora. Alen Halilović igrao je od 66. minute za HSV u remiju s Ingolstadtom (1:1). Hrvatski veznjak ušao je u igru pri vodstvu svoje momčadi (strijelac Wood u 30'), a gosti su 13 minuta kasnije izjednačili golom Austrijanca Hinterseera.    Mladi hrvatski reprezentativac Josip Brekalo s klupe za pričuve pratio je gostujuću pobjedu svog Wolfsburga kod Augsburga (2:0). Köln je pobijedio Darmstadt sa 2:0. >>UŽIVO Klopp nudi 13 milijuna eura za mladog Hrvata, Rog ipak odlazi! >>Tottenham i Liverpool remizirali, Lovrenu 90 minuta 