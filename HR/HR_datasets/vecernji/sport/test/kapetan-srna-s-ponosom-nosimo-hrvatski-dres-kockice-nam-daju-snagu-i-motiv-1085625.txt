Kapetan hrvatske reprezentacije Darijo Srna prisjetio se svojih početaka i kako se nije odvajao od nogometne lopte, prokomentirao je europske kvalifikacije, najavio Euro u Francuskoj, otkrio što za njega znače slavne kockice na hrvatskom dresu te je poslao poruku hrvatskim navijačima. – Meni je ovo posljednje Europsko prvenstvo u hrvatskom dresu i kako se bliži Euro, sve mi je teže. Uvijek sam u svim utakmicama davao sve od sebe i ostavljao sam srce na terenu. Hrvatska reprezentacija dala mi je puno lijepih trenutaka i emocija koje nikada neću zaboraviti – rekao je Srna za službenu stranicu HNS-a. – Kockice na hrvatskom dresu simbol su Hrvatske. S ponosom nosimo hrvatski dres, kockice nam daju snagu i motiv. Kad vidim svoje igrače u hrvatskom dresu s kockicama, osjećaj je neopisiv. Slušati hrvatsku himnu te biti igrač i kapetan hrvatske reprezentacije, najveća je čast – dodao je Srna. – Očekuje nas teška skupina, ali mi smo Hrvatska. Moramo se tako postaviti, smatram da smo kvalitetniji od Češke i Turske, a sa Španjolskom smo se u Poljskoj dobro nosili. Vjerujem u hrvatsku reprezentaciju – istaknuo je hrvatski kapetan Dario Srna. >>Ante Čačić objavio popis igrača koji će se boriti za Euro! 