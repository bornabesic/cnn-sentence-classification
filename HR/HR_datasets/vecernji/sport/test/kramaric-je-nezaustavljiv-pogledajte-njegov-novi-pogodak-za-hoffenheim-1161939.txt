Hoffenheim, jedno od najugodnijih iznenađenja ove sezone u Bundesligi, pobijeđen je u 21. kolu na gostovanju u Hambrugu (1:2). Susret je bolje počeo HSV kojeg je Hunt doveo u vodstvo u 25. minuti. No, samo osam minuta kasnije izjednačenje gostima donio je Andrej Kramarić realiziravši jedanaesterac. Bio mu je to 12. pogodak u prvenstvu i 15. ukupno. Kazneni udarac izborio je Ermin Bičakčić na kojem je napravljen prekršaj. Minutu kasnije hrvatski reprezentativac dobio je žuti karton. Hunt je u 75. minuti svojim drugim pogotkom postavio konačan rezultat. Kramarić je u 80. minuti mogao donijeti remi Hoffenheimu, ali je njegov udarac zaustavio vratar domaćina. To mu je bio četvrti prvenstveni gol u osam dana. U trijumfu protiv Herthe (3:1) zabio je dva gola, potom je bio strijelac za pobjedu 1:0 protiv Bayerna i sada je zabio protiv HSV-a. Kramarić je najkorisniji igrač Hoffenheima ove sezone sa 12 golova i 7 asistencija. Bio je to tek treći poraz Hoffenheima ove sezone. Kramarićeva momčad treća je na ljestvici i vrlo je blizu osiguravanja nastupa u Ligi prvaka sljedeće sezone.  Drugoplasirani Leipzig je u sudačkoj nadoknadi slavio protiv Bayer Leverkusena sa 1:0, a strijelac je bio Yussuf Poulsen (90+3). Stoper Tin Jedvaj odigrao je cijeli susret za Leverkusen. Ostali rezultati: Koln - Borussia Monchengladbach 2:3 Schalke - Wolfsburg 4:1                       Freiburg - Mainz 1:0 >>Kramarić rušenjem Bayerna oduševio Nijemce: Trebali smo ih razbiti s tri gola razlike >>Kramarić fenomenalnim golom srušio veliki Bayern, Niko Kovač opet izgubio! 