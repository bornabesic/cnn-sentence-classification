Hrvatski reprezentativac Ivan Rakitić, koji zbog ozljede tetive u Barceloni trenira po posebnom programu, rekao je kako bi mu ovo trebala biti najbolja sezona od kada je 2014. godine došao u katalonski klub i da mu je žao što nije igrao protiv Kosova i što nije spreman za Finsku. – Radim kako bih što prije bio spreman. Šteta se ovih dana ne mogu biti sa svojom reprezentacijom – poručio je Rakitić preko društvene mreže Instagram. Trabajando para estar listo cuanto antes. Una lástima no poder acompañar estos días a mi selección 🇭🇷💪 Working hard to be ready as soon as possible. A shame I can't be with my National Team this week 🇭🇷💪 A photo posted by Ivan Rakitic (@ivanrakitic) on Oct 4, 2016 at 4:35am PDT   U četvrtak i petak je u Barceloninom sportskom centru vježbao po posebnom programu uz otprije ozlijeđene Lionela Messija i braniča Samuela Umtitija. – Ovo je Barcelona, mislim da više od toga nije potrebno reći. Pritisak dolazi sam od sebe. Želim vjerovati sam u sebe da si mogu reći: "Gledaj, dobro sam i želim igrati" – izjavio je Rakitić u petak u razgovoru za novine Sport sa sjedištem u Barceloni. – Svaki dan vježbam sa željom za igranjem i mislim da mi zasad dobro ide. Ovdje sam proveo dvije nezaboravne godine i želim nastaviti tako. Neka ovo bude moja najbolja godina – istaknuo je 28-godišnji vezni igrač. Rakitić je ove sezone postigao dva pogotka za španjolskog prvaka. – Naravno da sam sretan zbog toga, lijepo je zabiti i na taj način pomoći ekipi. No najvažnije mi je imati osjećaj da dobro radim stvari. S obzirom na to da mi je ovo treća sezona ovdje želim biti na maksimalnoj razini – napomenuo je Raketa. Barcelona se nakon sedam kola nalazi na četvrtom mjestu s 13 bodova, dva manje od vodećeg Atlético Madrida. – Rast ćemo i ja želim biti dijelom toga. Idemo dobrim putem, naporno treniramo i imamo jasnu ideju, sve što radimo, činimo ispravno. Naravno, moramo popraviti mnoge stvari no generalno momčad je dobro, a ovo je uostalom tek početak sezone – zaključio je Ivan Rakitić. 