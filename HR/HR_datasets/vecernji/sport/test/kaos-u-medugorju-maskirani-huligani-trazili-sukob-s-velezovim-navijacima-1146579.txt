Prijateljska utakmica u Međugorju između nogometaša Slobode i Veleža igrana u srijedu prekinuta je nakon što je 30- tak maskiranih osoba, uglavnom mlađe životne dobi, upalo u teren s palicama i drugim rekvizitima.  Kako su poručili iz Velež putem svoje Facebook stranice, do prekida je došlo pri rezultatu 1:0 za Slobodu kada su na teren ušle maskirane osobe u namjeri da se obračunaju s navijačima Veleža.  Iz mostarskog kluba je potvrđeno da nitko od igrača nije ozlijeđen te da je policija situaciju ubrzo stavila pod kontrolu. Inače, budući da se radilo o pripremnoj, a ne prvenstvenoj utakmici, nije bilo uobičajnog osiguranja. Očevici kažu da se radilo o organiziranom incidentu.  Jedan od igrača Veleža novinarima tvrdi da su navijači Zrinjskog napali navijače Veleža, ali to iz policije nitko nije htio potvrditi ili demantirati. U Sport Centru Međugorje, u sklopu kojeg se utakmica igrala, nisu mogli potvrditi da se incident dogodio.  Direktog Veleža, Himzo Đonko, tek je mogao reći da će se danas sastati Upravni odbor ovog kluba pa će se nakon toga oglasiti o ovom nemilom slučaju, koji, srećom, nije imao posljedica. 