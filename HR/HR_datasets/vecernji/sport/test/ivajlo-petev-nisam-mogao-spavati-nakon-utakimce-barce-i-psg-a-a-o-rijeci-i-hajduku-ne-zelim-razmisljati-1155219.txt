Trener Dinama Ivajlo Petev najavio je na konferenciji za medije subotnji prvenstveni ogled sa Splitom (15 sati, Maksimir). - Čeka nas ogled sa Splitom i očekujem dobru utakmicu. Želim da uzmemo na Maksimiru tri boda i trebamo se koncentrirati. Nadam se da ćemo izgledati i igrati dobro, stvarati šanse i zabiti golove. Nadam se da ćemo imati više koncentracije i da nećemo imati puno propuštenih prilika. - Iako smo igrali sa Splitom prošli tjedan, ovo je prvenstvo, drugačije natjecanje od Kupa i tu također nema mjesta za pogreške - rekao je trener o protivniku pa nastavio o svojoj momčadi: - Soudani je dobro, trenira s ekipom, ali još sutra neće biti u kadru jer bi bilo preriskantno. Jednako kao što je s Matelom i Henriquezom, dok se oporavljaju i Benković i Sigali. Svi su drugi spremni. Idemo svim snagama po tri boda. Kako trener gleda na Jadranski derbi ovog vikenda? - Ne želim razmišljati o Hajduku i Rijeci, sve je moguće. Mi smo koncentrirani na sebe i to je jedino što me zanima. Gledat ćemo tu utakmicu, ali oni me ne zanimaju. Borba za naslov itekako je zanimljiva, a do kraja ima još puno, točnije 13 utakmica MAXtv Prve lige, a s tim se na kraju konferencije složio i trener.  - Ima puno utakmica do kraja i sve je moguće. Bitno je da mi dobro izgledamo, posebno u dvije utakmice s Rijekom koje su pred nama. Da budeš prvak bilo koje zemlje moraš dobiti sve utakmice, a posebno uvijek u onima s najvećim konkurentima. To je logično. I Peteva je impresionirala utakmica Barcelone i PSG-a, bugarski stručnjak priznaje kako nakon tog dvoboja nije mogao zaspati. - Ma to se dogodi jednom u 50-100 godina, ne pamtim da se ovako nešto dogodilo. Ali, to je nogomet. U nogometu nekada dva i dva nisu četiri - završio je Petev. >>Za više sporta posjetite našu Facebook stranicu Večernji list - Sport. 