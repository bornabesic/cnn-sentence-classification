Superzvijezda Cleveland Cavaliersa LeBron James po rekordni je 11. put izabran u najbolju petorku sezone u NBA ligi. Prije Jamesa po 11 uvrštavanja u prvu petorku sezone imali su samo Karl Malone i Kobe Bryant. Jamesa je 99 od 100 novinara s pravom glasa uvrstilo u prvu, a jedan u drugu petorku, pa je osvojio 498 od mogućih 500 bodova. Uz Jamesa u prvu petorku izabrani su još branič Houston Rocketsa James Harden s maksimalnih 500 bodova, bek Oklahoma City Thundera Russell Westbrook, koji je kao James dobio 498 bodova, krilo San Antonio Spursa Kawhi Leonard sa 490 bodova i centar New Orleans Pelicansa sa 343 boda. Najneizvjesnije je glasovanje bilo za poziciju centra gdje je Davis na kraju dobio četiri boda više od igrača Utah Jazza Rudyja Goberta. Uz Goberta, u drugoj petorci su Stephen Curry i Kevin Durant (oba Golden State Warriors), Giannis Antetokounmpo (Milwaukee Bucks) i Isaiah Thomas (Boston Celtics). U treću petorku izabrani su Jimmy Butler (Chicago Bulls), Draymond Green (Golden State Warriors), DeAndre Jordan (Los Angeles Clippers), DeMar DeRozan (Toronto Raptors) i John Wall (Washington Wizards). 