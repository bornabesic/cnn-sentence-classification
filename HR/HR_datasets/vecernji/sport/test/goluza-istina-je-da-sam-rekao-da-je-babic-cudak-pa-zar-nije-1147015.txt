Slavko Goluža, bivši izbornik hrvatske rukometne reprezentacije, proteklih se dana spominje u kontekstu povratka na klupu kauboja. Najčešće se govori o to me da bi mogao doći u paru s Linom Červarom te da bi taj dvojac vodio Hrvatsku na Euru koji se sljedeće godine igra upravo kod nas. No, to još nije službeno, a Goluža se u međuvremenu ogradio od nekih izjava koje su izišle u medijima. – Žao mi je što je jedan novinar naš neformalan razgovor prenio kao ekskluzivni intervju i još puno toga nadodao – započeo je Goluža za 24 sata pa objasnio: – Da, rekao sam da je Željko Babić čudak, pa zar nije?! To nema nikakve veze s njegovim rukometnim znanjem. Uostalom, Željko je bio moj pomoćnik i dobro znam koliko poznaje i voli rukomet, griješio bih dušu kad bih rekao da mi nije bio dobar pomoćnik. On je pošteno radio svoj posao, ali sada je, kao izbornik, zbog nekih izjava koje je dao pod pritiskom nakon utakmice tipa 'sveti sedmi igrač', okarakteriziran u svim medijima kao čudak. O njemu kao treneru, rekoh, imam visoko mišljenje i žao mi je što nije uspio pobijediti Sloveniju i donijeti nam medalju. Cijeli razgovor sa Slavkom Golužom pročitajte na portalu 24 sata. 