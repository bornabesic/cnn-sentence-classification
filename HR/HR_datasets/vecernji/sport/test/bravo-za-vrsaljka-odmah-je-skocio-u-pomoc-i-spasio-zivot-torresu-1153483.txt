Remi Deportiva i Atletica (1:1) u La Coruni sinoć je zasjenila teška ozljeda glave Fernanda Torresa koji je u 85. minuti susreta nakon skoka s jednim domaćim igračem pao u nesvijest. Napadač Atletica ostao je nepomično ležati na travnjaku, a Šime Vrsaljko i Gabi odmah su reagirali. Potrčali su prema suigraču i izvadili mu jezik iz grla kako se ne bi ugušio. Torres je refleksno čak i ugrizao Gabija, no na kraju je s Vrsaljkom uspio sačuvati život suigraču dok nije došla liječnička ekipa. – To što su oni napravili je ključno, brzo su reagirali. Napravili su nevjerojatan posao – rekao je liječnik Deportiva Carlos Larino. Vrsaljka su nakon utakmice na društvenim mrežama pohvalili brojni navijači Atletica te mu zahvalili na pomoći. Srećom, stanje Torresa je stabilno i pri svijesti je. Prebačen je u bolnicu gdje je obavljen CT koji je pokazao da nema ozljeda glave. Proveo je noć u bolnici, a danas će obaviti dodatne pretrage. – Torres je pri svijesti. Ozlijeđena mu je glava. Mi smo zabrinuti i nervozni. Do klupe smo čuli strašan udarac, a nismo znali je li vrat ili nešto drugo – rekao je trener Atletica Diego Simeone. Esta imagen encoge el alma. El croata #Vrsaljko actuando de manera inmediata para salvar la vida a #Torres. Qué susto pasamos todos, joder. pic.twitter.com/iLhTMhgZTJ >> Strašna ozljeda Fernanda Torresa, Vrsaljko i suigrači čak i zaplakali! 