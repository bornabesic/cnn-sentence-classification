Russell Westbrook nastavlja nizati triple doubleove, sinoć je u pobjedi Oklahoma City Thundera od 103-95 nad Memphis Grizzliesima zabio 24 koša, ugrabio je 13 skokova i upisao 12 asistencija te tome dodao dvije ukradene lopte i jedan blok.   To mu je 18. triple double ove sezone i 55. u karijeri i mu nedostaju još četiri da na petom mjestu svih vremena u NBA pretekne legendarnog Larryja Birda. Cijelu prošlu sezonu Westbrook je upisao 18 triple doubleova,a taj je rekord držao od 1982./82 Magic Johnson.     Victor Oladipo mu je pomogao sa 16 pogodaka te Enes Kanter sa 19 pogodaka i 13 skokova.  Kod Memphisa najbolji je bio Mike Conley sa 22 pogotka. Philadelphia 76ers su sinoć pogotkom T.J.McConnela a 98-97 pobijedili New York Knickse.  Knicksi su vodili s košem razlike kada je Kristaps Porzingis promašio tricu šest sekundi prije kraja, a T.J. McConnell je pucao preko Carmela Anthonyja i donio svojoj momčadi pobjedu. New York je u drugoj četvrtini vodio sa čak 17 koševa, ali je Philadelphia zahvaljujući seriji od  15-3 zatvorila prvo poluvrijeme a zatim počela treću četvrtinu serijom od 13-4.  Knicks su opet uspjeli stvoriti prednost i to od 11 koševa prije nego su se Sixersi opet trgnuli na kraju.   Joel Embiid je predvodio Philadelphiu sa 21 pogotkom i 14 skokova. Dario Šarić je odigrao 21 minutu i zabio tri koša te ugrabio isto toliko skokova.  Kod Knicksa najučinkovitji je bio Anthony sa 28 pogodaka, dok je Derrick Rose dodao 25. Orlando Magic je u gostima izgubio od LA Clippersa što im je drugi poraz u četiri večeri u Staples centru nakon što su ih u nedjelju nadigrali LA Lakersi.  Sinoć su ih Clippersi svladali sa 105-96. Predvodio ih je Aaron Gordon koji je utakmicu završio sa 28 koševa od čega su četiri trice. Orlando je vodio s pet koševa nakon prve četvrtine i sa dva koša u zadnjih 12 minuta, ali su ih onda u zadnjoj četvrtini nadigrali J.J. Redick, čiji je učinak sinoć bio 22 koša te Maurice Speights koji je zabio tri trice u tom zadnjem dijelu utakmice. Mario Hezonja je na terenu proveo 12 minuta bez učinka, dok Damjan Rudež nije uopće ulazio u igru.  