Predsjednik HNS-a Davor Šuker jučer je u Zaboku otvorio novi ured NS-a Krapinsko-zagorske županije. S njim su bili izbornik Ante Čačić te reprezentativci Danijel Subašić, Domagoj Vida, Marko Rog i Josip Pivarić. Šuker se tom prigodom našalio s Domagojem Vidom koji je zbog vožnje u alkoholiziranom stanju ostao bez vozačke dozvole. – Pital sam ga kaj gabla? Kaže, još ni kapi – rekao je Šuker na kajkavskom narječju, a onda nasmijao sve okupljene: – Ako ima tko vozačku ovdje neka mu posudi. Ako treba, zvat ću ja neke svoje prijatelje u Ukrajinu. Obećao je da će zabiti gol u subotu. Šuker se osvrnuo i na utakmicu s Islandom. – To je jedna utakmica u nizu i nadam se da ćemo na kraju biti prvi i otići u Rusiju – rekao je Šuker, prenosi Zagorje-international. >> Tjednik Max! i sport Večernjeg lista pratite i na Facebooku >> Evo kako je Sevilla odala priznanje Davoru Šuker, ovo dobivaju samo rijetki! 