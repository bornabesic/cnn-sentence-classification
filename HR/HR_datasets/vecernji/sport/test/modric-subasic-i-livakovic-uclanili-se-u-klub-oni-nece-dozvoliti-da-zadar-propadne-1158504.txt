Direktor NK Zadar Svetko Ćustić (otac pokojnoga nogometaša Hrvoja) i predsjednik Nadzornog odbora NK Zadar, legendarni nogometaš Jakov Surać posjetili su u hotelu As svoje Zadrane - Luku Modrića, Dominika Livakovića i Danijela Subašića. Tom zgodom delegacija NK Zadar podijelila je reprezentativcima članske iskaznice njihovoga matičnoga kluba i upoznala ih sa situacijom u kojoj se sada nalazi. - NK Zadar natječe se trenutačno u 3. ligi jug, a naši reprezentativci najavili su kako će biti na raspolaganju svome klubu za bilo kakvu pomoć. Oni neće dopustiti da NK Zadar propadne - kazao je Jakov Surać, koji se, zajedno sa Svetkom Ćustićem, grčevito bori da usmjeri zadarski brod prema 2. HNL. Osim reprezentativaca, u NK Zadar učlanio se i izbornik Ante Čačić, koji vuče korijene iz zadarskog zaleđa i privržen je klubu iz Stanova u kojemu je bio trener u čak tri navrata. >>'Niste svjesni koliko Modrić znači Realu, a Hrvatska je spremna napraviti nešto povijesno' >>Način na koji je Čačić izabran ispod svakog je nivoa, a Šukera mi je žao... 