Europski viceprvak Atlético Madrid, za kojeg igra hrvatski reprezentativac Šime Vrsaljko, iznio je u ponedjeljak svoje dokaze na Sportskom sudu u Lausannei kojima se nada pobiti kaznu Fife zbog koje na ljeto ne smije dovoditi nove igrače. Fifa je zabranila trećeplasiranoj momčadi španjolskog prvenstva dovođenja igrača tijekom proteklog zimskog roka u siječnju, te nadolazećeg ljetnog roka zbog nepravilnosti oko transfera maloljetnih nogometaša od 2007. do 2014. godine. Saslušanje u ponedjeljak trajalo je šest sati a obje strane, Atlético i Fifa, iznijele su svoje verzije događaja. Suci bi trebali konačnu presudu donijeti do 1. lipnja kada se otvara ljetni prijelazni rok. >>Zidane: Razočarani smo, ali i dalje ovisimo o sebi; Enrique: Messi je najveći svih vremena 