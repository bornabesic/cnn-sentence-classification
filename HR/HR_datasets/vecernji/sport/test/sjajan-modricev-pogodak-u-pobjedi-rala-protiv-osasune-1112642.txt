U 3. kolu španjolske lige madridski Real je kod kuće pobijedio Osasunu sa 5:2. Trener kraljeva Zinédine Zidane priliku od prve minute dao je našim Luki Modriću i Mateu Kovačiću. Hrvatski reprezentativci sjajno su odradili svoje zadaće, a posebno se istaknuo Modrić koji je u 62. minuti zabio sjajan pogodak za 5:0. Hrvatski kapetan je u sljedećoj minuti uz ovacije cijelog stadiona izašao iz igre. Ostali strijelci za Madriđane bili su Cristiano Ronaldo (6), koji se vratio nakon ozljede, Danilo (40), Sergio Ramos (45+1) i Pepe (56). Golijadu na Santiago Bernabéu su zaključili i poraz ublažili Riera u 64. i Garcia u 78. minuti. Riera je u 72. minuti promašio jedanaesterac. Osasuna je kraj utakmice dočekala s deset igrača. U 79. minuti Tano Bonnin je dobio drugi žuti, odnosno crveni karton. Za kraj pogledajte i sjajan potez novog hrvatskog kapetana u istoj utakmici... >>Evo kako su Modrić i Kovačić napravili veliku uslugu Slavenu Biliću! 