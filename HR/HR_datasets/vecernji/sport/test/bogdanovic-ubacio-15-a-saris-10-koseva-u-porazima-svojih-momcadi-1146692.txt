Brooklyn Netsi Bojana Bogdanovića izgubili su gradski derbi od New York Knicksa sa 90:95, a hrvatski je reprezentativac u 29 minuta zabio 15 koševa i imao sedam skokova.  Kod Knicksa najbolji je bio Kristaps Porzingis sa 19 pogodaka i 12 skokova. Carmelo Anthony je dodao 15 koševa a Willy Hernangomez 16 koševa i isto toliko skokova.  Knicksi nisu vodili ni jednom u prve tri četvrtine i gubili su deset razlike kada su Porzingis i Hernangomez  poveli seriju od 16:2 za vodstvo od 82:78 nešto više od pet minuta do kraja. Rondae Hollis-Jefferson je sa 16 koševa bio najbolji strijelac Brooklyna kojem je ovo sedmi uzastopni poraz. Amerikanac s hrvatskom putovnicom Justin Hamilton je u 19 minuta ubacio devet koševa, te je imao tri skoka i dvije blokade. Philadelphia 76ers su također doživjeli poraz, u Dallasu su ih pobijedili domaći Mavericks sa 113:95.  Maverickse je predvodio Seth Curry sa 22 pogotka, a Salah Mejri je ubacio 16 uz 17 skokova.  Sixersi su opet igrali bez svoja dva najbolja igrača Joela Embiida i Roberta Covingtona tako da je u Dallasu najbolji bio Jahlil Okafor sa 16 pogodaka, a Ersan Ilyasova je upisao svoj deveti double-double ove sezone sa 13 koševa i 10 skokova. Dario Šarić je odigrao 24 minute i u tom vremenu zabio deset koševa uz sedam skokova, dvije asitencije i jednu ukradenu loptu.  LA Clippersi su sa 124:114 bili bolji od Phoenix Sunsa Dragana Bendera koji je u 13 minuta zabio pet koševa te ugrabio pet skokova i tome dodao dvije asistencije.  Najbolji igrač Sunsa bio je Eric Bledsoe je zabio 41 koš i tako je postao prvi igrač Phoenixa koji je u tri utakmice (Protiv Nuggetsa 40, ) zabio najmanje 40 koševa od Amar’ea Stoudemirea iz sezone 2006./07.  Također je jedan od deset igrača NBA koji ima tri utakmice s najmanje 40 koševa ove sezone, a svi ostali su višestruki članovi All-Stars momčai: Stephen Curry, Russell Westbrook, Isaiah Thomas, Damian Lillard, James Harden, DeMar DeRozan, Anthony Davis, DeMarcus Cousins i Jimmy Butler. Clipperse je do pobjede odveo Blake Griffin koji je utakmicu završio sa 29 pogodaka. Rezultati: Orlando Magic (Rudež, Hezonja) - Indiana Pacers 88:98 Cleveland Cavaliers - Minnesota Timberwolves 125:97 Boston Celtics - Toronto Raptors 109:104 Brooklyn Nets (Bogdanović 15, Hamilton 9) - New York Knicks 90:95 Miami Heat - Atlanta Hawks 116:93 Detroit Pistons - New Orleans Pelicans 118:98 Dallas Mavericks - Philadelphia 76ers (Šarić 10) 113:95 Denver Nuggets - Memphis Grizzlies 99:119 Utah Jazz - Milwaukee Bucks 104:88 Phoenix Suns (Bender 5) - Los Angeles Clippers 114:124 Oklahoma City Thunder - Chicago Bulls 100:128 Golden State Warriors - Charlotte Hornets 126:111 