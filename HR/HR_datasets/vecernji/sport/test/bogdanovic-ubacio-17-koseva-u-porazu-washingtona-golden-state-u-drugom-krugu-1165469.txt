Golden State Warriorsi su se plasirali u drugi krug doigravanja Zapadne konferencije nakon što su sinoć sa 128-103 svladali Portland Trail Blazerse i stigli do četvrte pobjede u seriji, Atlanta Hawksa su sinoćnjom pobjedom od 111-101 nad Washington Wizardsima izjednačili na 2-2 u seriji u doigravanju Istočne konferncije NBA, a Toronto Raptorsi su poveli sa 3-2 nakon što su sinoć sa 118-93 bili bolji od Milwaukee Bucksa. Atlanti je pobjedu donio Dennis Schroder koji je zabio 18 koševa, a u zadnjim minutama susreta je zabio dvije trice i dva koša. Paul Millsap je dodao 19 koševa. Kod Washingtona najbolji je bio Bradley Beal sa 32 pogotka, dok je John Wall ubacio 22 uz 10 asistencija. Bojan Bogdanović je odigrao solidnu utakmicu u porazu Washingtona, u 17 minuta je zabio 13 koševa (šut 5/9, trice 2/4) i tome dodao tri skoka i jednu ukradenu loptu.  U Torontu je najzaslužniji za pobjedu Raptorsa bio Norman Powell koji je postigao 25 pogodaka. Toronto seriju može završiti u četvrtak u Milwaukeeju, a ako pobijedi ide na branitelje naslova Cleveland Cavalierse koji su sa 4-0 eliminirali Indiana Pacerse. Golden State je osigurao plasman u drugi krug doigravanja Zapadne konferencije četvrtom pobjedom u seriji od 128-103 nad Portlandom. Predvodio ih je Stephen Curry sa 37 pogodaka, osam asistencija i sedam skokova. Najbolji strijelac Portlanda bio je Damian Lillard koji je utakmicu završio sa 34 koša, a Al Farouq Amin je dodao 25 koševa.  U drugom krugu će Golden State igrati protiv boljeg iz ogleda između Los Angeles Clippersa i Utah Jazza koji su izjednačeni na 2-2. Rezultati doigravanja, prvi krug:  ISTOČNA KONFERENCIJA: Atlanta Hawks - Washinton Wizards               111-101 (momčadi su izjednačene na 2-2) Toronto Raptors - Milwaukee Bucks               118-93 (Toronto vodi 3-2 u seriji na četiri pobjede) ZAPADNA KONFERENCIJA: Portland Trail Blazers - Golden State Warriors  103-128 (Golden State se plasirao u drugi krug pobjedom od 4-0 u seriji) 