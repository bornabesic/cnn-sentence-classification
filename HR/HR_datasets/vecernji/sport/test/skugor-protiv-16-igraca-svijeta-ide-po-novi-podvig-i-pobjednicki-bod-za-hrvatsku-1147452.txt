Hrvatska teniska reprezentacija danas protiv Španjolske nije uspjela napraviti još jedno čudo i izboriti četvrtfinale Davisova kupa u kojem već čeka Srbija.  Španjolci su gubili 2:1, no danas su u Osijeku upisali dvije pobjede i prošli dalje. Prvo je Bautista svladao Škugora sa 6:1, 6:7, 6:3 i 7:6 da bi nakon toga Carreno-Busta sa 7:6, 6:1 i 6:4 bio bolji od Nikole Mektića. Čudo u Osijeku na kraju se, ipak, nije dogodilo. Neigranje Marina Čilića, Borne Ćorića i Ivana Dodiga pokazao se prevelikim hendikepom za hrvatsku reprezentaciju, iako će otpor koji su Franko Škugor, Marin Draganja, Nikola Mektić i Ante Pavić pružili favoriziranim Španjolcima ostati upamćen. Nažalost, hrabra borba Franka Škugora rezultirala je samo porazom u četiri seta nakon tri sata i 19 minuta okršaja sa 16. tenisačem svijeta Robertom Bautistom Agutom, koji nije podlegao pritisku osječke publike i činjenici da je samo njegova pobjeda mogla ostaviti Španjolsku u igri za četvrtfinale. Željko Krajan je odlučio promijeniti nominaciju za peti set i umjesto Ante Pavića postaviti Nikolu Mektića koji ima bolji pojedinačni renking, a i u subotnjoj igri parova pokazao je nevjerojatno hladnokrvnost u odlučujućim trenucima. Španjolska izbornica Conchita Martinez ostala je pri originalnom izboru, pri čemu joj je vjerojatno pomogla i informacija da Feliciana Lopeza muče bolovi u leđima. Pablo Carreno Busta, koji je u petak nakon poraza od Škugora najavio kako je spreman iskupiti se dobije li za to priliku u nedjelju, opravdao je povjerenje svoje izbornice i ulogu velikog favorita. Prvi set odlučujućeg dvoboja usmjerio je vodu na španjolski mlin. Carreno Busta je dvaput stvarao break prednosti i gubio ga. Nije uspio odservirati za set pa je odluka pala u tie-breaku. Mektić se držao do 4:4, a onda izgubio tri poena zaredom. Nakon 57 minuta Carreno Busta jedan je set bio bliže svojoj prvoj pobjedi za Španjolsku. Samo 26 minuta trebalo je 26. tenisaču svijeta za osvajanje drugog seta u kojem je dvaput uspio slomiti Mektićev servis. Na početku trećeg seta 28-godišnji Zagrepčanin, 319. na ATP ljestvici, uspio je spasiti dvije break-lopte (15:40) i probudio nadu kod nešto više od tisuću hrvatskih navijača koji su odlučili ostati u Gradskom vrtu i podržati ga u pokušaju velikog preokreta. Nažalost, preokret se nije dogodio. Mektić je u devetom gemu trećeg seta po peti put u meču izgubio servis, a Carreno Busta je stečenu prednost nakon dva sata i 15 minuta pretvorio u pobjedu koja je donijela veliku radost njemu i suigračima.  Španjolska će u travnju igrati u četvrtfinalu Davis Cupa, prvi put nakon 2012. kad su se posljednji put probili do finala, a tri godine poslije ispali u Prvoj skupini Euro-afričke zone. Vjerojatno ojačani za Rafaela Nadala, izabranici Conchite Martinez pokušat će se probiti do polufinala na teškom gostovanju u Srbiji. Hrvatski tenisači slobodni su do rujanskog meča za opstanak u Svjetskoj skupini. Ime suparnika i gdje će igrati taj meč, doznat će u travnju, nakon što budu odigrani mečevi drugog kruga u tri zonska natjecanja Prve skupine. Hrvatska će u tom ždrijebu biti među osam reprezentacija koje će biti u statusu nositelja. Nadajmo se da će tada, bez obzira gdje će se igrati, reprezentacija ponovno biti na okupu u najjačem sastavu.       HRVATSKA - ŠPANJOLSKA 2:3 Franko Škugor - Pablo Carreno Busta 3:6, 6:3, 6:4, 4:6, 7:6 (6) Ante Pavić - Roberto Bautista Agut 4:6, 2:6, 3:6 Marin Draganja / Nikola Mektić - Feliciano Lopez / Marc Lopez 6:7 (6), 7:6 (7), 7:6 (5), 2:6, 6:4 Franko Škugor - Roberto Bautista Agut 1:6, 7:6 (4), 3:6, 6:7 (6)  Nikola Mektić - Pablo Carreno Busta 6:7 (4), 1:6, 4:6 >>Hrvatski junak navija za Dinamo, kao mali imao je prometnu i primio 64 injekcije u tri dana >>Draganja i Mektić: Nama je bilo zabavno, nismo se plašili, a Španjolci su bili i malo dosadni Mektić - Carreno Busta 6:7, 1:6, 4:6 3. set 4:6 - Pobjeda Španjolske! 4:5 - Busta je napravio break i sad će servirati za meč! 3:3 - Oba tenisača zasad drže svoj servis u trećem setu. 1:0 - Mektić se sada izvukao, Busta je imao dvije break-lopte. 2. set 1:6 - Španjolci su osvojio drugi set. Povratak Mektića u ovom trenutku izgleda kao nemoguća misija... 1:5 - Novi break Buste, pred osvajanjem drugog seta je. 0:2 - Busta je oduezo servis Mektiću na početku drugog seta. 1. set 6:7 - Španjolci su poveli 1:0 u prvom setu. Mektić je odigrao koliko je mogao, dva puta u setu je vratio break, ali više od toga nije išlo. Dobro je što i Busta dosta griješi, važnost meča utječe na njegovu igru. 6:6 - Pobjednika prvog seta odlučit će tie-break. 5:5 - Nikola opet uzvraća! Opet je na break uzvratio re-breakom. 4:5 - Novi break za Španjolca koji će sada servirati za set. 2:2 - Bravo za našeg tenisača, odmah je odgovorio breakom! 1:2 - Nažalost, Mektić je izgubio svoj servis. Škugor - Bautista Agut 1:6, 7:6, 3:6, 6:7 4. set 6:7 - Pobjeda Španjolaca za 2:2! Škugor se borio koliko je mogao, spasio je jednu meč loptu u tie-breaku, ali drugu nije mogao. Odlučivat će peti meč. 6:6 - Opet će odlučivati 13. igra. 6:5 - Škugor je osigurao tie-break. 5:5 - Bravo za Škugora! Fenomenalno je odigrao, izvukao najbolje od sebe i vratio izgubljeni gem. Ponovo smo u igri... 4:5 - Škugor je dobio gem na svoj servis, no Agut će sada servirat za pobjedu. 3:4 - Agut je napravio break i ima veliku prednost! 2:2 - Šteta, Škugor je sada imao break loptu kod vodstva 2:1, ali Španjolac se izvukao. 3. set 3:6 - Agut je poveo 2:1 Mora se priznati da je Španjolac bio bolji u trećem setu. 2:5 - Agut je na gem od drugog seta. 1:4 - Agut u ovim trenucima igra puno bolje. 1:3 - Nažalost, Španjolac je napravio break. 2. set 7:6 - Škurog je izjednačio! Odlično je odigrao 13. igru i rezultat u Osijeku je 1:1 u setovima. 6:6 - Odluka u drugom setu past će u tie-breaku. 5:5 - Dva gema dijele nas od tie-breaka. 4:4 - Oba tenisača drže svoj servis u drugom setu. Škugor radi pritisak na protivnika, ali još uvijek nema breaka. 1:1 - Škugor je bolje otvorio drugi set, dobio je svoj servis 1. set 1:6 - Gotov je prvi set, Španjolac je za manje od pola sata dobio sa 6:1 1:5 - Nažalost, španjolski tenisač igra odlično, već je na pragu osvajanja prvog seta. Vodi 5:1 i ima servis... 1:3 - Škugor je napokon osvojio prvi gem u meču. Na svoj servis smanjio je na 1:3.  0:2 - Škugor nije dobor otvorio meč, odmah je izgubio svoj servis 0:1 - Španjolac je prvi servirao, Škugor mu je zaprijetio, ali je ipak osvojio svoj servis i poveo s 1:0