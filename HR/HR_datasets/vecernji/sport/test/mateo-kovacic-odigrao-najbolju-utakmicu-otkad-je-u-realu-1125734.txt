Real je ove sezone primio već šest golova u Ligi prvaka, što je dvostruko više nego u cijeloj prošloj, šampionskoj sezoni! A prvi je to put otkako je Realov trener, u stotoj utakmici, da je primio tricu. OK, naravno da će proći skupinu, ali svakako zabrinjavajuće za Zinedinea Zidanea... A barem po jednom statističkom pokazatelju, Mateo Kovačić odigrao je najbolju utakmicu za Real! Naime, nikad dosad, ni u jednom natjecanju, nije imao tako visok postotak točnih dodavanja kao u Varšavi – 85 od 88!, piše Goal. Gareth Bale zabio je, pak, dva gola u zadnje dvije utakmice u Ligi prvaka, jednako koliko u prethodnih 20. Real već ima 19 strijelaca ove sezone, više od svih drugih klubova iz liga petice. Karim Benzema pretekao je Filippa Inzaghija (46), te je s 47 golova osmi strijelac u povijesti Lige prvaka. A prvi su se put u nekoj utakmici u početnoj postavi našli BBC trojac i Alvaro Morata! A tko će igrati obranu, dečki?! Valjda je Zidane naučio... 