U prvom kolu španjolske lige Sporting Gijon je na domaćem terenu pobijedio Athletic Bilbao sa 2:1. Momčad koja se prošle sezone borila za ostanak u ligi, ove sezone sjajno je započela sezonu. Prvo poluvrijeme završilo je bez pogodaka, a onda je u 50. mrežu gostiju načeo Duje čop sa sjajnim pogotkom. Hrvatski reprezentativac u svom je debiju za novi klub zabio prekrasno iz voleja i već sada 'kupio' navijače. Samo tri minute kasnije Rodriguez je povisio na 2:0, a Viguera je u 86. smanjio rezultat. U petom kolu ukrajinskog prvenstva Šahtar je bez problema svladao Dnjipro s 4:0 i upisao petu pobjedu te se nalazi na vrhu. Susret su obilježili sada već bivši reprezentativci Hrvatske - Eduardo je asistirao za jedan pogodak, a Darijo Srna za čak tri. 