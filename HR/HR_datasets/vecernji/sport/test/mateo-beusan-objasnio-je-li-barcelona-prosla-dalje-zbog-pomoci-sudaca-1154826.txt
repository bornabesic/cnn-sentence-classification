Barcelona je večeras napravila čudo i prošla u četvrtfinale Lige prvaka. Katalonci su svladali PSG sa 6:1 nakon što su u prvoj utakmici poraženi s rezultatom 4:0. Katalonska momčad večeras je imala dva jedanaesterca koje su Messi (50.) i Neymar (90+1.) pretvorili u pogotke. Puno rasprava izazvao je prvi jedanaesterac koji je izborio Neymar nakon što je zakačio Meuniera koji je već bio na podu. Sudački stručnjak Mateo Beusan kaže da je Deniz Aytekin u obje situacije ispravno presudio. – Sudac Aytekin ne bi sudio kazneni udarac, ali je nakon intervencije pomoćnog suca promijenio odluku. Ispravna odluka. Nevjerojatno da igrač može glavom napraviti prekršaj, ali to je kazneni udarac – rekao je Beusan. Meunier... Tu tombes. pic.twitter.com/OddvP56bz0 Kod drugog jedanaesterca Marquinhos je srušio Suareza. I tu je sve jasno, kaže Beusan. – Sve je čisto, Suarez se pametno postavio i natjerao suparnika da ga sruši.  Sporna je bila i situacija u 13. minuti. Draxler je u šesnaestercu Barcelone pogodio Mascherana u ruku. – Svi su suci dobili od Uefe naputak da u ovakvim trenucima nema kaznenog udarca. Ispravna je to odluka suca jer igrač nema kamo s tom rukom – rekao je Beusan. >> Čudo na Camp Nou! Barcelona slavila sa 6:1 i nakon drame prošla u četvrtfinale! 