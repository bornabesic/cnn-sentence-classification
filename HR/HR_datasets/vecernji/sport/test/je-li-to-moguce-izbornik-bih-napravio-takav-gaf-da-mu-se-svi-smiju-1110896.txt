Izbornik BiH U-21 reprezentacije Darko Nestorović, ali i ljudi iz nogometnog saveza BiH, napravili su veliki gaf zbog kojeg im se svi smiju. Naime, njihova reprezentacija u kvalifikacijama za Euro poražena je od Norveške (0:1), a neki standardni reprezentativci sjedili su na tribinama zbog navodne suspenzije, iako su imali pravo nastupa. – Bez četiri standardna člana momčadi mi ne možemo igrati u punom kapacitetu. Izostanak jednog igrača bi se osjetio, a nama su nedostajala četvorica. S druge strane, ne mogu zamjeriti ništa ostalim igračima koji su danas nastupili. Borili su se i trudili, a protivnik je bio izuzetno jak, kazao je Nestorović i pojasnio da su Memija i Hadžiahmetović u dosadašnjem dijelu zaradili po dva žuta kartona, što znači automatsku suspenziju. Međutim, novinarima u BiH to je bilo čudno pa su provjerili pravilnik i došli do informacije da se suspenzija dobiva nakon tri žuta kartona... >>Dinamovi juniori bit će izbačeni iz Lige prvaka? Fintić igrao iako nije smio 