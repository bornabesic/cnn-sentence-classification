Nogometaši Rijeke zadržali su šest bodova prednosti ispred drugoplasiranog Dinama nakon što su u nedjelju na gostovanju u Zagrebu svladali Lokomotivu s 2:0 (0:0) u 14. kolu HNL-a. Bivši igrač Lokomotive Franko Andrijašević doveo je Rijeku u vodstvo u 63. minuti, nakon što je dobro reagirao na ubačaj Josipa Mišića te sa sedam metara volejem svladao Danijela Zagorca. Vodstvo Rijeke je u 79. minuti udvostručio Austrijanac Alexander Gorgon, a ponovno je asistent bio Mišić. Najbolje prilike za pogodak domaće momčadi propustio je Jan Doležal koji je u 38. minuti pogodio vratnicu, a u 88. minuti nije uspio postići gol nakon što je zaobišao vratara Prskala. Utakmicu pred oko 800 gledatelja na stadionu u Kranjčevićevoj sudio je Igor Križarić iz Čakovca. >> Sammir u Kini ispao u drugu ligu! 