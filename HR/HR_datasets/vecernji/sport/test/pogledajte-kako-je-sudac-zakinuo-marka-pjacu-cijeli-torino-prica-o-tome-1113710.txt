Marko Pjaca tek je u 86. minuti susreta Juventusa i Seville ušao u igru, ali i to mu je bilo dovoljno da se istakne. U jednom je prodoru srušen u kaznenom prostoru gostiju, ali sudac nije pokazao na bijelu točku. Cijeli Torino danas bruji o tome, svi navijači Juvea uvjereni su da je to bilo za najstrožu kaznu. – Jedanaesterac na Pjaci? Bez komentara, molim sljedeće pitanje – kazao je trener Allegri. No, o toj temi dosta je u HTV-ovoj emisiji rekao sudački ekspert Mateo Beusan. – Ovo je klasični jedanaesterac. Pjaca se odlično postavio ispred protivničkog igrača i onda je srušen. Tu nema dileme, to je pogreška suca. Čudi me da je Nijemac propustio ovdje dosuditi jedanaesterac za Juventus – kazao je Mateo Beusan. Dodajmo da u ovoj utakmici nije zaigrao Mario Mandžukić koji je svih 90 minuta odgledao s klupe. 