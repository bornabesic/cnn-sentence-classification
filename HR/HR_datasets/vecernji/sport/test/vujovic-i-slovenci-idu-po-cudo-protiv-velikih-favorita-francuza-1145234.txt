Branitelj naslova i domaćin Francuska igrat će u finalu Svjetskog prvenstva nakon što je u krcatoj AccorHotels Areni u Parizu pobijedila Sloveniju sa 31:25 (15:12). Veliki favoriti opravdali su svoju ulogu u ovom susretu i za zlato će se boriti u nedjelju (17.30 sati) protiv boljeg iz drugog polufinala, u kojem će se susresti Hrvatska i Norveška.   Slovenci, senzacionalni sudionici završnice, vjerovali su kako mogu iznenaditi trofejnijeg i iskusnijeg suparnika. No bila je to uglavnom ''jednosmjerna ulica'' pa im predstoji susret za broncu u subotu u 20.45 sati.  Francuzi su od početka dali do znanja što žele, krenuli su silovito i poveli 4:1 te 6:2. Slovenci su se u 17. minuti uspjeli približiti na 7:6 i to je od njih bilo sve. Nakon toga bili su čvrsti, nisu se raspali, izbornik Veselin Vujović na sve načine pokušao je uzvratiti kolegi Didieru Dinartu i njegovim izabranicima, ali jednostavno nisu mogli doseći visoku francusku razinu. Na poluvremenu je domaćin vodio s 15:12, početkom nastavka naši susjedi pokušali su izjednačiti, ali nakon što im to nije uspjelo, uslijedio je pad, a Francuzi predvođeni razbuđenim Nikolom Karabatićem (u prvih 30 minuta nije zabio) odlijepili su se na ''plus šest''. Bilo je to dovoljno za nastup u finalu u kojem će pokušati osvojiti šesti naslov.   Najefikasniji u sastavu Francuske bili su Nedim Remili sa šest i Valentin Porte s pet pogodaka, dok je Sloveniju predvodio Jure Dolenec s pet golova. Sjajni su bili i vratari na obje strane, Francuzi Omeyer i igrač utakmice Gerard te Slovenac Skok. a dimanche @Hand2017 #phenomenalhandball #Handball2017 pic.twitter.com/ONuS89oWPh Tijek polufinala: FRANCUSKA – SLOVENIJA (15:12) 31:25 Kraj utakmice! Francuska je u finalu, Slovenci idu u borbu za broncu 59' Umalo je zabio i francuski vratar Gerard 29.24 Remilijev strašan pogodak potvrđuje prolazak Francuske u finale 56' Minuta odmora za Francusku 27.23 Dva uzastopna gola Blaža Janca 27.21 Remilijev peti pogodak 51' Francuzi su na korak do finala, vode 26:21 25.21 Mala serija Slovenije, ima li još snage u Vujovićevim izabranicima?  47' Minuta odmora za Sloveniju 46' Najveća prednost Francuza – 25:19, pogodak Remilija 24.19 Odgovara razigrani Karabatić trećim pogotkom 23.19 Janc skida paučinu s francuskog gola, fenomenalno pogađa rašlje 43' Francuska ne popušta ni za milimetar! Slovenci nemaju rješenja i ponovno je ''plus pet'' – 23:18  mes chers parents je vole ...... @Hand2017 #phenomenalhandball #Handball2017 pic.twitter.com/9W96bELYSO 19.16 Zarabec pogađa, a isključen je Fabregas. Njegovo drugo na susretu 38' Skok je obranio sedmerac Guigou 37' Prvo isključenje Slovenaca u nastavku 19.15 Prvi gol Karabatića u 36. minuti 36' U nastavku je jednak odnos snaga kao i u prvom dijelu, Slovenci su imali priliku za primicanje na gol zaostatka 31' Počelo je drugo poluvrijeme 30' Kraj prvog poluvremena! Francuzi očekivano vode, ali Slovenci su još uvijek u igri za finale – 15:12 15.12 Najbolji slovenski igrač Dolenec završava prvo poluvrijeme pogođenim sedmercem. To mu je peti gol 15.10 Francuzi dvaput zaredom koriste brzi centar i pogađaju nečuvani gol 27' Prvo isključenje za Slovence, Janc mora napustiti igru. Vujović se ne slaže s odlukom sudaca 13.8 Maheov drugi uzastopni gol, domaćin ima najveću prednost 25' Francuzi su pojačali ritam, brzim akcijama ponovno su se odvojili na četiri razlike - 12:8  9.7 Dolenec, novo pojačanje Barcelone, siguran je sa sedam metara 20' Francuzi su se ponovno odmakli, Vujović je zatražio minutu odmora 9.6 Još jedan gol Portea, prvog strijelca utakmice (4) 8.6 Skok je obranio, ali već u sljedećem napadu njegovi suigrači rade tehničku pogrešku i Porte lagano pogađa 16' Omeyer ne dopušta izjednačenje, sjajna obrana 6.5 Slovenija se vraća preko Cingesara, još jedan brzi pogodak 13' Francuzi su bez poteškoća prebrodili manjak dva igrača, a Slovenci se polako primiču zahvaljujući brzoj tranziciji (6:4) 5.2 Domaćin je zabio s dva igrača manje, Porteov drugi gol razbjesnio je Vujovića 4.2 Dolenec je iskoristio sedmerac 9' Slovenci imaju dva igrača više, isključen je i Dipanda 9' Prvo isključenje, Fabregas je išao opasno laktom 3.1 Dipanda je pronašao put do slovenske mreže 1.1 Dolenec izjednačava 1.0 Francuzi su iskoristili prvi napad 1' Počela je utakmica 0' U tijeku je intoniranje himni FRANCUSKA: Abalo, Accambray, Dipanda, Fabregas, Gerard, Guigou, Karabatic, Mahe, Mem, Narcisse, N'guessan, Nyokas, Omeyer, Porte, Remili, Sorhaindo SLOVENIJA: Blagotinsek, Dolenec, Gaber, Grebenc, Henigman, Janc, Kavticnik, Kodrin, Lesjak, Mackovsek, Marguc, Poteko, Skok, Zarabec ---------------------------- Naši susjedi nade su najviše polagali u osebujnog izbornika Veselina Vujovića kojeg zagrebačka publika drži u lijepom sjećanju. Bili su uvjereni  kako on može osmisliti recept za šokiranje Francuza u njihovu dvorištu. Dosad im je najveći uspjeh na SP-ima bilo četvrto mjesto iz 2013. u Španjolskoj kad je do bronce stigla Hrvatska.  Izabranici Didiera Dinarta dosad na turniru nisu učinili pogrešan korak, ubilježili su osam pobjeda, a do polufinala su stigli slomivši u doigravanju Island i Švedsku. Slovenci su pak natjecanje počeli s tri pobjede pa su ih Španjolci razbili s deset razlike i remizirali su s Tunisom. U osmini finala bili su uvjerljivi protiv Rusa, a i sa svjetskim doprvacima Katarcima bez većih poteškoća izašli su na kraj. Zanimljivo je kako su ovi takmaci uoči Svjetskog prvenstva odigrali dvije pripremne utakmice, a oba puta slavili su Francuzi – 29:27 i 32:26.   >>Chapeau! Noć kada su neki novi klinci odrasli... Imamo momčad koja će i na Euru u Hrvatskoj napasti zlato! >>Pročitajte pismo koje je ganulo i silno motiviralo rukometaše: 'Hrvatska je zatajila naše muževe i sinove, igrajte za njih' 