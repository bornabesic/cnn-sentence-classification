Hrvatski stolnotenisač Andrej Gaćina oprostio se od Europskog pojedinačnog prvenstva u Budimpešti porazom u šesnaestini finala, pa hrvatski stolni tenis više nema predstavnika na ovom natjecanju.  Gaćina, koji je 20. na svjetskoj rang listi, je u borbi za osminu finala izgubio u dramatičnom dvoboju u sedam setova od 88. igrača svijeta, Šveđanina Antona Kallberga s 3-4 (5, -10, 4, -7, -4, 8, -9). Zadranin je vodio s 2-1 u setovima, potom gubio s 2-3, a u odlučujućem setu imao je vodstvo od 9-8, no Šveđanin je bio bolji u samoj završnici. Gaćina je na OI u Rio de Janeiru neočekivano izgubio od Britanca Drinkhala u 3. kolu.  