Nakon današnje sjednice Upravnog odbora Hrvatskog rukometnog saveza Željko Babić više nije izbornik rukometne reprezentacije. Na izvanrednoj sjednici izglasano je nepovjerenje izborniku Babiću, ali i koordinatoru Ivanu Baliću te čalnovima Babićeva stručnog stožera. - Smijenjeni su zbog načina na koji je reprezentacija vođena u zadnjih godinu dana, počevši od natjecanja u Poljskoj pa sve do ovoga u Francuskoj. Ništa se nije popravilo od Poljske, preko Herninga, Rija pa sve do Francuske. Ja tu ne pričam o struci već o nekim stvarima koje su se događale u vođenju reprezentacije i što se tiče samog vođenja - rekao je Tomislav Grahovac, rekao je nakon sjednice predsjednik HRS-a Tomislav Grahovac. Hrvatska je u Francuskoj osvojila četvrto mjesto na svijetu, što bi prije početka natjecanja bilo proglašeno uspjehom. No, očito se čelnicima Saveza nešto nije svidjelo u načinu na koji je reprezentacija vođena. Sada će se kroz mjesec dana odlučiti o tome tko će biti nasljednik Željka Babića, a kandidata je mnogo. Od Line červara, Veselina Vujocvića i Noke Serdarušića pa sve do Goluže, Kljajića, Smajlagića... O cijelom ovom slučaju zanima nas i vaše mišljenje, pa u našim anketama možete pokazati vaš stav oko ndanašnjih smjena te o tome tko bi trebao biti izbornik... 