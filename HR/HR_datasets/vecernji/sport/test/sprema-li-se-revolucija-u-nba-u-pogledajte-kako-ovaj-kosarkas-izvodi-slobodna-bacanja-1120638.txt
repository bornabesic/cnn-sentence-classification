Mladi košarkaš Houstona Chinanu Onuaku iznenadio je ljubitelje košarke neobičnim izvođenjem slobodnih bacanja na pripremnoj utakmici protiv New Orleansa (116:104) u Pekingu. Onuaku je slobodna izvodio s obje ruke odozdo, a američki mediji odmah su se raspisali o ovom načinu bacanja koji se nekada prakticirao. No, čini se da velike NBA zvijezde radije imaju slab postotak bacanja nego da gađaju na ovaj način. Shaquille O'Neal, Dwight Howard i Wilt Chamberlain tako u karijeri imaju manje od 60 posto pogođenih koševa s linije za slobodna. Zanimljivo je i da je Onuaku ovakav način izvođenja slobodnih koristio i dok je košarku igrao na koledžu. Tada mu je postotak ubačaja skočio s 47 na 55 posto. Možda ćemo uskoro vidjeti revoluciju kod izvođenja slobodnih u NBA-u? >> Giriček ponovo postao dio NBA lige: 'Drago mi je što su me se sami sjetili' 