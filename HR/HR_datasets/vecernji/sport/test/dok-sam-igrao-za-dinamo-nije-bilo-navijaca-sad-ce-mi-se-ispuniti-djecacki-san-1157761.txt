"Žao mi je zbog ozljeda nema Vrsaljka i Ćorluke, a ako izbornik treba ja sam spreman i za desnog beka. Uvijek ponaljam, bolje igram na stoperu, ali već dvije godine igram u Bayeru beka pa neće biti problem, rekao je Tin Jedvaj uoči utakmice protiv Ukrajine na Maksimiru u petak, piše Goal.com. "Čini mi se da bi u petak mogao zaigrati na punom Maksimiru, to mi je oduvijek bila dječačka želja. Dok sam igrao za Dinamo nije bilo navijača, ali sad je stadion rasprodan." "Ukrajincii su jako opasni, možda bi izdvojio Konopljanku, ali oni će za pozitivan rezultat u Maksimiru u svojim redovima trebati imati nekoliko Konopljanki"; zaključio je Jedvaj. Danijel Subašić nije zabrinut zbog izostanaka. "Imamo nekoliko izostanaka, ali koga nema bez njega se mora, Mitrović i vida već su nekoliko puta dokazali svoju klasu, dok su oni igrali Hrvatska još nije primila gol. Iza njih se osjećam jednako ugodno kao iza bilo kojih drugih reprezentativaca." "Svi naši igraju u velikim klubovima tako da tu neće biti problema." "Najopasniji u Ukrajini je Konopljanka. ali mi ćemo se više bazirati na naš nastup i igru." "Zadnji put sam na domaćoj utakmici pred hrvatskim navijačima igrao prije više od dvije godine, tada smo s 5:1 razbili Norvešku", zaključio je Subašić. Inače, danas se reprezentaciji priključio Ivan Perišić, dok su popodnevni trening odvojeno odraditi Dominik Livaković i Domagoj Vida. >>Kockasta euforija: Za utakmicu s Ukrajinom prodano više od 23.000 ulaznica! 