Stipe Miočić za dva tjedna na UFC-u 211 drugi puta će braniti naslov u teškoj kategoriji. Protivnik će mu biti Junior dos Santos, a pripreme za taj okršaj u posljednjoj su fazi. Brojni Stipini navijači zaželjeli su se njegovih nastupa jer od pobjede nad Alistairom Overeemom u Clevelandu prošlo je gotovo osam mjeseci. Miočić im se stoga obratio putem Facebooka snažnom porukom. - Kako pripreme u kampu odmiču, tako sve više mislim na čitavu zemlju koja je spremna apsolutno svaki atom svoje snage staviti iza mene. Nevjerojatno sam sretna osoba i nikada to neću uzeti zdravo za gotovo. #Hrvatska #AndStill”, napisao je Miočić. Uz poruku objavio je i fotografiju sebe sa hrvatskom zastavom te kako pozira s prijateljem Mirkom Filipovićem. 