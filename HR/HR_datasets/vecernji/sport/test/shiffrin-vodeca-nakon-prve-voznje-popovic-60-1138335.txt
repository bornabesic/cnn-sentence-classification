Američka skijašica Mikaela Shiffrin vodeća je nakon prve vožnje veleslaloma za Svjetski kup u austrijskom Semmeringu, dok je hrvatska predstavnica, 19-godišnja Leona Popović zauzela 60. mjesto sa 5.62 sekunde zaostatka i tako nije izborila nastup u drugoj vožnji. Shiffrin je u prvoj vožnji jedina ostvarila vrijeme ispod jedne minute, ona je zadanu stazu svladala za 59.91 sekundi, 27 stotinki zaostala je druga Talijanka Manuela Moelgg, a 49 stotinki treća, još jedna Talijanka Marta Bassino. Popović je 60. mjestom bila najsporija od svih skijašica koje su stigle do cilja, a plasman u drugu vožnju u kojoj će nastupiti 30 najboljih iz prve izmaknuo joj je za velikih 3.59 sekundi. Druga vožnja na programu je od 13 sati. Osim današnjeg veleslaloma, u Semmeringu će se voziti još jedan u srijedu, te slalom u četvrtak. REZULTATI: 1.  Mikaela Shiffrin (SAD)            59.91    2.  Manuela Moelgg (Ita)             1:00.18 3.  Marta Bassino (Ita)               1:00.40 4.  Maria Pietilae Holmner (Šve)     1:00.60 5.  Taina Barioz (Fra)               1:00.70 6.  Tessa Worley (Fra)               1:00.71 7.  Ana Drev (Slo)                     1:00.87 8.  Adeline Baud Mugnier (Fra)      1:00.96 9.  Michaela Kirchgasser (Aut)      1:01.01 10. Stephanie Brunner (Aut)     1:01.03 ----------------------------------------------- 60. LEONA POPOVIĆ (HRV)        1:05.53 