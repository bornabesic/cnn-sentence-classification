Dario Šarić opet je odigrao sjajnu utakmicu za Philadelphia 76erse. Iako je njegova momčad izgubila utakmicu u gostima od NY Knicksa košem u posljednjoj sekundi 109:110, Šarić je bio odličan sa 19 koševa, 15 skokova i 5 asistencija. Četvrtu utakmicu u nizu je skupio najmanje 18 poena i 11 skokova i prvi je rookie u povijesti Philadelphije koji je ostvario double-double četiri utakmice zaredom. Mladog hrvatskog košarkaša hvale američki mediji i komentatori, te ga navode kao glavni razlog zašto se isplati gledati Philadelphiju.        Knicksi su do pobjede stigli zahvaljujući pobjedničkom košu Carmena Anthonyja u posljednjoj sekundi dvoboja. Anthony je sa 37 koševa bio najbolji strijelac utakmice. Osim Šarića, za Sixerse su odličnu utakmicu odigrali Jahlil Okafor sa 28 koševa i 10 skokova te Robert Covington koji je ubacio 20 poena uz 19 skokova. Orlando je na svom terenu uvjerljivo svladao Atlantu sa 105:86. Najbolji strijelac Magica bio je Terrence Ross sa 24 koša. Mario Hezonja je za 22 minute ubacio četiri koša uz četiri skoka i dvije asistencije, dok je Damjan Rudež igrao dvije minute i imao jednu asistenciju.   NBA rezultati: New York - Philadelphia 110:109 Orlando - Atlanta       105:86 Cleveland - Chicago      99:117 Houston - Minnesota     142:130 Miami - Indiana         113:95 Golden State - Brooklyn 112:95 Dallas - New Orleans     96:83 Sacramento - Charlotte   85:99 >>Šarić sjajan u pobjedi Sixersa, zasijenio i Washingtonovog debitanta Bogdanovića 