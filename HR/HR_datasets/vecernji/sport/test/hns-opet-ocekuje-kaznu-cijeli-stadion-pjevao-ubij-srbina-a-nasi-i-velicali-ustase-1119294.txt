Hrvatska nogometna reprezentacija sinoć je u Skadru pobijedila Kosovo sa 6:0 i upisala važnu pobjedu i tri boda u kvalifikacijama za Svjetsko prvenstvo. Naši su na terenu bili odlični, dok su naši na tribinama u nekoliko navrata neprimjereno skandirali. U jednom trenutku gotovo cijeli stadion, uključujući i naše navijače, vrijeđao je Srbe. Hrvatski navijači glasno su uzvikivali "Ubij", a kosovski su na to uzvratili "Srbina". Isto tako, albanski novinari pišu kako se na tribini s hrvatskim navijačima čulo i skandiranje "Za dom spremni" i "Ajmo, ajmo ustaše! Ova skandiranja bit će zabilježena i u krovnoj nogometnoj organizaciji koja će zasigurno i jednom i drugom savezu poslati kaznu. 