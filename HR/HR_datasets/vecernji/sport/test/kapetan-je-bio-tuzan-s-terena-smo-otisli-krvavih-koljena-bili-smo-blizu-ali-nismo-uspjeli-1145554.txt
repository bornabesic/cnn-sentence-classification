Hrvatski rukometaši nisu uspjeli izboriti finale na Svjetskom prvenstvu u Francuskoj. U polufinalnom susretu igranom u Parizu Babićevi su izabranici izgubili od Norveške nakon produžetaka sa 25:28 (22:22, 10:12). - Jako sam tužan, a s druge strane sam ponosan na našu borbenost. Utakmica je bila teška, ali to je sport. Nekada pobijediš, nekada izgubiš. Ostavili smo srce na terenu s kojeg smo otišli krvavih koljena - rekao je kapetan Domagoj Duvnjak. U subotu Hrvatska protiv Slovenije u 20.45 sati igra za brončanu medalju. Horvat je na isteku 60 minute promašio sedmerac za pobjedu. - Zlaja je naša mašina. On ima našu podršku - istaknuo je kapetan i dodao: - Dečki su bili sjajni, oni su se jako borili Imali smo šansu, bili smo blizu, ali nismo uspjeli. Najučinkovitiji u hrvatskoj reprezentaciji bili su Horvat 6, Mamić 5, dok su Duvnjak, Stepančić i Musa zabili po 3 pogotka.  - Imali smo loptu za pobjedu i nismo uspjeli zabiti. U produžetku su imali psihološku prednost i to su iskoristili - rekao je Tin Kontrec. - Stizali su oni nas, stizali smo mi njih. imali smo svoje šansu, ali nismo uspjeli - podvukao je Luka Stepančić koji je na kraju drugog produžetka zbog trećeg isključenja dobio crveni karton. Jakov Gojun pohvalio je borbenost cijele momčadi: - Borili smo se, bacali na glavu, ali nije išlo. 