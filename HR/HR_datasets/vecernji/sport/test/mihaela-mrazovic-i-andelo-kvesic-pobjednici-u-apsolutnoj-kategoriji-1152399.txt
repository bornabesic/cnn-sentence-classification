Proteklog vikenda u Rijeci je održano seniorsko prvenstvo Hrvatske u karateu na kojem je sudjelovalo 139 natjecatelja iz 49 klubova. U muškoj konkurenciji naslovima prvaka okitili su se Luka Kondioć (-60 kg, Bushido), Boran Berak (-67 kg, TAD Rijeka), Enes Garibović (-75 kg, Varaždin), te braća Ivan (-84kg, Hercegovina Zagreb) i Anđelo Kvesić (+84kg, Hercegovina Zagreb). Kondić je u finalu bio bolji od Marka Rukavine (Tuškanac). Berak je u finalu pobijedio Dinu Povrženića (Karlovac 1969), Garibović je u finalu je svladao Ivana Martinca (Hercegovina Zagreb), Ivan Kvesić je u završnoj borbi bio bolji od Zvonimira Živkovića (Sokol), dok je njegov brat Anđelo u finalu bolji od Vinka Ursića Glavanovića (Sokol). Kod djevojaka pobijedile su Monika Berulec (-50 kg, Hrvatski dragovoljac), Alessandra Hasani (-55kg, TAD Rijeka), Marina Barac (-61kg, Zamet), Ivona Tubić (-68kg, Opatija) i Mihaela Mrazović (+68kg, Student). Berulec je u finalu pobijedila svoju sestru i klupsku kolegicu Ivonu, Hassani je bila bolja od Lucije Čatlak iz Hercegovine, dok je Barac slavila protiv Lee Bećirević iz Susedgrada. Tubić je u završnoj borbi bila bolja od kolegice iz kluba Azre Saleš, a Mrazović je pobijedila Danku Zorić (Opatija). U katama su pobijedili Tomislav Stolar iz Ipona i Vlatka Kiuk iz Sljemena. Stolar je u finalu pobijedio Ivana Ermenca (Princ), dok je Kiuk bila bolja od klupske kolegice Maje Polenus. Ekipnu pobjedu u katama u muškoj konkurenciji osvojio je zagrebački Princ pobijedivši u finalu pulsku Istru, dok je u ženskoj konkurenciji prvo mjesto pripalo zagrebačkom Sljemenu nakon pobjede protiv Osijek Žita. Prvaci Hrvatske u pojedinačnom natjecanju u pravilu su i naši predstavnici na Europskom prvenstvu koje će se ovoga proljeća održati u Turskoj. Iznimka su kategorije u kojima Hrvatska ima osvajače medalje s prošlog Europskog ili Svjetskog prvenstva, a to su Ana Lenard (-61 kg), Maša Vidić (+68 kg), ako se oporavi od operacije kuka koja je obavljena prošli mjesec, te Andjelo Kvesić (+84 kg).  Prvaci po kategorijama: MUŠKI: -60 kg: LUKA KONDIĆ (Bushido) -67 kg. BORAN BERAK (TAD Rijeka) -75 kg; ENES GARIBOVIĆ (Varaždin) - 84 kg: IVAN KVESIĆ (Hercegovina Zagreb) +84 kg: ANĐELO KVESIĆ (Hercegovina Zagreb) ŽENE: -50 kg: MONIKA BERULEC (Hrvatski dragovoljac) -55 kg: ALESSANDRA HASANI (TAD Rijeka) -61 kg: MARINA BARAC (Zamet) -68 kg: IVONA TUBIĆ (Opatija) +68 kg: MIHAELA MRAZOVIĆ (Student) 