Čekićari nisu uspjeli nadigrati Stoke. U 11. kolu engleske lige Bilićev West Ham kod kuće je osvojio samo bod (1:1). Londončani su poveli u 65. minuti pogotkom Michaila Antonija, a  deset minuta kasnije izjednačio je Bojan Krkić. Stoke je izjednačio nakon katastrofalne reakcije West Hamova vratara Adriana koji je istrčao u prazno na rub kaznenog prostora. Vrata su ostala nebranjena, a Krkiću nije bilo teško poslati loptu u mrežu. - Rezultat je frustrirajući, ali je i pošten. Adrian je pogriješio kod pogotka, vidjelo se da ne može stići na tu loptu. Jeftino smo primili taj pogodak koji nas je koštao pobjede - rekao je Slaven Bilić. >>Bilićev West Ham remizirao sa Stokeom, kiks Manchester Cityja 