Predsjednik Hajduka Ivan Kos oglasio se nakon što je komisija za žalbe HNS-a poništio kaznu Dinamovu nogometašu El Arabiju Hilal Soudaniju kojega je disciplinski sudac Prve HNL Saša Pavličić Bekić bio suspendirao. - Nakon današnje, nažalost, očekivane odluke Komisije za žalbu u "slučaju Soudani", HNK Hajduk je poslao dopis HNS-u i svim klubovima Prve HNL sa zahtjevom za hitnim sastankom na kojem će se konačno raspraviti ovo neodrživo stanje u hrvatskom nogometu. Imamo spremne zahtjeve od kojih nećemo odustati, dok se ovaj teatar apsurda ne prekine. Apeliram i na ostale klubove da se priključe ovoj inicijativi jer ovo nije prvi put da su naknadna pamet, upitne odluke i maćehinski odnos naštetili hrvatskom nogometu - rekao je Kos. Hajduk je na službenoj stranici poručio da se komisija nikada nije sastala ovako brzo te da je slučaj Soudani "još jedan opasan presedan u nizu koji potvrđuje ružnu sliku o općem stanju u hrvatskom nogometu". >> HNS poništio suspenziju, Soudani može igrati u derbiju s Hajdukom 