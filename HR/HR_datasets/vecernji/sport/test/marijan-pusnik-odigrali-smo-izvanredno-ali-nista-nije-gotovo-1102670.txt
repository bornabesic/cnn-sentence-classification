Hajduk je na gostovanju kod Oleksandrije napravio ogroman posao i slavio s 3:0 u prvoj utakmici trećeg pretkola Europske lige. Bijeli su tako stigli na korak do doigravanja. - Iskrene čestitke igračima na izvanrednom drugom poluvremenu i vrlo vrijednoj i uvjerljivoj pobjedi. Bilo je ovo super prvo poluvrijeme 180-minutnog dvoboja protiv Oleksandrije, čekamo sada uzvrat na punom Poljudu. Ali, u mislima nam je sada samo nedjeljno gostovanje protiv RNK Splita gdje trebamo potvrditi ovu pobjedu - rekao je trener Hajduka Marijan Pušnik, prenosi stranica Hajduka. Hajdukovci će se u Split vraitit večeras između 2:30 i 3:00 sata. Uzvratna utakmica je na Poljudu idućeg četvrtka. >> Velika pobjeda Hajduka u Ukrajini, s 3:0 je na pragu doigravanja! 