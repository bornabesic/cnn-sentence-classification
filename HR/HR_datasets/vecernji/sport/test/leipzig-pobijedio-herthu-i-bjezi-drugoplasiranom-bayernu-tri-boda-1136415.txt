U 15. kolu Bundeslige u subotu je Leipzig na domaćem terenu pobijedio Herthu sa 2:0, i sada bježi drugoplasiranom Bayernu tri boda. Strijelci za Leipzig bili su Timo Werner (40) i Willi Orban (62). Mainz je nadigrao HSV sa 3:1, a trostruki strijelac za domaćine bio je 27-godišnji veznjak Danny Latza, koji je ove sezone igrao samo 190 minuta.    Alen Halilović opet nije bio u sastavu HSV-a, koji nalazi blizu sezone ispadanja, na 16. mjestu. Dan ranije Hoffenheim i Borussia Dortmund su odigrali 2:2, a hrvatski reprezentativac Andrej Kramarić zaigrao je za Hoffenheim  posljednjih pola sata. Večeras Wolfsburg igra protiv Kovačeva Eintrachta, a u nedjelju se sastaju Darmstadt - Bayern, te Bayer Leverkusen - Ingolstadt. Rezultati: Augsburg - Borussia (M) 1:0 Werder - Köln 1:1     Mainz - HSV 3:1 Leipzig - Hertha 2:0 Schalke - Freiburg 1:1 