Dinamo  je danas otputovao prema Sevilli gdje ih sutra utakmica 4. kola Lige prvaka. Modri su u zagrebačkoj zračnoj luci iznijeli svoja očekivanja od utakmice. - Mi uvijek biramo taktiku razmišljajući kakva momčad igra protiv nas. Znamo svi kakva je Sevilla, naš se taktički plan sutra neće bitno razlikovati od onog s maksimirske utakmice protiv Seville. Ne možemo si dozvoliti protiv takvog suparnika igrati drugačije. Ali, htio bih da igramo ipak s malo više samopouzdanja - rekao je trener Dinama Ivajlo Petev, dok je Domagoj Pavičić dodao: - Znamo svi što je Sevilla i gdje idemo. Imaju kvalitetne i vrhunske igrače. Vrhunska su ekipa i neće biti lako. Mi idemo dati sve od sebe, ništa nije nemoguće. Idemo probati izvući pozitivan rezultat. Imamo težak ritam utakmica svakih par dana, ali vjerujemo u sebe i nećemo se lako predati. Petar Stojanović je poručio: - Sevilla je odlična momčad, imaju kvalitetu, opasni su. Neće nam biti lako, ali nećemo se predati i moramo dati sve od sebe. Idemo probati napraviti dobar rezultat, sigurno neće biti lako jer Sevilla osim kvalitete koju ima igra pred svojim navijačima, ali nadamo se i vjerujemo da možemo odigrati jednu dobru utakmicu. >> Bez Eduarda, Pjace i Roga slabiji smo 40 posto, borba s Rijekom bit će neizvjesna 