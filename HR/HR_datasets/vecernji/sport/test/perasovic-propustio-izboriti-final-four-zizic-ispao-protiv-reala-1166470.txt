Velimir Perasović, hrvatski trener Efesa, nije iskoristio prvu priliku da se i drugu godinu (i to s različitom momčadi) zaredom plasira na Final Four Eurolige. U četvrtoj utakmici četvrtfinala, Olympiakos je slavio u gostima 74:62 pa je sada 2-2 i posljednji sudionik završnog turnira bit će poznat sljedeći tjedan u Ateni. Ante Žižić (6 koševa, 6 skokova) sa svojom Darušafakom izgubio je od Reala (78:89), u seriji 1-3, pa će Madriđani u polufinalu igrati s Fenerbahčeom. 