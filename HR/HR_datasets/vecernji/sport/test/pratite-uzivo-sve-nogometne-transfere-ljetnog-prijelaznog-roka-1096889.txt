Završio je ljetni prijelazni rok. Posljednjeg dana prijelaznog roka Slaven Bilić je u West Ham doveo desnog braniča Alvara Arbelou. Chelsea je u zadnjem trenutku realizirao dva velika transfera, na Stamford Bridge je iz PSG-a stigao Brazilac David Luiz za 40 milijuna, a iz Fiorentine je došao Marcos Alonso za 23 milijuna eura.   Ovo su bili najzanimljiviji transferi i događaji na nogometnoj tržnici... 23:59 - Francuski veznjak Moussa Sissoko trebao je otići u Everton, navodno je već bio na putu za Liverpool gdje su ga čekali liječnici spremni za pregled, ali se on predomislio i otišao u Tottenham koji se danas uključio u utrku. Spursi su ga platili 35 milijuna eura, a transfer su potvrdili na društvenim mrežama. 23:30 - Hrvatski veznjak Josip Radošević raskinuo je ugovor s Napolijem, ali nije dugo tražio novi klub. Red Bull Salzburg, koji je nedavno ispao od Dinama, objavio je da je Radošević njihov novi igrač. 22:08 - West Ham kojeg vodi bivši hrvatski izbornik Slaven Bilić napokon ima pravog desnog braniča. Za čekičare je i službeno potpisao Alvaro Arbeloa o kojem smo pisali već ranije tijekom dana. 21:40 - Napokon! Mario Balotelli i službeno ima novi klub, otišao je u francusku Nicu. #BenvenutoMario pic.twitter.com/gxwatH7xDm 20:26 - Enner Valenica mogao bi danas napustiti West Ham i otići na posudbu u Everton koji je u potrazi za napadačem. 18.18 – Prema pisanju engleskih medija, Slaven Bilić blizu je dovođenja velikog pojačanja. Alvaro Arbeloa, bivši desni branič madridskog Reala, blizu je potpisa za West Ham. Arbeloa je igrač velikog iskustva, godinama je igrao u Realu te osvojio dvije Lige prvaka, svjetsko klupsko prvenstvo, Uefin Superkup, španjolsko prvenstvo, dva kupa te jedan španjolski Superkup. Za reprezentaciju Španjolske igrao je 53 puta i osvojio jedan svjetski i dva europska naslova. SportYou. El West Ham insinúa el fichaje de Arbeloa #Arbeloa 18.13 – Eliaquim Mangala novi je igrač Valencije. Dosadašnji branič Manchester Cityja prošao je liječnički pregled i karijeru će nastaviti u Španjolskoj! 📻 A las 20:00 h, la primera entrevista de @Elia22Mangala como valencianista en #VCFradio #BenvingutMangala pic.twitter.com/4OguzbeW7C 17.02 – Engleski mediji pišu kako je David Luiz na korak do povratka u Chelsea. Navodno je već u Londonu na liječničkom pregledu, a Conteova momčad za njega će platiti 37 milijuna eura. 16.55 – Miroslav Bičanić, agent Marcela Brozovića, službeno je potvrdio gdje njegov igrač nastavlja karijeru. Više o tome pročitajte OVDJE! 15.30 – Talijanski mediji pišu da Jozo Šimunović nije prošao na liječničkom pregledu u Torinu. 14.50 – Josip Radošević raskinuo je ugovor s Napolijem i trenutačno je slobodan igrač. 14.20 – Antonio Jakoliš potpisao je za rumunjsku Steauu. Jakoliš je bio u rumunjskom Cluju, a prije toga je branio boje Šibenika, Dnjipra, Krivog Roga, Hajduka, Mouscrona i Zadra. 13.15 – Samir Nasri stigao je u Sevillu, gdje će odraditi jednogodišnju posudbu iz Manchester Cityja. 12.45 – PSG je ponudio 60 milijuna eura za napadača Reala Karima Benzemu. Piše to Sun. 12.30 – Posljednjeg dana ljetnog prijelaznog roka u Engleskoj, Deloitteova grupacija za poslovanje u sportu objavila je podatak kako su klubovi koji se natječu u Premier ligi na angažmane igrača potrošili bruto iznos od 1005 milijardi funti. Tako se prvi put u povijesti dogodilo da unutar jednog prijelaznog roka premijerligaši potroše više od milijardu funti. 11.00 – Odlazak u talijanski Udinese nije se pokazao najsretnijom opcijom, pa Andrija Balić sada želi minutažu. Nju mu nudi Osijek pa bi se mladi veznjak mogao vratiti u HNL na posudbu, piše Goal. 10.25 – Manchester City ponudio je čak 40 milijuna eura za 18-godišnjeg napadača Kyliana Mbappea, ali je Monaco to odbio. 10.00 – Bastian Schweinsteiger mogao je besplatno prijeći u Sporting, no to je odbio. Ta je odluka razbjesnila trenera Manchester Uniteda Josea Mourinha koji je već ranije otpisao Nijemca. 9.15 – Chelsea želi vratiti Davida Luiza. Londonski klub nudi PSG-u 35 milijuna eura, a prije dvije godine su im ga prodali za 50 milijuna. 9.00 – Posljednjeg dana ljetnog prijelaznog roka u fokusu javnosti je i jedan Hrvat. Marcelo Brozović mogao bi napustiti Inter i prijeći u Chelsea. 30. kolovoza 22:31 - Branič Shkodran Mustafi novi je Arsenalov igrač. 22:05 - Marc Albrighton je potpisao novi četverogodišnji ugovor s Leicesterom. 21:17 - Mario Balotelli je sutra u Nici na liječničkom pregledu. 21:00 - Chelsea sprema PSG-u ponudu od 37,5 milijuna eura za Davida Luiza i to dvije godine nakon što su igrača francuskom klubu prodali za 58,5 milijuna eura. 20:45 - Hrvatski napadač Leon Benko potpisao je za ljubljansku Olimpiju. 19:53 - Brazilac Gabigol potpisao je s Interom petogodišnji ugovor. 18:45 - Talijanski nogometni prvoligaš Torino od utorka je obogatio svoj igrački kadar dojučerašnjim vratarom Manchester Cityja 29-godišnjim Joeom Hartom, a engleskom reprezentativnom čuvaru mreže trebao bi se pridružiti i 22-godišnji hrvatski stoper Jozo Šimunović koji obavlja liječnički pregled, opširnije OVDJE. 18:10 - James Rodriguez i Isco još uvijek mogu otići iz Reala, opširnije OVDJE. 17:40 - Tomas Rosicky se vratio u Spartu iz Praga s kojom je potpisao dvogodišnji ugovor. 16:48 - Arsenal je potvrdio dolazak Lucasa Pereza. 16:15 - Celtic je doveo Cristiana Gambou i vjerojatno će otpustiti Jozu Šimunića. Zanimanje za hrvatskog braniča pokazao je Torino, a škotski prvak mogao bi za njega dobiti 4,4 milijuna eura. 15:50 -  Španjolski nogometni reprezentativac Paco Alcacer, koji je u dresu Valencije u posljednje dvije sezone postigao 43 pogotka, karijeru će nastaviti u Barceloni s kojom je potpisao petogodišnji ugovor, a njegov je transfer vrijedan 30 milijuna eura. "Otkupna vrijednost za Alcacera je 100 milijuna eura. Napadač je prošao liječnički pregled i potpisao je ugovor s Barcelonom, a bit će predstavljen u ponedjeljak, po povratku iz španjolskog reprezentativnog kampa", stoji u priopćenju katalonskog kluba. 🎥 @paco_alcacer passes FC Barcelona medical #AlcacerFCB https://t.co/j3xOMb7N0Z 14:48 - Dinamo je predstavio Ivana Fiolića, Dina Perića i Amira Rrahmanija. Opširnije ovdje. 13:45 - Sevilla, protivnik Dinama u skupini Lige prvaka, želi dovesti Samira Nasrija koji je izrazio želju da napusti Manchester City. 12:00 - Real Madrid nije previše radio ovoga prijelaznog roka, no pred kraj bi se mogao uloviti jedan "kapitalac". Napadač Borussije Dortmund Pierre-Emerick Aubameyang poručio je ljudima u klubu da želi prijeći u Real. 10:53 - Tino Sven Sušić i službeno je potvrđen kao igrač Genka. Donedavni nogometaš Hajduka potpisao je ugovor na tri godine i uzeo broj deset. Welkom Tino-Sven Susic! https://t.co/cBoAvHOJ4s 10:00 - Vezist kazahstanske Astane i kapetan mlade srpske reprezentacije Nemanja Maksimović (21) blizu je dolaska u zagrebački Dinamo. Opširnije ovdje. 09:00 - Barcelona će Lionelu Messiju uskoro ponuditi novi ugovor. Argentinac ima 29 godina pa je moguće da Barcelona bude jedini klub u kojem je igrao. 29. kolovoza 23:01 - Diego Forlan je priznao da je ovoga ljeta odbio nekoliko ponuda iz Engleske jer nije želio izdati Manchester United. 22:30 - Tino Sven Sušić više nije igrač Hajduka, objavio je to splitski klub na svojoj službenoj stranici. Reprezentativac BiH prošao je liječnički pregled u Genku i u utorak će potpisati ugovor s belgijskim klubom. Odšteta iznosi dva milijuna eura. 21:17 - Samir Nasri napustit će Manchester City, a karijeru bi vjerojatno trebao nastaviti u Sevilli. 20:33 - Manchester City je potvrdio transfer veznjaka Brune Zuculinija iz Rayo Vallecana. 19:25 – Roman Bezjak karijeru nastavlja u Darmstadtu! Detalji transfera nisu objavljeni, a Bezjak će u novom klubu nositi dres s brojem 14. – Roman Bezjak godinama je dokazivao da je velika opasnost pred suparničkim vratima i s njime će naš napad biti još bolji – rekao je sportski direktor Darmstadta Holger Fach, više OVDJE. 17.34 – Vratar Manchester Cityja Joe Hart napustit će Etihad, a nekoliko se klubova zanima za njegove usluge. Jedan od njih je i talijanski prvoligaš Torino koji trenira Siniša Mihajlović. 15.41 – Dosadašnji napadač Valencije Paco Alcacer uskoro će biti igrač Barcelone. On se nalazi na liječničkom pregledu, a ako sve bude u redu, postat će suigrač Messiju, Rakitiću i društvu. Prema izvještajima iz Španjolske, Katalonci će platiti 30 milijuna eura. 14.27 – Pep Guardiola izjavio je da je Manchester City gotov s dovođenjem pojačanja u ljetnom prijelaznom roku. 13.29 – PSG želi se pojačati na kraju prijelaznog roka, a Kicker piše da je francuskom klubu glavna meta Julian Draxler. Za njega je PSG navodno spreman ponuditi Wolfsburgu nevjerojatnih 75 milijuna eura. 12.00 – Talijanska Gazzetta piše da je Chelsea ponudio veliku razmjenu. U Inter bi otišao Cesc Fabregas, a u drugom smjeru Marcelo Brozović! Hrvatski veznjak na izlaznim je vratima milanske momčadi, a londonska momčad jako je zainteresirana za njega. Očekuje se da bi do kraja prijelaznog roka taj transfer mogao biti ostvaren. 9.30 – Chelsea je poslao ponudu za posudbu Jamesa Rodrigueza, ali madridski Real to je odbio. Zidane ga želi prodati i za njega traži negdje oko 70 milijuna eura. 28. kolovoza 22.00 – Alessandro Diamanti trebao bi potpisati za Palermo. Talijanski veznjak, 33-godišnjak, trenutačno igra za kineski Guangzhou Evergrande. 20.34 – Engleski mediji javljaju da Manchester City još nije odustao od Ante Ćorića i da sprema poboljšanu ponudu, piše Daily Mail. Građani nisu zadovoljni stalnim promjenama u financijskim uvjetima i velikim brojem Ćorićevih zastupnika koji su uključeni u pregovore, no i dalje će raditi na transferu. Posljednja cijena je bila 18 milijuna eura. 20.10 – Prvi na popisu želja Dinamova trenera Cice Kranjčara jest Pedro Miguel (26), srednji branič katarskog Al Sadda, kojeg je Cico trenirao u Al Ahliju i dobro ga poznaje. Opširnije ovdje. 18.21 – Napadač Rijeke Roman Bezjak blizu je odlaska u Njemačku. Trebao bi potpisati za Darmstadt. 15.25 – Talijanski napadač Giuseppe Rossi napušta Fiorentinu te će karijeru nastaviti u Celti iz Viga, objavili su španjolski mediji. Prošle sezone bio je na posudbi u Levanteu, u kojem je na 17 utakmica postigao šest golova. Rossi je najbolje partije u karijeri pružio u Villarrealu, gdje je proveo šest sezona te je postigao 54 gola na 136 utakmica. 14.35 – Portugalski veznjak Joao Mario (23), koji je bio član Sportinga, karijeru će nastaviti u milanskom Interu, a vrijednost transfera je 45 milijuna eura. Informacije su službeno potvrđene. To je drugi najveći transfer povijesti crno-plavog kluba, skuplji je samo bio Christian Vieri (49 milijuna). 13.34 – Tino Sven Sušić danas bi trebao potpisati ugovor s Genkom. Jedan od najboljih igrača Hajduka na putu je u Belgiju gdje bi trebao potpisati ugovor za novi klub. Odšteta koju će Belgijci isplatiti jest 2 milijuna eura, s tim da se novac dijeli 70:30, pa će Hajduk zaraditi 1,4 milijuna eura, piše Dalmatinski portal. 11.30 – Sada je i službeno – Simone Zaza novi je napadač West Hama. Talijanski reprezentativac stigao je na jednogodišnju posudbu s opcijom kupnje za 20 milijuna eura. 10.00 – Ante Ćorić karijeru bi mogao nastaviti u Liverpoolu. Opširnije ovdje. 9.00 – Kruno Jurčić preuzeo je turskog turskog prvoligaša, klub Adanaspor. Opširnije ovdje. 27. kolovoza 23:41 - Bivši trener Reala i Manchester Citya Manuel Pellegrini (62) preuzeo je kineski klub Hebei Fortune, za koji igraju Gervinho iz Obale Bjelokosti i Argentinac Ezequiel Lavezzi. Čileanac je protekle tri sezone vodio Citya, a nakon što ga je naslijedio Pep Guardiola, nije dugo bio bez posla. Hebei je klub iz grada Qinhuangdaoa na sjeveru Kine, čiji vlasnik ima ambiciozne planove i dosta novca jer je Gervinho plaćen čak 18 milijuna eura. Pellegrini će postati i treće veliko trenersko ime u Kini, gdje su već odranije Luiz Felipe Scolari u Guangzhou Evergrandeu i Šveđanin Sven-Goran Eriksson u Shanghaiju. 20:35 - Marko Rog (21) dogovorio je sve s Napolijem i više nije igrač Dinama! Više čitajte OVDJE. 19:00 - Mladi hrvatski nogometaš Mario Pašalić (21) i sužbeno je prešao u redove talijanskog velikana Milana. Opširnije čitajte OVDJE. 16:30 - Joe Hart ovog ljeta će najvjerojatnije napustiti Manchester City, a čini se kako bi karijeru mogao nastaviti u znatno slabijem klubu. Naime, prema pisanju otočkih medija, Hart je velika želja trenera Davida Moyesa te je najbliži odlasku u Sunderland. Interes je iskazao i Liverpool. 14:00 - Mario Pašalić uspješno je prošao dvodnevni liječnički pregled i danas bi trebao potpisati za Milan. 12:53 - Predsjednik Hajduka Ivan Kos samo se nasmijao na navodnu ponudu Dinama za Nikolu Vlašića i Lovra Kalinića. Više čitajte OVDJE! 10:52 - Talijanski mediji tvrde da je transfer Marka Roga ipak gotova stvar. prema njihovu pisanju, Napoli i igrač uspjeli su se na kraju dogovoriti, a kako je i Dinamo još ranije pristao na ponuđenih 15 milijuna eura, stvar je, čini se, gotova. 8:28 - Trener Liverpoola Jürgen Klopp želi dovesti mladu zvijezdu svog bivšeg kluba Borussije Dortmund. Klopp je ponudio 13 milijuna eura za Christiana Pulisica, američkog Hrvata od kojeg se očekuju velike stvari u budućnosti. >>Stigla i potvrda: Marko Pjaca novi je igrač Juventusa u rekordnom transferu! >> Kovačićev transfer najveći je u hrvatskoj povijesti, prestigao je Modrića! 