Philadelphia je noćas pobijedila Los Angeles Lakerse sa 118:116, a još jednu maestralnu utakmicu odigrao je naš Dario Šarić. Hrvatski košarkaš iz dana u dan igra sve bolje, a noćas je još jednom postavio svoj rekord. Šarić je zabio 29 koševa, a tome je dodao sedam skokova i pet asistencija. Hrvat je oduševio i time što se nametnuo kao vođa ove momčadi, a to se vidi po tome što ne bježi od lopte i od odgovornosti u završnim trenucima susreta. – Prvi put igram u ovoj dvorani protiv legendarnih Lakersa. Mnogo mi znači igrati u ovoj dvorani. Koliko sam samo puta gledao Kobea i Magica, a sada igram pred tim navijačima. Odigrao sam dobru utakmicu, presretan sam – rekao je Šarić nakon utakmice. Pohvale za njega stižu sa svih strana, a mnogi ga smatraju glavnim favoritom za nagradu rookie godine. Jedan od njih je i njegov suigrač Joel Embiid koji je usred Šarićeva intervju viknuo: – Hej, ljudi, ovo je rookie godine! Ivica Zubac odigrao je 19 minuta za Lakerse i postigao 10 poena. Skupio je šest skokova i četiri blokade. Pogledajte sjajne poteze Darija Šarića... >>Bogdanović s Washingtonom tijesno slavio u produžetku, poraz Philadelphije i Orlanda >>Aco Petrović otkrio zašto je Cibonu prijavio kriminalnoj policiji i podnio tužbu 