Zlatan Ibrahimović sinoć je po tko zna koji put u karijeri oduševio svoje navijače. U šesnaestini finala Europske lige Manchester United je pobijedio Saint-Étienne s 3:0, a sva tri gola postigao je švedski napadač. - Dobar je osjećaj postići prvi hat-trick u dresu Manchestera. Važno je to za moje samopouzdanje. No, moram zahvaliti suigračima, svi smo igrali vrlo dobro. Doduše, mislim da možemo i bolje, ali imamo dobar rezultat pred uzvrat. Tamo će biti teško, idemo na jedan prelijepi stadion na kojem će domaćin imati glasnu podršku, ali vjerujem u naš prolaz, rekao je Ibrahimović pa dodao: - Nadam se da ćemo osvojiti trofej jer je meni svaki naslov nevjerojatan uspjeh. Gdje god sam igrao, pobjeđivao sam, tako da bih bio presretan da osvojim i ovdje još nešto. Ljudi koji me poznaju znaju da uvijek dajem sve od sebe te da sam pobjednik, uvijek osvajam trofeje, ja sam kao Indiana Jones. >>Ibrahimović i Džeko hat-trickovima 'razbili' suparnike, a Schalke potopio Leovčev PAOK 