Zadnjih nekoliko dana prijelaznog roka, prema izvorima bliskim klubu, pojavila se priča kako je David Babunski blizu Dinama. Riječ je o iznimno nadarenom veznom igraču koji igra za Crvenu zvezdu, a inače je makedonski reprezentativac, rođen u Skoplju. Babunski je prošao sve mlađe reprezentativne kategorije u Makedoniji, a zanimljiv je i po tome što je prošao kroz filtar glasovite La Masije, Barcelonine škole nogometa. Ovom ofenzivnom veznom igraču poznavatelji nogometnih prilika u regiji predviđaju sjajnu nogometnu budućnost, spominjući ga kao jednog od sljedećih igrača čiji će transfer dosegnuti milijunske iznose. A takve priče Zdravko Mamić oduvijek je znao prepoznati. Budući da aktualni prijelazni rok broji zadnje sate, nije isključeno da se razgovori oko ovog transfera u Dinamo nastave na zimu. 