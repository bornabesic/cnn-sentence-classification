Sjajne vijesti za Arijana Ademija stižu sa Sportskog arbitražnog suda (CAS) u Lausannei! Veznjaku zagrebačkog Dinama i reprezentacije Makedonije prvotna kazna Uefe zbog dopinga smanjena je s četiri na dvije godine, piše. To znači da će se Ademi na travnjak moći vratiti u listopadu ove godine. Odluka CAS-a je konačna. Ademi je bio pozitivan na anabolički steroid stanozolol na dopinškoj kontroli nakon utakmice Dinama i Arsenala u Ligi prvaka 2015. godine. Svoju posljednju službenu utakmicu (protiv Intera) odradio još 3. listopada 2015. Prvotno je od Uefe dobio četiri godine suspenzije, no Dinamo i igrač su pokrenuli žalbu uz objašnjenje da je nedopuštenu supstancu uzeo nenamjerno. - Ovo je iživljavanje na manjim sredinama i to nema nikakvog smisla. Ovako kazniti dečka nakon što su on i stručnjaci dokazali da se radilo o zagađenom suplementu i prihvatili su da on nije znao da uzima nešto što se ne smije – rekao je u studenom 2015. godine tadašnji trener prve momčadi Zoran Mamić. Kronologija slučaja: 07.10.2015. – Otvoren postupak Uefe protiv Ademija 21.10.2015. – Ademijev B uzorak također pozitivan 27.10.2015. – odgođena odluka u vezi Ademija 20.11.2015. – Ademiju određene četiri godine suspenzije 13.05.2016. – Disciplinska komisija Uefe potvrdila kaznu Ademiju 28.10.2016. - odgođena odluka CAS-a 15.02.2017. - odgođena odluka CAS-a 17.03.2017. - odgođena odluka CAS-a 24.03.2017. - Ademiju smanjena suspenzija na dvije godine 