David Beckham i njegov sin igrali su skupa prvi put u jednoj službenoj utakmici. Beckham mlađi zamijenio je oca pred kraj humanitarne utakmice između Velike Britanije i Irske te Ostatka svijeta koju su Otočani dobili sa 3:1. Dva pogotka za Britaniju postigao je Michael Owen, jedan je zabio Paul Scholes, a za ekipu Ostatka svijeta strijelac je bio Dwight York. – Nisam imao namjeru igrati sa sinom, ali ozljeda Sola Campbella natjerala me da se vratim u igru – rekao je David koji je bio kapetan svoje momčadi i dodao: – Jedno od posljednjih sjećanja s Old Trafforda mi je kako 18-mjesečnog Brooklyna nosim po terenu slaveći naslov. Za Ostatak svijeta trebali su igrati i bivši francuski reprezentativci Zinedine Zidane i Patrick Vieria, no oni zbog napada u Parizu ipak nisu došli. – Razumijem Zizua zašto nije došao. Obećao je da će igrati, ali ovo je ipak velika tragedija. On je pravi prijatelj, ali i veliki emotivac i sve to jako ga je pogodilo. I naše su misli uz obitelji i prijatelje žrtava u Francuskoj – zaključio je Beckham. Novac od prodanih ulaznica namijenjen je Unicefu. >> Beckham uzeo novinarov mobitel i javio se, ali izignoriran je 