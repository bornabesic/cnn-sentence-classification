  - - Ne znam kako je igračima, ali mene je sramota. Neki zaista ne shvaćaju gdje igraju i za što igraju. Nije stvar u pobjedi i jednom golu, suština je u tome kako se treba boriti za ovaj dres - rekao je nakon razočaravajućeg poraza od Aluminija u pripremnoj utakmici novi trener splitskog Hajduka Marijan Pušnik za Dalmatinski portal. Hajduk je od slovenskog drugoligaša izgubio 1:0, iako su cijelu utakmicu igrali bolje i stvarali priliku za prilikom. - Mi smo imali puno prilika. Nespretnost, tehnički nedostatci i umorne noge, uvjetovali su što nismo zabili, ali ako već ne možemo tehnikom i znanjem, onda možemo srcem, a tu smo danas zakazali - rekao je trener Pušnik. Hajdukova momčad već je tri dana u Pohorju, gdje se priprema za iduću sezonu koja počinje već 14. srpnja. Hajduk već tad igra protiv rumunjskog CSMS Iasija u drugom pretkolu Europske lige.    >>> Hajduk uvjerljiv, Austrijancima zabio šest 'komada' >>> Pogledajte prekrasan gol Senegalca koji je na probi u Hajduku 