Torcida je odlučila zasjeniti derbi 24. kola Hajduk - Rijeka (1:1). Hajdukovi navijači su na sjeveru poljudske tribine umjesto pjesmom i navijanjem, učinila to na pogrešan način. Nakon što je Hamza doveo Hajduk u vodstvo, Torcida je izvjesila transparent na ćirilici. Morem plovi jedna mala barka - pisalo je na transparentu, nakon što su uoči dvoboja Rijekini navijači brodom stigli u Split. Stih je to jedne srpske pjesme zbog kojega će Hajduk sigurno platiti kaznu, ali i zbog desetak baklji. Slijedili su i uobičajeni povici: Za dom spremni, a Riječani su nakon pogotka hukali tamnoputom strijelcu Hamzi. U sudačkoj nadoknadi jedan je Hajdukov navijač utrčao na teren, a zaštitari su ga u čudu gledali. Huligan je uletio u teren s namjernom da se fizički obračuna sa sucem Marijem Zebecom. Srećom nije došlo do fizičkog sukoba jer ga je svladalo najprije nekoliko zaštitara, a onda je došla policija i izvela ga izvan stadiona. Nakon utakmice Hajdukovi su navijači napali Damira Miškovića. Vrijeđali su predsjednika Rijeke, te ga je netko pokušao pogoditi bocom. >>Hajduk pomogao Dinamu: Rijeka iz jedanaesterca do boda u Jadranskom derbiju! >>Dinamo je bio uvjerljiv protiv Splita i nastavlja potjeru za Rijekom 