Hrvatski reprezentativci Luka Modrić i Ivan Rakitić našli su se na popisu 55 kandidata koji su nominirani za '11 najboljih' u izboru Međunarodnog sindikata igrača (FIFPro). Kapetan hrvatske reprezentacije i član Real Madrida Modrić, kojem je ovo četvrta nominacija, prošle je godine izabran u najboljih 11, a prije toga se na užem popisu našao 2012. i 2014.  Igrač Barcelone Rakitić je na užem popisu bio i prošle godine. Na listi su se prvi put pojavio francuski napadač Antoine Griezmann, najbolji igrač Eura 2016. u Francuskoj, dok je kapetan engleske reprezentacije Wayne Rooney izostao s ovog popisa za nagradu koja se dodjeljuje 9. siječnja s drugim nagradama Fife. To je prvi put u 12 godina, otkada se dodjeljuje ovo priznanje, da na popisu nema Rooneya. Na popisu od 55 imena nema ni alžirskog reprezentativca Riyada Mahreza, najboljeg igrača Premier League prošle sezone i prvaka Engleske s Leicesterom. Osim Griezmanna prvi put na ovom popisu našli su se Francuzi N'Golo Kanté te Dimitri Payet, Bjelokošćanin Serge Aurier, Španjolac Hector Bellerin, Talijan Leonardo Bonucci, Belgijanac Kevin De Bruyne, Argentinac Paulo Dybala i Englez Jamie Vardy. Popis od 55 imena je rezultat glasovanja više od 25.000 profesionalnih nogometaša iz 75 zemalja članica FIFPro-a. Popis 55 nominiranih:  Vratari (5): Claudio Bravo (Čile/Barcelona/Manchester City), Gianluigi Buffon (Italija/Juventus), David de Gea (Španjolska/Manchester United), Keylor Navas (Kostarika/Real Madrid), Manuel Neuer (Njemačka/Bayern). Braniči (20): David Alaba (Austrija/Bayern), Jordi Alba (Španjolska/Barcelona), Serge Aurier (Obala Bjelokosti/PSG), Hector Bellerìn (Španjolska/Arsenal), Jerome Boateng (Njemačka/Bayern), Leonardo Bonucci (Italija/Juventus),  Daniel Carvajal (Španjolska/Real Madrid), Giorgio Chiellini (Italija/Juventus), Dani Alves (Brazil/Barcelona/Juventus), David Luiz (Brazil/PSG/Chelsea), Diego Godin (Urugvaj/Atletico Madrid),  Mats Hummels (Njemačka/Borussia Dortmund/Bayern), Philipp Lahm (Njemačka/Bayern), Marcelo (Brazil/Real Madrid), Javier Mascherano (Argentina/Barcelona), Pepe (Portugal/Real Madrid), Gerard Pique (Španjolska/Barcelona),  Sergio Ramos (Španjolska/Real Madrid), Thiago Silva (Brazil/Paris SG), Raphael Varane (Francuska/Real Madrid). Vezni igrači (15): Xabi Alonso (Španjolska/Bayern), Sergio Busquets (Španjolska/Barcelona), Kevin De Bruyne (Belgija/Manchester City), Eden Hazard (Belgija/Chelsea), Andres Iniesta (Španjolska/Barcelona),  N'Golo Kanté (Francuska/Leicester City/Chelsea), Toni Kroos (Njemačka/Real Madrid), LUKA MODRIĆ (HRVATSKA/Real Madrid), Mesut Ozil (Njemačka/Arsenal,) Dimitri Payet (Francuska/West Ham),  Paul Pogba (Francuska/Juventus/Manchester United), IVAN RAKITIĆ (HRVATSKA/Barcelona), David Silva (Španjolska/Manchester City), Marco Verratti (Italija/PSG), Arturo Vidal (Čile/Bayern). Napadači (15): Sergio Aguero (Argentina/Manchester City), Gareth Bale (Wales/Real Madrid), Karim Benzema (Francuska/Real Madrid), Cristiano Ronaldo (Portugal/Real Madrid), Paulo Dybala (Argentina/Juventus),  Antoine Griezmann (Francuska/Atletico Madrid), Gonzalo Higuain (Argentina/Napoli/Juventus), Zlatan Ibrahimovic (Švedska/PSG/Manchester United), Robert Lewandowski (Poljska/Bayern) Lionel Messi (Argentina/Barcelona),  Thomas Muller (Njemačka/Bayern), Neymar (Brazil/FC Barcelona), Alexis Sanchez (Čile/Arsenal), Luis Suarez (Urugvaj/ Barcelona), Jamie Vardy (Engleska/Leicester). 