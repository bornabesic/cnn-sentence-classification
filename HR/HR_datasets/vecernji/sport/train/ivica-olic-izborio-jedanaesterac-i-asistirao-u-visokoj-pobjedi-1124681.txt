Ivica Olić je izborio jedanaesterac i imao jednu asistenciju u visokoj pobjedi 'zehcigera'. U 11. kolu Druge njemačke lige njegov 1860 München pobijedio je Aue sa 6:2. Bivšem hrvatskom reprezentativcu to je bila prva utakmica nakon suspenzije zbog afere s klađenjem. Podsjetimo, Olić je bio kažnjen s dvije utakmice neigranja te je morao platiti kaznu od 20.000 eura zbog klađenja što je igračima u Njemačkoj zabranjeno. Ivica Olić igrao je do 85. minute, izborio je jedanaesterac za 2:0 i asistirao Ayciceku za 5:2. 