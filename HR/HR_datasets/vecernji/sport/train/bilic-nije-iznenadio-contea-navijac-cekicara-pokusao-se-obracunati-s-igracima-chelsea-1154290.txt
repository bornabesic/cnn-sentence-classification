U posljednjoj utakmici 27. kola engleske lige West Ham našeg Slavena Bilića kod kuće je izgubio protiv Chelsea sa 1:2. Conteova momčad je ovom pobjedom zadržala prvo mjesto s deset bodova prednosti ispred Tottenhama. Na Olimpijskom stadionu u Londonu plavi su poveli iz prvog udarca na vrata. U 25. minuti čekićari su pogriješili na suparničkoj polovici, a Chelsea je krenuo u protunapad. Kante je presjekao dodavanje i silovito povukao akciju, nakon nekoliko koraka dodao je Hazardu koji je odigrao dvostruko dodavanje s Pedrom. Belgijski reprezentativac se sjurio prema vratima West Hama i kraj vratara Randolpha poslao loptu u nebranjeni dio mreže za 1:0. 0-1 Eden Hazard Goal 06.03.2017 HD by dailyfootballkick Jedan navijač West Hama teško je prihvatio Hazardov pogodak i na trenutak je prekinuo veselje plavih. Zaštitari su na vrijeme primijetili navijača te ga udaljili od igrača. U 50. minuti Diego Costa je nakon udarca iz kuta lagano tijelom gurnuo loptu u mrežu domaće momčadi, Chelsea vodi sa 2:0. Diego Costa Goal HD - West Ham 0-2 Chelsea 06... by footballderby Čekićari su u završnici uspjeli smanjiti. U drugoj minuti sudačke nadoknade Lanzini je zabio za 1:2. Manuel Lanzini Goal HD - West Ham 1-2 Chelsea... by riqezi >>Tudor isključen, a Galatasaray s igračem manje izborio pobjedu u zadnjim sekundama 