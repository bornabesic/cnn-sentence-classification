Sevilla je u uzvratnoj polufinalnoj utakmici Europske lige pobijedila Šahtar s 3:1 i plasirala se u finale, ali u ovom susretu ponovno je zabljesnuo bivši hrvatski reprezentativac Eduardo. Dudu je bio jedina svijetla točka gostiju, upravo je on postigao jedini njihov pogodak na susretu i pokazao kako i dalje spada u sam vrh europskog nogometa te da je u sjajnoj formi.  U 44. minuti susreta Marlos mu je lijepo asistirao, a Dudu podsjetio na stare dane te smireno pospremio loptu u mrežu. Imao je u nastavku još jednu priliku, ali je glavom pucao pokraj gola nakon ubačaja Darija Srne. Eduardo je u posljednjih pet kola ukrajinskog prvenstva postigao pet pogodaka, a sad je dodao i ovaj u EL-u. Ukupno mu je to bio 18. pogodak u sezoni, ali valja naglasiti da je na terenu proveo svega 1463 minute pa ispada da zabija u prosjeku svaku 81 minutu. Naravno, postavlja se pitanje bi li ga još jednom trebalo pitati želi li zaigrati u hrvatskoj reprezentaciji... Svoje mišljenje izrazite u anketi ispod videa pogotka. 