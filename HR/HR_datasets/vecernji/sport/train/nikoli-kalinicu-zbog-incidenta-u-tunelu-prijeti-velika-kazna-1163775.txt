Napadaču Nikoli Kaliniću prijeti kazna od tri utakmice neigranja zbog incidenta koji se dogodio nakon subotnjeg domaćeg poraza Fiorentine protiv Empolija (1:2). Hrvatski reprezentativac nakon utakmice u tunelu dobio je crveni karton. Empoli je slavio nakon spornog jedanaesterca koji je dosuđen u sudačkoj nadoknadi, a Kalinić je potom ušao u raspravu sa sucem koja nije imala sretan završetak za našeg napadača.   - Kalinić je samo tražio objašnjenje jedanaesterca. Nije nikoga vrijeđao, no ipak je isključen i sada moramo igrati bez njega. Ovo stvarno nema smisla - rekao je Carlos Freitas, direktor Fiorentine. Klub iz Firenze najavio je žalbu zbog spomenutog kartona. Inače, hrvatski reprezentativac ove sezone je u talijanskom prvenstvu zabio 14 golova u 29 nastupa i dijeli osmo mjesto na ljestvici strijelaca (Belotti  i Džeko vode sa 25 golova). >>Kalinić u 90. sjajno zabio za pobjedu Fiorentine, Mandžo i Pjaca do nove pobjede >>Smršavio sam 7 kg, uspio izbaciti kolače, pizzu, tjesteninu... 