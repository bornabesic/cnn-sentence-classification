Muhammad Ali (74) bio je jedan od najboljih i najpopularnijih sportaša u povijesti. Trostruki svjetski boksački prvak u teškoj kategoriji rođen je kao Cassius Marcellus Clay Jr. 1942. godine. Počeo je boksati s 12 godina, a s 22 je postao svjetski prvak u teškoj kategoriji nakon pobjede protiv Sonnyja Listona 1964. godine. Popularnost mu je počela rasti i nakon što je stekao svjetsku slavu prešao je na islam i promijenio ime. Odbio je služiti vojsku tijekom Vijetnamskog rata te je osuđen, a naslovi su mu oduzeti. No sa svojim antiratnim stavovima Muhammad Ali je postao simbol generacije i nekoliko godina kasnije pobijedio i u borbi na Vrhovnom sudu. Nakon povratka boksu, vratio je naslove i ispisao povijest svjetskog boksa legendarnim borbama s Joeom Frazierom i Gorgeom Foremanom. Joe Frazier bio je prvi boksač koji je pobijedio velikog Muhammada Alija 1971. godine, ali je od njega i izgubio u iduća dva meča.    Njegova borba s Alijem u newyorškom Madison Square Gardenu i danas je poznata kao "borba stoljeća". Joe Frazier je umro prije pet godina u 68. godini života.   U karijeri je Muhammad Ali imao ukupno 61 profesionalni meč, pobijedio je u 56 borbi, od toga 37 nokautom. Pet mečeva je izgubio. >>Preminuo legendarni boksač Muhammad Ali >>Nogometni svijet oprašta se od Muhammada Alija 