U 15. kolu Bundeslige u subotu je Eintracht iz Frankfurta, kojeg vodi Niko Kovač, izgubio u gostima od Wolfsburga sa 0:1, te je tako prekinut Eintrachtov niz od osam utakmica bez poraza.  Wolfsburgu je pobjedu donio Jeffrey Bruma (33), ali treba napomenuti da Eintracht u 67. minuti nije iskoristio jedanaesterac, Alexander Meier pucao je preko gola. Hrvatski napadač Ante Rebić za Eintracht je igrao do 76. minute, a u 75. je jedini puta ozbiljnije zaprijetio golu protivnika, ali je njegov udarac obranio vratar vukova. Josip Brekalo opet nije bio u sastavu Wolfsburga. Leipzig je na domaćem terenu pobijedio Herthu sa 2:0, i sada bježi drugoplasiranom Bayernu tri boda. Strijelci za Leipzig bili su Timo Werner (40) i Willi Orban (62).                Mainz je dobio Hamburger sa 3:1, a trostruki strijelac za domaćine bio je 27-godišnji veznjak Danny Latza, koji je ove sezone odigrao samo 190 minuta.  Alen Halilović opet nije bio u sastavu HSV-a, koji nalazi blizu sezone ispadanja, na 16. mjestu.  Dan ranije Hoffenheim i Borussia Dortmund su odigrali 2:2, a hrvatski reprezentativac Andrej Kramarić zaigrao je za Hoffenheim  posljednjih pola sata.  U nedjelju igraju Darmstadt - Bayern, te Bayer Leverkusen - Ingolstadt. 