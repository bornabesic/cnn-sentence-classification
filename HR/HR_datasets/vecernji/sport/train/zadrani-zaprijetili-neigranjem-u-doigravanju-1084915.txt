Košarkaši Zadra najavili su da neće izaći na parket ako im klub ne isplati barem jednu plaću i tako svede zaostatak na dvije plaće. Kazali su to prije gostovanja u Gorici gdje je izboreno 3. mjesto u Ligi za prvaka i pravo igranja u ABA ligi. Pred Zadranima je sutrašnje gostovanje kod Cibone u prvoj utakmici polufinala doigravanja. Prigodom Cibonina prvog gostovanja u Zadru moglo bi se pak dogoditi nešto rijetko viđeno, a to je da cibosi dobiju pljesak zadarske publike jer nisu kalkulirali u Rijeci, već su išli na pobjedu protiv Kvarnera i tako Zadru donijeli 3. mjesto, a sebi težeg suparnika. >>Ante Toni Žižić s 34 koša vodio Cibonu do pobjede nad Goricom 