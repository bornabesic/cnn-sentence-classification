Crvena zvezda mogla bi biti drakonski kažnjena zbog koreografije njezinih navijača na utakmici s malteškom Vallettom u 2. pretkolu Lige prvaka. Naime, Delije su na Marakani priredile koreografiju u bojama albanske zastave te natpisom 'Uefa' čime su prozvali krovnu europsku nogometnu organizaciju za primanje Kosova u svoje članstvo. Naravno da Uefa ne tolerira takve provokacije pa Zvezdi prijeti, prema pisanju srbijanskih medija, novčana kazna od 100 tisuća eura i opomena pred izbacivanje iz Lige prvaka.   - Propisi i pravila Uefe su jasni. Oni imaju jasan odnos prema takvim stvarima i to će biti problem za nas - rekao je predsjednik Crvene zvezde Svetozar Mijailović. Beogradski klub izborio je nastup u trećem pretkolu gdje ga očekuju okršaji s bugarskim Ludogorcem.  >>Bokšićev top u ratno predvečerje 