Pittsburgh Penguins i Ottawa Senators poveli su sa 1-0 u seriji u polufinalu doigravanja Istočne konferencije nakon što su svladali Washington Capitalse sa 3:2, odnosno New York Rangerse sa 2:1.  Iako su ispustili vodstvo od dva gola, Penguinsi su uspjeli stići do pobjede zahvaljujući Nicku Boninu koji je zabio za 3:2 sedam i pol minuta prije kraja.  Sidney Crosby je bio dvostruki strijelac za Pittsburgh u prvih minutu i četiri sekunde druge trećine. Pogotke za Capitalse nakon toga su postigli Aleks Ovečkin i Jevgenij Kuznjecov. Vrijednu pobjedu (2:1) u prvoj utakmici polufinala doigravanja Ottawa Senatorsima donio je Erik Karlsson koji je zabio gol s gol linije nešto više od četiri minute do kraja utakmice. Prvi pogodak za Senatorse postigao je Ryan Dzingel u drugoj trećini, a jedini gol za Rangerse nešto prije toga u istoj trećini zabio je Ryan McDonaugh. 