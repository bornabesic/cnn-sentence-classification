Bivši engleski nogometni reprezentativac Aaron Lennon (30) doživio je psihički slom i završio je u bolnici. Lennon je završio u klinici za psihičke bolesti zbog lošeg mentalnog stanja nakon što ga je policija privela u noći s ponedjeljka na utorak. Krilni igrač Evertona je potpuno izgubljen i slomljen stajao na prometnici zbog čega je prevezen u bolnicu. Policija je s Lennonom pola sata pregovarala prije nego što je pristao ući u njihovo vozilo. - Nakon što smo dobili prijavu u 4:35 uočili smo čovjeka u trenirci nesigurnog položaja stajao je na isključenju s prometnice u Salfordu blizu Manchestera - poručili su iz policije. Everton je objavio kako zbog psihičkih problema ima bolest vezanu uza stres, zbog čega mu je pružena njega. Bivši engleski reprezentativac je posljednju utakmicu za Everton odigrao 11. veljače ove godine. Potom je menadžer Ronald Koeman objavio kako Lennon nije u psihičkom stanju biti dio prve momčadi. Lennon je u dresu engleske reprezentacije sakupio 21 nastup, a prije dolaska u Everton igrao je za Tottenham i Leeds United. 