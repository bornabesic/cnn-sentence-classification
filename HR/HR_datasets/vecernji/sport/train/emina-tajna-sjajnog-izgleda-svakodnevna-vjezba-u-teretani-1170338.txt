Plivačica zagrebačkog Medveščaka Cindy Šoštarić izabrana je za Miss sporta Hrvatske u 2016. godini i to posve zasluženo, nakon više od pola godine nadmetanja s mnogim ljepoticama koje smo predstavljali iz tjedna u tjedan u Max! Germanijaku. A sad slijedi novi krug, novih 16 sportašica koje će se pokušati okruniti titulom najljepše te time 2017. učiniti uistinu posebnom. No, prvo ćemo predstaviti 30-ak kandidatkinja... Ema Brajdić izgleda besprijekorno, a svaki dan je u teretani i vježba. Zato je već na svom prvom natjecanju u bikini fitnessu osvojila medalju, a ujedno je i doprvakinja Hrvatske. – Trenutačno sam na zadnjoj godini preddiplomskog studija novinarstva u Koprivnici, a dogodine ću na diplomski studij komunikologije i odnosa s javnošću u Varaždinu. Želim biti uspješna poslovna žena. Zanima me kako se rješavaju konflikti i krizne situacije u tvrtkama - kaže Ema i dodaje: - Bikini fitness mi je druga omiljena stvar uz studij jer me čini sretnom, ispunjenom i što je najvažnije – zdravom i energičnom. Svaki dan sam u teretani i uživam u svakom treningu i obroku jer sam jako stroga i organizirana osoba. Cilj mi je profesionalno se baviti time te ići na natjecanja u Hrvatskoj i šire. Planiram se time baviti i dalje pa nakon diplomskog studija namjeravam upisati i Fitness veleučilište kako bih imala licenciju trenerice fitnessa i bodybuildinga – rekla je ambiciozna i simpatična Ema iz Slatine, rođena 2. kolovoza 1994. godine. Ostale kandidatkinje za Miss sporta Hrvatske pogledajte OVDJE. 