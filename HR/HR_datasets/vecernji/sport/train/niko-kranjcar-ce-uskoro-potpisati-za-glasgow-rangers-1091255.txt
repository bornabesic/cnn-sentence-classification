Niko Kranjčar neće se dugo zadržati u redovima američkog drugoligaša New York Cosmosa. Škotski mediji pišu da je bivši hrvatski reprezentativac uskoro potpisati za Glasgow Rangers. Detalji su navodno dogovoreni i Niko će sljedećeg tjedna staviti potpis na dvogodišnji ugovor. Kranjčaru, koji ima 32 godine, to bi mogao biti posljednji ugovor u karijeri. Zanimljivo i da će u Glasgowu opet igrati s Joeyjem Bartonom, zločestim dečkom engleskog nogometa s kojim je dijelio svlačionicu u Queens Park Rangersu. Niko je u karijeri igrao za Dinamo, Hajduk, Portsmouth, Tottenham, kijevski Dinamo, QPR, a posljednjih mjeseci održava formu u NY Cosmosu. Za Hrvatsku je upisao 81 nastup i zabio 16 golova. >> Niko Kranjčar počeo školovanje za trenera 