Nikola Kalinić bio je strijelac u pobjedi Fiorentine. U susretu 36. kola talijanske lige viole su kod kuće nadigrale Lazio sa 3:2, a hrvatski reprezentativac je zabio za rezultatski preokret. Lazio je poveo u 55. minuti pogotkom Keite, a izjednačio je Babacar u 67. minuti. Neposredno prije u igru je ušao Kalinić. Fiorentininom napadaču trebalo je samo osam minuta da zabije pogodak. U 73. minuti hrvatski je igrač zabio svoj 15. pogodak ove sezone. Cristiano Lombardi je tri minute kasnije zabio autogol za 3:1. Poraz je ublažio Murgia pogotkom u 81. minuti. 