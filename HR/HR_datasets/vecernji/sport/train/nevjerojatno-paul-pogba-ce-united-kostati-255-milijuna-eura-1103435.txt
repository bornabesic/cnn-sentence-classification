Kada se napokon završi saga oko transfera Paula Pogbe u Manchester United, bit će to posao s nevjerojatnim brojkama. I ne samo zbog odštete, piše Goal. Dakle, očekuje se da Pogba postane Unitedov igrač ovaj tjedan, a prvi iznos koji će crveni vragovi morati isplatiti je odšteta Juventusu od 110 milijunu eura. To će postati svjetski rekord jer će preteći Realovu kupovinu Balea za 100 milijuna eura. Zatim je tu 24 milijuna eura za Pogbina menadžera Mina Raiolu, što povećava iznos na 133 milijuna eura. Pogba je u Juventusu igrao za 4,7 milijuna eura godišnje, a u Manchesteru će dobivati 260.000 eura tjedno (više od milijun eura mjesečno!), što je klub bruto stajati 473.000 eura tjedno. Dakle, 24,5 milijuna eura po sezoni United će davati na njegovu plaću. Kako je pripremljen petogodišnji ugovor, to je trošak od 123 milijuna eura, što ukupnu vrijednost posla podiže na čak 255 milijuna eura! 