Dinamo sutra u derbiju HNL-a gostuje na Rujevici kod Rijeke (19.00). Taj je susret iznimno važan za Dinamovog trenera Cicu Kranjčara jer mu u slučaju poraza prijeti otkaz... - Naravno da nije lako kad ovaj težak ciklus utakmica otvoriš uz dva poraza, prvo od osječke momčadi, zatim od Lyona, ali vjerujem da se možemo vratiti na naš put i pokazati igru koju smo imali kroz kvalifikacije i prvi dio prvenstva - rekao je Kranjčar i dodao: - Respektiram Rijeku koja je s razlogom tu gdje je. Imaju bod prednosti, neporaženi su i sigurno će pred svojim navijačima ići po pobjedu protiv nas. Mi ćemo isto tako tražiti sva tri boda i dati sve od sebe da ispravimo posljednje rezultate ovom utakmicom u nedjelju. Neće biti lako i gostovanja u Rijeci su uvijek neugodna, ali trebamo tražiti pozitivan rezultat i preuzeti vodeće mjesto u prvenstvu. O sastavu je Kranjčar rekao: - Što se tiče momčad vidjet ćemo tko će zaigrati u početnom sastavu. Imamo još vremena, nakon treninga ćemo znati više. S nama je ponovno kapetan Antolić koji je nažalost propustio Lyon, ali bit će u kadru za Rijeku. >> Jurčić i Pamić: Svi se pojačavaju, jedino Dinamo prodaje svoje blago i očekuje rezultat 