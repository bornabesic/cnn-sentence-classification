Nenad Kljaić ostvario je još jedan lijepi uspjeh s rukometnom reprezentacijom Saudijske Arabije. Osvojio je naslov prvaka na Islamskim igrama solidarnosti. U finalu turnira, koji se igralo u azerbejdžanskom glavnom gradu Bakuu, Saudijska Arabija je pobijedila Tursku sa 26:21 (12:10). Prije finala Saudijska Arabija redom je pobijedila Alžir (26:13), Azerbajdžan (38:31) te u polufinalu Irak (28:24). U ženskoj konkurenciji, najbolja je bila reprezentacija domaćina, Azerbajdžana, pobijedivši u finalu Tursku.