Košarkaši Cibone i Cedevite u nedjelju su u 14. kolu ABA lige upisali pobjede, pa sada oba kluba imaju po 10 pobjeda i 4 poraza. Cibona je uvjerljivo dobila Igokeu sa 84-61 (46-28), a Ante Žižić, Domagoj Bošnjak i Marin Rozić zabili su po 17 koševa.  Ekipu Igokee predvodio je Draško Albijanić sa 18 poena. Cedevita je u uzbudljivoj završnici svladala na gostovanju Budućnost sa 86-84 (47-50), a pobjednički koš postigao je Marko Tomas, koji je utakmicu završio sa ukupno 13 poena.  Kod Cedevite trojica Amerikanaca bili su najefikasniji, John Shurna ubacio je 17, Ra'Shad James i Ryan Boatright po 16 koševa. Centar Miro Bilan skupio je 10 poena i 11 skokova. U redovima Budućnosti Nemanja Gordić upisao je 15 poena i 8 asistencija, a Marcus Williams dodao je 17 koševa.  Prva je Crvena zvezda sa omjerom 14-0, slijedi Partizan sa 11-3, a Cedevita je treća sa 10 pobjeda i 4 poraza, koliko imaju Cibona i Budućnost. 