Od 27. do 30. listopada na zagrebačkom Velesajmu održat će se prvi Football Fest koji su u četvrtak na Football Brunchu predstavili bivši hrvatski reprezentativac Dario Šimić i poduzetnik Alan Balen. – Događaja poput Football Festa nema u našem dijelu Europe. Takvi su događaji iznimno bitni jer je nogomet nevjerojatno veliki biznis – rekao je Balen. Ambasador je projekta Dario Šimić, koji je na poslovnom terenu uspješan kao i na zelenom. – Događaji kao što su Football Fest mogu pomoći igračima, da odrede u kojem smjeru krenuti nakon završetka profesionalne karijere – zaključuje Šimić.  