Barcelona je pobjedom nad Espanyolom (3:0) ostala za petama Realu, a gol je zabio i naš Ivan Rakitić. Hrvatski veznjak u strijelce upisao se u 77. minuti. Messi ga je idealno poslužio, a Rakitić lijevom nogom pogodio suprotni kut. Preostala dva gola na utakmici zabio je Luis Suarez, i to oba nakon greške domaće obrane. Prvoga je zabio u 50. minuti nakon pogrešnog dodavanja Reyesa. Nakon toga je konačni rezultat postavio u 87. minuti nakon što su domaćini loše izbili loptu. Barcelona je nakon 35 kola ima 81 bod kao i Real, no Madriđani imaju utakmicu manje. 