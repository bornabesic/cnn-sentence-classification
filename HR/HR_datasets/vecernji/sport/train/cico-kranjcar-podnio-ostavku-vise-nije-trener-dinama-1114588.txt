Kao što se i očekivalo, Cico Kranjčar više nije trener Dinama. Podnio je ostavku i nakon debakla protiv Rijeke na Rujevici (5:2). Modre će privremeno preuzeti dosadašnji pomoćni trener Željko Sopić. - Volim Dinamo i hrvatsku ligu. Dinamo je napravio europski rezultat, ušao u Ligu prvaka, u što se u medijima nije vjerovalo, ali ja jesam. Ovim posljednjim rezultatima ne mogu biti zadovoljan i logično je, zbog interesa Dinama i zato jer ga volim i želim da bude uspješan, da se sada maknem - rekao je Kranjčar i dodao: - Bio je veliki pritisak, izdržao sam to, ostvario sam rezultate u koje se nije vjerovalo i sad, još; uvijek u pravo vrijeme, bolje je da se maknem i omogućim da netko drugi napravi bitan rezultat. Hvala svima. Iako neki mediji špekuliraju, ovo nema veze s upravom, ovo je moja odluka. 'Kad ne budem zadovoljan i sretan maknut ću se sam', to sam vam rekao već ranije. Nesretan sam, žao mi je zbog poraza kao dinamovcu, potekla mi je suza kad sam išao našim navijačima zahvaliti. Da smo i pobijedili večeras isto bih napravio sada. Predsjednik Mirko Barišić je ranije već poručio da će Cico dobiti otkaz ako izgubi u Rijeci. - Bio je veliki pritisak, izdržao sam to, ostvario sam rezultate u koje se nije vjerovalo i sad, još; uvijek u pravo vrijeme, bolje je da se maknem i omogućim da netko drugi napravi bitan rezultat. Hvala svima. Iako neki mediji špekuliraju, ovo nema veze s upravom, ovo je moja odluka. 'Kad ne budem zadovoljan i sretan maknut ću se sam', to sam vam rekao već ranije. Nesretan sam, žao mi je zbog poraza kao dinamovcu, potekla mi je suza kad sam išao našim navijačima zahvaliti. Da smo i pobijedili večeras isto bih napravio sada - Sigurno da nije ugodno imati treći poraz zaredom. Mislim da smo 70-ih godina izgubili ovdje zadnji put. Igrači to možda neće osjetiti koliko ja osjećam jer emocije su kod mene drugačije nego kod njih. Čestitam Rijeci na dobroj igri i egzekuciji. Imali smo situacije kad smo mogli doći do realizacije dva gola, ali nismo bili pravi. Cici je to treći poraz zaredom, nakon Osijeka i Lyona u Ligi prvaka.  - Nakon poraza od Osijeka i Lyona medijski se potencirao moj neadekvatan učinak i rezultat. Ja sam to prihvatio, a nakon današnje utakmice došao je trenutak da nakon trećeg poraza zahvalim Dinamu što su me doveli i dali mi priliku. Nadam se da sam dolaskom napravio izlazak prema Europi i ovim se porazom opraštam. Zahvaljujem svima, igračima, publici i medijima. Bivši napadač Dinama klupu modrih preuzeo je ovoga ljeta nakon što je Zoran Mamić otišao u Saudijsku Arabiju. Kranjčar je uveo momčad u Ligu prvaka, no to nije bilo dovoljno. >> Koga biste najradije vidjeli na klupi Dinama? Glasajte ovdje >> Debakl Dinama na Rujevici: Rijeka mu zabila pet komada! >> Neka visi - Kranjčar: Cicin uspjeh i karizma u Dinamu su postali utezi 