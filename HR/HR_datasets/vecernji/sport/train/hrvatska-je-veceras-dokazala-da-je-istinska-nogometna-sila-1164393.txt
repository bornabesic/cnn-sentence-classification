Hrvatska je večeras još jednom dokazala da ima nogometaše koji spadaju u vrh svjetskog nogometa. Naime, imat ćemo predstavnika u sva četiri polufinalista Lige prvaka. To je uspjeh kakvim se može pohvaliti još samo Brazil, nogometna supersila i država od 200 milijuna stanovnika. A budući da imamo predstavnika u sva četiri polufinala, imat ćemo i osvajača Lige prvaka. Sinoć su plasman među četiri najbolje momčadi izborile dvije madridske momčadi. Real ne može prvu postavu zamisliti bez Luke Modrića, a tu je i Mateo Kovačić koji dobiva sve više prilike kod Zinedinea Zidanea. Dalje je prošao i Atletico čiji dres nosi Šime Vrsaljko. 25-godišnji Zadranin je ozlijeđen, no prijavljen je za drugi krug LP-a i već je nastupio pa će mu se pisati naslov ako njegov klub ode do kraja. Večeras je dalje prošao i Juventus koji je izbacio Barcelonu. Za staru damu nastupa neumorni Mario Mandžukić, a tu je i ozlijeđeni Marko Pjaca koji ove sezone zbog ozljede više neće igrati, no i on je nastupio u Ligi prvaka. Četvrti klub je Monaco na čijim je vratima već pet godina sigurni Danijel Subašić. Parove ćemo doznati u petak kada je na rasporedu ždrijeb. Prve utakmice igraju se 2. i 3. svibnja, a uzvrati su tjedan dana kasnije. Bit će ih poseban užitak pratiti s našim  igračima u glavnim ulogama. Hrvati tako nastavljaju sjajnu tradiciju jer od 2013. godine imamo osvajača Lige prvaka. Hrvati tako nastavljaju sjajnu tradiciju jer  Polufinale Lige prvaka: Real Madrid (Luka Modrić, Mateo Kovačić) Juventus (Mario Mandžukić, Marko Pjaca) Monaco (Danijel Subašić) Atletico Madrid (Šime Vrsaljko) >> Dinamo više nije pod nadzorom Uefe: Evo koliko su modri zaradili i potrošili u 2016.! 