Disciplinski sudac HNL-a Saša Pavličić-Bekić donio je odluke o kaznama za igrače i klubove iz Prve HNL. Tako je igrač Rijeke Franko Andrijašević suspendiran tri utakmice zbog ponižavanja suca, a zbog toga će, između ostalog, pauzirati i u najvećem derbiju protiv Dinama. Hajduk je recidivist, kažnjen je 16. put zbog istog prekršaja (upotreba pirotehnike i poticanje na nasilje i mržnju) pa će jednu utakmicu igrati pred praznim sjeverom. Hajduku se zatvara sjeverna tribina zbog vrijeđanja na nacionalnoj osnovi na prvoj sljedećoj Kup ili prvenstvenoj utakmici. S obzirom da žalba odgađa izvršenje, ako se Hajduk ne bude žalio, sjever će biti prazan protiv Intera u nedjelju. A ako će se žaliti, onda vjerojatno u zadnjem kolu ove zime kada na Poljudu gostuje - Dinamo. Uz to, Hajduk je kažnjen novčano, mora platiti 30 tisuća kuna. 