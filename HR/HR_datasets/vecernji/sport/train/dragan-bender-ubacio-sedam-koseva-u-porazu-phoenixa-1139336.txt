Košarkaši Phoenixa završili su 2016. godinu porazom 86:91 na gostovanju kod Utah Jazza, a hrvatski košarkaš Dragan Bender je za 20 minuta na parketu postigao sedam koševa uz jedan skok. Uz dvoboj Utah Jazza i Phoenix Sunsa, na Staru godinu je odigrano još pet utakmica u NBA ligi. Memphis je kao gost svladao Sacramento sa 112:98, aktualni prvaci iz Clevelanda su slavili sa 121:109 na gostovanju u Charlotteu, a Milwaukee je pobijedio Bullse u Chicagu sa 116:96. Houston je kao domaćin slavio protiv New Yorka sa 129:122, a najuvjerljiviju pobjedu večeri ostvario je Oklahoma City koji je na svom parketu svladao Los Angeles Clipperse sa 114:88 uz još jedan "triple-double" učinak Russella Westbrooka ostvaren već na poluvremenu, dok je sjajni plejmejker dvoboj završio sa 17 koševa, 14 asistencija i 12 skokova. Rezultati: Utah - Phoenix 91:86 (Bender 7) Sacramento - Memphis 98:112 Chicago - Milwaukee 96:116 Charlotte - Cleveland 109:121 Houston - New York 129:122 Oklahoma City - LA Clippers 114:88 