Brazil je najveći izvoznik nogometaša, dok se Hrvatska nalazi na visokom sedmom mjestu, objavio je Međunarodni centar za sportske studije (CIES) sa sjedištem u švicarskom Neuchatelu. Prema podacima CIES-a u 31 europskoj ligi trenutačno igra 469 brazilskih nogometaša. Na drugom mjestu su Francuzi koji izvan nacionalne lige imaju 312 nogometaša, izvan Primere igra 201 španjolski nogometaš, a zatim slijede Srbija (189), Argentina (168), Njemačka (149), te Hrvatska (141). Zanimljivo, u ligama 'Petice' od stranaca je najviše Francuza - 116, na drugom mjestu su brazilski nogometaši (114), a zatim slijede Argentinci (97). Hrvatska u ovom trenutku u pet najjačih europskih liga - Premiershipu, Primeri, Bundesligi, Serie A i Le Championnatu ima 33 igrača i nalazi se na 10. mjestu. U španjolskoj Primeri od stranih igrača najviše je Argentinaca (32), a zatim slijede Francuzi (31), te Brazilci (25). U Premiershipu, ako ne računamo domaće igrače, najviše je Francuza (41), a zatim slijede Španjolci (38) i Belgijanci (21).  Najviše stranaca igra u ciparskom prvenstvu, čak 65,4 posto. Više od 50 posto stranih nogometaša u prvoj ligi ima i Turska (62 %), Engleska (61,8 %), Belgija (60 %), Italija (56,2 %), Portugal (53,5 %) i Škotska (50,5). Prema podacima CIES-a u Prvoj HNL strani nogometaši čine 30,9 posto. Na začelju su Ukrajina i Srbija sa 16,2 i 16,1 % posto stranih igrača. NAJVEĆI IZVOZNICI Brazil - 469 nogometaša u 31 europskoj ligi Francuska - 312 Španjolska - 201 Srbija - 189 Argentina - 168 Njemačka - 149 HRVATSKA - 141 Nizozemska - 134 Portugal - 130 Nigerija - 118... BROJ STRANACA U LIGAMA PETICE Francuska - 116 Brazil - 114 Argentina - 97 Španjolska - 66 Belgija - 48 Švicarska - 48 Srbija - 39 Nizozemska - 38 Portugal - 36 HRVATSKA - 33... 