Hrvatska nogometna reprezentacija nakon dvije godine ponovno će imati podršku maksimirskih tribina. U kvalifikacijama za SP Čačićevi izabranici igraju (20.45 sati) protiv Ukrajine. Ulaznice su do dana utakmice gotovo rasprodane, u petak se još mogu kupiti samo za sjevernu tribinu na blagajni Cibone, a Vatreni ne skrivaju koliko se raduju izlasku na teren. - Jedva čekamo opet igrati pred svojom publikom. Želja nam je ogromna, bit će uz nas i rodbina i prijatelji i navijači, to nam je odmah igrač više. Dat ćemo sve od sebe, svjesni smo važnosti utakmice - poručio je dokapetan Ivan Rakitić. O važnosti utakmice govori izbornik Čačić, koji je riješio sve dvojbe oko početnog sastava i još jednom kreće po reprezentativnu pobjedu. - Svi znaju kakve ih zadaće očekuju, a zaslužili su da ih publika nosi i želim da navijanje prođe u fer i korektnom tonu. Ukrajina je dolaskom Ševčenka stvorila pravu atmosferu te smo se upoznali sa svim njihovim vrlinama. Mi moramo kroz angažman i disciplinu doći u situaciju prezentirati svoju kvalitetu - poručio je hrvatski izbornik. >>Jose Mourinho stigao u Zagreb! Želi dogovoriti transfer hrvatskog reprezentativca >>Utakmica visokog rizika: Na osiguranju 600 policajaca 