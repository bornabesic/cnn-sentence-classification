Na gostovanju na Narodnom radiju naš najbolji skijaš Ivica Kostelić osim što je govorio o filmu 'Upoznaj samog sebe', skijanju i svom posljednjem boravku na Islandu, osvrnuo se i na Janičino mjesto ministrove pomoćnice za sport. - Neka ona to radi ako ju to čini sretnom, ja ću je podržati. Sportu se može puno pomoći jer sport, po meni, zaslužuje veću potporu države, s obzirom na to koliko čini na promociji domovine, a Janica je ozbiljna i savjesna osoba i mislim da može taj posao raditi dobro - rekao je Ivica na gostovanju. Ivica je već razmišljao hoće li nastaviti karijeru, a onda odlučio da će skijati najmanje do sljemenske utrke. - Svemu dođe kraj, a moj odlazak u sportsku mirovinu nije više daleko, radi se o nekoliko mjeseci ili godinu, dvije. Nastavljam sigurno da sljemenske utrke sljedeće godine, a dalje ću vidjeti kako stojim sa zdravljem... Zdravlje je za sada dobro, uskoro idem na snijeg i čovjek se nada dokle god stoji na nogama, dodaje Ivica. Osvrnuo se Ivica na sina, a najavio je i prinove. - Ivan je dobar dečko! Sretan sam jer je jako zainteresiran za glazbu... Nažalost, često nisam doma... Uskoro ću sudjelovati puno više. Dolazi nam još jedan dečko! >> 'Brend Janica ne smije se uklopiti u hrvatsko političko sivilo!' 