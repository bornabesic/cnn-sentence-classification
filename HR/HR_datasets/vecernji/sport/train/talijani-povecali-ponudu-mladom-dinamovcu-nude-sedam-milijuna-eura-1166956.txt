Borna Sosa sve je ozbiljnija meta Sampdorije. Čelnici talijanskog prvoligaša još su u ožujku poslali prvu službenu ponudu za mladog braniča (oko 4 milijuna eura), no iz Maksimira je odmah stigla i odbijenica. No, u Sampdoriji očito ne odustaju pa su Talijani proteklih dana pojačali ponudu za Sosu. I "javili" se s novom ponudom vrijednom čak sedam milijuna eura, piše Goal. Talijanski izvori tvrde kako je hrvatski reprezentativac do 19 godina "prvi pick" Sampdorije ovoga ljeta, te kako ga talijanski prvoligaš svim silama želi dovesti na Apenine. Dinamo za sada nije spreman odreći se mladog lijevog beka, posebice jer se ovoga ljeta za odlazak sprema i Josip Pivarić. A odlazak oba lijeva braniča poremetio bi sve vizije modre struke. Borna Sosa ove je sezone skupio 20 nastupa; svoju minutažu dobivao u čak pet natjecanja. Modri treneri tako su mu davali prigodu u dvobojima Prve i Druge HNL, Hrvatskog kupa, Ligi prvaka i juniorskoj Ligi prvaka. Posljednjih tjedana Sosa ima problema s ozljedom (kao i Pivarić), pa su prigodu na lijevom boku neočekivano u zadnjim dvobojima dobivali Matel i Šitum. No, Sosa se polako oporavlja, te bi se već u četvrtak mogao naći u početnom sastavu za prvenstveni dvoboj u Zaprešiću. Cijeli članak pročitajte ovdje. 