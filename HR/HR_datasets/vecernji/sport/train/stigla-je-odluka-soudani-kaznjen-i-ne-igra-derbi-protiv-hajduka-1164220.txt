Dinamov nogometaš El Arabi Hilal Soudani neće igrati derbi protiv Hajduka! Iako ga sudac Tihomir Pejin nije isključio na susretu protiv Lokomotive, disciplinski sudac HNL-a Saša Pavličić Bekić odlučio je kazniti Alžirca koji će morati propustiti jednu utakmicu. I to će biti već ovog vikenda kada Dinamo dočekuje Hajduk. Podsjetimo, Soudani je u petak na utakmici protiv Lokomotive namjerno s poda udario Luku Capana, a sudac mu je pokazao samo na znak "respect". No, naknadno je stigla prijava i morao je reagirati disciplinski sudac koji je kaznio Soudanija zbog povrede članka 51 Disciplinskog pravilnika, odnosno nesportskog ponašanja. Uz suspenziju, Soudani mora platiti tri tisuće kuna. A napadača Dinama prijavio je Goran Kvalić iz Labina, 34-godišnji igrač Plomina i bivši igrač, a sada navijač Rijeke. - Kad sam pročitao da Soudanija može prijaviti bilo koji član nogometne organizacije napravio sam to zato da vidim što će se dogoditi. Koji je bio moj motiv? Pa, mislim da je svima jasno što se događa u hrvatskom nogometu... - kratko je kazao Kvalić. >>Dinamov napadač propušta Hajduk? Evo tko je prijavio Soudanija zbog udaranja suparnika 