Dinamo je danas u Zaprešiću svladao Inter s 1:0 i tako se pridružio Rijeci u polufinalu Hrvatskog nogometnog kupa. Pogodak vrijedan prolaska dalje zabio je Perić u 64. minuti. Trener Dinama Ivajlo Petev iznenadio je sastavom. Budući da modre u subotu očekuje HNL derbi s Rijekom koja im bježi šest bodova, Petev je na teren poslao mladi sastav. Od prve minute su igrali Morris, Moro, Karimi, Sosa, Olmo, a Soudani, Pivarić, Ćorić, Fernandes, Stojanović i Benković nisu konkurirali za utakmicu. No, Dinamo i bez glavnih igrača bio bolja momčad. Olmo je u 11. minuti bio u vrlo dobroj prilici, no Mrmić je loptu skrenuo u korner. Pritisak Dinama se nastavio, Morris je u 23. minuti pokušao glavom, ali nije pogodio okvir. Inter je najbolju priliku imao u 40. minuti kad je Mamut iz dobre pozicije tukao, ali je Šemper to odlično obrani. Gojak je u nastavku imao zicer, ali nije pogodio vrata. Ključni trenutak utakmice dogodio se u 64. minuti kada je Fiolić ubacio, a Perić glavom pogodio za prvijenac u Dinamu. Mogli su modri i uvjerljivije slaviti, ali je udarac Šituma u 77. minuti završio na gredi... Inter - Dinamo 0:1 90' Kraj utakmice! Dinamo je slavio s 1:0 i plasirao se u polufinale. 83' Šitum je pogodio gredu! 76' Umjesto Fiolića je kod Dinama ušao Šitum. 73' Kod Intera je Brlečić napustio igru, a ušao Šoljić. 64' Gooool za Dinamo! Modri su uspjeli slomiti otpor domaćina, strijelac je Perić. 61' Altiparmakovski umjesto Mamuta kod Intera. 60' Najbolja prilika na utakmici. Gojak je bio u odličnoj poziciji, ali je tukao pored gola. 58' Nova promjena kod Dinama - Karimi izlazi, ušao je Gojak. 50' Kod Dinama je igru napustio Hodžić, a ušao Henriquez. 46' Počeo je nastavak. 45' Kraj prvog dijela, rezultat je 0:0. 45' Sada je tukao Hoždić, ali opet dobra reakcija Mrmića. 40' Evo i Intera. Tukao je Mamut, ali je Šemper sjajno reagirao i odbio loptu u korner. 30' I dalje traje pritisak Dinama. 14' Dinamo je sada bio u vrlo dobroj prilici, Olmo je tukao iskosa, ali je njegov udarac u posljednji trenutak netko iz obrane skrenuo u korner. 0' Počela je utakmica! 0' Utakmicu sudi Ante Vučemilović Šimunović. 0' Rijeka je jučer s 3:1 svladala Lokototivu, a danas se još sastaju Spliti i Hajduk te Osijek i Slaven Belupo. 0' Dinamo za vikend očekuje veliki derbi u prvenstvu s Rijekom koja ima šest bodova prednosti. Stoga je modri trener danas na teren poslao praktički rezervni sastavi s Morrisom, Perićem, Karimijem, Fiolićem... 0' Podsjećamo, u ovoj fazi natjecanja igra se samo jedna utakmica. Početni sastavi: Inter: Mrmić; Begić, Mamut, Čelikovć, Mesfin, Puljić, Filipović, Brlečić, Šarić, Bosec, Polizzi Dinamo: Šemper, Morris, Machado, Hodžić, Olmo, Schildenfeld, Moro, Fiolić, Sosa, Perić, Karimi 