Šime Vrsaljko novi je igrač na listi ozlijeđenih pred kvalifikacijski ogled protiv Ukrajine koji je na rasporedu u petak 24. ožujka. Hrvatski reprezentativac ozlijedio se već na samom početku utakmice između Atletica i Seville, koju je domaćin dobio s 3:1. Atleticovi liječnici kažu da prvo snimanje pokazuje kako su Šimi popucali ligamenti lijevog koljena i da je za njega sezona završena, piše Marca.    I Hrvatski nogometni savez na svojim je stranicama objavio kako je definitivno otpao za predstojeću reprezentativnu akciju. "Nakon ozljede Vedrana Ćorluke, još jedan obrambeni adut izbornika Ante Čačića izgubljen je za utakmicu s Ukrajinom. Šime Vrsaljko napustio je susret Atletica i Seville već u drugoj minuti zbog ozljede koljena. Tijekom narednih dana bit će obavljene sve pretrage nakon kojih će liječničke službe Atletica i hrvatske reprezentacije moći postaviti preciznu dijagnozu i utvrditi težinu ozljede. Zbog ozljede koljena, desni branič hrvatske reprezentacije i Atletico Madrida Šime Vrsaljko neće konkurirati za kvalifikacijski ogled s Ukrajinom", napisao je HNS na svojim stranicama.    >>Novi peh za Hrvatsku: Ante Čačić ostao bez još jednog važnog igrača iz prve postave!? Zbog ozljede koljena, Šime Vrsaljko neće konkurirati za utakmicu protiv Ukrajine. Šime, želimo ti uspješan oporavak! 