Barcelona je ponudila Dariju Srni ugovor od 18 mjeseci, ali kapetanu Šahtara problem bi mogla biti plaća. Srna u klubu iz Donjecka zarađuje četiri milijuna eura, a na Nou Campu nude upola manji iznos. I dok se čeka Srnin potez, čelnici katalonskog kluba na razne načine uvjeravaju Srnu kako je Barcelona ''zlatna prilika''. – Dođi, nemoj dvojiti. Igranje za Barcelonu je zlatna prilika. Ne možeš pogriješiti – napisao je u poruci Srni jedan od direktora katalonskog kluba. Bivšeg kapetana vatrenih hvali i Sport. "Srna je iskusan igrač koji će podignuti kvalitetu momčadi. On je rođeni pobjednik i pravi kapetan na terenu. Njegova sportska karijera je jednostavno veličanstvena". 