Austrijski skakač na skijama Stefan Kraft novi je svjetski rekorder u skijaškim letovima, on je u prvoj seriji momčadskog natjecanja u Vikersundu sletio na 253,5 metara čime je za metar i pol popravio rekord Norvežanina Roberta Johanssona postavljen samo 20-ak minuta ranije. Prije subotnjeg natjecanja svjetski rekord držao je Norvežanin Anders Fannemel koji je u veljači 2015. godine upravo u Vikersundu letio do 251,5m. Njega je prvo za pola metra nadmašio Johansson, a zatim je još metar i pol dalje odletio sjajni Kraft. Ipak, na kraju je momčadski pobjednik bila Norveška u sastavu Daniel Andre Tande, Robert Johansson, Johann Andre Forfang i Andreas Stjernen sa 1572.6 bodova ispred Poljske koja je zauzela drugo mjesto sa 1538.6 bodova, dok je Austrija na kraju završila kao treća sa 1465.4 bodova. >>Hirscheru zadnji veleslalom u Aspenu REZULTATI:   1. Norveška     1572.6  (Daniel Andre Tande 226,0m/185,0, Robert Johansson 252,0/238,0, Johann Andre Forfang 220,0/234,0, Andreas Stjernen 227,5/242,0) 2. Poljska     1538.6 (Piotr Zyla 245,5/192,0, Dawid Kubacki 210,0/194,5, Maciej Kot 244,5/238,5, Kamil Stoch 230,0/243,0)  3. Austrija     1465.4 (Michael Hayboeck 239,0/202,5, Manuel Fettner 229,5/188,0, Gregor Schlierenzauer 175,0/212,5, Stefan Kraft 253,5/244,0) 4. Slovenija     1424.0 5. Njemačka     1305.2 6. Japan     1241.2  7. Češka     1128.4  8. Švicarska     1041.9 