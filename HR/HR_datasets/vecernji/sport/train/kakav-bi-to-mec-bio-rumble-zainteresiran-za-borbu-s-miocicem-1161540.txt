Ako Anthony “Rumble” Johnson na UFC 210 priredbi osvoji pojas u poluteškoj kategoriji potencijalni meč s kraljem teškaša, Stipom Miočićem, postao bi sasvim realna opcija, piše Fight Site. Tokom Q&A-a u sklopu promocije UFC-a 210, 33-godišnji nokauter je putem interneta odgovarao na pitanja fanova pa se tako dotaknuo i Miočića. “Znate što, prihvatio bih borbu sa Stipom bez razmišljanja kad bi mi dali priliku da se borim za pojas”, rekao je Johnson. “Stipe je prvak i odličan borac. Ja zapravo volim gledati njegove borbe. Marljiv je radnik. Stoga, da mi ponude borbu za pojas protiv njega definitivno bih je prihvatio. Kao što sam rekao, on je sjajan tip, kao i njegova žena. Ili zaručnica, nisam siguran jesu li se još oženili. Taj par je sjajan.” Naravno, čak i kad bi porazio Daniela Cormiera ovog vikenda u Buffalou, Johnson bi prije borbe s Miočićem prvo morao prijeći preko Jona Jonesa kojem u srpnju ističe suspenzija. Ali u svakom slučaju sudar ovih životinja definitivno bi zadovoljio apetit svakog MMA fana. >>Oprosti, Stipe, više nisi najbolji, Mickey Gall je prvak teške kategorije! 