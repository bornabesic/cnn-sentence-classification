Hrvatski košarkaš Bojan Bogdanović je sa 29 koševa bio najbolji strijelac Washingtona u gostujućoj pobjedi nad Phoenixom 131:127, a naš je reprezenatativac do tog učinka došao uz šut 5/9 iz igre te nepogrešivo gađajući slobodna bacanja 16/16, a svoju odličnu igru je začinio i sa devet skokova. Bogdanoviću je sa 29 koševa izjednačio svoj najbolji učinak u sezoni. Otkako je stigao u Washington ovo mu je treća utakmica u kojoj je prebacio 20 koševa, a peta od sedam u kojoj je imao dvoznamenkasti broj koševa. Zanimljivo je da u dresu Wizardsa još nije promašio slobodno bacanje (29/29).    Uz Bogdanovića, najbolji kod pobjednika bili su Bradley Beal sa 27 koševa i John Wall sa 25 poena, čemu je razigravač Washingtona dodao i 14 asistencija. Strijelce Phoenixa je sa 30 koševa predvodio Eric Bledsoe. Unatoč tome što je Russell Westbrook sa 58 koševa ostvario učinak karijere, Oklahoma City Thunder je poražen pred svojim navijačima od Portlanda sa 126:121. Kod gostiju su najefikasniji bili Allen Crabbe sa 23, Damian Lillard sa 22 i C. J. McCollum sa 21 košem, dok je vrlo važnu ulogu imao i bivši centar Cedevite Jusuf Nurkić koji je ubacio 17 koševa uz osam skokova. Dallas je pred svojim navijačima pobijedio LA Lakerse sa 122:111, a Dirk Nowitzki je ubacivši 25 koševa uz 11 skokova postao tek šesti igrač u povijesti NBA lige koji je uspio postići 30.000 koševa. Prije njega to su uspjeli učiniti samo Kareem-Abdul Jabbar, Karl Malone, Kobe Bryant, Michael Jordan i Wilt Chamberlain. Hrvatski centar Ivica Zubac bio je na klupi Lakersa, ali nije ulazio u igru. Goste su sa po 22 koša predvodili D'Angelo Russell i Jordan Clarkson. NBA rezultati: Phoenix - Washington 127:131 Dallas - LA Lakers 122:111 Oklahoma City - Portland 121:126 