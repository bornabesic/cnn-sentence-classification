Međunarodni sportski sud u Lausanni (CAS) obavijestio je Dinamo kako je produžen rok za odluku u slučaju Arijana Ademija (25), koji se je žalio na četverogodišnju suspenziju nakon što je pao na dopinškoj kontroli u rujnu 2015.  Novi rok je 17. ožujka ove godine, objavio je u srijedu Dinamo na svom internetskom portalu.  Ademi je bio pozitivan na anabolički steroid stanozolol na dopinškoj kontroli nakon utakmice Dinama i Arsenala u Ligi prvaka u rujnu 2015. godine. Zbog toga ga je Uefa u studenome 2015. suspendirala na četiri godine, što je bila najveća kazna koju je ikada izrekla. Dinamo se žalio na kaznu, ali Uefina disciplinska komisija potvrdila je četverogodišnju suspenziju. Nakon toga Ademijev slučaj preseljen je na Međunarodni sportski sud u Lausanni. Odluka Suda očekivala se još u listopadu prošle godine, ali je već nekoliko puta odgađana.  Prema objavljenom u hrvatskim medijima, Ademi tvrdi da je nesvjesno upotrijebio zabranjenu suspstancu, i to prilikom uzimanja  dopuštenog megamina, koji je bio zagađen stanozololom. To je navodno potvrdio i jedan neovisni laboratorij u Kölnu. >>Uefa opet odgodila konačnu odluku za Ademija, u Dinamu otkrili kakvu presudu očekuju! 