Aktualni NBA prvaci Cleveland Cavaliers bili su bez milosti sinoć, sa 113:102 pobijedili su Milwaukee Buckse. Najučinkovitiji kod Clevelanda bio je Kyrie Irving koji je utakmicu završio sa 31 pogotkom i 13 asistencija, dok je LeBron James ubacio 29 za drugu pobjedu Cavaliersa nad Baucksima u dvije večeri, odnosno osmu u zadnjih devet utakmica. Kod Bucksa najbolji je bio Giannis Antetokounmpo koji je zabio 28 koševa, dok je Jabari Parker dodao 27. Oklahoma City Thunder je u New Orleansu sa 121:110 bila bolja od Pelicansa, a Russell Westbrook je zabio 42 koša uz deset skokova za goste. Alex Abrines je zabio devet od ukupno 18 koševa u seriji od 11-0 na početku zadnje četvrtine zahvaljujući kojoj je Thunder poveo sa 100:87 nešto manje od deset minuta prije kraja. Pelicanse je predvodio Anthony Davis s 34 pogotka i 15 skokova. Jrue Holiday je dodao 23 koša i 10 asistencija, a Terrence Jones 21 koš. Houston Rockets su sa 125:111 slavili u Phoenixu protiv Sunsa, a James Harden je za pobjedu zabio 27 koševa uz 14 asistencija. Za Houston je to 11. pobjeda u 12 utakmica. Eric Gordon dodao je  24 koša, pogodivši 7 trica iz 13 pokušaja. Patrick Beverley je utakmicu završio s 18 pogodaka, devet asistencija i devet skokova.  Devin Booker predvodio je Sunse, kojima je ovo četvrti uzastopni poraz, s 28 pogodaka. T.J. Warren je postigao 19, a Brandon Knight 17 pogodaka. Dragan Bender je igrao dvije minute za Phoenix, ali bez pogodaka. Poredak: Cleveland Cavaliers - Milwaukee Bucks 113:102 Atlanta Hawks - Minnesota Timberwolves 84:92 Detroit Pistons - Memphis Grizzlies 86:98 Chicago Bulls - Washington Wizards 97:107 New Orleans Pelicans - Oklahoma City Thunder 110:121 Utah Jazz - Sacramento Kings 93:94 Phoenix Suns - Houston Rockets 111:125 (Dragan Bender je odigrao dvije minute za Phoenix, bez pogodaka, jedna ukradena lopta) Portland Trail Blazers - Dallas Mavericks 95:96 