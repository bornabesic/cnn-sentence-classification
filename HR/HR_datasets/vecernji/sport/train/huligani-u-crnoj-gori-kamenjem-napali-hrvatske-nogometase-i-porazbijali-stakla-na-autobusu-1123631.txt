Skupina muškaraca u crnogorskom gradu Baru sinoć oko jedan sat iz zasjede je napala skupinu nogometaša iz Jelse s otoka Hvara koji su se vraćali s utakmice u Makedoniji. Huligani su kamenjem razbili dva bočna stakla autobusa u kojem su bili nogometaši te su još četiri napukla. Srećom, vozač je uspio održati kontrolu i nastaviti voziti. Nisu se zaustavljali jer je bio mrak pa nisu znali što ih čeka. Autobus s hrvatskim nogometašima ubrzo je naišao na policiju koja je pokrenula istragu te pružila pratnju vozilu do hrvatske granice. – Većina nas je spavala u trenutku napada te je zavladala potpuna panika. Petorica su potpuno zasuta staklom, ali srećom nitko nije ozlijeđen – rekao je Josip Huljić, jedan od putnika u autobusu. >> Sačekuša u Rijeci: Kamenovali kolonu s navijačima Hajduka 