Čini se da je Conor McGregor (27) još uvijek uzdrman od borbe s Nateom Diazom jer novim istupom u javnost neugodno je iznenadio svoje obožavatelje, ali i sve zaljubljenike u borilački sport. "The Notorious" govori o kraju svoje karijere. Prvak perolake kategorije je putem Twittera ostavio poruku zbog koje su navijači ostali šokirani. - Odlučio sam se umiroviti mlad. Hvala vam na siru, vidimo se kasnije. Zasad nema nikakve potvde iz njegovog kampa ili od UFC-a radi li se samo o šali, ili je McGregor zaista odlučio reći zbogom, ali cijeli internet je poludio zbog ovog tweeta. Dodatna potvrda ovoj priči jest i činjenica da se otkazuje njegov uzvrat protiv Natea Diaza. Ovu vijest potvrdio je Dana White u ESPN-ovom SportsCenteru. Prema predsjedniku UFC-a, do odluke je došlo jer je McGregor odbio doći u Las Vegas i odraditi promotivne aktivnosti na koje se obvezao potpisivanjem ugovora s najjačom MMA promocijom. - Očito i dalje imamo dobar odnos s Conorom. Poštujem ga kao borca i sviđa mi se kao osoba, ali se jednostavno ne možeš ne pojaviti na ovakvim događajima. To je nešto što mora biti odrađeno. Conor nije htio doći u Las Vegas i snimati reklame te sudjelovati u bilo kojem obliku marketinških aktivnosti. On trenutno trenira na Islandu - objasnio je White. Kao "šlag" bila je i poruka njegova trenera Johna Kavanagha. - Bilo je lijepo dok je trajalo. >> Više o borilačkom sportu čitajte na Fight Site 