Mladi Dinamov branič Filip Benković našao se na meti Celtica. Škotsko izdanje The Suna piše da je Brendan Rodgers jako zainteresiran za njega te da su ga skauti slavnog kluba dugo pratili i oduševljeni su njegovim prezentacijama. "Benković je u seniorskom nogometu debitirao sa 17 godina i brzo se prometnuo u jednog od ključnih igrača. Ove godine već je dobio i puno iskustva u Ligi prvaka gdje je igrao protiv Juventusa, Lyona i Seville, iako je Dinamo izgubio svih est utakmica", piše The Sun. U Maksimiru su svjesni Benkovićeva talenta, zbog čega je prije nekoliko dana produljio ugovor s hrvatskim prvakom do 2022. godine. No, to nužno ne znači da će ostati, mogao bi otići već u siječnju ako u Maksimir stigne odgovarajuća ponuda. Međutim, škotski mediji pišu kako se Celtic šokirao kad je čuo da Dinamo za svog igrača traži 20 milijuna eura, što je samo milijun eura manje nego što je dobio za Luku Modrića. Inače, Celtic i Dinamo već su trgovali, u Škotsku je otišao Jozo Šimunović koji je trenutačno neizostavni član udarne postave Brendana Rodgersa. 