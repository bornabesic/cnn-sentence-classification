Hrvatski reprezentativac Ivan Perišić u 6. minuti susreta njegova Intera i Rome dobio je žuti karton zbog nesportskog ponašanja. On je na rubu kaznenog prostora nogom podigao loptu pa je glavom vratio vrataru Samiru Handanoviću. Budući da je prema pravilima zabranjeno namjerno vraćanje lopte vrataru, sudac Paolo Tagliavento dosudio je neizravni slobodan udarac za Romu, a Perišića kaznio kartonom.   Hrvatski veznjak ostao je zbunjen zbog sudačke odluke, a očito nije znao da se slična stvar dogodila PSG-ovu igraču Marcu Verrattiju prije mjesec dana. On se pak spustio na travnjak i glavom dodao loptu Kevinu Trappu kako bi je njemački vratar mogao uzeti u ruke. Također je kažnjen žutim kartonom.   >>Najbizarniji žuti karton: Je li ovim potezom zvijezda PSG-a željela poniziti suparnika? 