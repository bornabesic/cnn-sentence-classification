Aktualni svjetski prvak u formuli 1 Lewis Hamilton startat će s prvog mjesta u utrci za Veliku nagradu SAD-a koja se u nedjelju vozi u Austinu. Mercedesov vozač najbrže je odvezao krug, a s novim rekordom staze izborio je deveti 'pole position' u sezoni i ukupno 58. u karijeri. Britanac je u kvalifikacijama za nešto više od dvije desetinke sekunde bio brži od svog momčadskog kolege Nice Rosberga. Nijemac je trenutačno vodeći u ukupnom poretku vozača. Četiri utrke prije kraja sezone Rosberg ima 33 boda više od Hamiltona. U drugom startnom redu su Red Bullovi vozači Australac Daniel Ricciardo i Nizozemac Max Verstappen, a iza njih su Ferrarijevi piloti Kimi Raikkonen i Sebastian Vettel. Utrka za Veliku nagradu SAD-a počinje u 21 sat po srednjoeuropskom vremenu. >>Opet vrijeđa Schumachera: Lewis Hamilton šokirao izjavom o navikama slavnog Nijemca 