Organizatori Olimpijskih igara u Tokiju 2020 odlučili su da će medalje koje će se dijeliti na OI i Paraolimpijskim igrama biti napravljene od recikliranih mobilnih telefona. Organizatori su uputili poziv Japancima da doniraju svoje stare mobitele kako bi prikupili dvije tone zlata, srebra i bronce potrebne za izradu više 5.000 olimpijskih medalja. - Projekt je dobar iz više razloga - omogućit će svim stanovnicima Japana da se uključe u organizaciju Igara, recikliranjem mobitela pomoći ćemo očuvanju okoliša,a ne treba isticati koliko ćemo uštediti na troškovima jer nećemo plaćati rudarskim tvrtkama - kazao je direktor Organizacijskog odbora Koji Murofushi. On je dodao kako će od travnja u svim japanskim gradovima biti postavljene kutije s logom Igara u kojima će se skupljati uređaji. 