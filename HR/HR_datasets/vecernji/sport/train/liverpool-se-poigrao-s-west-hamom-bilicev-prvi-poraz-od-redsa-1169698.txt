Liverpool je u 37. kolu engleskog prvenstva slavio na gostovanju kod West Hama 4:0 te tako napravio veliki korak prema Ligi prvaka sljedeće sezone. Redsi su već u 11. minuti mogli do vodstva, ali udarac Matipa zaustavlja okvir gola. Nastavila se dominacija gostiju, a do zasluženog vodstva stigli su u 35. minuti kada je Sturridge pobjegao obrani gostiju, zaobišao Adriana i zabio za 1:0. U samoj završnici prvog poluvremena čekićari su mogli do izjednačenja, ali iz blizine Ayew pogađa okvir gola, a iz novog pokušaja brani mu Mignolet. Liverpool je posao riješio u nastavku. Coutinho je u razmaku od pet minuta dva put lijepo pogodio za 3:0, a konačnih 4:0 u 76. minuti postavio je Origi, piše Goal. Inače, ovo je prvi Bilićev poraz od Liverpoola otkako je bivši hrvatski izbornik stigao u Englesku. Dejan Lovren igrao je cijelu utakmicu. Redsi su pak ovom pobjedom došli na korak do Lige prvaka, koju moraju potvrditi za tjedan dana na Anfieldu protiv Middlesbrogha.  Nogometaši Hull Citya ispali su iz engleske Premijerlige nakon što su poraženi u gostima kod Crystal Palacea s 0-4.  Crystal Palace je u odlučnoj utakmici za ostanak posve nadigrao momčad Hulla i slavio s velikih 4-0 golovima Wilfrieda Zahe (3), Christiana Bentekea (34), Luke Milivojevića (85pen) i Patricka van Aanholta (90). Domaćini su pobjedom osigurali ostanak, dok se Hull pridružio Sunderlandu i Middlesbroughu koji napuštaju elitni razred. Hull prije zadnjeg kola ima četiri boda manje od Swanseaja, pa su ovih ishodom odahnuli i Velšani.  