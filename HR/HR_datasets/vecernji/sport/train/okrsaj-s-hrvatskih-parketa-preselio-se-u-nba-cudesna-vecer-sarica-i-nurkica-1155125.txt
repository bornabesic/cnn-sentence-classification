Dario Šarić postigao je rekord u NBA karijeri, ali to nije bilo dovoljno njegovoj Philadelphiji da izbjegne poraz na gostovanju kod Portlanda. Domaćin je nakon produžetka slavio sa 114:108, a hrvatski košarkaš zabio je 28 koševa (šut iz igre 11-16, trica 4-7, slobodna 2-3) za 41 minutu u igri. Dodao je tome devet skokova, dvije oduzete lopte, dodavanje, ali i pet izgubljenih lopti.   Portland je pak predvodio Jusuf Nurkić bivši Šarićev suparnik iz hrvatskih okršaja Cibone i Cedevite, odigravši utakmicu života. U 38 minuta provedenih na parketu zabio je također 28 koševa (šut iz igre 9-18, slobodna bacanja 10-13) uz 20 skokova, 8 dodavanja, 6 blokada i dvije oduzete lopte.  Los Angeles Lakersi su prekinuli crni niz od osam poraza slaveći u gostima kod Phoenixa sa 122:110, a Ivica Zubac je za pobjedničku momčad igrao 16 minuta. Zabio je 14 koševa (šut 7-13) i pridodao tri skoka te dvije blokade.   Rezultati Phoenix - LA Lakers 110-122 Portland - Philadelphia 114-108 (P) Detroit - Cleveland 106-101 Memphis - LA Clippers 98-114 Oklahoma City - San Antonio 102-92 >>Hrvatski košarkaš usred utakmice doživio nešto neobično, video je postao pravi hit! >>Zubac ne misli da mora biti među 12 reprezentativaca zato što igra u NBA ligi 