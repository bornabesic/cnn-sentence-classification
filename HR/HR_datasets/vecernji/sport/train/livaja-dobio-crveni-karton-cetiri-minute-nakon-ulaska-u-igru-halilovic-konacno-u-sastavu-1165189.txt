Hrvatski veznjak Alen Halilović napokon je bio u početnoj postavi Las Palmasa, koji je u 33. kolu Primere na svom terenu protiv Alavesa odigrao 1-1. Za Las Palmas zabio je Kevin-Prince Boateng (44), a remi Alavesu donio je Ibai Gómez (61).   Alen Halilović je igrao do 77. minute, a najbolju prilku imao je u 52. kada je njegov udarac zaustavio vratar gostiju. Drugi hrvatski nogometaš u redovima Las Palmasa Marko Livaja ušao je u igru u 83. minuti, a već u 87. dobio je crveni karton zbog grubog prekršaja na Marcosu Llorenteu. Nogometaši Real Sociedada s minimalnih su 1-0 pobijedili Deportivo u prvoj utakmici nedjeljnog programa 33. kola španjolskog prvenstva odigranoj u San Sebastianu. Jedini pogodak postigao je Willian Jose preciznim udarcem glavom u 28. minuti. >>Ludnica na Bernabeuu: Real poveo, Barca se ekspresno vratila! Marcelo laktom Messiju raskrvario nos >>Teška situacija: Galatasaray na šokantan način poražen u derbiju, igrači se pobunili protiv Tudora 