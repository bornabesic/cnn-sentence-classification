Dora Kranželić na parteru i Tin Srbić na preči, članovi ZTD Hrvatskog sokola, osvojili su bronce na Svjetskom gimnastičkom kupu u mađarskom Szombathelyu.  Za Kranželić je ovo najveća seniorska medalja dosad, a osvojila ju je s ocjenom 12,766. Zlatna je Mađarica Dorina Böczögö (13,233), a srebrna Čehinja Veronika Cenkova (12,800).  Srbić je s ocjenom 14,300 podijelio treće mjesto s Mađarom Davidom Vecsernyesom, zlato je osvojio Japanac Kenta Chiba (14,700), a srebro njegov sunarodnjak Fuya Maeno (14,333). Tin je tako u svom četvrtom ovosezonskom nastupu na turnirima Svjetskog kupa četvrti put bio u finalu, a nakon Bakua, Ljubljane i Osijek sada je i u Szombathelyu osvojio broncu.  - Nije bilo baš najbolje, ali za kraj sezone je ovo korektan nastup -  rekao je Srbić.U istom finalu nastupio je i treći ZTD-ovac, Anton Kovačević koji je sa 13,900 bodova završio na 6. mjestu. Podsjetimo, dan prije je u finalu konja s hvataljkama Robert Seligman bio peti.  >> Gimnastika: Seligman peti na u Mađarskoj