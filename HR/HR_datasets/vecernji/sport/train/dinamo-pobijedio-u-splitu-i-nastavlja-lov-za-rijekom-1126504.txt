U zadnjem dvoboju 15. kola Prve HNL u Splitu su nogometaši Dinama pobijedili RNK Splita s 1-0 (1-0) te su ostali na šest bodova zaostatka za vodećom Rijekom. U vrlo slaboj utakmici u Splitu jedini pogodak je pao u 17. minuti kada je ubačaj Petra Stojanovića iskosa prevario vratara domaćih Tomislava Duku. Ovo je četvrta uzastopna gostujuća pobjeda Dinama s rezultatom 1-0.  Na ljestvici vodi Rijeka s 41 bodom, Dinamo ima 36, a Split je ostao zadnji sa sedam osvojenih bodova.  Pred 200 gledatelja na stadionu Park mladeži sudio je Vučemilović iz Osijeka.  Strijelac: 0-1 Stojanovič (17).  >>Istra u utakmici punoj golova pobijedila Cibaliju 