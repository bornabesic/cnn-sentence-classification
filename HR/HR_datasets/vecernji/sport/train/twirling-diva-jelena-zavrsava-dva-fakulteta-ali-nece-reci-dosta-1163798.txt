Plivačica zagrebačkog Medveščaka Cindy Šoštarić izabrana je za Miss sporta Hrvatske u 2016. godini i to posve zasluženo, nakon više od pola godine nadmetanja s mnogim ljepoticama koje smo predstavljali iz tjedna u tjedan u Max! Germanijaku. A sad slijedi novi krug, novih 16 sportašica koje će se pokušati okruniti titulom najljepše te time 2017. učiniti uistinu posebnom. No, prvo ćemo predstaviti 30-ak kandidatkinja... Jelena Lež već se sa šest godina počela baviti gimnastikom, koja je bila njezin ulazak u svijet sporta, donekle i plesa. Trenutačno se aktivno bavi twirlingom, apsolventica je primarnog obrazovanja i anglistike na Učiteljskom fakultetu u Zagrebu, a trenersku profesiju usavršava na Hrvatskoj olimpijskoj akademiji. – Uz fakultete treniram šest puta tjedno, no smanjenim intenzitetom jer se oporavljam od ozljeda koljena. Pripremam se za velika natjecanja, ali još se ne zna na koja ću izaći, još sam u rehabilitaciji. Ova godina je zadnja natjecateljska – ostajem u rekreaciji radi održavanja muskulature. Nastavit ću raditi kao sportski trener i suradnik TK Zagreb i Krapina, a očekuju me sportski i engleski kampovi. Nakon magisterija ću se dobro odmoriti te krenuti s radom u školi. Moje obrazovanje ovdje ne završava – u vidu je doktorski studij na Kineziološkoj katedri, gdje već surađujem s kineziolozima u znanstvenim radovima – rekla je Jelena, inače rođena u Zagrebu 4. ožujka 1993. Ostale kandidatkinje za Miss sporta Hrvatske pogledajte OVDJE. >>Šibenčanka Danijela ambiciozna je klizačica, želi na Olimpijske igre u Pekingu >>Maša želi postati missica: Pišem projekte i pripremam se za Europsko prvenstvo 