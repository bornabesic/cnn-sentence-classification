Finale južnoameričkog kupa otkazano je nakon što se zrakoplov koji je prevozio brazilsku momčad Chapecoense (na fotografiji) srušio u Kolumbiji, objavio je u utorak regionalni nogometni savez Conmebol. Zrakoplov kompanije LAMIA u kojem je bila 81 osoba, a među njima i članovi brazilske nogometne momčadi Chapecoense Real koji su trebali igrati protiv kolumbijskog Atletico Nacionala u srijedu u prvoj utakmici finala Kupa, srušio se blizu grada Medelina nakon što je posada prijavila "elektični kvar," doznaje se od službenih izvora. Zrakoplov kompanije LAMIA je poletio iz Brazil, imao je zaustavljanje u Santa Cruzu u Boliviji prije nego je nastavio za Kolombiju. Conmebol je, nakon vijesti o padu zrakoplova, otkazao finale južnoameričkog kupa.  "Sve aktivnosti Konfederacije su suspendirane do daljnjeg", objavio je Conmebol. 