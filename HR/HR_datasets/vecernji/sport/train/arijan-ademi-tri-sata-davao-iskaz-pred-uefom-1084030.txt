Dinamov Arijan Ademi sa svojim je timom tri sata pred Uefinom Disciplinskom komisijom iznosio svoju obranu, u nadi da će mu smanjiti četverogodišnju suspenziju zbog dopinga. Željeli su dokazati kako je spornu supstanciju upotrijebio nesvjesno, da je legalno sredstvo koje je koristio bilo zagađeno malom količinom stanzolola. Odluka komisije vezana uz žalbu bit će poznata kroz nekoliko dana, a igrač i njegov klub uvjereni su da bi se kazna mogla smanjiti te da bi on već sljedeće sezone ponovno mogao nastupati na Maksimiru. 