Nakon dvije godine pregovora Silvio Berlusoni je prodao talijanski nogometni klub AC Milan skupini kineskih investitora za 740 milijuna eura. Nakon 31 godine na čelu kluba Berlusoni je potpisao ugovor s tvtkom Rossoneri Sport Investment Lux, nakon čega je 99,93 posto vlasništva kluba prešlo u ruke novog vlasnika. Vrijednost posla procjenjuje se na oko 740 milijuna eura, u što je uključeno i oko 220 milijuna eura duga kluba. Pregovori oko prodaje 'Rossonera' trajali su oko dvije godine. Dva puta su prekidani, a sada su napokon privedeni kraju i skupina kineskih investitora okupljenih oko tajkuna Yonghonga Lia preuzela je klub. "Želim se zahvaliti gospodinu Berlusoniju i njegovoj tvrtki Fininvest, ali i navijačima za strpljenje. Od danas počinjemo graditi novu budućnost," kazao je Li. Za vrijeme Berlusconijeve vladavine Milan je osvojio ukupno 29 trofeja pri čemu i pet naslova europskog prvaka. Prvu utakmicu s novim vlasnikom Milan će odigrati ove subote protiv gradskog rivala Intera koji je, također, u rukama kineskih vlasnika. >>Dinamo želi dovesti napadača Milana: 'Mogu potvrditi veliki interes' 