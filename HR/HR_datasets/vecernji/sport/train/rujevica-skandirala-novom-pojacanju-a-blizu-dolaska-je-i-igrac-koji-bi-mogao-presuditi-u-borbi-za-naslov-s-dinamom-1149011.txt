Rijeka je u pretposljednjoj (zadnja u utorak) pripremnoj utakmici prije starta proljetnog dijela Prve HNL svladala (3:2) s Domžale, trećeplasiranu momčad slovenske lige. Nogometaši Matjaža Keka odigrali su dva različita poluvremena, gubili s 2:0 nakon prvih 45 minuta, a onda u nastavku zaigrali vrlo dobro, te stigli do preokreta. Matjaž Kek u ovom dvoboju nije računao na ozlijeđene Župarića i Bradarića, a u novom debitirao je Ante Kulušić. I to kako, zahvalni branič u 45 minuta postigao je dva pogotka, te tako odveo Rijeku do pobjede... Strijelci: 0:1 - Majer (11), 0:2 - Franjić (34), 1:2 - Kulušić (54), 2:2 - Gavranović (60), 3:2 - Kulušić (90). Rijeka (4-2-3-1): Prskalo (od 51. Sluga) - Ristovski (od 46. Martić), Elez, Šofranac (od 46. Kulušić), Zuta (od 46. Gavranović) - Maleš (od 46. Čanađija), Mišić - Vešović, Andrijašević (od 69. Ajayi), Črnic (od 46. Matei) - Gorgon. Cijeli članak pročitajte na portalu Goal.com. Dodajmo i kako bi se Roman Bezjak nakon samo pola sezone mogao bi se vratiti u Rijeku, piše Goal.com. Slovenski napadač na ljeto je otišao u Darmstadt u kojem u 11 nastupa nije zabio nijedan gol. Rijeka je potrazi za centraforom nakon što im je propalo dovođenje Nikice Jelavića. Prijelazni rok u Hrvatskoj traje do 15. veljače. Bezjak je u 39 utakmica u HNL-u za Rijeku zabio 20 golova. 