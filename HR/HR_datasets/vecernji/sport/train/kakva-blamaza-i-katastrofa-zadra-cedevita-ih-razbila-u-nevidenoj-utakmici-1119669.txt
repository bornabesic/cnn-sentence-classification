Košarkaši Cedevite nanijeli su katastrofalan poraz Zadru od 120-62 (30-17, 31-10, 25-18, 34-17) u Zagrebu u susretu 4. kola regionalne ABA lige.  Već nakon dvije četvrtine bilo je ogromnih 61-27 za Cedevitu, a ta prednost je narasla u nastavku na čak +58 razlike, pri čemu su igrači Cedevite postigli čak 120 koševa. U nevjerojatnom napadačkom učinku zagrebačke momčadi, koja je utakmicu završila s impresivnih 61 posto uspješnosti šuta,  prednjačili su Arapović, Hopson i Bilan s po 15 koševa, James i Babić dodali su po 14, dok su još dvojica igrača - Begić (13) i Musa (12) - postigli preko deset koševa.  Zadrane su predvodili Marinković (16) i Vladović (14).  Cedevita je sada na omjeru 2-2, a Zadar 1-3, dok su zasad maksimalni s tri pobjede Crvena Zvezda, Partizan i Budućnost.  