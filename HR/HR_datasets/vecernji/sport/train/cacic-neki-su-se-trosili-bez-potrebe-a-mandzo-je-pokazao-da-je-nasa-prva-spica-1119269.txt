Ante Čačić bio je zadovoljan, ali imao je i pokoju zamjerku nakon 6:0 pobjede nad Kosovom: - Najavljivao sam da smo kvalitetniji i to smo pokazali. Moramo što prije ovo zaboraviti i naučiti pouke jer je bilo stvari koje nam se nisu svidjele. Imali smo dobar rezultat, ali smo napravili neka nejasna rješenja iz kojih smo ponudili domaćinu da se vrati. Neki su se igrači bez potrebe previše trošili u drugom dijelu. Ostavit ću to za svlačionicu - rekao je Čačić za HTV. - Moramo se presložiti jer nas čeka zahtjevna utakmica protiv Finske. Veseli me ulazak u utakmicu i to je odlučilo. Zabili smo na vrijeme i dominirali 90 minuta. - Cijelo vrijeme sam govorio da je Mandžo naša prva špica. Danas je to pokazao. Jako mi je drago zbog njega. Zabio je krasna tri gola. - Ova skupina je zahtjevna. To su pokazale prve utakmice. Vjerujem da će Hrvatska ovu ljestvicu vrlo brzo riješiti. Finska nije izgledala bajno protiv Kosova. No prije toga su imali utakmicu protiv Njemačke i tu su se istrošili - zaključio je Čačić. 