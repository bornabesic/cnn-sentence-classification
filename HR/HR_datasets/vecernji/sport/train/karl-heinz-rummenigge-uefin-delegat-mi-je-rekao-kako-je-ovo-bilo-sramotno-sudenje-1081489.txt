Nogometaši Bayerna nakon polufinala Lige prvaka i ispadanja od Atletico Madrida nezadovoljni su suđenjem turskog suca Cuneyta Cakira, a najdalje je otišao predsjednik Karl-Heinz Rummenigge. – Osjećamo se pokradenima. Prvi je gol Atletica bio iz zaleđa, a prekršaj za jedanaesterac bio je izvan šesnaesterca. Ovaj je sudac imao dvije teške utakmice u posljednjih sedam dana. Ne znam je li Uefa danas sucima daje previše utakmica, sve je moguće – rekao je prvi čovjek Bayerna i dodao: – Čak mi je i Uefin delegat prišao, pa mi kazao kako je ovo bilo sramotno suđenje. Pogledajte sporne trenutke i procijenite je li Rummenigge u pravu.  >> Guardiolino prokletstvo se nastavlja, Atletico (M) u finalu 