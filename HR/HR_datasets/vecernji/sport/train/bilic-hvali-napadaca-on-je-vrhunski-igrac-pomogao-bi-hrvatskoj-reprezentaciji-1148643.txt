Trener West Hama Slaven Bilić nahvalio je svoga napadača Andyja Carrolla koji je u posljednje četiri utakmice zabio četiri gola. – On je vrhunski igrač. Ima sve što napadač treba imati. Sjajan je u zraku, snažan, teško ga je čuvati, odlično se kreće bez lopte... – rekao je Bilić o Carrollu koji bi zbog lakše ozljede mogao propustiti subotnju utakmicu s WBA-om. Bivši hrvatski izbornik kaže da bi Carrolla želio svaki trener na svijetu. – Pomogao bi bilo kojoj momčadi. Andy bi pomogao Njemačkoj, pomogao bi Hrvatskoj, pomogao bi Španjolskoj jer je vrhunski igrač. Carroll je 2011. godine potpisao za Liverpool za 41 milijun eura, što je tada bio osmi najskuplji transfer u povijesti. No, ozljede su ga spriječile da na Anfieldu pokaže sve što zna. Nakon toga je prešao u West Ham, prvo na posudbu, a onda su čekićari otkupili njegov ugovor. >> Ova fatalna ljepotica glavni je razlog što se igrač posvađao sa Slavenom Bilićem! 