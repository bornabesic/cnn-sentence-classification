Nakon jučerašnje informacije koju su plasirali talijanski mediji da bi Ivan Perišić mogao iz Intera prijeći u Arsenal u zamjenu za Alexisa Sancheza danas su španjolci objavili još bombastičniju glasinu o zamjeni drugog hrvatskog reprezentativca. Don Balon piše kako bi Ivan Rakitić mogao napustiti Barcelonu te prijeći u madridski Real dok bi u suprotnom smjeru trebao otići Španjolac Isco. Hrvatski veznjak u posljednje vrijeme nije zadovoljan statusom kod trenera Luisa Enriquea jednako kao i Isco kod Zinedinea Zidanea, a mediji dodaju kako Katalonci u španjolskom reprezentativcu vide idealnu zamjenu za legendarnog Andresa Iniestu. Kada bi se ostvarila ova nevjerojatna najava Real bi postao prava hrvatska kolonija jer na Bernabeuu još nastupaju Luka Modrić i Mateo Kovačić. No, kako je nedavno objavljeno da će hrvatski veznjak tijekom reprezentativne stanke u drugoj polovici ožujka ugovor s Barcom, koji vrijedi do 2019., produljiti do ljeta 2021. godine teško je povjerovati u njegov odlazak u Madrid. A stalno i ističe koliko mu znači ponos Katalonije. – Ja uvijek kažem, Barça se ne napušta tako lako. I to je zaista tako. Igrati u tako velikom klubu san je svakog nogometaša, ja sam u Barceloni doživio najljepše trenutke u svojoj nogometnoj karijeri, to je klub koji mi je puno dao – rekao je nedavno Rakitić. >>Za više sporta posjetite našu novu Facebook stranicu Večernji list - Sport >>To bi bila 'bomba': Wenger želi Alexisa Sancheza zamijeniti hrvatskim reprezentativcem! >>Barcelona slomila Atletico: Messi spasio Katalonce, Raketi pripao hrvatski okršaj protiv Vrsaljka 