Reprezentacija BiH okupila se u Zenici uoči kvalifikacijskog susreta protiv Gibraltara, a među izabranicima Mehmeda Baždarevića neki su novi igrači. Daniel Pavlović iz Sampdorije i Amer Gojak iz Dinama su debitanti, a običaj nalaže da novi igrači moraju zapjevati pred svima. Gojak je izabrao pjesmu Halida Bešlića "Prvi poljubac" i bio je prilično dobar, dok je Pavlović otpjevao pjesmu Željka Bebeka "Da je sreće bilo".  Igrač Sampdorije svojim je nastupom nasmijao suigrače, posebno Seada Kolašinca koji se nije mogao suzdržati, smijao se do suza. – Ma nemam treme zato što ću biti s takvim velikim igračima. Priželjkivao sam ovaj poziv, veseli me što Dinamo sad ima dva reprezentativca BiH, nadam se da će ih biti još – rekao je nedavno Gojak koji se nada da će ubrzo postati standardni reprezentativac. >>Gojak: Kako se ne bih veselio kad sam potpisao novi ugovor s klubom u kojem se osjećam kao kod kuće   