Hrvatski rukometaši sjajnom su igrom u drugom poluvremenu svladali Mađarsku (31:28) i tako upisali drugu pobjedu na Svjetskom prvenstvu u Francuskoj. - Pokazali smo karakter i kad gubimo. Prvo poluvrijeme je završilo odlično za nas unatoč lošijoj igri. Ivić je bio fenomenalan - rekao je Domagoj Duvnjak koji je zabio pet golova. Jedan od ključnih igrača bio je vratar Filip Ivić koji je stao na gol u nastavku i skupio 12 obrana. - Teška utakmica za moju ekipu i mene. U prvom poluvremenu nije bilo lagano, ali smo u nastavku dignuli koncentraciju i zasluženo slavili - rekao je Ivić. Zlatko Horvat je dodao: - U utakmicu smo ušli u grču, ali smo se uspjeli vratiti. 