Washington Wizardsi Bojana Bogdanovića i Los Angeles Lakersi Ivice Zubca sinoć su upisali poraze.  Wahington Wizards Bojana Bogdanovića su sinoć izgubili kod kuće od Dallas Mavericksa (29-38) koji su na kraju slavili sa 112-107. Bojan Bogdanović je odigrao 24 minute i zabio je 19 koševa uz tri skoka, i jednu asistenciju. Trice je gađao 3/4.  Washington je otvorio utakmicu serijom 10-2 i Mavericksi gube sa 39-32 nakon 12 minuta igre. U drugoj četvrtini Mavericksi dolaze na 41-38, a na poluvremenu zaostaju 57-53.  Washington u drugom poluvremenu igra bez Johna Walla, ali ne ispuštaju prednost i u jednom trenutku vode sa čak 12 koševa. Na početku zadnje četvrtine Washington vodi 80-73, ali se situacija mijenja. Dallas preuzima kontrolu nad utakmicom zahvaljujući seriji od 13-0 u zadnjoj četvrtini  Najbolji strijelac Wizardsa bio je Wall sa 26 pogodaka i 11 asistencija, a Bradley Beal je dodao 24. Harrison Barnes je predvodio Dallas sa 22 pogotka i devet skokova, Dirk Nowitzki je dodao 20, a Curry 19. Od Los Angeles Lakersa Ivice Zubca bolji su sa 139-100 bili Houston Rocketsi koje je predvodio James Harden sa 18 koševa, 12 skokova i 13 asistencija. To mu je 17 triple-double ove sezone.    Najkučinkovitiji u redovima Houstona bio je Lou Williams koji je utakmicu završio sa 30 koševa, od čega je sedam trica.  Julius Randle je zabio 32 koša za Lakerse uz osam skokova, a Ivica Zubac je u deset minuta ubacio dva koša uz dva skoka i dvije asistencije. 