Hrvatski trener Ivan Jurić vratio se prije tri tjedna na klupu Genoe, no nije dobro počeo. U posljednja tri susreta upisao je dva poraza. Momčad bivšeg hrvatskog reprezentativca izgubila je danas od Chieva 2:1 i trenutno je samo pet bodova od zone ispadanja. Emotivni Jurić nakon utakmice nije mogao suspregnuti suze. - Momčad trenira jako dobro, pripremamo se najbolje što znamo, ali smo ponovno izgubili. Čak smo i danas krenuli i igrali dobro, a onda primili golove za koje smo se i pripremali na treningu. Žao mi je momaka koji pružaju sve od sebe. Mislili smo nakon remija protiv Lazija da je sve krenulo na bolje, ali... Želimo prekinuti sve ovo. Jer, ovdje sam doživio najljepše trenutke u životu...- rekao je Jurić prije nego što je u suzama napustio konferenciju za novinare. L'atteggiamento inspiegabile,il confronto negli spogliatoi e le lacrime in conferenza: #Juric #GenoaChievo @DiMarzio https://t.co/J79uLPfIGx pic.twitter.com/5gmG1oQEE2 