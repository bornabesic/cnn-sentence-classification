⁯I dok pregovara s Conorom McGregorom oko boksačkog super meča koji bi se trebao održati ove jeseni, Floyd Mayweather ne staje sa svojim poslovnim pothvatima. Ovih je dana otvorio novi klub “Girl Collection” u Las Vegasu. Radi se o klubu koji nudi, prema njihovoj reklami, najbolje egzotične plesačice iz Las Vegasa, ali i iz drugih zemalja. Floyd Mayweather je objavio video uoči otvaranja. Na njemu zajedno s trojicom bliskih suradnika prenosi doslovno vreće novca na pokretnim kolicima i onda ih trpa u prtljažnik automobila. Teško je procijeniti o kojim se svotama radi, no prema količini novčanica jasno je da prosječan čovjek to ne može zaraditi u nekoliko života. Zato ga zovu “The Money”… 