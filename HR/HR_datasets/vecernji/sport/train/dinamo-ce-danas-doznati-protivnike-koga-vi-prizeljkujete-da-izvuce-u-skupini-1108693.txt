Dinamo se sinoć nakon drame u Salzburgu plasirao u skupinu Lige prvaka. Modrima će to biti drugu sezonu zaredom, a četvrti put u posljednjih šest sezona da igraju među nogometnom elitom. Protivnike će doznati danas na ždrijebu u 18 sati u Monacu. Dinamo će biti u posljednjoj jakosnoj skupini sa sedam klubova koji imaju najmanje koeficijent i tako neće moći igrati sa škotskim Celticom, francuskim Monacom, turskim Bešiktašom, poljskom Legijom, bugarskim Ludogorecom, danskim Kopenhagenom i ruskim Rostovom. Modrima se tako smiješe Barcelona ili Real iz prve jakosne skupine, Manchester City ili Atletico Madrid iz druge te Tottenham i Lyon iz treće. Biste li željeli gledati moćne europske klubove u Maksimiru ili biste radije da Dinamo dobije protivnike koji su mrvicu slabiji? U našoj anketi složite grupu po izboru. 