U uzvratnom dvoboju 2. pretkola Europske lige Hajduk je u Splitu dočekao rumunjski Iasi i slavio s 2:1 te prošao dalje. Iako Splićani nisu odigrali bajno, dosta su griješili i nije to izgledalo savršeno, bitno je da su pobijedili i plasirali se u sljedeći krug. - Zahvaljujem navijačima koji su nas dignuli nakon 75. minute kad smo igrali loše i zahvaljujući njihovoj podršci mi smo zabili drugi gol. Igrali smo loše, moramo priznati, neki su bili bez volje i želje i puno toga moramo napraviti, ali bitno je da smo pobijedili, tih 2:1 će se pamtiti, kazao je trener Hajduka Marijan Pušnik nakon utakmice. Hajduk je poveo u 22. minuti prekrasnim pogotkom Frana Tudora. Jefferson je prebacio loptu do njega, a on se bacio u zrak i atraktivnim volejem zabio za 1:0. Eruptirale su tribine na Poljudu, ali njihova radost niej dugo trajala jer su samo tri minute kasnije gosti izjednačili. Gužva je bila u kaznenom prostoru Splićana, obrana je stajala i gledala, a Ciucur je lagano zabio za izjednačenje. Nakon toga uslijedilo je razdoblje pomalo dosadne i rastrgane igre, a tako su uglavnom igralo i u nastavku sve dok Ohandza ponovno nije pokazao koliko nedostaje Hajduku. Igrač koji je ušao u nastavku u zadnjoj minuti susreta odlično je pretrčao svog čuvara i zabio za konačnu pobjedu Hajduka. Hajduk je sada u trećem pretkolu Europske lige i igrat će protiv Oleksandrije iz Ukrajine, a za hrvatski nogomet odlična je vijest što su svi naši klubovi prošli svoje prepreke u europskim susretima. >>Lokomotiva razbila Fince i došla do povijesnog rezultata Europska liga, drugo pretkolo Hajduk - Iasi 2:1 ( Tudor 22', Ohandza 90' / Ciucur 25') 90' Hajduk vodi 2:1! Ohandza je zabio nakon odličnog prodora 80' Cristea napušta teren, Roman je u igri. 68' Jefferson je izašao iz igre, a ušao Bilij. 61' Iasi mijenja, iz igre je izašao strijelac Ciucur, a ušao je napadač Martin 46' Počelo je drugo poluvrijeme, kod Hajduka je u svlačionici ostao Said, a ušao je Ohandza. 45' Gotovo je prvo poluvrijeme, Hajduk - Iasi 1:1. 40' Tudor je bio u prodoru i onda pao nakon duela u kaznenom prostoru, ali sudac je samo odmahnuo rukom 25' Iasi je izjednačio! Gužva je bila u kaznenom prostoru Splićana, obrana je stajala i gledala, a Ciucur je lagano zabio za izjednačenje 22' GOOOOOL! Hajduk vodi! Fran Tudor zabio je prekrasan pogodak, Jefferson je prebacio loptu do njega, a on se bacio u zrak i atraktivnim volejem zabio za 1:0 11' Pokušao je Bole iz daljine, ali Stipica nije imao problema s tim 9' pokušao je Sušić iz daljine, ali ravno u vratara Iasija 0' Počela je utakmica u Splitu Sastav Hajduka: Stipica, Juranović, Nižić, Ćosić, Milić, Jefferson, Kožulj, Sušić, Tudor, Vlašić, Said. S Sastav Iasija: Grahovac, Mihalache, Gheorghe, Andrei Cristea, Piccioni, Voicu, Bole, Mitić, Frasinescu, Tiganasu, Ciucur 