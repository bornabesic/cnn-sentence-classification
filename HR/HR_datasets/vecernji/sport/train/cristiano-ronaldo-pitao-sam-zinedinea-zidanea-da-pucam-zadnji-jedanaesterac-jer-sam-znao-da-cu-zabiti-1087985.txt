Real Madrid osvojio je 11. naslov prvaka Europe nakon što je u finalu Lige prvaka nakon jedanaesteraca svladao Atletico Madrid. Pobjednički penal za Real zabio je Cristiano Ronaldo. - Imao sam viziju, znao sam da ću zabiti gol za pobjedu. Pitao sam Zidanea da pucam peti jedanaesterac jer sam znao da ću nam donijeti pobjedu - rekao je Ronaldo pa pohvalio trenera. - Zidane je napravio sjajan posao. Zaslužio je ovo svojom skromnošću i sretan sam zbog njega. Siguran s bijele točke bio je i Sergio Ramos. - Malo se toga može usporediti s ovim osvajanjem naslova. Sezona je bila jako teška, ali smo ovo zaslužili - rekao je Ramos, dok je Keylor Navas dodao: - Ovo je ostvarenje sna, o ovom naslovu sam maštao kao dječak. Kod jedanaesteraca sam bio opušten. Znao sam da će oni promašiti, a mi zabiti - rekao je vratar Reala. >> Real nakon jedanaesteraca svladao Atletico i osvojio Ligu prvaka! >> Modrić postao drugi Hrvat s dvije Lige prvaka, ali jedini koji je igrao u oba finala 