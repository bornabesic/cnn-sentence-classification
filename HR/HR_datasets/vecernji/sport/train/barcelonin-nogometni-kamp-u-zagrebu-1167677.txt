Nogometni klub Barcelona i ove godine nastavlja s organizacijom kampova u Hrvatskoj. Dječaci i djevojčice od 5 do 17 godina imat će tako priliku sudjelovati u kampu FCBEscole u Zagrebu od 19. do 23. lipnja ove godine. Svi polaznici kampa bit će pod stručnim nadzorom Barceloninih trenera koji će im prenijeti nogometnu filozofiju jednog od najvećih svjetskih brendova. Ove godine će to biti i kamp međunarodnog karaktera budući da će u njemu sudjelovati skupina od 20 polaznika iz San Diega, te iz Njemačke, Slovenije i susjednih zemalja.  Organizatori kampa ističu brojne privilegije sudjelovanja u ovom projektu. Osim usvajanja znanja i sustava vrijednosti kakav se gaji u Barceloni, svi polaznici bit će registirani u službenu bazu FCBEscole. Također, svi sudionici dobit će diplomu o uspješnom sudjelovanju u kampu, a najvažnije, odabrani polaznik bit će gost u Barceloni. U organizaciji tamošnje nogometne škole trenirat će sedam dana, a u tom će periodu imati priliku pogledati i utakmicu porve momčadi.  Više informacija na web stranici: www.fcbcampzagreb.com. Upiti i prijave na: E-mail: marijana.fcbcamp@alpe-adriatours.com. Mobitel: +385 99 6643 107. 