U pretposljednjoj utakmici 21. kola engleskog nogometnog prvenstva Everton je na svom Goodison Parku s uvjerljivih 4:0 (1:0) nadigrao Manchester City. Momčad Ronalda Koemana je do vodstva stigla u 34. minuti pogotkom Romelua Lukakua, da bi u nastavku dvoboja Everton priredio pravo slavlje za svoje navijače te s još tri pogotka napunio mrežu sastava pod vodstvom Pepa Guardiole. All Goals & highlights - Everton 4-0 Manchester... by mohtv Na 2:0 povisio je drugi belgijski reprezentativac Kevin Mirallas u 47. minuti. Tom Davies je u 79. minuti po treći put svladao Brava, a konačnih 4:0 u četvrtoj minuti sudačke nadoknade postavio je 19-godišnji Ademola Lookman. Everton se ovom pobjedom učvrstio na sedmom mjestu sa 33 boda i smanjio zaostatak za petoplasiranim Manchester Cityjem na devet bodova. Na vrhu ljestvice je Chelsea sa 52 boda, ispred Tottenhama sa 45 te Arsenala i Liverpoola koji imaju po 44, ali momčad Juergena Kloppa ima utakmicu manje. U zoni ispadanja su Hull sa 16 bodova te Sunderland i Swansea sa po 15. U posljednjoj utakmici, ujedno i derbiju 21. kola engleskog prvenstva, Manchester United je od 17 sati domaćin Liverpoolu. 