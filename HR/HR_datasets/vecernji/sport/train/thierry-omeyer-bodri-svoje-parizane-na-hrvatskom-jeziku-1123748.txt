Francuski rukometni vratar Thierry Omeyer (39) često dolazi u Hrvatsku na odmor ili na razne seminare. Igrao je s mnogim hrvatskim igračima i naučio je poneku našu riječ. Ove sezone Omeyer u PSG-u igra s Lukom Stepančićem i Halilom Jaganjcem dok mu je zamjena Slovenac Gorazd Škof. Prije je igrao s Vorijem, Gojunom, Kopljarom... Zato ne čudi njegov uzvik na hrvatskom na utakmici protiv Bjerringbroa. Francuz je Dancima obranio zicer s lijevog krila, okrenuo se svojoj klupi i uz stisnute šake viknuo: Ajde! Barem se tako čini, a i službena stranica PSG-a objavila je snimku s opisom: Thierry Omeyer mogao bi razgovarati s Hrvatima! #Ajde. 