U ponedjeljak se u Zagrebu okuplja hrvatska A reprezentacija koju 12. studenoga čeka važan susret Europskih kvalifikacija za Svjetsko prvenstvo protiv Islanda. Podsjećamo, susret se igra na Maksimiru s početkom u 18 sati, a zbog disciplinske mjere Fife, utakmica će se igrati pred praznim tribinama. Tri dana poslije, 15. studenoga, Hrvatska će u prijateljskom susretu prvi put odmjeriti snage s reprezentacijom Sjeverne Irske, a taj ogled zakazan je za 19.45 sati po lokalnom vremenu na Windsor Parku u Belfastu. Izbornik Ante Čačić odabrao je igrače za utakmice protiv Islanda i Sjeverne Irske. #BudiPonosan https://t.co/1wzgg65Ts3 pic.twitter.com/DFzlxseYrU Izbornik Ante Čačić inicijalno je pozvao 23 igrača, a umjesto Dejana Lovrena naknadno je pozvan Matej Mitrović. Kako zbog ozljede za ovo okupljanje neće biti dostupan Marko Pjaca, izbornik će novog igrača pozvati nakon odigranih utakmica ovoga vikenda, piše HNS. Popis igrača za susrete protiv Islanda i Sjeverne Irske: Vratari: Danijel Subašić (Monaco), Lovre Kalinić (Hajduk), Ivan Vargić (Lazio) Braniči: Vedran Ćorluka (Lokomotiv), Domagoj Vida (Dynamo Kijev), Šime Vrsaljko (Atletico Madrid), Matej Mitrović (Rijeka), Josip Pivarić (Dinamo), Tin Jedvaj (Bayer Leverkusen), Marin Leovac (PAOK) Vezni igrači: Luka Modrić (Real Madrid), Ivan Rakitić (Barcelona), Ivan Perišić (Inter), Milan Badelj (Fiorentina), Mateo Kovačić (Real), Marcelo Brozović (Inter), Marko Rog (Napoli), Ante Ćorić (Dinamo) Napadači: Mario Mandžukić (Juventus), Nikola Kalinić (Fiorentina), Andrej Kramarić (Hoffenheim), Duje Čop (Sporting). >>HNS novčano kažnjen zbog incidenata navijača na Kosovu, Fifa prijeti strožim sankcijama 