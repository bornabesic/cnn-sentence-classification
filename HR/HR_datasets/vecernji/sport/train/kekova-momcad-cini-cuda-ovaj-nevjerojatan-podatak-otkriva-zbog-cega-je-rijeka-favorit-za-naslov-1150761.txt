Rijeka je pobjedom protiv Osijeka 3:2 krenula u nastavak prvenstva u kojem će braniti vodeću poziciju ispred Dinama, našeg najtrofejnijeg kluba. Kekova družina u odličnoj utakmici odnijela je bodove iz Gradskog vrta, sada ih imaju 55, šest više od aktualnog prvaka Hrvatske. Rijeka je u ovom trenutku u sjajnoj formi, jedina je naša momčad koja nema poraz u prvenstvu ove sezone. Momčad s Rujevice čini čuda, zasad ima 17 pobjeda i četiri neodlučena rezultata. Ali niz je još nevjerojatniji ako se u obzir uzmu i rezultati iz prošle sezone. Naime, osim u 21 utakmici ove sezone, Riječani su neporaženi i u posljednjih 13 utakmica iz prošle sezone pa taj niz neporaženosti u HNL-u seže na čak 34 kola. Zanimljivo, posljednji put izgubili su prije gotovo godinu dana, 21. veljače 2016. godine pobijedio ih je Dinamo koji je u Maksimiru slavio s 3:0. Zanimljiv je podatak i da je taj poraz od Dinama bio jedini koji su doživjeli u cijeloj sezoni 2015./2016. Tako ispada da su Riječani samo jednom u 57 susreta travnjak napustili pognute glave. Usporedbe radi, maksimirski klub u tom je istom razdoblju izgubio pet susreta... >>Dinamo golom iz jedanaesterca slavio protiv Slavena, vratio se Sammir 