Čini se kako više nema prepreka za transfer Paula Pogbe iz Juventusa u Manchester United, nakon što je legenda crvenih vragova Alex Ferguson odobrila kupovinu 23-godišnjeg francuskog veznjaka. Pogba bi trebao preseliti na Old Trafford za 119 milijuna eura čime bi postao najskuplji igrač u povijesti.  Ferguson je upalio 'zeleno svjetlo' za kupovinu igrača koji je 2012. besplatno napustio Old Trafford i potpisao za Juventus. Ferguson je od tada u 'ratu' s Pogbinim menadžerom Minom Raiolom kojeg je optužio za 'nepoštivanje kluba'. - Naš dvojica smo kao ulje i voda. Pogba je tada trebao potpisati novi ugovor s Unitedom, međutim Raiola je ranije sve dogovorio s Juventusom. Bio sam razočaran jer nisu pokazali poštovanje prema klubu - kazao je Ferguson. Pogba je karijeru započeo u US Roissy-en-Brieu, potom je igrao za US Torcy, te Le Havre. U listopadu 2009. je preselio u Unitedovu akademiju, a tri godine kasnije je otišao u Juventus. Sada se vraća na Old Trafford uz tjednu plaću od 320.000 eura. 