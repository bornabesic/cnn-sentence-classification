U 20. kolu španjolske lige Real Madrid je kod kuće dočekuao Real Sociedad i slavio s uvjerljivih 3:0. Zidaneovoj momčadi ovo je bila prilika da iskoristi remi Barcelone i Seville te učvrsti prvu poziciju na tablici, što je na kraju i uspjela. S obzirom na to da je Luka Modrić ozlijeđen, priliku od prve minute dobio je Mateo Kovačić i odlično ju je iskoristio. Real se mučio više od pola sata, nije uspio slomiti otpor gostiju, ali onda se ukazao hrvatski reprezentativac. Ronaldo mu je odlično podvalio loptu, Kova se sjurio prema golu i lijepo matirao vratara. Ovo mu je drugi gol u sezoni i dokaz da se sve bolje osjeća u Realu. Nakon prve godine u kojoj je trajala prilagodba, hrvatski veznjak u ovoj dokazuje da mu je mjesto u ovom velikanu te da je on Realova budućnost. U 51. minuti Kovačić se odužio Ronaldu, sjajno mu je asistirao, a Portugalac je zabio za 2:0. Ronaldu je to bio 13 pogodak u posljednjih 13 utakmica Reala, dok je Kovačić prvi put otkako je stigao u Madrid u istoj utakmici imao i gol i asistenciju. Pobjedu je u 82. minuti potvrdio Morata koji je još jednom pokazao da je zlatna rezerva. Bio mu je to peti gol nakon ulaska s klupe, zabio je tako više od bilo kojeg drugog igrača u španjolskoj ligi. Real je vodeća momčad, ima 46 bodova, četiri više od Barcelone i Seville, ali i utakmicu manje. >>Utakmica je još uvijek u tijeku, a opširnije pročitajte nakon završetka... 