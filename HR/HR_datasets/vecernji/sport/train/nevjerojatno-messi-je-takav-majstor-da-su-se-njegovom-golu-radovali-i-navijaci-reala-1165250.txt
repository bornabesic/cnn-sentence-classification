Lionel Messi sinoć je maestralnom partijom protiv Reala još jednom istaknuo kandidaturu za najboljeg nogometaša u povijesti, a na majstorije Argentinca nisu ostali imuni ni navijači kraljevskog kluba. Messi se u 33. minuti prošetao po obrani Reala i izjednačio na 1:1, nakon čega je Rakitić doveo Barcelonu u prednost. No, kraljevski klub s igračem manje izjednačio je u 85. minuti preko Rodrigueza i činilo se da su realovci blizu naslova. No, u drugoj minuti nadoknade, nakon sjajne akcije Barcelone, ponovo se ukazao Messi i zabio za pobjedu protiv najvećeg rivala. Sjajan gol i šokantan rasplet bili su previše za jednog navijača Reala koji je nakon Messijeva drugog gola skočio na tribinu i s rukama u zraku proslavio pogodak. Privilegij je takvog igrača gledati iz prvih redova... >> Evo kome je Rakitić posvetio majstorski gol Realu 