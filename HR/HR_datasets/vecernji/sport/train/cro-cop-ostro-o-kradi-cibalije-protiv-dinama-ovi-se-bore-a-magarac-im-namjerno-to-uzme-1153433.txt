Mirko Filipović uživa u zasluženoj mirovini iako još uvijek svakodnevno trenira i na društvenim mrežama objavljuje snimke s treninga. Naš bivši MMA borac gostovao je danas u emisiji Pressing na N1 televiziji, a komentirao je i nedavni skandal u Vinkovcima kada je Cibalia oštećena protiv Dinama.  Mirku je teško pala takva odluka protiv njegova bivšeg kluba u kojem je i igrao. – Ne pratim situaciju u HNS-u, a ovo je baš tužno i nekorektno, podlo od suca. Ne može se čupati na ovakav način, da nije vidio. On je to namjerno napravio, rekao je Cro Cop pa dodao: – Ti dečki trse za 4 tisuće kuna plaće, koja im i kasni, da ostanu u prvoj ligi i onda dođe neki magarac i to im uzme – zaključio je tu temu Filipović. >>Oglasio se i sudac Batinić! Evo što kaže o spornom jedanaestercu i kako komentira priču o zavjeri >>Pravi dinamovci ne žele ovakav lopovski naslov 