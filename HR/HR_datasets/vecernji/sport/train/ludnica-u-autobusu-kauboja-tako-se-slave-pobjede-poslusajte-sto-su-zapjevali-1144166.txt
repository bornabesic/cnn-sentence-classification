Hrvatski rukometaši pobijedili su sinoć Egipat sa 21:19 i plasirali se u četvrtfinale Svjetskog prvenstva koje se igra u Francuskoj. U danu u kojem su u šokantnim utakmicama ispali olimpijski pobjednik Danska te europski prvak Njemačka, kauboji nisu dopustili još jedno iznenađenje. Pred našim igračima sad je utakmica protiv Španjolske, a uoči te važne utakmice dečki su pokazali da su prava klapa i da je atmosfera odlična. Nakon pobjede nad Egiptom u autobusu se orila pjesma. "Vrati se, Roza, ti si život moj. Volim te, Roza, ti si meni sve. Molim te, Roza, budi opet moja, Roza. Roza, ne ostavljaj me", pjevali su kauboji koji i dalje vole Daleku obalu. Balićeva generacija voljela je Morsku vilu, a ova sadašnja – Rozu! 