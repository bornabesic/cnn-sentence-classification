Hrvatski prvak Dinamo počeo je pripreme za nastavak prvenstva. Bugarski trener Ivajlo Petev jutros je obavio prozivku, a igrači su odradili prvi u nizu treninga na Hitrec Kacianu poslije dvotjednog odmora. Petev prvi dan nije mogao računati na stopera Leonarda Sigalija koji dolazi sutra, dok su Josip Pivarić, Mario Šitum, Dominik Livaković i Domagoj Antolić otišli s reprezentacijom na Kina kup, piše Goal.  Angelo Henriquez i Junior Fernandes također su u Kini zbog istog turnira kao članovi reprezentacije Čilea, dok je Hilal Soudani otišao u Gabon igrati za Alžir na Afričkom kupu nacija. Uskoro će biti poznat i kompletan popis igrača koji kreću na pripreme za drugi dio sezone. Dinamo će par dana provesti uz Zagrebu, a zatim slijede pripreme u Međugorju i Turskoj. Nastavak MAXtv Prve lige na rasporedu je sredinom veljače. >>Fiorentina pristala na visoku ponudu, Nikola Kalinić ide u Kinu? 