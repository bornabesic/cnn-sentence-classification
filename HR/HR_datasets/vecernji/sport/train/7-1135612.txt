Cristiano Ronaldo je po četvrti put osvojio Zlatnu loptu, nagradu za najboljeg nogometaša svijeta. Portugalac je pobijedio ispred Lionela Messija i Antoinea Griezmanna. U izabrano društvo ušao je i naš Luka Modrić koji se nalazi na 17. mjestu. Navijači iz cijeloga svijeta uvjereni su da je hrvatski reprezentativac zaslužio bolji plasman, koji je nedavno proglašen najboljim veznim igračem španjolske lige. Španjolski sportski dnevnik AS, najčitaniji nakon Marce, napravio je niz gafova objavivši ljestvicu za Zlatnu loptu, a uz Modrića su stavili srbijansku zastavu!  Čudno pogreška za madridski dnevnik koji najviše objavljuje vijesti o Realu i Atleticu, njegova dnevna tiraža je više od 200.000 primjeraka. No, nisu samo Modriću promijenili nacionalnost. Uz Riyada Mahreza stavili su tursku, a ne alžirsku zastavu, a napadač dortmundske Borussije Gabonac Pierre-Emerick Aubameyang 'postao je' Nigerijac. >>Društvene mreže gore, navijači iz cijelog svijeta ujedinjeni: Sramota je što ste napravili Modriću! 