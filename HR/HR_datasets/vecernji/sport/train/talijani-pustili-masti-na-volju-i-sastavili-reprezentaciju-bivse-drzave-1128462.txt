Prošlo je 25 godina od posljednje službene utakmice reprezentacije bivše države. U utakmici kvalifikacijama za EP koja se igrala 13. studenog Jugoslavija je pobijedila Austriju sa 2:0. Rat je već bjesnio, a hrvatskih igrača nije bilo u sastavu, kao ni utakmicu ranije protiv Ovčjih Otoka. Izbornik Ivica Osim sastavio je reprezentaciju od 15 igrača. Obljetnica posljednje utakmice momčadi bivše države bila je povod novinarima talijanskog dnevnika Gazzetta dello Sport da sastave 'reprezentaciju'. Hrvatska ima najjaču reprezentaciju od svih država koje su nastala raspadom Jugoslavije... Talijanski novinari sastavili su 'reprezentaciju' u kojoj su četiri hrvatska i tri srbijanska nogometaša, dva igrača reprezentacije BiH, te jedan Slovenac i Crnogorac. Evo kako izgleda 'reprezentacija' po Gazzetti dello Sport: Handanovič (Slovenija), Srna (Hrvatska), Maksimović (Srbija), Savić (Crna Gora), Kolarov (Srbija), Modrić (Hrvatska), Matić (Srbija), Rakitić (Hrvatska), Pjanić (BiH), Perišić (Hrvatska), Džeko (BiH). 