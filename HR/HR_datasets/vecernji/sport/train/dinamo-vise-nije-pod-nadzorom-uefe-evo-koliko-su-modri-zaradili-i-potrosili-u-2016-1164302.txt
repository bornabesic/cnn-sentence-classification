GNK Dinamo je izašao iz režima nagodbe i pojačanog nadzora u kojem je bio posljednjih godinu dana. Uefa je obavijestila klub iz Maksimira kako su zadovoljeni apsolutno svi kriteriji te kako se u promatranom razdoblju ustanovilo kako GNK Dinamo zarađuje više nego što troši a to je osnovni preduvjet za dobivanje financijske licence. -  U 2016. godini ostvaren je višak prihoda nad rashodima prema UEFA-inim tablicama na iznos od 16.978.000,00 € (prihodi 61.181.000,00 €, rashodi 44.203.000,00 €). GNK Dinamo se sada stavlja u normalan režim za apliciranje za europsku licencu za sezonu 2017/18. – izjavio je Matej Škegro, financijski direktor GNK Dinamo dodavši kako je bitno naglasiti da su s posljednjim danom 2016. godine podmirene sve obaveze prema igračima, trenerima, radnoj zajednici i ostalim klubovima. - Napominjem da je GNK Dinamo u sustavu poreza na dobit, sustavu fiskalizacije te sustavu PDV-a. U prošloj godini smo na ime svih poreza platili 34.212.537,84 kuna u državni proračun te nam je drago ustvrditi da ćemo dobivanjem ove licence i dalje imati mogućnost ostvarivati prihode iz Europe te na taj način doprinositi lokalnoj zajednici i uveseljavati naše navijače – zaključio je Matej Škegro. >> Stigla je odluka: Soudani kažnjen i ne igra derbi protiv Hajduka! 