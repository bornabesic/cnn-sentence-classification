Prošli tjedan je za dječake iz Hrvatske, Srbije i Crne Gore bio nezaboravan, jer su gostovali tjedan dana u FCBEscoli i La Masiji, od 8. do 14. svibnja.  Naime, šestorica dječaka iz regije, Josip Radman, Konstantin Pantić, Bogdan Kostić, Vukašin Davidov, Nemanja Nedeljković i Petar Lukavac, prošlo ljeto su sudjelovali na FC Barcelona kampovima u Splitu, Beogradu i Podgorici. Prema kriterijima FC Barcelone, upravo su se ti dječaci istaknuli kroz igru na terenu, ali i van njega, jer su bili odabrani da dobiju mogućnost dodatnog boravka u Barceloni, u FCBEscoli. Prošli tjedan su oni trenirali u FCBescoli, mladom pogonu FC Barcelone, te su bili svrstani po godištu u skupinama, te su odigrali utakmicu za FC Barcelonu. Dječacima je poseban bio susret sa Messijem i Suarezom, jer upravo njihova djeca treniraju u FCBEscoli. Pored toga, obišli su muzej Barcelone, stadion Camp Nou, slavnu La Masiju. Barcelona u regiji kreće s novim kampovima. Dječaci i djevojčice od 5 do 17 godina imati će priliku doživjeti nezaboravno iskustvo trenirajući u FCBEscola kampu u Zagrebu od 19. do 23. lipnja 2017. 