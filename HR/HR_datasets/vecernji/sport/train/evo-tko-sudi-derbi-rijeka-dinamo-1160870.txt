Mario Zebec iz Cestice sudi derbi Rijeka - Dinamo (19 sati). Najzanimljivija utakmica 27. kola između dviju vodećih momčadi Prve HNL igra se u subotu na Rujevici, a delegat je Ante Vučemilović iz Osijeka. Zebecovi pomoćnici bit će Borut Križarić (Čakovec) i Jerko Crnčić (Vrbovec). Zebec je prije četiri tjedna doživio neugodno iskustvo u Poljudu kada je tijekom utakmice Hajduk - Rijeka jedan maskirani navijač domaće momčadi trčao za njim i prijetio mu vatrogasnom metalnom štipaljkom. U petak u Kranjčevićevoj utakmicu Lokomotiva - Cibalia (18 sati) sudi Andrej Burilo (Osijek), a pravdu u subotnjem dvoboju u Poljudu Hajduk - Slaven (15) dijelit će Dalibor Mlakar (Zagreb). U nedjelju se igraju preostale dvije utakmice, Goran Gabrilo (Split) sudi pulski susret Istra - Inter (15), a Marin Vidulin (Kanfanar) dvoboj u Gradskom vrtu Osijek - Split (19). >>Mate Maleš: Za Rijekin bih naslov uzeo jahtu i ‘ajmo feštat’! >>Antolić skroz otvoreno: Pivarić najbolje pjeva, a bilo je situacija u kojima sam morao smirivati igrače u svlačionici 