U Vinkovcima je Hajduk pobijedio Cibaliju sa 2:1, preokretom u samoj završnici dvoboja. Oba pogotka za bijele zabio je Futacs. Zanimljivo, sudac Frković pokazao je čak četiri crvena kartona. Kod Cibalije su isključeni Šimunac (76.), Filipović (89.) i Čuljak (90.+5), a kod Hajduka je crveni karton dobio Jefferson (90.+5).  Upravo je Tomislav Čuljak svoje misli o utakmici podijelio na Facebooku: "Tužno i žalosno... Nikad nisam napisao status zbog utakmice. Al' dovoljno sam vruć da si ne mogu pomoći. Imam 29 godina i koprcam se po hrvatskoj ligi deset godina, pola od tih deset u svojoj Cibaliji. Al' sad me boli srce i duša. Pola je prvenstva, možda je upitna naša kvaliteta, mali smo, jadni, nemamo para i još nam uzimate to jedino što nas drži. Svjesni smo da smo usrani vec 18 kola da je to dno dna, prvi se stavljam da me se potjera ako će naša Cibalia biti bolja. Ali cekaj malo? Za koga? Za koga mali Filipović roni suze sa 18 godina, Tomašević momak koji može konju rep iščupati i da ne nabrajam? Za koga? Za Hajduk?"  "Koji Hajduk. pa ovo nije Hajduk. Ovo je sramota. Hajduk ima ime i navijače koji su im pokazali kako su uzeli bodove danas... Njihovi navijači su pokazali i svaka čast pojedincima tamo, na čelu sa kapetanom Kalinićem, djecom Juranovićem, Vlašićem, Šimićem koji su njihova djeca.. I vide tu sramotu. I jednom Kaliniću kapa do poda kad kaže sve sam vidio, sve mi je jasno. E vidjeli smo i mi i svi ljudi na stadionu.. E zato ljudi, neće Cibalia ispasti. Neće dok je ovog našeg inata. A mi ga imamo. Ima nas 25 tamo koji možda i nismo najbolji za Cibaliju, Al smo tu, jbg boljih nema sada. I imamo malu vojsku navijača iza sebe, ali istu takvu izraslu iz inata. Ponosan sam na sve nas. Glavu gore i ako ovako nastavimo dalje, a hoćemo, ciba će bit gdje joj je mjesto. Jel nepravda najjače boli. Hvala svima koji su nam podrška i koji vole svoj klub." "I KAD NAM NE IDE JA ŽIVIM ZA TEBE ZA SVOJE VINKOVCE..." 