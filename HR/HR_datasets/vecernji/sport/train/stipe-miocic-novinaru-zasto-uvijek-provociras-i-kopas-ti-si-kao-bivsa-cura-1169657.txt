UFC prvak Stipe Miočić obranio je naslov nakon što je sinoć u Dallasu nakon samo tri minute nokautirao Juniora dos Santosa. – Volim pobjeđivati, zabavno je. Osobito volim da me zovu prvakom – rekao je Miočić. Rekao je kako je znao da će meč tako završiti jer je naporno radio s trenerom. Na novinarsko pitanje kada će imati iduću borbu kazao je kako ne zna te da će vidjeti što će biti dalje. Također, istaknuo je kako on ne bira protivnike nego da se samo bori. No, novinar Ariel Helwani inzistirao je da mu Stipe odgovori o čemu mora razmisliti prije svoje odluke o sljedećem potezu. – Zašto uvijek provociraš i kopaš? Pa ti si kao bivša cura koja uvijek pita zašto, a ti joj odgovoriš 'nisi ti kriva, ja sam', a ona ne želi stati s pitanjima. Zašto ne možeš pustiti? Svaki moj odgovor bio je iskren - rekao je Stipe i komentirao svoj odnos s UFC-om: – Prestani kopati. Plaćaju me, ja plaćam kuću. Prvak sam, vidjet ćemo. U četvrtak sam na poslu opet, nekad dođem u ponedjeljak samo da ih pozdravim. 