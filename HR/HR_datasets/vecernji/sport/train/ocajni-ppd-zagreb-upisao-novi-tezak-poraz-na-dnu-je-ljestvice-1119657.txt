Rukometaši PPD Zagreba poraženi su u susretu 3. kola B skupine Lige prvaka u Kristianstadu od istoimene švedske momčadi s 22-29 (10-13).  Hrvatski prvak je doživio težak poraz u Švedskoj, a to im je i treći poraz na startu Lige prvaka. Bilo je to vrlo slabo izdanje PPD Zagreba, koje su raspoloženi domaćini iskoristili za visoku pobjedu sa sedam golova razlike koja može biti ključna u slučaju da međusobni skor odlučuje o prolasku u drugu fazu. Kod PPD-a su Mandalinić i Horvat dali po 4 gola, Vujić, Vori, Cingesar, Valčić, Šebetić i Marković po dva, a Raković i Jotić po 1 gol. Kod domaćina su najviše dali Lagergren (9) i Tollbring (6).  PPD je sada na samom dnu skupine i jedini je bez bodova. Sljedeći susret PPD Zagreb igra doma protiv Meškova 15. listopada.  