Nogometni spektakl u Zagrebu u potpunosti je ispunio sva očekivanja koja smo svi imali. Nakon dugo vremena stadion u Maksimiru ponovno je bio pun, a atmosfera je bila besprijekorna. Već od jutra vidjelo se da se u Zagrebu sprema prava fešta, hrvatski i ukrajinski navijači stvorili su odličan 'štimung' u središtu grada, a kasnije su zajedno otišli prema stadionu i sve je prošlo bez izgreda. I jedni i drugi bili su raspjevani od početka susreta i bodrili svoje reprezentacije, a u poluvremenu su zajedničkim snagama podržali jedan par. Naime, tijekom predaha jedan je Hrvat odlučio zaprositi svoju djevojku koja je iz Ukrajine. "Magdalena, želiš li se udati za mene?", upitao ju je preko semafora, a ona je, naravno, pristala. Sretni par dobio je zaslužene ovacije, a nadamo se da će im budući život proteći u sreći kakvu su iskazali prilikom zagrljaja nakon što je vesela Magdalena pristala. >>Prekrasna gesta Ukrajinaca u Zagrebu oduševila je hrvatske navijače! Hrvat zaprosio Ukrajinku na utakmici #CROUKR! Rekla je DA! #EURO2020 #Croatia #Ukraine #Engagement @EURO2020 pic.twitter.com/baprTuFO03 