Ruska tenisačica Marija Šarapova pojavila se u ponedjeljak na teniskom terenu prvi put otkako je suspendirana odigravši dva ekshibicijska meča na dobrotvornoj priredbi u Las Vegasu Ruska teniska zvijezda, koja je bila pozitivna na meldonij na Australian Openu u siječnju nakon čega je suspendirana na dvije godine da bi joj nakon žalbe Sportskom arbitražnom sudu suspenzija smanjena na 15 mjeseci, odigrala je u dva meča u paru za Zakladu Eltona Johna za AIDS. Šarapova je igrala u paru s mladom Amerikankom Taylor Johnson protiv Martine Navratilove i Liezel Huber. – To je velika prilika za Johnson i za mene – kazala je 29-godišnja Šarapova za ESPN. – Nisam igrala neko vrijeme i za ovo je ovo bilo zabavno i da se nasmijemo – dodala je. Poslije je s američkom legendom Johnom McEnroeom igrala finalni meč protiv Navratilove i Andyja Roddicka. 