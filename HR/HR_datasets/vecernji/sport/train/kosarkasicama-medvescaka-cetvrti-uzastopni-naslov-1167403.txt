Košarkašice Medveščaka osvojile su četvrti uzastopni naslov prvakinja Hrvatske svladavši u finalu doigravanja Trešnjevku sa 3:0 u pobjedama, u trećoj utakmici igranoj u srijedu u dvorani na Peščenici Medveščak je slavio sa 66:52 (13:18, 19:12, 23:8, 11:14). Iva Borović sa 28 i Marija Radoš sa 14 ubačaja bile su najefikasnije kod Medveščaka, dok je Nika Muehl sa 10 poena bila najbolja kod Trešnjevke. Za Medveščak je ovo drugi trofej sezone jer je osvojio i Kup Ružica Meglaj Rimac u finalu kojega je također svladao Trešnjevku. 