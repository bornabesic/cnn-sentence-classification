Lionel Messi jedan je od najboljih nogometaša svih vremena. Argentinski čarobnjak već godinama oduševljava nogometne zaljubljenike nevjerojatnim majstorijama, a već u mladim danima pokazao je da je pred njim velika budućnost. Barcelona je ovih danaq objavila snimku mladog Messija koji je već tada 'lomio' protivnike, a video je, naravno postao pravi hit na internetu. O tome koliko je Messi bio dobar povjedočio je i Ludovic Giuly koji je prepričao kako je to izgledalo kad se Argentinac iz mlade momčadi priključio seniorima na treningu. – Imao je samo 16 godina, ali sve nas je uništavao na treninzima. Sjećam se da su ga svi tukli po cijelom tijelu kako bi izbjegli to da ispadnu smiješni, a on ništa nije govorio. Znao bi proći kroz četvoricu i zabiti gol. Čak su i naši braniči bili nervozni kad bi ga vidjeli. Išli su na njega žestoko, ali on ih je uspio proći. Bio je izvanzemaljac, sve nas je "ubio" – kazao je Giuly 