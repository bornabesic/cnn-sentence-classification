Marko Pjaca zabio je večeras svoj prvi gol za Juventus otkako je ljetos stigao iz Dinama. Hrvatski napadač u strijelce se upisao protiv Porta u prvoj utakmici osmine finala Lige prvaka. Pjacin prvijenac došao je u iznimno važnom trenutku. Juventus je protiv Porta imao igrača više, no crno-bijeli nikako nisu uspijevali nadmudriti Ikera Casillasa. Pjaca je ušao s klupe u 67. minuti, a onda samo pet minuta kasnije pokazao kako se to radi. Dybala je pokušao proigrati loptu na desnu stranu, obrana Porta je to blokirala, no lopta se odbila do Pjace koji je s 12 metara snažnim udarcem pogodio za 1:0. Inače, Pjaca je do večeras odigrao samo 26 minuta u Ligi prvaka, a posljednji put je nastupio u utakmici protiv Dinama na Maksimiru (4:0). U talijanskoj ligi ima 10 nastupa i 273 minute, ali je još uvijek bez gola. Valjda će se nakon ovoga pogotka otvoriti... MARKO PJACA! GOAL! pic.twitter.com/CLi4Xelayd >> Pjaca nije oduševio, trener mu poručio: Nije ti ovo slabašna hrvatska liga! 