U predvečerje svog prvog (duboko vjerujemo ne i posljednjeg) nastupa na All-Star Weekendu, Dario Šarić još jednom je igrao odlično i u potpunosti opravdao poziv da nastupi u utakmici najboljih NBA novaka prve i druge godine. U porazu na gostovanju kod Boston Celticsa (108:116), najbolji igrač Sixersa bio je upravo 22-godišnji Šibenčanin koji je uknjižio 20 koševa i 11 skokova. U noći s petka na subotu, Šarić će u New Orleansu braniti boje selekcije Svijeta i to u društvu Srbina Jokića, Letonca Porzingisa, Litavca Sabonisa (sina legendarnog Arvidasa).  >>Šarić najučinkovitiji u porazu Sixersa, Bogdanović i Zubac solidni 