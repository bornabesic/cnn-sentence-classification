Talijanski nogometni prvoligaš Torino od utorka je obogatio svoj igrački kadar dojučerašnjim vratarom Manchester Cityja 29-godišnjim Joeom Hartom, a engleskom reprezentativnom čuvaru mreže trebao bi se pridružiti i 22-godišnji hrvatski stoper Jozo Šimunović koji obavlja liječnički pregled. Šimunović je prije godinu dana iz zagrebačkog Dinama prešao u škotski Celtic, za koji zbog ozljede koljena od siječnja nije odigrao nijednu utakmicu. Talijanski mediji procjenjuju da bi Torino za Šimunovićev prijelaz škotskom prvaku platio 4,4 milijuna eura odštete. Šimunovićev dolazak u Torino povezuje s najavljenim odlaskom srbijanskog reprezentativca Nikole Maksimovića u Napoli. >>Talijanski prvoligaš izgubio dobivenu utakmicu jer je zaboravio registrirati igrača 