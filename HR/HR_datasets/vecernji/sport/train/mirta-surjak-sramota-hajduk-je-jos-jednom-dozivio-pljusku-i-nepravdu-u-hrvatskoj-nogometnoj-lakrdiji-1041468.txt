Sportska novinarka HTV-a Mirta Šurjak preko profila na Instagramu poručila je da smatra da je nepravedno što je Dinamu uoči derbija odgođena utakmica u Kupu, a Hajduku nije. Evo što je Mirta napisala: "Sramota!!! Godinu dana nakon neodigranog derbija Hajduka i Dinama na Maksimiru i velikih prosvjeda na splitskoj rivi, ponavlja se isti scenariji. I dok će Dinamovci odmarati svoje igrače i pripremati se u miru za subotnji derbi, dotle će Hajduk u srijedu morati odigrati kup utakmicu i riskirati ozljede i kartone svojih igrača. Da ne govorimo o tome da su preumorni od putovanja autocestom protekla tri dana na relaciji Split – Zagreb, kao i to da se za Dinamo ne mogu pripremati u Splitu, već ostaju u Zagrebu. Sad će se pravdati da je Hajduk kasno uložio zahtjev za odgodom, ali tko je mogao pretpostavljati ovakav scenarij?! Još više ljuti činjenica da se odluka o odgodi utakmice Dinamo – Inter donijela 28.10., a objavljena je tek u petak 27.11., kad su Hajduku teoretski već bile zavezane ruke da išta napravi! Još jednom Hajduk je doživio javnu pljusku, još jednom osjetio nepravdu u hrvatskoj nogometnoj lakrdiji, do kada više?!" S druge strane, Dinamo je oštro uzvratio na zahtjeve Hajduka.  "Zašto nijedan klub ne želi Hajduku odgoditi ili pomaknuti utakmicu? Jedna mogućnost, Hajdukovcima i jedina, jest da svi mrze Hajduk jer su zapravo oni najbolji i svi su se urotili kako bi ih zaustavili, a druga, složit će se ostatak svijeta i puno logičnija jest da svojim ponašanjem posljednjih godina i "pljuvanjem" odnosno omalovažavanjem svih jednostavno – idu svima na živce. U svakom slučaju, to je pitanje koje u Hajduku prije svega trebaju postaviti sebi i potom se dobro zamisliti zašto je takav odgovor", poručili su iz Dinama. >> Brbić: Mamiću je neugodno priznati da se Dinamo plaši Hajduka 