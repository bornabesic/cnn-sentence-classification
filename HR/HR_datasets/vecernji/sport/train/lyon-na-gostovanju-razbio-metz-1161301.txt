U odgođenom susretu 16. kola francuskog nogometnog prvenstva Lyon je na gostovanju pobijedio Metz 3-0 upisavši prvu pobjedu u zadnja tri susreta.  Gosti su poveli golom Alexandrea Lacazettea u 59. minuti, a pobjedu su potvrdili u posljednjim minutama s još dva pogotka, a strijelci su bili Jordan Ferri (87) i Corentin Tolisso (90+1). Bila je to prva pobjeda Lyona u zadnja tri kola, te druga u posljednjih pet susreta. S nova tri boda Lyon se učvrstio na četvrtom mjestu ljestvice Le Championnata sa 54 boda, čak 13 manje od Nice na trećem mjestu, ali i sedam bodova više od Marseillea na petoj poziciji. Prva dva mjesta drže Monaco (71) i PSG (68). Metz je ostao na 14. mjestu sa sedam bodova više od opasne zone. >>Jose Mourinho najgori menadžer Manchester Uniteda od 1974. 