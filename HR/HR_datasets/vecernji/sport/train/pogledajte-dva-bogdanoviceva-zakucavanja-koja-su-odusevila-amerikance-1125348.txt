Bojan Bogdanović ovog je ljeta briljirao na Olimpijskim igrama u Riju i najavio da je spreman odigrati najbolju sezonu u NBA ligi. Hrvatski košarkaš izborio se za startnu petorku Brooklyn Netsa i zasad igra jako dobro, među najboljim je igračima svoje momčadi. Bogdanović zasad u prosjeku zabija 16.5 koševa po utakmici, ima 4.3 skoka u prosjeku i tri asistencije. Na njegovu žalost, Brooklyn nije najbolje krenuo u sezonu jer ima samo jednu pobjedu i tri poraza, ali svojim prezentacija može biti zadovoljan. osim što ima dobru statistiku, Bogdanović je poradio i na atraktivnosti pa su se u ovom tjednu dva njegova zakucavanja našla među najboljim potezima lige. Prije nekoliko dana atraktivno je zakucao preko 211 cm visokog Giannisa Antetokounmpa iz Milwaukee Bucksa, a noćas je sjajno zakucao i u susretu protiv Chicaga. Pogledajte Bogdanovićeva zakucavanja i uživajte u potezima majstora... >>Sjajni Bogdanović opet je bio najbolji strijelac, ali to nije pomoglo Brooklynu da izbjegne poraz   