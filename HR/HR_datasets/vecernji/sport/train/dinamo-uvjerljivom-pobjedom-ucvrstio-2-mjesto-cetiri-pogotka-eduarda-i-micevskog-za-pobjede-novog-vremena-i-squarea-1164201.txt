Futsal Dinamo je s uvjerljivih 8:4 svladao Brod 035 u Domu sportova i učvrstio drugo mjesto ljestvice dva kola prije kraja redovnog dijela prvenstva. Plavi su u utakmicu ušli furiozno i pogocima dvostrukog strijelca Hrvoja Penave i jednim Mateja Horvata do 5. minute vodili 3:0. Obje momčadi igrale su čvrsto te su brzo sakupile po pet akumuliranih prekršaja. Za Dinamo je dva deseterca u 17. i 18. iskoristio Kristijan Grbeša, a za Brod golman Darko Milanović koji je veći dio utakmice igrao u ulozi golmana-igrača. U nastavku su gosti smanjili preko Marija Petrovića, no Plavi su pitanje pobjednika riješili do 31. pogocima Horvata i Grbeše. Za Brod su do kraja utakmice smanjili Armando Kajfeš i Milanović, a konačni rezultat postavio je Matija Capar sjajnim lobom u posljednjoj minuti utakmice.  U preostale dvije jučer odigrane utakmice Novo Vrijeme je teže od očekivanog s 5:3 nadvisilo Uspinjaču u Zagrebu, a Brazilac Eduardo je zabio  čak četiri od pet pogodaka svoje momčadi. Square je na krilima četverostrukog strijelca Adriana Micevskog bio siguran na domaćem terenu protiv Albone 98 Potpićana i ostao u utrci za play-off. 1.HMNL, 20. kolo: Futsal Dinamo – Brod 035 8:4 (Penava 2’, 3’, Horvat 5’, 24’, Grbeša 17’-10m, 18’-10m, 31’, Capar 39’/ Milanović 19’-10m,  37’, Petrović 23’, Kajfeš 32’) Square – Albona 98 Potpićan 7:3 (Micevski 17’, 25’, 26’, 33’, Rezo 25’, Tikvica 34’, Đuraš 40’/ Husarić 11’, Lalić 27’, Mataja 28’) Uspinjača – Novo Vrijeme 3:5 (Kubović 15’, Uremović 22’, Piplica 38’/ Eduardo 11’, 13’, 32’, 40’, Hozjan 13’) Vrgorac – Nacional 19.04., 19:00 Osijek Kelme – Split Tommy 20.04., 20:00 Slobodni: Alumnus Tablica: Nacional 18 50 Futsal Dinamo 19 46 Split Tommy 18 43 Novo Vrijeme 19 42 Brod 035 19 27 Osijek Kelme 19 26 Square 19 24 Vrgorac 18 17 Alumnus 19 17 Uspinjača 20 15 Albona 98 Potpićan 19 7 Solin 11 3 (izbačen) 