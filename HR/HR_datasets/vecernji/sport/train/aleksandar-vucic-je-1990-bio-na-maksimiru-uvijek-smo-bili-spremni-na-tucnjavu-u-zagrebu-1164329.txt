Nikad odigrana utakmica Dinamo – Crvena zvezda jedan je od najpoznatijih događaja u povijesti modrog kluba. 13. svibnja 1990., u predvečerje Domovinskog rata, ostat će upamćen po krvavim neredima u sukobu Boysa i Delija, a svijet je obišla slika tada mladog Dinamovog kapetana i reprezentativca Jugoslavije Zvonimira Bobana kako nasrće na policajca. Na Maksimir je tada stiglo nekoliko tisuća Delija, a među njima su bila dvojica za koja će kasnije odigrati veliku ulogu u Srbiji. Jedan od njih je Željko Ražnatović Arkan koji je te sezone sjedio na Zvezdinoj klupi, a drugi - Aleksandar Vučić, sadašnji predsjednik Srbije. - Gledajte, uvijek smo mi bili spremni na tuču u Zagrebu, ali ovo je bilo nešto drugačije - ispričao je Aleksandar Vučić, prenosi Espreso koji je objavio njegovu fotografiju s Maksimira. Arkan, koji je tada na Maksimiru imao pištolj, ubijen je 1999. u Beogradu i bio je vođa postrojbi koje su činile ratne zločine po Hrvatskoj. Puno se pričalo da je Arkan, kao agent Službe državne sigurnosti, dobio zadatak izazvati nerede na Maksimiru. Vučić je nedavno izabran za predsjednika Srbije nakon što je bio ranije bio premijer te države. Ostao je upamćen po izjavi da "Glina nikada neće biti hrvatska" koju je 1995. posjetio kao ambiciozni tajnik Srpske radikalne stranke Vojislava Šešelja. >> Tajne 13.5.: Arkan je tada na Zvezdinoj klupi sjedio naoružan! 