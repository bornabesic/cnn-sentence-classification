Aco Petrović ostaje izbornik hrvatske košarkaške reprezentacije. Takvo je rješenje Dino Rađa predložio upravnom odboru Hrvatskog košarkaškog saveza (HKS) koji bi još to trebao još formalno potvrditi. "Na prijedlog predsjednika Stručnog savjeta HKS-a Dina Rađe, Stručni savjet Hrvatskog košarkaškog saveza donio je odluku da se Upravnom odboru HKS-a predloži Aleksandar Petrović za izbornika muške seniorske reprezentacije", poručili su iz saveza. Kao Petrovićev konkurent za izborničko mjesto spominjao se Andrea Trinchieri, talijanski stručnjak kojem je majka Hrvatica. Aco u reprezentaciji neće krenuti od temelja jer je na klupi Hrvatske odradio uspješno olimpijsko ljeto.  >> Žižić odlazi u Tursku, Aco podnio ostavku na sve funkcije 