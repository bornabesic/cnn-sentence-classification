Nakon Josipa Brekala (Wolfsburg), Branimira Kalaice (Benfica), Tina Matića i Sandra Kulenovića (obojica Legija), još jedan mladi igrač napustio je Dinamo. Riječ je o talentiranom napadaču Karlu Igoru Majiću (18), članu iznimno nadarene Dinamove generacije, koji je pogotkom u skupini na U-17 SP-u u Čileu srušio kasnijeg prvaka Nigeriju (2:1), a nakon majstorskog gola Belgiji u četvrtfinalu U-17 EP-a u Bugarskoj neki mediji su ga uspoređivali sa Zlatanom Ibrahimovićem.  Nakon dolaska iz Gorice u Dinamo, u Maksimiru je proveo četiri godine osvojivši četiri naslova prvaka Hrvatske i jedan kup igrajući za mlađe sastave hrvatskog prvaka. Nastupao je za U-16, U-17 i U-19 reprezentaciju. Majić će karijeru nastaviti u njemačkom drugoligašu Fortuni Düsseldorf, a potpis na trogodišnji ugovor, kako je rekao za Večernji list, stavit će u ponedjeljak. >>Špica malih vatrenih: Prije svake utakmice pomolim se u crkvi >>Manchester City i Milan love hrvatske talente iz U17 reprezentacije 