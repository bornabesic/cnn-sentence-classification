Hrvatska U21 reprezentacija u Koprivnici je odigrala 1:1 s europskim prvacima Šveđanima u kvalifikacijama za Euro koje se iduće godine igra u Poljskoj. Hrvatska je bila bolja u prvom dijelu, pokušavali su Milić, Krovinović i Ćorić koji je s Rogom stigao iz A reprezentacije, ali nije bilo promjene rezultata. Na drugoj je strani Livaković dva puta sjajno reagirao i spasio našu mrežu. Početkom drugog dijela gosti su poveli. Šveđani su povukli polukontru, Livaković je sjajno istrčao i to spriječio, ali se lopta odbila do Cibuckog koji ju je zakucao pod gredu! U sljedećem napadu moglo je biti i 2:0, no Hallberg je pogodio gredu. Hrvatska se nakon toga razbudila i preuzela stvari u svoje ruke. Rog je u 77. minuti pogodio gredu, a nakon samo minute Perica je izjednačio. Mladi vatreni do kraja utakmice su pritiskali. U sudačkoj nadoknadi švedski je branič igrao rukom u svom šesnaestercu, ali njemački sudac Bastian Dankert to nije vidio i završilo je s rezultatom 1:1. Naši mladi nogometaši odigrat će još dvije utakmice. Prva je već u ponedjeljak na gostovanju kod Gruzije, dok je posljednja i vjerojatno ključna za plasman Euru na rasporedu 10. listopada u Trelleborgu i to protiv Švedske. Hrvatska – Švedska 1:1 90' Kraj utakmice, završilo je 1:1. 90' Švedski branič igrao je rukom u svom šesnaestercu, ali sudac to nije svirao! 82' Perica je tukao nakon lijepe akcije Hrvatske, otišlo je preko gola. Stišćemo Švedsku u posljednjih 15-ak minuta. 78' Goooool za Hrvatsku! Rog je sjajno podvalio loptu Perici koji je izjednačio na 1:1. 77' Rog je pogodio gredu! Milić je pokušao centrirati, no lopta mu je preletjela preko noge. Rog je skočio na nju i pogodio gredu! 74' Promjena kod Šveđana – Brorsson umjesto Une Larssona. 71' Nesporazum u našoj obrani, ali je Livaković opet odlično reagirao. 61' Požutio je Ćaleta-Car. 60' Prva promjena na utakmici. Tudor umjesto Ćorića. 59' Moberg-Karlsson dobio je žuti karton. 59' Hallberg je pogodio gredu, puno sreće za Hrvatsku! 58' Gooool za Švedsku! Šveđani su povukli polukontru, Livaković je sjajno istrčao i to spriječio, ali se lopta odbila do Cibuckog koji ju je zakucao pod gredu! 55' Drugi žuti karton na utakmici zaradio je Marić. 46' Počeo je nastavak, nije bilo promjena ni u jednoj momčadi. 45' Kraj prvog dijela. Hrvatska je bila bolja, no još uvijek je 0:0. 35' Rog je dobio prvi žuti karton na utakmici. 32' Sjajna reakcija Livakovića! Cibicki je pobjegao nakon pogreške u našoj obrani i išao sam na Livakovića, no naš vratar je odlično istrčao i zaustavio njegov udarac. 27' Olsson je tukao, ali Livaković odlično brani. 24' Opet lijepa akcija Hrvatske. Milić je dao za Marića koji je spustio za Ćorića. Napadač Dinama je bio sam na pet metara, ali nije stigao na loptu. 20' Sad je Marić bio u prilici, ali je i njegov udarac prošao pored gola. Hrvatska je puno bolja u prvih 20 minuta. 17' Krovinović je tukao nakon dobre akcije Hrvatske, no otišlo je tik uz vratnicu. 3' Dobro smo počeli. Milić je tukao glavom, ali je švedski vratar to dobro obranio. 1' Počeo je susret. 0' Na stadionu je oko 4000 ljudi. 0' Nenad Gračan za ovaj je susret dobio pojačanja iz A reprezentacije – Marka Roga i Antu Ćorića. 0' Mladi kockasti su prvi u skupini i pobjedom bi došli vrlo blizu plasmana na Euro. Nakon ovoga susreta slijedi im gostovanje u Gruziji. Početni sastavi:  #Croatia U-21 starting lineup vs. Sweden in Koprivnica. Kick-off 18:00. #BeProud pic.twitter.com/p6pHuOyYzh Hrvatska (4-2-3-1): Livaković – Bartolec, Benković, Ćaleta – Car, Milić – Rog, Pavičić – Vlašić, Ćorić, Krovinović – Marić. Švedska (4-4-2): Erlandsson – Wahlqvist, Une Larsson, Dagerstal, Konate – Moberg-Karlsson, Hallberg, Olsson, Tanković – Cibicki, Strandberg. 