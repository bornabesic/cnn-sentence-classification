Nogometaši Bayerna obranili su tri kola prije kraja naslov prvaka Njemačke pobjedom u gostima kod Wolfsburga s čak 6:0.  Bavarci imaju nedostižnih 10 bodova prednosti ispred RB Leizpiga, koji danas nije uspio slaviti doma protiv Ingolstadta (0:0). Za ukupno rekordni 27. naslov Bayerna u Njemačkoj, a peti zaredom, pobrinuli su se David Alaba (19), Robert Lewandowski (36,45), Arjen Robben (66), Thomas Mueller (80) i Joshua Kimmich (85).  Klub iz Muenchena ipak se neće moći podičiti ovom sezonom jer su u nacionalnom Kupu u polufinalu ispali od Borussije (D), a u četvrtfinalu lige prvaka od Reala. Wolfsburg je ostao 14. s 33 boda i prijeti mu ispadanje. 