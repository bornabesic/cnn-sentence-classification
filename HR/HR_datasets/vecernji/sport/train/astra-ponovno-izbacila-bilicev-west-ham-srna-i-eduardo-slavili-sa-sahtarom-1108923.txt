Večeras su odigrane uzvratne utakmice playoff faze Europske lige, a u pogonu je bilo deset hrvatskih nogometaša, te - nesretni Slaven Bilić. West Ham je neočekivano još jednom razočarao svoje navijače, druge se godine zaredom od Europske lige oprostio već u kvalifikacijama. I to od istog suparnika - rumunjske Astre Giurgiu. No, dok je Slaven Bilić prošle godine od Rumunja ispao s drugom momčadi, ove je sezone na travnjak poslao najjače raspoložive adute. Ali, bez nekoliko najvažnijih, no ipak ozlijeđenih igrača (Payet, Lanzini, Cresswell, Sakho, Carroll, Feghouli...). Astra je na Olimpijskom stadionu u Londonu slavila 1:0, a junak utakmice (uz gostujućeg vratara Lunga) bio je Teixeira koji je krajem prvoga dijela zabio jedini pogodak na utakmici. Prva utakmica odigrana u Rumunjskoj završila je 1:1, piše Goal.com.   Darijo Srna (Šahtar) - odigrao svih 90 minuta u još jednoj pobjedi (2:0) Šahtara nad turskim Basaksehirsporom... Eduardo da Silva (Šahtar) - u novoj pobjedi (2:0) nad turskim Basaksehirom zaigrao od 77. minute, a u finišu utakmice zaradio i žuti karton... Petar Filipović (Austria Beč) - odigrao svih 90 minuta u novoj pobjedi (2:1), ali i prolazu svoje momčadi nad Rosenborgom. Zahvalni branič zaradio je i žuti karton. Marin Leovac (PAOK) - u domaćoj pobjedi nad Dinamo Tbilisijem na travnjaku bio do 65. minute. PAOK se s ukupnih 5:0 lakoćom domogao Europske lige. Marin Skender (Sonderjyske) - njegova je momčad poražena (3:2) kod Sparte Prag i tako se oprostila od Europe. Zanimljivo, Sonderjyske je nakon 0:0 iz prve utakmice u glavnom gradu Češke vodio 2:0, no onda primio tri pogotka. Skender je bio nemoćan kod sva tri gola koja je primio glavom iz blizine. Filip Ozobić (Gabala) - odigrao svih 90 minuta u porazu (1:0) svoje momčadi kod Maribora. U finišu dvoboja zaradio žuti karton, a Gabala se drugu godinu zaredom plasirala u grupnu fazu Europske lige. Kako su igrali ostali hrvatski nogometaši u Europskoj ligi pročitajte na portalu Goal.com. Rezultati uzvratnih susreta play-offa Europske lige: Partizani (Alb) - Krasnodar (Rus) 0-0 (prvi susret 0-4) Brondby (Dan) - Panathinaikos (Grč) 1-1 (0-3) Grasshoppers (Švi) - Fenerbahče (Tur) 0-2 (0-3) Rosenborg (Nor) - Austria Beč (Aut) 1-2 (1-2) Slovan Liberec (Češ) - AEK Larnaca (Cip) 3-0 (1-0) Karabag (Aze) - IFK Gotheborg (Šve) 3-0 (0-1) AZ Alkmaar (Niz) - Vojvodina (Srb) 0-0 (3-0) Sparta Prag (Češ) - SonderjyskE (Dan) 3-2 (0-0) Anderlecht (Bel) - Slavia Prag (Češ) 3-0 (3-0) PAOK (Grč) - Dynamo Tbilisi (Gru) 2-0 (3-0) Racing Genk (Bel) - LOKOMOTIVA (HRV) 2-0 (2-2) Škendija (Mak) - Gent (Belgium) 1-4 (1-2) BATE Borisov (Blr) - Astana (Kaz) 2-2 (0-2) Osmanlispor (Tur) - Midtjylland (Dan) 2-0 (1-0) Maribor (Slo) - Gabala (Aze) 1-0 (1-3) Crvena zvezda (Srb) - Sassuolo (Ita) 1-1 (0-3) St Etienne (Fra) -Beitar Jerusalem (Izr) 0-0 (2-1) West Ham (Eng) - Astra (Rum) 0-1 (1-1) Šahtar (Ukr) -Istanbul Basaksehir (Tur) 2-0 (2-1) Rapid Beč (Aut) - Trencin (Slk) 0-2 (4-0) 