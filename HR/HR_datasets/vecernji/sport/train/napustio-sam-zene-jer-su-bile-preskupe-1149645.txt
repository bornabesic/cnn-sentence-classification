Josip Stojanović (51) najveći je privatni investitor u hrvatsku klupsku košarku nakon Cedevitina glavnog sponzora Emila Tedeschija. – Kada je Emil ulazio u Cedevitu, pitao me je za savjet jer ja sam već imao dosta iskustava sa ženskim klubom. Iako sada u klub ulažu i njegovi poslovni partneri, ipak su to ljudi koji ulažu u Cedevitu na Emilov brk. Tako je i s mojim Jollyjem. Ispočetka sam ja ulagao najviše, a sada imamo više sponzora. Jedan od najjačih poslovnih ljudi u Dalmaciji najprije je ulagao u žensku košarku. – U klub sam ušao s 50 tisuća kuna, no vidjevši da nemaju opreme ni autobusa, na koncu smo kupili jedan pa drugi klupski bus i svu potrebnu opremu. Deset godina igrali smo regionalnu ligu i svaki put smo bili u finalu uz pet finalnih pobjeda, a igrali smo i dvije Eurolige. Previše sam plaćao Zašto ste napustili žensku košarku? – Zato što je likvidirana stara Šibenka i što ozbiljne muške košarke dvije godine u Šibeniku nije bilo. Tada smo odlučili napraviti novi muški klub. U međuvremenu je Dado Milinović ostavio na cjedilu ŽKK Gospić pa smo ostali bez prave konkurencije i odustali kada se nemamo s kim tući. Predali smo sadašnjem predsjedniku klub bez ikakvih dugova, a mi smo se posvetili muškoj košarci. A to traje već osmu godinu jer je Jolly osnovan 2009. – Dosad najveći uspjesi bila su nam dva plasmana u doigravanje Prvenstva Hrvatske. Uoči ove sezone jedan vaš kolega napisao je da smo sastavili najlošiju momčad u klupskoj povijesti, a mi vodimo u domaćem prvenstvu. Je li ovo najskuplja momčad Jollyja dosad? – Ne, nije. Pa više su nas žene stajale, nikad manje od 4-5 milijuna kuna. Nama su pametne košarkašice nabijale cijenu, a Dado Milinović i ja bili budale koje su to plaćale. Ja jednoj našoj košarkašici nudim plaću od 4000 eura, a ona meni velik da joj Dado nudi 10.000. Muka mu je bilo nuditi kada nije nudio svoj novac. Inače, ova sezona, sve skupa, stajat će nas tri do tri i pol milijuna kuna, a najveći dio ide na prvu momčad. Mi nemamo drugih troškova jer sve rade ljudi iz tvrtke Jolly JBS. A Jolly JBS Grupa sastoji se od nekoliko poslovnih jedinica kao što su vodički hotel Olympia, zastupstvo Mercedesa Jolly Auto line, trgovački centar CityLife, Miers karoserije, Life wellness centar, Life autopraonica, Euro stil... – Imamo 420 zaposlenih, a gradimo još jedan hotel, i to s pet zvjezdica. Kakvi su odnosi s gradskim rivalom Šibenikom? Jedno vrijeme nisu bili idealni. – Mi sada super surađujemo pa smo zajedno organizirali ovaj turnir, što nije bio slučaj dok je njihov trener bio Šarin koji je mutio odnose. U to vrijeme oni su se “hranili” nama i trovali su ljude. Otkako je njihov sponzor Dogus Grupa za predsjednika postavio odvjetnika Antu Grbca, odnosi su puno bolji. Funcuti su me razočarali Je li ikad bilo govora o fuziji dvaju šibenskih klubova? – Prije dvije godine oni su htjeli fuziju, imali smo i dva sastanka na tu temu, no oni su i odustali jer su se tome suprotstavila navijačka skupina Funcuti. No ti iste će te Turke, kada prestanu davati lovu, prebiti. A oni baš i ne štede Jollyja kada ga vide na tribinama Baldekina. – Nemam ja s njima problema, a to što viču, to je festival. Štoviše, i kada sam okružen Šibenikovim Turcima, oni meni viču “Jolly, Turčine, napuši se ku.....e”. Meni takvi navijači ne trebaju jer mi imamo svoje navijače koje ne plaćamo. S Funcutima sam raskrstio još dok smo ih vodili na utakmice sa ženskim klubom. Jednom smo naručili dva autobusa, a jedan nije stigao pa su oni svi ušli u jedan i čovjeku razvalili autobus, potrgali sjedala, zavjese... Od tada s njima nemam posla. >>Jedna osoba uhićena zbog napada na Partizanove navijače 