Nogometaši Manchester Uniteda izgubit će čak 44 milijuna eura ostanu li bez plasmana u Ligu prvaka iduće sezone. Ugovori igrača su tako složeni da će svaki igrač dobiti 25 posto manju plaću ne izbore li najelitnije europsko klupsko natjecanje. Na razini cijele sezone to bi iznosilo ukupno 44 milijuna eura. Unitedova svlačionica je već ostala bez 35 milijuna eura nakon petog mjesta osvojenog lani, a sve bi se moglo ponoviti i ove sezone. Momčad Josea Mourinha je trenutačno na šestom mjestu bez izgleda da kroz prvenstvo osigura Ligu prvaka. Jedini način je osvajanje Europske lige iduće srijede protiv Ajaxa. Smanjene plaće prijeti svim igračima osim onih koji zarađuju manje od 25,000 eura tjedno, a to su klinci Timothy Fosu-Mensah i Axel Tuanzebe. Moguće smanjenje plaće očito ne brine kapetana Waynea Rooneyja koji je prije nekoliko dana u casinu u svega dva sata izgubio 500.000 funta ili 4,3 milijuna kuna. Prema pisanju The Suna Rooney je iskoristio odlazak supruge Coleen i djece na odmor kako bi se zabavio u poznatom casinu "235", gdje je za samo dva sata 'spržio' pola milijuna funti. The Sun navodi kako Rooney ima velikih problema s kockanjem, te da hitno mora potražiti pomoć. 