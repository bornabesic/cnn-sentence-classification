Barcelona nije uspjela napraviti još jedan podvig na svom stadionu pa je u četvrtfinalu ispala iz Lige prvaka. Nakon što je u osmini finala čudesno izbacila PSG, u četvrtfinalu nije mogla ponoviti sličnu stvar protiv Juventusa. Katalonski klub, štoviše, u dvije utakmice nije uspio zabiti gol protiv stare dame. - Nismo bili loši, ali nismo uspjeli zabiti gol. Čestitam Juventusu na prolazu, a nas je izbacila prva utakmica, u Torinu nismo bili dobri i taj ću susret pamtiti, rekao je trener Barce Luis Enrique. Ivan Rakitić zaigrao je od prve minute, ali nije to bila njegova večer. Gostujući nogometaši sjajno su stajali na terenu, nisu ostavljali puno prostora protivničkim igračima. Raketa je uoči tog susreta najavljivao čudo, ali njegov klub nije uspio. - Nije se dogodilo. Navijači, hvala vam na veličanstvenoj potpori i vjeri u nas. Sada nam preostaje borba za ostale trofeje - napisao je Ivan na Instagramu. Juve tako ide dalje, a hrvatski navijači mogu biti zadovoljni i sretni jer ćemo opet imati osvajača ovog eminentnog natjecanja. Naime, u svakom od preostala četiri kluba imamo svog predstavnika: Mandžukića i Pjacu u Juventusu, Subašića u Monacu, Vrsaljka u Atleticu te Modrića i Kovačića u Realu. >>Suigrači i talijanski mediji naklonili se Hrvatu: 'Najviše hvala Mandžukiću!' No pudo ser... Gracias a nuestra afición por su aliento y por creer en nosotros 🙌🔝 A pelear por los objetivos que nos quedan #ForçaBarça 🔵🔴 It did not happen... Thanks to our fans for their amazing support and for believe in us 🙌🔝 Now, we have to fight for our other goals #ForçaBarça 🔵🔴 Objavu dijeli Ivan Rakitic (@ivanrakitic) Tra 19, 2017 u 3:00 PDT 