Dinamov nogometaš El Arabi Hilal Soudani ipak će igrati derbi protiv Hajduka. Iako ga je disciplinski sudac Prve HNL Saša Pavličić Bekić suspendirao, danas se sastala komisija za žalbe HNS-a i poništila mu kaznu. Podsjetimo, Soudani je u petak na utakmici protiv Lokomotive namjerno s poda udario Luku Capana, a sudac mu je pokazao samo na znak "respect". No, naknadno je stigla prijava i morao je reagirati disciplinski sudac koji je kaznio Soudanija zbog povrede članka 51 disciplinskog pravilnika, odnosno nesportskog ponašanja.  Napadača Dinama prijavio je Goran Kvalić iz Labina, 34-godišnji igrač Plomina i bivši igrač, a sada navijač Rijeke. No, to pravilo mnogima se čini nelogično pa nisu podržali odluku disciplinskog suca. Jedan od njih je i šef hrvatskih sudaca Ante Kulušić. – Iz snimke koju je Uefa poslala sucima za edukaciju jasno je da je Soudani trebao dobiti žuti, a ne crveni karton, kako neki tumače. Žuti karton isključivo je u ovlasti suca, a prema pravilima Uefe, odluka suca može se nakon utakmice mijenjati isključivo ako je sankcioniran pogrešan igrač. Prema mome mišljenju, Pavličić je napravio neodrživi presedan i sva sreća da on nije u Uefi jer bi vjerojatno vratio Vidala u igru i ponovio utakmicu Real – Bayern. Danas je, eto, i ta odluka Saše Pavličića Bekića poništena te Alžirac ima pravo nastupa u derbiju. >>Beusan: Soudani je za udaranje morao dobiti crveni karton 