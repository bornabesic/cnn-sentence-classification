- Teško mi je što odlazim iz kluba, ali su posljednji događaji koji su pogodili moju obitelj presudili u odluci da napustim klub i otiđem u Saudijsku Arabiju, rekao je prije nekoliko dana Zoran Mamić na rastanku od Dinama. Mamić je potpisao za Al Nassr i svoje mjesto prepustio Zlatku Kranjčaru, a pred njim su sad novi izazovi. I već na prvom koraku doživio je nešto nevjerojatno. U ranim jutarnjim satima navijači njegova novog kluba dočekali su ga u zračnoj luci kao kralja, skandirali mu i klicali, samo što ga nisu nosili na ramenima. - Za mene je ovo veliko iznenađenje. Znam da Al-Nassr ima veliku vojsku navijača, ali nevjerojatno je da ovako ujutro u ovo vrijeme, u šest ujutro, ima ovoliko ljudi na dočeku. Nevjerojatno, rekao je Mamić od kojeg se očekuju velike stvari u Saudijskoj Arabiji. >>Drama u Maksimiru: Mamić odlazi iz Dinama, želi odvesti i Krznara! 