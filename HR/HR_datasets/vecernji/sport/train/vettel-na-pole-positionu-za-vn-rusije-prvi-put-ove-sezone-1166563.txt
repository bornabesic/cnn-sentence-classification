Nijemac Sebastian Vettel ostvario je najbrže vrijeme na kvalifikacijama voženim u Sočiju za VN Rusije ispred momčadskog kolege Kimija Raikkonena i Mercedesovog Valtterija Bottasa. Ferrarijevom vozaču ovo je prvi pole position ove sezone i prvi nakon Singapura 2015. Četvrto mjesto zauzeo je Lewis Hamilton, peti je bio Daniel Ricciardo, a šesti Felipe Massa. Max Verstappen, Nico Hulkenberg, Sergio Perez i Esteban Ocon zatvaraju prvu desetoricu, piše GP1. Q1 Prvo vrijeme postavio je domaći predstavnik Daniil Kvjat koji je dobio nove kočnice za kvalifikacije. Njegov momčadski kolega Carlos Sainz bio je najbrži na početku kvalifikacija, 5 desetinki brži od Rusa. Zatim su vremena postavljali Magnussen, Alonso, Stroll, Palmer, Grosjean, Ericsson i Wehrlein, svi na ultra soft gumama. Prvi na stazi od vodećih momčadi s pravim vremenom bio je Valtteri Bottas, isto na ultra soft gumama. Sljedeći je bio Sebastian Vettel, ali na super soft gumama, isto kao i njegov momčadski kolega Kimi Raikkonen. Ferrarijev dvojac je zaostajao oko sekunde za vodećim Bottasom. Lewisu Hamiltonu trebalo je nešto duže za brzi krug, a na kraju je zaostajao četiri desetinke iza momčadskog kolege. Vettel se u međuvremenu spustio na pet desetinki iza Bottasa na super soft gumama. Nakon prvih brzih krugova u zoni ispadanja bili su: Fernando Alonso, Stoffel Vandoorne, Pascal Wehrlein, Romain Grosjean i Marcus Ericsson. Vozačima je trebalo nekoliko krugova da zagriju gume i odvoze svoja najbolja vremena. Samo su Ferrarijevi vozači koristili super soft gume tijekom prvog dijela kvalifikacija. Grosjean se žalio na performanse bolida, isto kao i tijekom slobodnih treninga. Alonso je u zadnjem brzom krugu došao do 13. pozicije. Odmah nakon toga Palmer je završio u zidu u 4. zavoju i upropastio svoje šanse da prođe u drugi dio kvalifikacija. Slijedila je žuta zastava u prvom sektoru i prvi dio kvalifikacija bio je završen. Eliminirani: Palmer, Vandoorne, Wehrlein, Ericsson, Grosjean Q2 Felipe Massa izašao je prvi na stazu i ostvario dobro vrijeme, a odmah iza njega završio je njegov momčadski kolega Lance Stroll, ali sporiji šest desetinki.  Kimi Raikkonen, ovog puta na ultra soft gumama, bez problema je zauzeo prvu poziciji, 1,6 sekunde ispred Masse. Zatim je Bottas zabilježio uvjerljivo najbrži krug, čak pola sekunde ispred Hamiltona. Vettel je zaostajao osam desetinki, isto kao i Raikkonen. Nakon prvih brzih krugova svi vozači bili su na ultra soft gumama. Jedino Sergio Perez nije zabilježio vrijeme. Bottas i Hamilton nisu više izlazili na stazu. U zoni ispadanja bili su: Kvjat, Sainz, Magnussen, Alonso i Perez. Max Verstappen se najviše približio prvoj četvorki, ali je zaostajao 2 sekunde iza Bottasa. Nakon promjena guma slijedila je borba za prolazak u zadnji dio kvalifikacija. Perez je zabilježio deveto vrijeme i spasio se od ispadanja. Alonso, Stroll, Kvjat, Sainz i Magnussen nisu imali brzinu, te su završili svoje kvalifikacije. Nico Hulkenberg opet je napravio odičan posao za Renault, isto kao i vozači Force Indije koji su prošli u posljednju rundu kvalifikacija zajedno s Williamsovim Felipeom Massom. Tu su se našli i već standardni Ferrarijevi, Mercedesovi i Red Bullovi vozači. Eliminirani: Sainz, Stroll, Kvjat, Magnussen, Alonso. Q3 Bottas je ponovno bio prvi na stazi. Hamilton je imao problema s Hulkenbergom koji ga nije pustio ispred, pa je započeo svoj brzi krug iza njega. Lewis se požalio na njega preko timskog radija. Raikkonen je ostvario najbrže vrijeme nakon prvih krugova. Bottasu je trebao krug više za brže vrijeme, a na kraju je zaostao samo 36 tisućinki iza Raikkonena. Vettel je bio isto blizu, malo manje od dvije desetinke iza momčadskog kolege. Hamilton je ostvario tek četvrto najbrže vrijeme, 1,2 sekunde iza Raikkonena. Ricciardo je bio peti, a Verstappen šesti. Zatim su slijedili Massa, Perez, Hulkenberg i Ocon. U odlučujući dio kvalifikacija prvi je krenuo Vettel. U prvom sektoru ostvario je svoje najbrže vrijeme, u drugom je bio nešto sporiji, ali je na kraju završio ispred Raikkonena. Hamilton je imao najbrži prvi sektor, ali je završio tek četvrti. Bottas nije uspio biti brži od Vettela, završivši treći. Raikkonen je imao odličan zadnji krug, ali zbog pogreške u zadnjem zavoju nije uspio doći do prvog mjesta. Sebastian Vettel je ostvario 47. pole position u karijeri i ukupno drugi za Ferrari. Ferrarijev dvojac tako je došao do prvog startnog reda prvi puta nakon Francuske 2008. Pos    Driver    Team    Time    Gap 1    Vettel    Ferrari    1:33.194    140.370 mph 2    Raikkonen    Ferrari    1:33.253    0.059 3    Bottas    Mercedes    1:33.289    0.095 4    Hamilton    Mercedes    1:33.767    0.573 5    Ricciardo    Red Bull    1:34.905    1.711 6    Massa    Williams    1:35.110    1.916 7    Verstappen    Red Bull    1:35.161    1.967 8    Hulkenberg    Renault    1:35.285    2.091 9    Perez    Force India    1:35.337    2.143 10    Ocon    Force India    1:35.430    2.236 11    Sainz    Toro Rosso    1:35.948     12    Stroll    Williams    1:35.964     13    Kvyat    Toro Rosso    1:35.968     14    Magnussen    Haas    1:36.017     15    Alonso    McLaren    1:36.660     16    Palmer    Renault    1:36.462     17    Vandoorne    McLaren    1:37.070     18    Wehrlein    Sauber    1:37.332     19    Ericsson    Sauber    1:37.507     20    Grosjean    Haas    1:37.620   Utrka je na rasporedu sutra od 14 sati.