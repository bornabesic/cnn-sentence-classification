Hrvatska tenisačica Donna Vekić zaustavljena je u 2. kolu Premier WTA turnira u Madridu, gdje ju je u utorak svladala Japanka Misaki Doi (WTA - 53.) sa 6-1, 6-2 za samo 51 minutu. Ništa u ovom dvoboju, prvom između Vekić i Doi, nije polazilo za rukom 20-godišnjoj Osječanki koja je u glavni ždrijeb ušla kao 'sretna gubitnica' iz kvalifikacija, a u 1. kolu svladala Kazahstanku Juliju Putincevu. Vekić je tijekom cijelog dvoboja ostala bez ijedne prilike za 'break', dok je servis gubila po dvaput u svakom setu. Donna je meč završila sa 20 neforsiranih pogrešaka, 12 više od suparnice, te 12 izravnih poena, dok ih je 26-godišnja Japanka imala 17. Doi će u osmini finala igrati protiv Rumunjke Sorane Cirstee. WTA Madrid - 2. kolo Qiang Wang (Kina) - Saisai Zheng (Kina) 6-2, 3-6, 6-2 Sorana Cirstea (Rum) - Catherine Bellis (SAD) 6-3, 6-2 Misaki Doi (Jap) - DONNA VEKIĆ (HRV) 6-1, 6-2 Coco Vandeweghe (SAD) - Laura Siegemund (Njem) 6-2, 4-6, 6-3 Samantha Stosur (Aus/16) - Mariana Duque (Kol) 6-3, 7-5 Simona Halep (Rum/3) - Roberta Vinci (Ita) 6-3, 2-6, 7-6 (2) 