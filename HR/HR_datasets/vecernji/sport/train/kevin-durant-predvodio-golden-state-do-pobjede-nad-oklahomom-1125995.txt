Kevin Durant je postigao 39 koševa uz sedam skokova i bio najbolji igrač Golden Statea u uvjerljivoj pobjedi 122:96 nad nekadašnjim suigračima iz Oklahoma Cityja, kojima je to prvi ovosezonski poraz. Jedina neporažena momčad u ligi je aktualni prvak Cleveland koji je u noći s četvrtka na petak na svom terenu svladao Boston sa 128:122. Košarkaši Orlando Magica stigli su do druge ovosezonske pobjede svladavši kod kuće Sacramento sa 102:94. Mario Hezonja je igrao 11 i pol minuta te za to vrijeme ostao bez koša uz tri skoka. Damjan Rudež nije ulazio u igru i još uvijek čeka na svoj prvi nastup u dresu Orlanda. NBA rezultati: Orlando - Sacramento 102:94 (Mario Hezonja 11:30 min, šut 0/2, 3 skoka; Damjan Rudež nije igrao)  Cleveland - Boston 128:122 Golden State - Oklahoma City 122:96 Milwaukee - Indiana 125:107 Minnesota - Denver 99:102 >>Pogledajte kako izgleda kada Dario Šarić Amerikancima zapjeva "Dalmatinac sam" 