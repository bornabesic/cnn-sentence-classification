Bojan Bogdanović bio je najbolji igrač Brooklyn Netsa u domaćem porazu protiv Washington Wizardsa 110:114 (100:100). Hrvatski reprezentativac ukupno je zabio 21 koš, imao je pet skokova i četiri asistencije. Zabio je koš za produžetak, a kasnije je u jednoj akciji zakucao preko braniča Wizardsa, što je oduševilo komentatora. Bogdanovića je nazvao Air Bojan, usporedivši ga tako s legendarnim Michaelom Jordanom. Njegovo zakucavanje možete vidjeti u posljednjoj akciji u videu:   I naš Dario Šarić bio je među boljima u momčadi Philadelphije 76ersa koja je izgubila još jednu utakmicu u nizu, ovaj put kod kuće, protiv San Antonio Spursa 103:111. Šarić je ubacio 20 koševa, imao je tri asistencije i jedan skok. Los Angeles Lakersi izgubili su na gostovanju kod Detroit Pistonsa sa 102:121. Naš Ivica Zubac za Lakerse je zabio pet koševa uz jednu asistenciju i dva skoka. Rezultati: Golden State Warriors - Chicago Bulls 123:92 Sacramento Kings - Boston Celtics 108:92     Memphis Grizzlies - Phoenix Suns 110:91 Milwaukee Bucks - Miami Heat 88:106     Minnesota Timberwolves - Toronto Raptors 112:109     New Orleans Pelicans - Utah Jazz 94:127 New York Knicks - Los Angeles Clippers 115:119     Atlanta Hawks - Denver Nuggets 117:106 Brooklyn Nets - Washington Wizards 110:114 (100:100) Detroit Pistons - Los Angeles Lakers 121:102 Indiana Pacers - Cleveland Cavaliers 117:132         Philadelphia 76ers - San Antonio Spurs 103:111 >>Bogdanović najbolji strijelac u porazu Brooklyna 