Hrvatski napadač Ivan Santini bio je strijelac i asistent za Caen koji je u prvom susretu 29. kola francuskog nogometnog prvenstva na gostovanju kod Nice odigrao 2-2. Santini je doveo Caen u vodstvo u 36. minuti svojim 12. ovosezonskim pogotkom, a zatim je i asistirao Karamohu za gol za 2-0 u 50. minuti, ali Caen nije uspio zadržati prednost. Bod Nici su spasili Balotelli u 71. i Donis u 77. minuti. Nice je sada druga na ljestvici sa 63 boda, dva manje uz utakmicu više od vodećeg Monaca, a jednim više uz utakmicu više od trećeg Paris SG-a. Caen je sada 14. sa 32 boda, pet više od 18. Dijona koji se nalazi na poziciji koja vodi u kvalifikacije za ostanak u prvoj ligi. Kasnije u petak još igraju Marseille i Angers. >>Inter i Lokomotiva podijelili bodove, odigrali su bez golova 