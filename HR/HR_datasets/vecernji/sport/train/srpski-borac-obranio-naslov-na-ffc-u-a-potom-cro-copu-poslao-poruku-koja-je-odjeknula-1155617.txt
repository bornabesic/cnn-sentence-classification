Jedan od najboljih teškaša Europe, Srbin Darko Stošić, na FFC-u 28 u Ateni brzom je pobjedom nad bugarskim borcem Emilom Zaharievim obranio pojas u teškoj kategoriji. S nekoliko snažnih 'low kickova' zadao je pogubne udarce Zaharievu, čije je koljeno popustilo s obzirom na to da ima čak 130 kilograma. Stošiću je to bila sedma pobjeda u nizu od kad je stigao u FFC, a u njegovu kutu bio je i Stipe Drviš, inače član Cro Copova tima. Srpski borac je, naime, posljednjih mjeseci mnogo puta trenirao u dvorani Mirka Filipovića pa mu je i zahvalio nakon pobjede: – Sinoć sam drugi put obranio FFC-ov pojas!! Sve je to djelo krvavog treniranja i sparinga s Mirkom Cro Copom Filipovićem i mog tima koji je bio uz mene – Stipe Drviš, Nikola Pavković i David Radulović. Hvala svima na lijepim porukama – poručio je Stošić putem Facebooka.   Video Stošićeve borbe možete pogledati OVDJE. >>Za više sporta posjetite našu Facebook stranicu Večernji list - Sport >>Van Roosmalen i Stošić ekspresno do pobjeda. Pejić neporažen, Vrtačić novi prvak 