West Ham je pobijedio Hull s 1:0 i tako je uspio nanizati dvije pobjede u prvenstvu. Slaven Bilić je nakon utakmice priznao da je Hull bio bolji protivnik. U prvom smo poluvremenu imali sreće. Bili smo nespretni, a oni su igrali puno bolje. Mi smo krenuli dobro, ali onda smo ima dopustili da nam zaprijete nekoliko puta - rekao je Slaven Bilić, piše Goal. - Na poluvremenu sam rekao igračima da su dvije dobre stvari nakon prvih 45 minuta: Prva je bila da je rezultat još uvijek 0:0, a druga da ne možemo biti puno gori. Morali smo podići razinu igre. Jedini pogodak na utakmici je postigao Mark Noble iz jedanaesterca nakon prekršaja kojeg je skrivio Huddlestone. - U nastavku smo bili puno bolji. Ovo su tri velika boda za nas. Jedanaesterac? Iskreno, nisam vidio dobro što se dogodilo ali sam čuo da je prekršaj bio blag. Nisam od onih koji neće priznati ako je nešto nezasluženo - završio je Bilić. 