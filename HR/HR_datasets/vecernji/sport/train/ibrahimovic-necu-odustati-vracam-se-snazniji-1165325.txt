Ozlijeđeni 35-godišnji napadač Manchester Uniteda Zlatan Ibrahimović najavio je da prekid karijere u ovom trenutku ne dolazi u obzir te da će se vratiti još snažniji.  Ibrahimović je prije 11 dana ozlijedio križni ligament desnog koljena u posljednjoj minuti dvoboja Europa lige protiv Anderlechta. Nakon takve ozljeda sportašima slijedi višemjesečno mirovanje i oporavak, a s obzirom na zrele igračke godine u kojima se Ibrahimović nalazi, pojavile su se špekulacije kako bi to mogao biti i kraj njegove karijere. No, 35-godišnji švedski napadač odbacio je takvu mogućnost. - Neće me biti neko vrijeme. Proći ću kroz ovo kao i kroz sve drugo te se vratiti još snažniji - napisao je na Instagram profilu uz fotografiju svojih nogu najbolji strijelac Manchester Uniteda, koji je ove sezone postigao 28 pogodaka. Ibrahimović se nije na tome zaustavio. - I do sada sam igrao s jednom nogom pa to ne bi trebao biti problem - našalio se Zlatan i poentirao: - Jedno je izvjesno, ja ću odlučiti kad je vrijeme za odlazak, a ne nešto treće. Odustajanje nije opcija. Ibrahimović je prošlo ljeto stigao u Manchester United kao slobodan igrač, nakon što mu je istekao ugovor sa PSG-om. Za sada ima važeći ugovor s Manchester Unitedom do kraja sezone, uz mogućnost produženja na još jednu sezonu. No, do tog dogovora između njega i kluba još nije došlo. Hoće li, ovisi i o menadžeru Joseu Mourinhu. - U ovom trenutku ne razmišljam o tome hoće li on opet igrati. Jedino mi je važno da se oporavi najbolje što može - odgovorio je portugalski trener na pitanje hoće li Ibrahimović ponovno zaigrati. >> Ibrahimović se teže ozlijedio, upitan i nastavak karijere: 'Nisam baš optimističan' First of all, thank you for all the support and love. Its no news I got injured so I will be out of fotball for a while. I will go through this like everythings else and come back even stronger. So far I played with one leg so it shouldn't be any problem. One thing is for sure, I decide when its time to stop and nothing else. Giving up is not an option. See you soon Objavu dijeli IAmZlatan (@iamzlatanibrahimovic) Tra 23, 2017 u 2:54 PDT 