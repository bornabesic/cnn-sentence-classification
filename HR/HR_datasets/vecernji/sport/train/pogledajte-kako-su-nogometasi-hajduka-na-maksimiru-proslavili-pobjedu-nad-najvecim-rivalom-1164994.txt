Hajduk je danas svladao Dinamo s 2:0 i od rujna 2008. prvi put slavio na Maksimiru. Splićani su do pobjede stigli golovima Ercega i Futacsa, nakon utakmice je uslijedilo veliko slavlje u svlačionici. - Večeras je naša fešta - pjevalo se u svlačionici Hajduka. A iz Milana se javio i Mario Pašalić. Bivši igrač Hajduka pozorno prati sve što se događa s bijelima pa je nakon utakmice na Facebooku napisao "Ala, gušta. Bravo, Hajduk". Splićani su ovom pobjedom najvećeg rivala udaljili od titule. Jer, ako Rijeka večeras svlada Istru, otići će na velikih plus sedam... - Imamo utakmicu u Rijeci i tamo ćemo se boriti. Čestitam igračima, stručnom stožeru i suparnicima na dobroj atmosferi. Svaka pobjeda je slatka, razmišljamo o idućoj utakmici - poručio je predsjednik Hajduka Ivan Kos. >> Hajduk nakon 9 godina pobijedio u Maksimiru, evo čemu se sada dinamovci jedino nadaju 