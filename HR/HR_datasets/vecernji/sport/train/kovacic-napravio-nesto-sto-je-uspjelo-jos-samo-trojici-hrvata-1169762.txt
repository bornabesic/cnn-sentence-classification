Mateo Kovačić večeras je u pobjedi protiv Seville (4:1) upisao 50. prvenstveni nastup za Real Madrid. Toliko ili više nastupa za kraljevski klub imaju još samo tri Hrvata - Robert Prosinečki (55), Davor Šuker (86) i Luka Modrić (137). Hrvatski veznjak nakon utakmice komentirao je i Nachov pogodak iz slobodnjaka u 10. minuti. Realov igrač iznenadio je goste pogodivši prije nego što su namijestili 'živi zid'. - Nacho me iznenadio, ali dao je inteligentan gol. Jako važan gol. Namučili smo se, ali to je nogomet, patimo zajedno. Najvažnije je da smo pobijedili - kazao je Kovačić i pohvalio atmosferu na Santiago Bernabeuu. Real do kraja prvenstva očekuju još utakmice sa Celtom i Malagom. - Danas smo pobijedili i uzeli tri boda, to je cilj i u preostale dvije utakmice - zaključio je Kovačić. 50 - Mateo Kovacic es el 4º jugador croata que llega a 50 partidos con el Real Madrid en Liga (Modric 137, Suker 86, Prosinecki 55). Calidad pic.twitter.com/08P0WgGiC0 