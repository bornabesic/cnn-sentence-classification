Legendarni švedski nogometaš Zlatan Ibrahimović nije skrivao oduševljenje što svlačionicu Manchester Uniteda dijeli s Wayneom Rooneyjem. - Wayne je savršeni partner u napadu - kazao je Ibrahimović dodavši:  - On ne radi samo za sebe, već i za napadača i cijelu momčad. Sretan sam što ću biti jedan od njegovih suigrača. Ibrahimović je pohvalio i Rooneyja što već godinama igra u dresu crvenih vragova. - Wayne već 12 godina nosi dres Uniteda. Čestitam mu na njegovoj vjernosti, to nije često u današnjem nogometu - kazao je švedski napadač. Još uvijek je upitno na koju će poziciju novi menadžer Uniteda Jose Mourinho postaviti Rooneyja.  - U momčadi igra 11, a ne dvojica igrača. Trener će donijeti odluku, međutim ne vidim nikakve probleme, već samo uspjeh - poručio je Ibrahimović 