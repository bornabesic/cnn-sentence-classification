Hrvatska nogometna reprezentacija odradila je još jedan trening u Zagrebu trening uoči subotnje utakmice s Islandom u kvalifikacijama za Svjetsko prvenstvo. Susret su najavili Milan Badelj i Šime Vrsaljko. - Izrazito ih poštujemo, napravili su veliki rezultat na Europskom prvenstvu, i treba im čestitati. Na impresivan su način došli do toga, nisu se samo branili, te im je to dalo krila i na početku ovih kvalifikacija. Međutim, igramo kod kuće - makar i bez publike - te moramo pobijediti. Budemo li pravi, možemo biti optimistični i mislim da bismo tada trebali slaviti - rekao je Badelj koji nije htio govoriti o mogućem odlasku iz Fiorentine. - Maksimalno sam koncentriran na Fiorentinu i sretan sam tamo, a sve ovo ostalo u ovom je trenu nepotrebno. Statusom sam zadovoljan, a drugo ćemo vidjeti na zimu. Vrsaljko je dodao: - Island ima jako dobru atmosferu unutar momčadi i igra čvrst nogomet te nas očekuje dobra utakmica. Mislim da ćemo biti 100 posto 'unutra' i pobijediti Island. Navijači su nam uvijek motiv više i ponekad se daje više od realnih mogućnosti s publikom iza sebe, ali ne trebamo razmišljati o tome. Moramo misliti pozitivni. Vrsaljko se osvrnuo i na borbu za mjesto u momčadi u Atletico Madridu. - Nadam se da ću nastaviti u dobrom tonu. Naporno sam radio, trenirao i čekam svaku sljedeću utakmicu 100 posto spreman, da je odradim što bolje ako dobijem priliku. Zadovoljan sam, u klubu se dobro radi. Svjestan sam svoje kvalitete i nema razloga da mi neigranje pokvari samopouzdanje. Znam koliko mogu, a i za reprezentaciju ću dati svoj maksimum. Nema razloga za brigu. >> Tjednik Max! i sport Večernjeg lista pratite i na Facebooku >> Dinamovi klinci u izlogu, dobili su poziv na Otok! Pratit će ih bogati Englezi 