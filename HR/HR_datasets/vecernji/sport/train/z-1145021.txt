Ivica Zubac je sinoć u porazu Los Angeles Lakersa od Portland Trail Blazersa upisao svoj drugi 'double-double' u karijeri, a Dario Šarić je zabio 17 koševa u pobjedi Philadelphia 76ersa, kao i Bojan Bogdanović u porazu Brooklyn Netsa. Los Angeles Lakers su sa 98:105 izgubili od Portland Trail Blazersa  i to u zadnjim minutama utakmice.  Zaostajaući deset razlike na početku zadnje četvrtine, Williams je pogodio tri trice zaredom za seriju Lakersa od 17-4 da bi pet minuta prije kraja vodili sa 97-94. Međutim, Lakersi su tu stali, a Damian Lillard pogađa tri slobodna bacanja za izjednačenje nakon čega C.J. McCollum pogađa tricu i Portland prelazi u vodstvo. Portland (20-27) završava utakmicu serijom od 14-4, a Lakersi promašuju 11 od svojih 13 zadnjih šuteva. Lou Williams je predvodio Lakerse (16-33) sa 31 pogotkom od čega je 11 u zadnjoj četvrtini, a Jordan Clarskon je ubacio 22 koša. Ivica Zubac je stigao do svog drugog double-doublea, on je u 27 minuta ubacio 12 koševa uz 10 skokova te dvije asistencije i tri bloka.  Portland su predvodili Lillard i McCollum sa po 24 pogotka svaki. Philadelphia 76ers su slavili protiv Milwaukee Bucksa sa 114:109, a Dario Šarić je u 21 minutu zabio 17 koševa te tome dodao tri skoka.  Sixersi su gubili 109-106 minutu i 18  do kraja, ali onda Robert Covington pogađa dva slobodna bacanja i goste dovodi na jedan koš zaostatka nakon čega je na Noelu napravljen prekršaj 35.9 sekunde do kraja. Noel pogađa oba slobodna bacanja i dovodi Sixerse u vodstvo 110:109. Giannis Antetokounmpo je nakon toga promašio pokušaj trice, Sixersi hvataju loptu i dolaze do svoje 17. pobjede nakon što je Ersan Ilyasova pogodio dva bacanja. Najbolji strijelac Sixersa bio je Gerald Henderson sa 20 pogodaka, a kod Milwaukeeja Greg Monroe sa 28 pogodaka i devet skokova.  Brooklyn Nets su, iako su na početku zadnje četvrtine imali prednost od 18 koševa, na kraju ipak izgubili. Bolji od njih su sa 109-106 bili Miami Heat. Zaostajući 89:71, Heat je zabio prvih osam koševa u zadnjoj četvrtini te je zahvaljujući seriji od 13:2 izjednačio na 99:99 dvije minute i 18 do kraja. Kod Brooklyn najbolji je bio Brooke Lopez koji je zabio 33 koša, od čega je sedam trica. Bojan Bogdanović je u 26 minuta zabio 17 koševa te tome dodao pet skokova, dvije asistencije i dvije ukradene lopte. Amerikanac s hrvatskom putovnicom je odigrao osam minuta bez pogodaka, ali je ugrabio jedan skok i upisao jednu asistenciju.  Heat su predvodili Dion Waiters i Wayne Ellington sa po 24 i 22 pogotka. Russell Westbrook je sinoć došao do svog 23. triple-doublea ove sezone i 60. u karijeri u pobjedi Oklahoma City Thundera nad New Orleans Pelicansima od 114-105. On je sa 27 koševa, deset asistencija i 12 skokova prestigao Larryja Birda na petom mjestu liste triple doubleova u povijesti NBA. Rezultati: Brooklyn Nets - Miami Heat 106:109 Dallas Mavericks - New York Knicks 103:95 Boston Celtics - Houston Rockets 120:109 Chicago Bulls - Atlanta Hawks 114:119 Milwaukee Bucks - Philadelphia 76ers 109:114 Memphis Grizzlies - Toronto Raptors 101:99 Charlotte Hornets - Golden State Warriors 103:113 New Orleans Pelicans - Oklahoma City Thunder 105:114 Cleveland Cavaliers - Sacramento Kings 112:116 (produžetak) Portland Tral Blazers - Los Angeles Lakers 105:98 