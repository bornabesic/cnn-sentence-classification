Vjerujem u čudo i nadam se da ćemo uskoro čuti pozitivne vijesti o Michaelu - rekao je bivši vozač formule 1 57-godišnji Gerhard Berger i nekadašnji momčadski kolega Michaela Schumachera. Sedmerostruki prvak je u prosincu 2013. godine doživio tešku ozljedu glave na skijanju, a o trenutačnom Schumacherovom zdravstvenom stanju zna se vrlo malo. Gerhard Berger u kontaktu je s Michaelovom suprugom Corinnom i njegovim sinom Mickom. - Zadivljujuće je kako se Corinna i Mick nose s ovom veoma teškom situacijom. Raduje me što je Mick poslušao svoje srce i želi se profesionalno utrkivati - podvukao je bivši vozač Benettona, Ferrarija i McLarena. Gerhard Berger je za dnevnik Kölner Express istaknuo kako je Michaelov utjecaj na Micka ogroman. - Michaelov sin je veliki talent i u pravom je okruženju da se nauči nositi s pritiskom. On je Schumacher i zna što radi - zaključio je Gerhard Berger. 