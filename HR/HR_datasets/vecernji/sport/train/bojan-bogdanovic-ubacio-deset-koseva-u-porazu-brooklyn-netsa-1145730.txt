Hrvatski košarkaš Bojan Bogdanović ubacio je deset koševa u porazu svojih Brooklyn Netsa kod Minnesote Wolvesa (109:129).  Bogdanović je na terenu proveo 24 minute, imao je šut 4-12, uz 2 asista i jedan skok. Netsi se nisu mogli mogli spasiti već 39. poraza u prvenstvu jer su imali samo raspoloženog Brooka Lopeza (25), dok su Wolvesi imali trojicu iznad 20 poena - Karl Anthony Townsa (37), Andrewa Wigginsa (23) i Zacha LeVinea (20). Brooklyn je i dalje najgora momčad lige s omjerom 9-39.  Golden State Warriorsi su s čak 144:98 razbili LA Clipperse, a briljirao je Stephen Curry s 43 koša, od čega čak 25 u trećoj četvrtini, kada je pogodio i pet trica. To je i najveća pobjeda Warriorsa ove sezone, kao i najteži poraz Clippersa. Miami Heat su slavili protiv Detroit Pistonsa s 116:103, a do sedme uzastopne pobjede predvodio ih je Slovenac Goran Dragić (23). Phoenix je kod kuće izgubio od Denvera (112:123), a za Sunse nije igrao Dragan Bender koji pauzira zbog ozljede.  Rezultati: Minnesota - Brooklyn 129:109 Miami - Detroit 116:103 Utah - Memphis 95:102 Phoenix - Denver 112:123 Milwaukee - Boston 108:112 (produžetak) Charlotte - Sacramento 106:109 Golden State - LA Clippers 144:98 