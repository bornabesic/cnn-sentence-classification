Dario Šarić je na početku NBA karijere prvi put ostvario "double-double" učinak. Ni dobra igra hrvatskog reprezentativca nije pomogla Philadelphia 76ersima izboriti prvu pobjedu u novoj sezoni. Šarićeva je momčad na gostovanju kod Indiana Pacersa izgubila u produžetku sa 115:122 (109:109). Dario je ubacio 14 koševa i imao 12 uhvaćenih lopti, tri asistencije i isto toliko izgubljenih lopti. Iz igre je gađao 5 od 9 te je ubacio dvije trice iz dva pokušaja. .@Holla_At_Rob33 vs Indiana ⤵️ 📊: 23 PTS / 55.6 3P% / 6 REB pic.twitter.com/Jz38KCQD09 Paul George najzaslužniji je za pobjedu Pacersa. Osim što je ubacio ukupno 28 koševa, George je zabio koš za produžetak. Najučinkovitiji u domaćem sastavu bio je Jeff Teague s 30 koševa i devet asistencija. – Čudno je to sve. Trenirate svaki dan, želite biti bolji i na utakmicu prenijeti ono što vježbate, a kad ona dođe… Ponovno smo izgubili zbog jedne lopte. Nikad u životu nisam imao ovakav omjer, to mi je neobično. Ali u redu, nastavimo li ovako raditi, davati svoj maksimum na treninzima, uskoro ćemo pobijediti. Nadam se da će to biti već u sljedećoj utakmici, to smo zaslužili – rekao je Dario Šarić.   Brooklyn Netsi našeg Bojana Bogdanovića također su poraženi. U gradskom derbiju Netsi su izgubili kod New York Knicksa sa 96:110. Hrvatski košarkaš ubacio je samo šest koševa (2-9). No dobar je bio Justin Hamilton, bivši Cibonin krilni centar, koji je bio na popisu hrvatske reprezentacije za nastup na Olimpijskim igrama. Hamilton je ubacio 21 koš i imao četiri skoka. U porazu Orlando Magica protiv Minnesota Timberwolvesa (107:123), Mario Hezonja je ubacio 11 koševa (4-8), dok je Damjan Rudež ostao bez učinka. Kod Minnesote odličan je bio Zach LaVine sa 37 poena, trice je gao sedam od devet, dok je Andrew Wiggins ubacio 29 koševa. Phoenix Suns su kod kuće pobijedili Detroit Pistonse sa 107:100, a Dragan Bender je ostao bez učinka. Rezultati: Charlotte Hornets – Utah Jazz 104:98 Indiana Pacers – Philadelphia 76ers 122:115 (produžetak) New York Knicks – Brooklyn Nets 110:96 Orlando Magic – Minnesota Timberwolves 107:123 Washington Wizards – Boston Celtics 118:93 Atlanta Hawks – Chicago Bulls 115:107 Oklahoma City Thunder – Toronto Raptors 102:112 Phoenix Suns – Detroit Pistons 107:100 an Antonio Spurs – Houston Rockets 99:101 Golden State Warriors – Dallas Mavericks 116:95 LA Clippers – Portland Trail Blazers 111:80 >> Tjednik Max! i sport Večernjeg lista pratite i na Facebooku! 