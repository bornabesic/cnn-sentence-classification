Novak Đoković je u padu i sada mu je ugroženo i drugo mjesto na ATP ljestvici. Bivši najbolji tenisač svijeta pred sobom ima Masters u Rimu (lani igrao finale) i Ronald Garros (lani osvojio) na kojima brani čak 2600 bodova. A Rafael Nadal, koji je u naletu, na tim turnirima brani svega 170 bodova, dok je razlika na ATP ljestvici između Srbina i Španjolca 1650 bodova. Stoga bismo uskoro mogli vidjeti promjene u vrhu svjetskog tenisa. No, Nadal je upozorio da se Đokovića ne smije otpisati. - 99 posto igrača voljelo bi biti na njegovom mjestu. Trenutno ne igra kao što zna, moramo ga poštivati. Znam to jer sam bio u njegovoj sjeni. Gotovo je nemoguće pobjeđivati u svakom meču na svakom turniru. Đoković je napravio stvari koje nitko drugi nije - rekao je Nadal i dodao: - On me učinio boljim tenisačem. Jer, kad igraš protiv takvih igrača uvijek moraš davati 100 posto. Stanje na ATP ljestvici: 1.  (1)   Andy Murray (VB)                     10360   2.  (2)   Novak Đoković (Srb)                    6845    3.  (3)   Stan Wawrinka (Švi)                    5605    4.  (5)   Rafael Nadal (Špa)                     5195    5.  (4)   Roger Federer (Švi)                  5035    6.  (6)   Miloš Raonić (Kan)                      4180    7.  (9)   Dominic Thiem (Aut)                    4035    8.  (7)   MARIN ČILIĆ (HRV)                      3735  9.  (8)   Kei Nishikori (Jap)             3470 10. (10)  David Goffin (Bel)            3055 