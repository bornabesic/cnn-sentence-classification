Ponajbolji hrvatski košarkaš Bojan Bogdanović ovo će se ljeto naći na NBA tržnici. S obzirom na to da je slobodan igrač s pravom prvokupa za sadašnji klub, Mostarcu bi se moglo dogoditi da ga Washington ne odluči zadržati pa bi mogao birati klub. – Nadam se da ću igrati negdje gdje će za mene biti puno minuta. Ja bih volio da to bude u ovom klubu, no vidjet ćemo. Ako ne ostanem ovdje, volio bih otići u klub koji ima jednako kvalitetnog razigravača kao što je to John Wall – kazao je Bogdanović na oproštaju od svoje treće NBA sezone.