Mirko Filipović vratio se  s novom objavom na društvene mreže. Neko vrijeme nije se javljao jer mu je netko, kako tvrdi, hakirao profil na Facebooku. - Dragi prijatelji, dobro veče. Dobio sam svoj profil nazad. Zahvaljujem se Facebook timu koji su to omogućili. Netko mi je hakirao profil prije tri-četiri tjedna. Morao sam to prijaviti policiji. Htio sam se zaštiti u slučaju nekih objava. Obrisano mi je oko 4000 prijatelja, ja nisam nikog obrisao. To je napravila osoba koja je to hakirala, neki magarac kojem je očito bilo dosadno - poručio je Cro Cop te dodao: - Tražio me otkupninu na engleskom jeziku. Bio je logiran na moj profil pod nekim arapskim imenom, neki Salah... Javio se s nekog internetskog broja iz Amerike. To je netko iz Hrvatske napravio, policija ga traži. Bolje mu je da ga ne nađu, ako ga nađe policija, ja ću saznati tko je, a onda - jadna mu majka - kazao je Mirko.  