Mirko Filipović na Facebooku se oprostio od prijatelja iz djetinjstva, Josipa Vidovića Rusa, koji je prije tjedan dana pretrpio moždani udar. Cro Copa je posebno rastužilo to što sa svojim nekadašnjim prijateljem nije pričao posljednje dvije godine. – Moj prijatelj Rujo nažalost nije uspio dobiti ovu bitku. Nerazdvojni smo bili punih 19 godina i imamo bezbroj zajedničkih uspomena i doživljaja. Često smo se kao mala djeca svađali zbog potpuno nevažnih stvari. Prije mjesec dana sam bio u Privlaci i vidim ga kako stoji ispred kuće i ja samo prođem. Sad mi je žao da ne mogu opisati što nisam stao i pozdravio prijatelja – napisao je Mirko u emotivnoj objavi. 