West Ham Slavena Bilića svladao je Tottenham s 1:0 i tako vjerojatno odlučio o naslovu prvaka Engleske.  Spursi su se nadali da će danas upisati pobjedu i nastaviti lov za Chelseajem koji ima četiri boda više. No, planove im je poremetio Bilić pa će Chelsea, ako u ponedjeljak svlada davljenika Middlesbrougha, staviti jednu ruku na pehar. Čekićari su danas nadigrali spurse i zaustavili njihov sjajan niz od devet pobjeda zaredom. Ključni trenutak utakmice na Olimpijskom stadionu u Londonu dogodio se u 65. minuti. Lanzini je ostao sam na pet metara i snažnim udarcem proparao mrežu Llorisa.  West Ham se ovom pobjedom popeo na deveto mjesto i teoretski osigurao ostanak u ligi. 