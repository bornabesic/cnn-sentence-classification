Dinamo je u prvom kolu Lige prvaka poražen od Lyona (0:3). Nije se hrvatski prvak proslavio na početku najelitnijeg nogometnog natjecanja, ali ne treba biti previše kritičan jer Lyon je objektivno puno jača momčad i vešestruko skuplja... - Nismo mogli odgovoriti na ono što su oni ponudili. Nismo mogli organizirati napad koliko su bili brži i čvršći od nas, činilo se kao da imamo igrača manje. Lako je sada pričati što smo mogli, dali smo sve od sebe, a bili smo prisiljeni povući se. Oni imaju igrače koji kažnjavaju svaku podršku. Ja se osjećam iscrpljeno, vjerujem da je i ostalima tako, kazao je Gordon Schildenfeld nakon susreta pa dodao: - Mogu pohvaliti mlade igrače, prvi puta su imali ovakve izazove. Glavu gore, bit će bolje. Moramo vjerovati u njih. Slijedi susret s Rijekom. - HNL je za nas lakša opcija, tamo dominiramo, a ovdje ne. Ovdje se sve kažnjava. Idemo sad dati sve od sebe protiv Juventusa, naučit na pogreškama od danas. Filip Benković je također bio isrcpljen. - Dosta posla sam imao, Lyon je odlična momčad. Nismo se nadali ovom rezultatu, ali trebamo dići glavu gore. Napravili su nam pritisak kojem se nismo nadali, tek smo se u nastavku trgnuli. Rezultat je negativan, moramo se trgnuti i krenuti dalje. - Ovo je odlično iskustvo za mene kao mladog igrača, za ovakve utakmice se živi. Sad je nestala početna trema. 