Naš najsvestraniji  gimnastičar Filip Ude nada se da će na olimpijskim igrama u Rio de Janeiru na konju s hvataljkama osvojiti najsjajnije odličje ali planira i nastup na svojim četvrtim  OI 2020. u Tokiju. "Nastupom na kvalifikacijama za Olimpijske igre u Riju ostvario sam još jedan zacrtani cilj i sad se konačno mogu posvetiti treninzima na konju s hvataljkama za koju pripremam vježbu s kojom se mogu popeti na postolje", kazao je u utorak na konferenciji za medije  u Nacionalnom gimnastičkom centru ATON u Nedelišću Filip Ude. Čakovčanin smatra da se  u životu moraju postaviti najviši ciljevi, a on je sebi  zadao osvajanje zlatne medalje u Riu  te  nastup na još jednim Olimpijskim igrama 2020. godine u Tokiu. Govoreći o realizaciji  četverogodišnjeg projekta „Zajedno do Ria“, tijekom kojeg je odrađeno više od 1 600 treninga i 33 natjecanja  na kojima je Ude osvojio 15 medalja među kojima i srebrne sa svjetskog prvenstva trener Mario Vukoja najavio je kako će u sljedećih 100 dana Filip Ude sudjelovati na pet natjecanja, odraditi dva mini ciklusa priprema te odraditi 140 treninga. "Cijeli ovaj program zamišljen je s ciljem  što bolje pripreme najboljeg hrvatskog gimnastičara za nastup na trećim Olimpijskim igrama za redom“ rekao je Vukoja dok su međimurski župan Matija Posvec, čakovečki gradonačelnik Stjepan Kovač i načelnik Općine Nedelišće Darko Dania potvrdili da će  podržati  gimnastički projekt Filipa Udea i njegova nastojanja da se što bolje pripremi za nastup u Rio jer je to čovjek koji u svojim vitrinama ima tri srebra odličja, olimpijsko, svjetsko i europsko i zazlužio. 