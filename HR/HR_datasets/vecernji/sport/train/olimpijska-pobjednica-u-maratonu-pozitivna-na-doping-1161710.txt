Jemima Sumgong, prva Kenijka koja je postala olimpijska pobjednica u maratonu prošle godine u Rio de Janieru, bila je pozitivna na EPO na dopinškom testiranju provedenom izvan natjecanja, objavila je danas Međunarodna atletska federacija (IAAF). - IAAF potvrđuje da je održana antidopinška kontrola na kojoj je Jemima Jelagat Sumgong (32) iz Kenije bila pozitivna. Atletičarka je bila pozitivna na EPO nakon nenajavljene kontrole koju je IAAF proveo u Keniji - prenio je BBC izjavu iz IAAF-a.  U Riju je Sumgong pobijedila tadašnju prvakinju u maratonu Etiopljanku Mare Dibaba postavši tako prva Kenijka koja je osvojila olimpijsko zlato u toj disciplini.  Prije nego je objavljeno da je bila pozitivna na doping planirala je nastupiti na maratonu u Londonu 23. travnja. >> Jedna od najljepših sportašica na svijetu otkrila: Pila sam kao nikad prije i bila u depresiji 