Hrvatski nogometni izbornik Ante Čačić objavio je popis od 23 igrača na koje računa za utakmicu s Turskom na početku ciklusa kvalifikacija za Svjetsko prvenstvo. Susret se igra na Maksimiru 5. rujna pred praznim tribinama. Izbornik je vratio Dejana Lovrena u reprezentaciju. – Priželjkujem da u ovom razdoblju svi igrači ostanu zdravi i uđu u natjecateljski ritam, kako bi Tursku dočekali u što je moguće boljoj formi, imajući u vidu ranu fazu nogometne sezone. Protivnik nam je dobro poznat, Turska također želi u Rusiju, a imamo i hendikep igranja pred praznim stadionom. No, svjesni smo svoje snage, želimo nastaviti s dobrim predstavama koje smo pokazali na Euru i vjerujemo u pobjednički start koji bi nam dao vjetar u leđa na početku kvalifikacijskog puta prema Rusiji – rekao je Čačić. Čačićev popis izgleda ovako: Vratari: Danijel Subašić (Monaco), Lovre Kalinić (Hajduk), Ivan Vargić (Lazio) Braniči: Šime Vrsaljko (Atletico Madrid), Vedran Ćorluka (Lokomotiv), Domagoj Vida (Dynamo Kijev), Dejan Lovren (Liverpool), Ivan Strinić (Napoli), Josip Pivarić (Dinamo), Tin Jedvaj (Bayer Leverkusen) Vezni: Luka Modrić (Real Madrid), Ivan Rakitić (Barcelona), Ivan Perišić (Inter), Milan Badelj (Fiorentina), Mateo Kovačić (Real Madrid), Marcelo Brozović (Inter), Marko Rog (Dinamo), Ante Ćorić (Dinamo) Napadači: Marko Pjaca (Juventus), Duje Čop (Sporting Gijon), Mario Mandžukić (Juventus), Nikola Kalinić (Fiorentina), Andrej Kramarić (Hoffenheim). 