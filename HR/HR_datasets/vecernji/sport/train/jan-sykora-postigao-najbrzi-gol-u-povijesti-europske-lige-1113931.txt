Nogometaš češkog sastava Slovan Libereca Jan Sykora postigao je najbrži pogodak u povijesti Europske lige nakon što je u Bakuu protiv azerbejdžanskog Qarabaga zabio poslije samo 12 sekundi igre.  Rekord je dosad držao napadač Seville Vitolo koji je pretprošle sezone protiv Villarreala pogodio u 13. sekundi igre. Dvoboj Qarabaga i Slovana u skupini J bio je i prvi uopće u natjecanju po skupinama ove sezone, a susret je završio s rezultatom 2:2. Za Liberec je zabio i bivši napadač Liverpoola i češke reprezentacije Milan Baroš (34) kojem je to prvi europski gol nakon šest godina. >>Čeferin obećao pomoć manjim ligama u borbi s bogatijima 