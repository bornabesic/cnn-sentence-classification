West Ham ove sezone ne ostvaraju ni izbliza dobre rezultate kao prethodne pa navijači i čelnici kluba žele što prije zaboraviti sezonu u kojoj su se preselili na novi stadion. Nadaju se da će do kraja prvenstva ostati u sredini ljestvice, a već su počele pripreme za sljedeću sezonu. Čelnici kluba već neko vrijeme izjavljuju kako je klubu potrebna jedna velika zvijezda, a čini se da su ju i pronašli. Engleski mediji danas pišu kako Slaven Bilić u momčadi želi Waynea Rooneyja, napadača Manchester Uniteda te da taj transfer nije nemoguća priča. Javna je tajna da Rooney i Mourinho nisu u nekim sjajnim odnosima, što se vidi i po minutaži engleskog nogometaša. Već ove zime skoro je došlo do rastanka, što je i portugalski stručnjak potvrdio, ali Rooney ipak nije odlučio otići u Kinu jer je smatrao da još dosta toga može ponuditi igrajući na najvišoj razini. West Ham želi iskoristiti tu situaciju i dovesti sjajnog napadača, a Bilić će ga uskoro pokušati uvjeriti da se sprema zanimljiv projekt, u kojem bi upravo Rooney ima glavnu ulogu. Nagađa se da bi United pristao na odštetu od 40 milijuna eura, a čekićari će napadaču ponuditi godišnju plaću od 12 milijuna eura. - Rooney ima 31 godinu i sigurno dovoljno kvalitete i dovoljno izbora da ostane u Europi. On je za mene legenda Premierlige u rangu s Frankom Lampardom, Stevenom Gerrardom koji su vrhunski, vrhunski igrači - rekao je nedavno Bilić koji je možda već tada ima u glavi da će na ljeto pokušati dovesti igrača koji bi zasigurno bio najveća zvijezda.  Ako Bilić i čelnici kluba uspiju u svooj namjeri, navijači će zasigurno biti presretni. >>Velika legenda Uniteda poručila Mourinhu: Dovedi Hrvata, on je rješenje za sve tvoje probleme! 