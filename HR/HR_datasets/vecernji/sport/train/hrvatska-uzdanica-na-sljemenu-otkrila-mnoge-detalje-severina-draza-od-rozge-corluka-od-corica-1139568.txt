Sljemenski spektakl je pred vratima! U srijedu 3. siječnja počinje Snježna kraljica, a prve će se zagrebačkom stazom spustiti skijašice. Najbolje slalomašice svijeta, koje predvodi Mikaela Shiffrin, stigle su u glavni grad Hrvatske, u kojem se uvijek odlično provode, a naša uzdanica bit će Leona Popović (19). Mlada skijašica uzbuđena je zbog nastupa na Sljemenu, a u najavi ove utrke objavljen je video u kojem možete saznati nešto više o leoni. Posebno zanimljivi su odgovori na pitanja koja nemaju veze sa skijanjem pa možete doznati koji su joj hobiji, najdraži predmet u školi, koje hrvatske sportaše voli, kakvu glazbu sluša...  Pogledajte video i upoznajte bolje Leonu Popović. 