Real Madrid i Bayern otkrili su svoje protivnike u polufinalu Lige prvaka ždrijebom u Nyonu. Kao što su navijači priželjkivali, "kraljevi" igraju protiv Manchester Cityja, a mnogo teže bit će Bavarcima protiv madridskog Atletica. Prve utakmice igraju se 26. i 27. travnja, a uzvrati su tjedan dana poslije. Dejan Stanković izvlačio je kuglice i donio sreću Luki Modriću i Realu jer igraju protiv, na papiru, najlakšeg suparnika. Prvi je susret u Manchesteru 26. travnja, a uzvrat u Madridu osam dana poslije. Bayern prvo putuje u Madrid 27. travnja, a u Münchenu će tražiti prolaz šest dana kasnije. Pobjednici polufinalnih susreta sučelit će se na San Siru 28. svibnja, a kao domaćin je ždrijebom određen pobjednik prvog polufinalnog susreta, što znači da mogu birati dresove koje će nositi na tom nogometnom spektaklu. Što se tiče Europske lige, u kojoj su ostali Liverpool, Šahtar, Villarreal i branitelj naslova Sevilla također nas čeka spektakl. Sučelit će se 28. travnja Šahtar i branitelj naslova Sevilla te Villarreal i Liverpool. Uzvrati su 5. svibnja, a finale u Baselu 18. svibnja. Meet our semi-finalists: https://t.co/zFzS7nq3IT #UCLdraw pic.twitter.com/mLCaX6Nigq 