Trener Rijeke Matjaž Kek najavio je veliki derbi s Dinamom koje se sutra od 19 sati igra na Rujevici. - Kada se ujutro probudiš i pročitaš sve silne pozitivne poruke navijača i ljudi u gradu možeš biti ponosan i sretan i znaš da je pred tobom veliki sportski događaj i velika utakmica. Znamo da nam dolazi protivnik kojega moramo respektirati, ali koji kod nas budi strašan motiv i inat. Sigurno je da možemo s velikim samopouzdanjem i hrabrošću doći do cilja, a to je pozitivan rezultat odnosno pobjeda - rekao je Kek i dodao: - Jedva čekamo da počne utakmica za koju radiš i živiš. Kada se probudiš i vidiš pozitivnu energiju u gradu to je nešto što te čini zadovoljnim što radiš ovaj posao. Utakmica ima veliki psihološki značaj, ali čeka nas još puno utakmica. Ne razmišljamo o utakmici kao završnom činu prvenstva. Mario Gavranović zabio je gol Dinamu (5:2) u prvoj utakmici ove sezone. - Svaki igrač trenira svaki dan upravo zbog ovakvih utakmica. Radujemo se punoj Rujevici. Poštujemo našeg protivnika, samouvjereni smo u naše kvalitete i na domaćem terenu idemo odigrati kvalitetnu utakmicu i da pokušamo ostvariti dobar rezultat. Poštujemo protivnika, znamo da su podignuli kvalitetu igre. Znamo naše kvalitete, ali bojati se sigurno nećemo. Ući ćemo s tim mentalitetom kao i u svaku utakmicu. Želimo ponovo pokušati pobijediti pred našim navijačima. Idealan scenarij? Onaj u kojem na kraju slavimo pobjedu. Pobjeda bi mogla biti važan korak prema našem cilju - rekao je Gavranović. >> Vratar Rijeke samouvjereno poručio: Strah od Dinama? Ne zamaramo se njima... 