Košarkaši Cedevite poraženi su u susretu 1. kola A skupine Eurokupa na gostovanju u Las Palmasu kod Herbalife Gran Canarije s 76:101 (16:22, 18:32, 27:23, 15:24).   Španjolska momčad je već nakon dvije četvrtine imala 20 razlike (54:34) i pobjednik susreta na Kanarima je već tada bio riješen. Kod Cedevite su najefikasniji bili Scotty Hopson (23) i Miro Bilan (16), a kod Gran Canarie Kuric (25), Aguilar (13) i hrvatski reprezentativac Planinić (12).  U drugom susretu skupine Lietkabelis Panevezys je kod kuće slavio protiv skopskog MZT-a s 90:89. Slobodan je bio ruski Nižnij Novgorod, a u 2. kolu 19. listopada Cedevita dočekuje litvanski sastav. Četiri prvoplasirane momčadi iz svake skupine ulaze u TOP 16.  >> Šukeru dosta, dao je ostavku: Dolaze Petrović, Rađa ili Vranković? 