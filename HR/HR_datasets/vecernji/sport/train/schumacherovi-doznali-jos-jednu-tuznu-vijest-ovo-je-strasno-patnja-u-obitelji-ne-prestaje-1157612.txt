Obitelj Michaela Schumachera doznala je još jednu tužnu vijest – preminuo je stric sedmerostrukog prvaka Michaela, Karl-Heinz Schumacher (65). – Ovo je strašno. Patnja u obitelji jednostavno ne prestaje. Svi su tužni još od Michaelove nesreće, a sada i Karla-Heinza više nema – rekao je prijatelj blizak obitelji. Karl-Heinz bitku s rakom debelog crijeva izgubio je još krajem veljače, no njegova je supruga tek sada preko Facebooka obavijestila javnost. Michael je jako volio Karla-Hainza, a posebno mu je bio zahvalan što se brinuo za njegovu pokojnu majku Elisabeth nakon što je propao brak Schumacherovih roditelja. Što se Schumacherovog zdravstvenog stanja tiče, još uvijek nema većih pomaka. Neizvjesno je hoće li se najveći svih vremena oporaviti od teških ozljeda glave koje je zadobio na skijanju u francuskim Alpama u prosincu 2013. godine. >> Sad je bilo dosta! Schumacherova obitelj krenula je u borbu 