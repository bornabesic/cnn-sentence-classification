Košarkaš Zagreba 25-godišnji Ivan Batur privremeno je suspendiran, nakon što je u laboratorijskom analizom utvrđeno da je u njegovom uzorku, uzetom 29. siječnja nakon utakmice hrvatskog prvenstva protiv riječkog Kvarnera, pronađen metilprednizolon, tvar iz skupine glukokortikoida koja se nalazi na Popisu zabranjenih sredstava za 2017. Hrvatski zavod za toksikologiju i antidoping (HZTA) 11. veljače 2017. godine primio je obavijest licenciranog WADA-inog laboratorija iz Seibersdorfa o nepovoljnom nalazu košarkaša Ivana Batura. U biološkom uzorku sportaša nađen je metilprednizolon – kategorija S9. Glukokortikoidi iz Popisa zabranjenih sredstava 2017. Radi se o mogućem kršenju odredbe 2.1 Pravilnika za borbu protiv dopinga HZTA, stoji u priopćenju iz Hrvatskog zavoda za toksikologiju i antidoping. Batur je obaviješten o nepovoljnom nalazu na koji se pismeno očitovao, ali nije tražio otvaranje B uzorkaNIJE  niti je prijavio postojanje odobrenog terapijskog izuzeća. HZTA je inicirao stegovni postupak, a Baturu je u skladu s odredbom 7.9 Pravilnika za borbu protiv dopinga HZTA određena privremena suspenzija do završetka revizije nepovoljnog laboratorijskog nalaza ili do objave pisane odluke Stegovnog vijeća HZTA. >> Dopinška afera: Boltu oduzeto zlato iz štafete u Pekingu 