Nevjerojatna scena dogodila se na ragbijaškoj utakmici u Italiji. Argentinski igrač Bruno Doglioli srušio je sutkinju brutalnim startom koji nije bio ničim izazvan. Maria Beatrice Benvenuti 'muški' je podnijela taj udarac i izdržala do kraja, ali onda je ipak prebačena u bolnicu gdje joj je dijagnosticirana ozljeda vrata. Talijanski ragbijaški savez u svojem je priopćenju istaknuo kako imaju nultu stopu tolerancije prema takvim incidentima te su ga odlučili kazniti najvećom kaznom u povijesti - trogodišnjom suspenzijom iz sporta. Njegov klub Vicenza ogradio se od ovog incidenta, najoštrije osudio Argentinca i najavio da će ga i sami kazniti. Sam igrač još uvijek nije progovorio i barem pokušao objasniti što mu je bilo, iako je ovo teško objasniti jer ovakvu ludost ne može ni sam obraniti. 