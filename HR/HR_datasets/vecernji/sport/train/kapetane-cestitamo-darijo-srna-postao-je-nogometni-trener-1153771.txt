Kapetan Šahtara i bivši kapetan hrvatske reprezentacije Darijo Srna od jučer je postao i trener. Naime, predsjednik Ukrajinskog nogometnog saveza Andrij Pavelko na prigodnoj svečanosti uručio mu je diplomu s Uefinom trenerskom PRO-licencijom. Srna će uskoro napuniti 35 godina, ugovor sa Šahtarom mu istječe na ljeto, no još se ne namjerava posvetiti trenerskom poslu. - Ovo ne znači da se moja igračka karijera bliži kraju. Još uvijek se dobro osjećam. Nikad ne znate što donosi sutra, ali moj prvi cilj je igrati nogomet - rekao je Srna. Srna je dugo godina bio kapetan hrvatske reprezentacije za koju je odigrao rekordne 134 utakmice i zabio 22 gola. Od klubova je nastupao za Hajduk te od 2003. za ukrajinski Šahtar u kojem ga iznimno cijene. >> Hrvati na cijeni: Ćorluka najplaćeniji nogometaš u Rusiji, Srna u Ukrajini 