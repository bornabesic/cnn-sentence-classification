Hrvatski borac Mirko Filipović bio je tema emisije posvećene MMA-u. U ovotjednom podcastu Joea Rogana slavni MMA komentator sjeo je s Maurom Ranallom i Basom Ruttenom, glavnim komentatorima iz PRIDE-a. U dugom razgovoru pretresli su brojne teme, a jedna od njih bila je i zarada boraca u PRIDE-u te su u tom kontekstu spomenuli i Cro Copa. Rogan je upitao Basa Ruttena je li ikada vidio da borci dobivaju pune vreće novca. Ranallo se ubacio i rekao:  – Reci mu o prvom putu kada si išao u banku – piše Fightsite. – Bili smo u banci, a tamo dobijete potpuno nove, svježe novčanice, savršeno pakirane, izgledalo je kao novac iz Monopolyja – rekao je Rutten. – Morao sam ih zgužvati kada bih se vraćao u Kanadu jer bi me uvijek čudno gledali zbog svježih novčanica – ubacio se Ranallo, a Rutten nastavio: – Imali su samo jednu sobu u koju su borci dolazili. Svakom borcu su rekli da dođe tamo ujutro po novac. Čak je i Cro Cop išao tamo, koji je tada zarađivao po 2 milijuna dolara…” Rogan je izbezumljeno pogledao Ruttena i pitao:  – Gotovina?! Davali su 2 milijuna u gotovini? – Vjerojatno, svima su davali gotovinu, pa valjda i njemu – rekao je Bas i dodao da su novac davali i članovima obitelji boraca. – Smjeli su ponijeti samo po 10 000 dolara, pa su maknuli jednu novčanicu da bude manje od 10 000. No, bilo je lijepo, cool, osjećao sam se kao kriminalac, a da nisam bio kriminalac. Rogan je i dalje razmišljao o Mirku i njegovoj plaći. – Ako je Mirko stvarno dobio 2 milijuna u gotovini od teškaškog Grand Prixa, stavio to u kovčeg i odletio prema Hrvatskoj, to je najgangsterskija stvar koju sam ikada čuo! To je kao scena iz filma – rekao je Rogan. Razgovor o zaradi u Prideu i Cro Copu počinje nakon 1 sat i 20 minuta videa. 