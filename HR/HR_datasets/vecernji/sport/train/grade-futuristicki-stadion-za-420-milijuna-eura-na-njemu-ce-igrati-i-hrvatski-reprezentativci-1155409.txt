Talijanski nogometni prvoligaš Fiorentina, za kojeg igraju hrvatski reprezentativci Nikola Kalinić i Milan Badelj, predstavio je projekt izgradnje novog stadiona vrijednog 420 milijuna eura, koji će se nalaziti u sjeverozapadnom dijelu Firence. Stadion za 40.000 gledatelja, natkrivenih tribina i bez atletske staze, trebao bi biti dovršen 2021. godine. Uz stadion će biti šoping centar, hotel te brojni restorani, objavili su talijanski mediji. Vlasnik Fiorentine Andrea Della Valle, koji još traži investitore, nazvao je ovaj projekt "ljubičastom renesansom", i smatra da bi trebao "violama" omogućiti da postanu vodeći klub u Italiji.   Fiorentina svoje utakmice igra na stadionu Artemio Franchi (kapacitet 43.000 mjesta), koji je izgrađen davne 1931. godine. >>Za više sporta posjetite našu Facebook stranicu Večernji list - Sport. >>Kalinić je nezaustavljiv! Pogledajte kako je zabio i u trećem uzastopnom susretu >>Kalinić odlučio gdje nastavlja karijeru: Novac mi nije sve u životu 