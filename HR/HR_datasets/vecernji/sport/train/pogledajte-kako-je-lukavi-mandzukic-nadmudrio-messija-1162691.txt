Mario Mandžukić sinoć je odigrao svih 90 minuta u velikoj pobjedi Juventusa nad Barcelonom (3:0) u prvoj utakmici četvrtfinala Lige prvaka. Mandžo je, kao i obično, bio vrlo borben, upisao je i asistenciju Dybali, a u jednom trenutku se sukobio s Lionelom Messijem. Hrvatski napadač je nakon jednog duela prišao najboljem igraču Barcelone, zagrlio ga i pokušao objasniti što se dogodilo. No, Argentinac je gurnuo Mandžukićevu ruku sa svoga vrata. To je samo razljutilo Mandžu koji je odgurnuo Messija. un Messi impavido che prova a sfidare Marione. Leo, fossi in te io non ci riproverei #JuveFCB #NoGood pic.twitter.com/4hvbXByzvs Osim toga, Mandžukić je na lukav način izborio aut pored Messija. U 63. minuti dobio je žuti karton zbog prekršaja na Sergiju Robertu. No, vidljivo je da je sudac pogriješio. Mandžo je u 72. minuti imao novi bliski susret sa Sergijem Robertom. Žestoko je startao na njega, a ovaj put nije dobio žuti karton iako ga je zaslužio. Valjda je sudac Szymon Marciniak tako pokušao ispraviti pogrešku kod prvog žutog kartona. 