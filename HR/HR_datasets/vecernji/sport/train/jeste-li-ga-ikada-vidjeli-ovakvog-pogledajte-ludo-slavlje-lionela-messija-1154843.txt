Nogometaši Barcelone napravili su sinoć podvig kakav nikada nitko nije napravio. U osmini finala Lige prvaka protiv PSG-a su slavili sa 6:1 i tako okrenuli 0:4 iz prve utakmice. Jučerašnji susret bio je nevjerojatan, a reakcije nakon utakmice stižu sa svih strana. Iako se stekao dojam da je Barcelona jedina momčad koja može napraviti takav preokret, zapravo je malo tko vjerovao da će se čudo zaista dogoditi. Posebno je bila luda završnica u kojoj su Katalonci postigli čak tri pogotka. - Ne mogu vjerovati, ovo nije moguće. Hvala suigračima, svima u klubu i navijačima. Ovo je nevjerojatno, teško je sada reći nešto više - rekao je Rakitić nakon završetka susreta. O kakvoj se ludoj utakmici radi možda najbolje svjedoči Messijeva reakcija. Argentinac je skroz otpustio kočnice i slavio veličanstvenu pobjedu. Rijetko smo ga vidjeli tako emotivnog, možda čak i nikad. >>Rakitić nakon drame: Još ne vjerujem da smo ovo napravili! >>Veratti otkrio što su mu nogometaši Barce govorili tijekom utakmice >>Gospodo iz Uefe sada znate i ovo - Barca nije momčad za vaše statističke rubrike 