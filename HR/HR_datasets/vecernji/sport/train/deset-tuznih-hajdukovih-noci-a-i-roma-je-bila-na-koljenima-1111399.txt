Hajdukovo ispadanje protiv Makabija na zadnjoj prepreci prije ulaska u željene skupine Europske lige, bilo je uistinu nesretno. Izvođenje udaraca s bijele točke, promašaji jer se noga previše tresla ostavili su navijače, igrače, trenera i sve oko Hajduka u očaju. Ali, nije to prvi put... Splitski klub imao je kroz povijest nekoliko iznimno tužnih poraza, koji su se urezali u pamćenje i čovjek bi pomislio da se može na to naviknuti, ali to nije slučaj. Svaki zaboli jednakom silinom, pa tako i ovaj, koji bi klubu pomogao ne samo rezultatski nego i financijski. No, uvijek ostaje nadati se boljem rezultatu dogodine. Tekst pročitajte u Maxu! Hajduk - Leeds 1973. Polufinale Kupa pobjednika kupova, sezona 1972./73.: Leeds United – Hajduk 1:0, 0:0 Pohod u Kupu pobjednika kupova Hajduk je zaključio 25. travnja, u polufinalu protiv engleskog Leedsa. Samo je korak nedostajao do finala. Hajduk je u uzvratu pod vodstvom Branka Zebeca igrao odlično, ali lopta nije mogla u mrežu. Hajduk je igrao u sastavu Sirković, Džoni, Boljat (Peruzović), Bošković, Holcer, Buljan, Hlevnjak, Jerković, Nadoveza, Jovanić (Mužinić), Šurjak. St. Etienne – Hajduk 1974. 2. kolo Kupa prvaka, sezona 1974./75.: Hajduk – St.-Étienne 4:1, 1:5 To je bilo nevjerojatno ispadanje Hajduka, koji je u prvoj utakmici razbio Saint-Etienne 4:1. Pod Ivićevim vodstvom splitska “zlatna generacija” u uzvratu je, u nizu čudnih okolnosti, nakon produžetaka poražena 1:5. U drugom se dijelu dogodio polusatni prekid zbog nestanka struje poslije kojeg kao da su istrčali novi igrači. Priča se da su u pauzi Francuzi uzeli doping, ali nije dokazano. Za Hajduk su igrali Mešković, Rožić (Šalov), Mužinić, Kurtela, Džoni (Luketin), Buljan, Boljat, Žungul, Jovanić, Jerković, Šurjak. PSV - Hajduk Četvrtfinale Kupa prvaka, sezona 1975./76.: Hajduk – PSV 2:0, 0:3 Hajduk je u prvoj utakmici razbio nizozemski PSV, u Splitu je bilo 2:0. A onda se zbio uzvrat u kojem je do 60. minute Hajduk imao odlične prigode. A onda je krenuo pad, i PSV je sustigao splitskih 2:0, a u produžetku, u 102. minuti Willy van der Kuijlen postigao je gol za još jednu splitsku tugu. Igrali su Mešković, Boljat, Rožić, Kurtela (Džoni), Peruzović, Buljan, Žungul (Jovanić), Mužinić, Đorđević, Jerković, Šurjak. Hajduk - AUSTRIA B. 1978. Četvrtfinale Kupa pobjednika kupova, sezona 1977./78.: Austria Beč - Hajduk 1:1, 1:1 (11 m, 3:0) Još jedan tužni splitski ožujak, u prvoj utakmici, u Beču bilo je 1:1, kao i u uzvratu u Splitu. U izvođenju jedanaesteraca Hajduk je promašio sva tri. Da stvar bude gora, u regularnom vremenu Rukljač također nije realizirao jedanaesterac. Igrali su Katalinić, Džoni, Boljat, Mužinić (Zo. Vujović), Zovko, Rožić, Žungul, Jerković, Čop, Rukljač (Šalov), Šurjak. Hajduk - HSV 1980. Četvrtfinale Kupa prvaka, sezona 1979./80.: HSV – Hajduk 1:0, 2:3 Na klupu se vratio Tomislav Ivić, Hajduk se preselio na Poljud, ali ritam nesretnih ispadanja u ožujku nije prestao. Ovaj put igralo se 19. ožujka, njemački HSV s Buljanom, Magathom, Keeganom i Zebecom na klupi stigao je s prednošću od 1:0, ali Hajduk ih je u jednoj od svojih najvećih utakmica nadigrao i pobijedio s 3:2. HSV je tada bio jak kao Real ili Barcelona danas. Pogotke za bijele postigli su Zlatko Vujović, Đorđević i Primorac. Za Hajduk su igrali Pudar, Primorac, Krstičević, Čop (Šalov), Zo. Vujović, Rožić, Zl. Vujović, Mužinić, Gudelj (Maričić), Đorđević, Šurjak. Hajduk - Valencia 1981. 3. kolo Kupa Uefe, sezona 1981./82.: Valencia – Hajduk 5:1, 1:4 Dvoboj protiv Španjolaca bio je jedan od onih, koji zorno pokazuju što Hajduk znači za njegove navijače. U prvoj utakmici Valencia je slavila s 5:1, ali svi su bili uvjereni da će tog 9. prosinca 1981. Hajduk napraviti čudo i pobijediti s barem 4:0 i preskočiti Valenciju. I malo je nedostajalo. Hajduk je igrao u sastavu Pudar, Berić, Zo. Vujović, Gudelj, Primorac, Rožić, Zl. Vujović, Slišković (Adamović), Petrov, Šalov, Pešić (Vulić). Hajduk - PAOK 1995. Kvalifikacije za Ligu prvaka, sezona 1995./96.: Panathinaikos – Hajduk 0:0, 1:1 Prva utakmica s grčkim Panathinakosom završila je 0:0, ali uzvrat se zbog ratnog stanja morao igrati u Rijeci. Tog se 23. kolovoza 1995. cijeli Split preselio u Rijeku. Štimac je već u 5. minuti pogodio za vodstvo, ali je u 57., tri minute nakon poravnanja Panathinaikosa, dobio crveni karton. Igrali su Gabrić, Butorović, Jozinović, Hibić, Štimac, Horvat, Vulić (Meštrović), Pralija, Jurčec (Mass Sarr), Asanović, Mornar. Mallorca – Hajduk 2001. Kvalifikacije za LP, sezona 2001./02.: Hajduk – Mallorca 1:0, 0:2 Hajduk je bio na pragu ulaska u Ligu prvaka, ali u produžecima na Palma de Mallorci nije uspio. Na otok zabave otišli su s prednosti od 1:0. Mallorcu je predvodio, Samuel Eto’o, tada 20-godišnji anonimni napadač koji je zabio za produžetke. Gol odluke dao je Albert Luque. Hajduk je vodio Gračan, a igrali su Pletikosa, Srna, Đolonga, Miše, Sablić, Vuković, Vejić, Andrić (Pirija), Musa (Celiščak), Bošnjak (Deranja), Bilić. Hajduk - Roma 2003. 2. kolo Kupa Uefe, sezona 2003./04.: Roma – Hajduk 1:0, 1:1 Kraj studenog 2003. umalo je Hajduku donio veliku radost. Roma je u prvoj utakmici slavila s 1:0, malo tko je Hajduku davao šanse u uzvratu. Ipak, od prve minute Roma je svezana u čvor, ali su nes(p)retnom pogreškom obrane ispali. Igrali su Runje, Vejić, Rukavina, Neretlja, Miladin, Andrić (Talevski), Računica, Đolonga, Blatnjak, Bule (Carević), Krpan. Hajduk - Makabi Doigravanje za ulazak u EL, sezona 2016./17.: Makabi Tel Aviv - Hajduk 2:1, 1:2 (penali 5:5) Zadnji Hajdukov šok vezan je uz Makabi. Opet produžeci, jedanaesterci i ispadanje. Marko Ćosić od junaka pretvorio se u tragičara jer je promašio odlučujući jedanaesterac. Za Hajduk su igrali Kalinić, Ismajli, Šimić, Ćosić, Memolla, Jefferson, Savvas, Sušić, Kožulj (Tudor), Vlašić, Said (Ohandza). 