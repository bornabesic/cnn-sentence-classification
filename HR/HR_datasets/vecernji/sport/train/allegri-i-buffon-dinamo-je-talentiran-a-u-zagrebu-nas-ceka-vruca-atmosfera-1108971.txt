Jučer je održan ždrijeb skupina Lige prvaka, a 'ples kuglica' odlučio je da će u skupini H Dinamo igrati s Juventusom, Sevillom i Lyonom. Zlatko Kranjčar rekao da je je zadovoljan te da se Dinamo može nadati i proljeću u Europi. Torinski klub favorit je ove skupine, ali u redovima talijanskog prvaka pozivaju na oprez. - Lani smo izgubili u Sevilli, a u Lyonu i Zagrebu nas očekuju vruće atmosfere. Moramo biti oprezni ako želimo ostvariti svoj cilj u Europi ove sezone, rekao je trener Juventus Massimiliano Allegri. Legendarni vratar Gianluigi Buffon razmišlja slično kao i trener. - Znamo da smo mi favorit skupine na papiru, ali ne smijemo se opustiti, moramo to i dokazati na travnjaku. Ne smijemo olako shvatiti utakmice i biti uvjereni da ćemo proći, moramo dati sve od sebe, kazao je Buffon pa nastavio: - Teško je reći koje se momčadi trebamo najviše bojati jer svaka od njih ima svoje kvalitete. Sevilla je poznati i etablirani klub u Europi, Lyon je dio francuske elite, a Dinamo je iznimno talentirana momčad. Zato moramo biti oprezni da se ne 'poskliznemo'. >>Anketa: Kako će Dinamo proći u skupini? 