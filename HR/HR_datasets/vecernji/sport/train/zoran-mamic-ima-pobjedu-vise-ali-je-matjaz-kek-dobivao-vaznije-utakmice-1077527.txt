Zoran Mamić i Matjaž Kek do sada su se 14 put izravno sučelili u trenerskim karijerama. Mamić je na klupi Dinama dohvatio šest pobjeda, četiri su utakmice završene bez pobjednika, dok je slovenski strateg Zorana Mamića nadmudrio četiri puta. No, trener Rijeke je preko Dinama stigao do osvajanja Kupa i Superkupa, dok je Zoran Mamić direktno preko Rijeke osvojio jedan Kup. Pogledajmo povijest njihovih međusobnih dvoboja koju donosi Goal. Rijeka - Dinamo 2:2 (HNL 21. kolo, 26. veljače 2014.) - U prvom međusobnom dvoboju ovih suparnika Rijeka je propustila prednost od 2:0. Anas Sharbini i Andrej Kramarić (11m) odveli su Rijeku do lijepe prednosti, ali je Alen Halilović sa dva pogotka u samo dvije minute postavio konačnih 2:2. Dinamo - Rijeka 4:0 (HNL 30. kolo, 12. travnja 2014.) - Mnogi su u Maksimiru očekivali veliki derbi i pravu nogometnu ljepoticu, no Dinamo je potpuno "razbio" Rijeku. Već u 23. minuti na semaforu je svjetlilo 4:0, igrači Matjaža Keka ovoga puta nisu bili dostojan suparnik modrima. Pravu golijadu je već u 6. minuti otvorio Ademi, a mrežu Vargića pogađali su još Pivarić, Čop i Šimunić. Dinamo - Rijeka 0:1 (1. utakmica finala kupa, 7. svibnja 2014.) - Ivan Tomečak se u 40. minuti sjurio desnim bokom, te matirao Ježinu za minimalnu pobjedu Rijeke u Maksimiru. Gosti su utakmicu zaključili sa devet igrača, crvene kartone u finišu susreta zaradili su Zlomislić i Leovac. Rijeka - Dinamo 2:0 (2. utakmica finala kupa, 13. svibnja 2014.) - Rijeka je još jednom svladala Dinamo i zasluženo stigla do vrijednog trofeja u finišu sezone. Mitrović je sredinom prvoga dijela pogodio za 1:0, Kvržić u završnici utakmice zabio za 2:0. I beskrajnu riječku noć koja će se dugo pamtiti. Dinamo - Rijeka 1:2 (Superkup, 11. srpnja 2014.) - Dinamo i Rijeka su zamijenili domaćinstvo Superkupa, pa su modri "službeno" bili domaćin na Kantridi. Miral Samardžić je u ranoj fazi utakmice glavom donio vodstvo Rijeci, no na isti je način Leonardo Sigali vratio utakmicu u "egal". Ipak, Brazilac Moises u 69. minuti pogodio je za 2:1, pobjedu Rijeke i novi trofej. Dinamo - Rijeka 3:0 (HNL 18. kolo, 6. prosinca 2014.) - Rijeka je još jedna vrlo ambiciozno stigla u Maksimir, igrala vrlo dobro, no ispromašivao se - Kramarić. Arijan Ademi lijepim je pogotkom krajem prvoga dijela načeo goste, a cijelu priču oko konačnog pobjednika u nastavku su zaključili Angelo Henriquez i Duje Čop. Rijeka - Dinamo 2:2 (HNL, 27. kolo, 4. travnja 2015.) - Utakmica nakon koje se najviše pričalo u sucu Mariju Strahonji. Rijeka je na poluvremenu vodila golom Balaja, a modri su okrenuli preko Pjace i Sigalija. Ipak, u posljednjim sekundama utakmice bod Riječanima donio je Radošević i to udarcem s 25 metara nakon udarca iz kuta, koji je zapravo trebao biti aut. >> Ostale susrete pogledajte ovdje >> Znao sam da HNL nije neko čudo, ali užasni tereni su me iznenadili 