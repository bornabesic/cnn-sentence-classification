Dinamo i Hajduk odigrali su 0:0 na Maksimiru u derbiju 11. kola domaćeg nogometnog prvenstva. Nakon Dinamove dominacije u prvom poluvremenu, te jako dobre igre u Hajduka u nastavku derbi utakmica domaćeg prvenstva završio je bez pogodaka 0:0. Glavni "krivci" za to su bili vratari Domagoj Livaković i Lovre Kalinić koji su odlično branili. Modra dominacija Promjena vremena, kiša koja je jako padala tijekom prijepodnevnih sati u Zagrebu ‘ugasila’ je euforiju koja se pumpala posljednjih dana uoči derbi susreta Dinama i Hajduka. Bijeli vlak je iz Splita doveo 1500 navijača Hajduka, koji su se iskrcali na stanici vlaka na Borongaju. Sjever dolje je bio tek dopola pun. Ostalih gledatelja nije bilo previše, na kraju se brojka vrtjela oko sedam tisuća gledatelja. Ivajlo Petrov je odlučio na gol postaviti Dominika Livakovića, nakon što je napravljen ogroman pritisak da se s vratara makne Adrijan Šemper. Uz tu zamjenu najvažnije je bilo da Petev pokuša svojim novim igračima smjer kakvim bi želio da ga oni prate. Hajdukov strateg je obećao bolje bile tiče u derbiju, čvršće, opreznije nego u splitskom derbiju koji je Dinamo u kolovozu dobio sa 4:0. No, nismo vidjeli puno od tih najava i novog i boljeg Hajduka. Splićani su na travnjak istrčali u svojoj pričuvnoj maskirnoj garnituri. Šteta, jer bijeli dres, desetljećima zaštitni znak kluba je bio nešto po čemu je taj klub bio prepoznatljiv upravo u derbi sudarima sa zagrebačkim plavima. Najbolju situaciju u prvom poluvremenu je imao Dinamov Portugalac Machado, ali na mjestu je bio reprezentativni golman Lovre Kalinić. Dinamo je pritisnuo, Antolić je pogodio vratnicu, a u ponovljenom pokušaju je lukavo ponovno pucao Antolić. Kapetan modrih se dobro ispromašivao u prvom poluvremenu jedinog pravog hrvatskog nogometnog derbija. U prvoj minuti sudačke nadoknade najbolja prilika za plave. Soudani je ubacio loptu s desne strane, sjajno je glavom pucao Fernandes, a Lovre Kalinić je to obranio na spektakularan način. U prvom poluvremenu smo vidjeli čvrstu, ne odveć kvalitetnu utakmicu u kojoj je Dinamo bio bolji, ali nije to znao pretvoriti u rezultatsku prednost, Probuđeni bijeli - Imali smo problem u sredini, nismo uspjeli zadržati loptu. Uz neke zamjene mislim da ćemo bolje izgledati u nastavku utakmice - rekao je pomoćnik Hajduka Zlatko Vujović. U nastavku se Hajduk probudio, izgledao je bolje o modrih. Veliku je prigodu imao Majstor s mora u 54. minuti. Livaković je sjajno obranio jako dobar udarac Hamze. Pušnik je očito dobro razdrmao svoju momčad koja je u prvom poluvremenu ipak bila malo uplašena i nesigurna. Bebek je dva puta očito odsudio na štetu Hajduka, burno je reagirala klupa i Zlatko Vujović je bio isključen. Antolić je još jednom uputio dobar udarac, no nekoga je lopta dirala i završila izvan granice igrališta. Ponovno u 68. minuti pokušava Antolić ali ponovno neprecizno. Iako je igrao solidno, na kraju je ipak bio jedan od tragičara što se krajnjeg ishoda tiče. Najbolju prigodu cijele utakmice imao je u 78. minuti Jefferson. Nogometaš Hajduka se našao sam ispred Livakovića, mogao ga je pitati gdje želi da mu uputi loptu i Hajduku donese veliku pobjedu. No, loptu je s nekoliko metara poslao pored gola. Torcida je uzdahnula na jugu, shvativši što su propustili.  Henriquez je u posljednjim sekundama utakmice mogao donijeti tri boda Dinamu. Tukao je s pet metara, no Kalinić je još jednom sjajno reagirao i Splićani su stigli do boda.  