– Da danas umrem, umro bih kao sretan čovjek – rekao je trener Chapecoensea Caio Junior nakon što je njegova momčad u polufinalu južnoameričkog kupa izbacila San Lorenzo. Njegove riječi bile su gotovo proročke jer je Junior jutros tragično stradao u padu zrakoplova u kojem je poginula gotovo cijela momčad. Da tragedija bude veća, Caio Junior je s 51 godinom bio jedna od starijih žrtava u zrakoplovu. Prošlog tjedna je ostvario jedan od najvećih uspjeha u trenerskoj karijeri. No, očito mu nije bilo suđeno da osvoji naslov... Zrakoplov u kojem bila 81 osoba srušio se u Kolumbiji. Poginulo je 76 osoba, a vratar Danilo je preživio pad, no od posljedica je preminuo u bolnici... >> Još jedna žrtva: Nogometaš koji je preživio pad zrakoplova preminuo u bolnici 