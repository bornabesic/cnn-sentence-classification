Plivačica zagrebačkog Medveščaka Cindy Šoštarić izabrana je za Miss sporta Hrvatske u 2016. godini i to posve zasluženo, nakon više od pola godine nadmetanja s mnogim ljepoticama koje smo predstavljali iz tjedna u tjedan u Max! Germanijaku. A sad slijedi novi krug, novih 16 sportašica koje će se pokušati okruniti titulom najljepše te time 2017. učiniti uistinu posebnom. Rukometašica Lokomotive Valerija Kralj ide u četvrti razred zagrebačke Sportske gimnazije i, iako rođena 5. veljače 1999., ima jasnu viziju što želi u bližoj i daljoj budućnosti. – Volim rukomet i nadam se da ću uspjeti, ali dugoročno se vidim u arhitekturi jer sam kreativna i oduvijek me zanima dizajn – otkrila nam je Valerija, tek oporavljena od ozljede kralješka, koja ju je udaljila s parketa, ali ne i pokolebala. Osim što se želi izboriti za prvu momčad, ima ambicija i na natjecanju za Miss sporta. Želi barem do finala. Ostale kandidatkinje za Miss sporta Hrvatske pogledajte OVDJE. >>Za više sporta posjetite našu Facebook stranicu Večernji list - Sport. >>Crvenokosa Nika vlada plesnim podijem: To je moja najveća strast 