Pred nama je veliki derbi, u subotu u 15 sati na Maksimiru se sastaju Dinamo i Hajduk. Iako Splićani već godinama ne konkuriraju za naslov, već je njegovu ulogu preuzela Rijeka, i dalje je to najveći derbi u koji igrači ulaze s posebnom motivacijom. - Najveći je ovo derbi u Hrvatskoj, nadam se da će opravdati taj naziv. Očekujem bolju igru Dinama, da budemo koncentrirani svih 90 minuta. I, jedino što je bitno, da osvojimo svih tri boda. Svjesni smo da je sve u našim rukama, rekao je Ivajlo Petev te se osvrnuo na odluku da Soudani ipak može igrati u derbiju. - Nije moj stil da uvijek komentiram suđenje i sudačke odluke. Trener sam Dinama, samo me zanima Dinamo i ne želim komentirati suđenje. Želim samo reći da u svakoj utakmici postoje sporne situacije te da postoje odgovorni ljudi koji o tome odlučuju. Normalno da računam na Soudanija.  Petev je otkrio da se Dino Perić oporavio od ozljede, ali da ima novih, sitnih problema. - Imamo mali problem s Hodžićem, nakon posljednjeg treninga ćemo odlučiti. Što ako Hodžić neće igrati? Moramo naći rješenje. Ćorić je tjedan dana bolestan, ali trenirao je s momčadi od ponedjeljka te ćemo o njegovom nastupu odlučiti nakon zadnjeg treninga. Je li Rijeka favorit za naslov prvaka? - Rijeka je favorit jer ima četiri boda, ali nama to ništa ne znači. Ima još dosta utakmica do kraja i ništa još nije riješeno. Moramo se koncentrirati na sebe i da pobijedimo sve do kraja. O Rijeci uopće ne želim pričati, jer je pred nama derbi s Hajdukom.  >>Hodžić: Ma, kakva Rijeka. I dalje je najveći derbi protiv Hajduka! 