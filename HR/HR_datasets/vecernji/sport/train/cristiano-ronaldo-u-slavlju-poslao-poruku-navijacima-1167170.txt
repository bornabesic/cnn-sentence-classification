U prvoj utakmici madridskog derbija polufinala Lige prvaka Real je nadjačao Atletico sa 3:0. Zvijezda večeri bio Cristiano Ronaldo koji je zabio sva tri pogotka za kraljevsku momčad. Posljednji pogodak Portugalac je proslavio na zanimljiv način. Došao je pred Realove  navijače i rukama pokazao kako ne treba zviždati kada ne ide, nego uvijek moraju biti potpora tijekom utakmice. Cristiano Ronaldo je ove sezone zabio deset pogodaka u 11 utakmica Lige prvaka. Njegov posljednji gol Atleticu bio je 400. pogodak u karijeri za Real. 