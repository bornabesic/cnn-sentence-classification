Pet kola prije kraja prvenstva Barcelona i Real Madrid imaju po 75 bodova no madridska momčad ima utakmicu manje, gostovanje kod desetoplasirane Celte Vigo. Barcelona ove sezone brani naslov prvaka, a Real Madrid je posljednji put bio prvak u svibnju 2012., tri mjeseca prije nego je ondje stigao hrvatski reprezentativac Luka Modrić. Do kraja prvenstva Barcelona će na Camp Nou igrati protiv Osasune, Villarreala i Eibara, a gostovati kod Espanyola i Las Palmasa. Real Madridu preostaju još gostujuće utakmice protiv Deportiva, Granade, Celte i Malage, dok će ugostiti Valenciju i Sevillu. Kraljevi moraju 2. i 10. svibnja odraditi polufinale Lige prvaka protiv gradskog rivala Atletica, dok Barcelona igra finale Kupa kralja, ali tek nakon što prvenstvo završi. >> Ludi El Clasico: Čudesni Messi u nadoknadi srušio Real, Rakitić majstorski zabio 