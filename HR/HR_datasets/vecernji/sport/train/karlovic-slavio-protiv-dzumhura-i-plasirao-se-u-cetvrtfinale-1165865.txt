Hrvatski tenisač 38-godišnji Ivo Karlović, koji je drugi nositelj ATP turnira u Budimpešti, plasirao se u četvrtfinale nakon što je u srijedu u drugom kolu pobijedio bosanskohercegovačkog igrača Damira Džumhura sa 6:1, 3:6, 6:4. Karlović je protiv 90. tenisača svijeta odlično krenuo, te je u prvom setu prepustio protivniku samo pet poena i sa dva "breaka" dobio ga je sa 6:1. No, Džumhur je u nastavku meča popravio igru, pa je u drugom setu imao čak 96 posto prvog servisa, a jedinu priliku za "break" upio je realizirati te je meč otišao u treći set. U odlučujućem setu obojica su čvrsto držala svoje servise sve do desetog gema, kada je Karlović napokon oduzeo servis Džumhuru i time nakon sat i 26 minuta igre dobio meč. Bio je to njihov drugi međusobni dvoboj, a 38-godišnji Zagrepčanin je slavio u oba. Karlovića u četvrtfinalu čeka Aljaž Bedene, Slovenac sa britanskim državljanstvom, od kojeg je izgubio u oba dosadašnja meča, a posljednji je bio prošle godine u Acapulcu. >> Karlović se žestoko 'zakačio' s navijačem: 'Ti si mafijaška svinja!' 