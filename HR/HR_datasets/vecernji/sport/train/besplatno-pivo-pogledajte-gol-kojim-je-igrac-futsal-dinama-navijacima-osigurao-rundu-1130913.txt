Futsal Dinamo jučer je u četvrtfinalu Regionalnog kupa svladao drugoligaški Novi Marof s 10:0, a pogodak za 5:0 zabio je Kristijan Čekol volejem nakon kornera, bez da je lopta prilikom dodavanja i udarca dirala parket.  Mladi Čekol je time realizirao akciju Futsal Dinama i njegovog sponzora i svima prisutnima osigurao besplatnu pivu pred sljedeću utakmicu protiv velikog rivala Nacionala, koja se igra u petak (2.12) u 19 sati u Domu sportova. Osim besplatne pive, navijače Dinama razveselit će i Dinamov vikend u Slavoniji. Naime, u petak (25.11.) u Slavonskom Brodu Futsal Dinamo gostuje kod Broda 035, a iza utakmice organizirat će se i Plava noć u gradu. U nedjelju (27.11.) nogometni Dinamo gostuje u Gradskom vrtu u derbiju kola protiv NK Osijeka s početkom u 15 sati, a navečer (20:30) Futsal Dinamo i Aurelia Vinkovci u Borovom Naselju odigrat će humanitarnu utakmicu s koje sav prihod ide za obnovu vukovarskog vodotornja. >> U sjajnoj atmosferi Futsal Dinamo doživio poraz od kojeg će se teško oporaviti 