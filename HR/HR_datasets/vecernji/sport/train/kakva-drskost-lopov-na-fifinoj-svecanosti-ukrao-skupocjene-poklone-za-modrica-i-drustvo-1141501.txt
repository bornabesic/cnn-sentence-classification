U Zürichu je prije nekoliko dana održana svečanost na kojoj su proglašeni najbolji nogometaši svijeta u 2016. godini. Cristiano Ronaldo dobio je glavnu nagradu, a izabrana je i najbolja momčad u kojoj je svoje mjesto pronašao i Luka Modrić. A iako je svečanost djelovala odlično i sve je naizgled proteklo bez problema, u pozadini se ipak krije jedan incident. Naime, atmosferu je malo pokvarila krađa! Švicarski mediji pišu kako je drski lopov ukrao šest skupocjenih satova marke Hublot koji su trebali biti uručeni Ronaldu, Modriću i ostalom društvu. Vrijednost je ovih satova oko 100 tisuća eura, a nogometaši su se na kraju morali zadovoljiti rezervnom garniturom. Proizvođač se obvezao poslati im original kad i ako policija pronađe lopova. 