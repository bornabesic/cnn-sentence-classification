Marko Pjaca je već šest mjeseci u Juventusu, ali još nije dobio pravu priliku. Igrao je samo 94 minute u talijanskom prvenstvu, ali svaki put kad uđe u igru oduševi navijače, a i sami suigrači svjesni su kakav će Pjaca nogometaš postati. – Sve nas je ostavio bez riječi – otkrio je Giorgio Chiellini, Pjacin suigrač iz Juventusa, a onda ga usporedio s najboljim igračem u 2016. godini: – Snažan je poput igrača ragbija, a s loptom je poput Cristiana Ronalda. Samo treba poboljšati završnicu i bit će svjetska klasa. Nadamo se samo da će to uskoro shvatiti i trener Juventusa Allegri te povećati minutažu hrvatskom reprezentativcu. >> Hrvati vodili Juventus do pobjede: Mandžukić zabio, a Pjaca prvi put zaigrao u početnom sastavu! 