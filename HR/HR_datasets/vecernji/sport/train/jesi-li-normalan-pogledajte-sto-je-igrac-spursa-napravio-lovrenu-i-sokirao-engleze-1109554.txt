U trećem kolu engleskog prvenstva Tottenham i Liverpool odigrali su 1:1 i podijelili bodove. Dejan Lovren, koji se danas vraća u reprezentaciju, odigrao je svih 90 minuta i dobro se borio s napadačima Spursa. i to doslovno borio. Naime, tijekom cijelog susreta dobivao je dosta udaraca, ali najdalje je otišao Erik Lamela koji mu je – gurnuo prst u oko. Lovren je u jednom trenutku napravio prekršaj nad Kaneom i uzeo loptu, a Lamela ju je htio nazad, milom ili silom. Pa je tako prljavim potezom pokušao natjerati hrvatskog reprezentativca da ju pustio iz ruku. Sudac ovaj nesportski potez nije vidio pa je jedan od "najprljavijih" igrača Premiershipa (lani među igračima s najviše prekršaja u ligi) ostao nekažnjen! Na forumima navijača Liverpoola oštro su osudili ovakav potez Lamele i pisali kako je Lovren dobro prošao jer je mogao imati i trajne posljedice. Možda savez naknadno pregleda snimku ovog poteza pa kazni Lamelu.   