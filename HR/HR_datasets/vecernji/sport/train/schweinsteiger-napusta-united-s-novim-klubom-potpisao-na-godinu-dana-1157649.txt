Bivši veznjak njemačke nogometne reprezentacije Bastian Schweinsteiger (32) karijeru će nastaviti u MLS-u u momčadi Chicago Fire, potvrdio je njegov sadašnji klub Manchester United. Schweinsteiger je s Chicagom potpisao ugovor na jednu godinu. Schweinsteiger je u Manchester stigao u ljeto 2015. godine, ali se nije ustalio u momčadi, a ove sezone je igrao vrlo malo pod vodstvom Josea Mourinha. - Žalostan sam što moram napustiti brojne prijatelje u Manchester Unitedu, ali sam i zahvalan klubu što mi je omogućio prihvatiti novi izazov u Chicagu - objavio je Schweinsteiger. Prije dolaska u Manchester United, Schweinsteiger je čak 13 sezona igrao za Bayern iz Muenchena s kojim je osvojio osam naslova prvaka Njemačke, sedam njemačkih Kupova i Ligu prvaka 2013. godine. S njemačkom reprezentacijom osvojio je naslov svjetskog prvaka 2014. godine, a ukupno je sakupio 121 nastup za elf prije no što je prošlog ljeta objavio završetak reprezentativne karijere.  >> Legendarni Schweinsteiger na nevjerojatan način spasio život nogometnom sucu 