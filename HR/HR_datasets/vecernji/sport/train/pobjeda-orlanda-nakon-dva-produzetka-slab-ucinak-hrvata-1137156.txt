Orlando Magic je sinoć nakon dva produžetka pobijedio Miami Heat sa 136-130. Nik Vučević je bio najučinkovitiji kod Magica sa 26 pogodaka i 12 skokova, Evan Fournier je također zabio 26, Elfrid Payton 22, a Serge Ibaka je ubacio 20. Mario Hezonja i Damjan Rudež nisu igrali za Orlando kojem je ovo treća pobjeda nad Miamijem u zadnjih 19 susreta. Heat su predvodili Tyler Johnson i Hassan Whiteside sa 32 pogotka, a Whiteside je dodao i 15 skokova.  Orlando je osigurao produžetka pogotkom Sergea Ibake u zadnjoj sekundi. Miami je ispustio vodstvo od pet razlike u zadnjoj minuti regularnog dijela te prednost od četiri koša u zadnjih 40 sekundi prvog produžetka. Izjednačeni na 123-123 u drugom produžetku Fournier zabija tricu za Orlando, Ibaka pogađa šut s distance, a Payton dva slobodna za odvajanje od Miamija i pobjedu. Philadelphia 76ers Darija Šarića su i sinoć poražni, New Orleans Pelicans su ih pobijedili sa 108-93 i nanijeli im 21. poraz u 28 utakmica od početka prvenstva. Anthony Davis bio je najbolji strijelac utakmice, zabivši za Pelicanse 31 koš uz 16 skokova. Kod 76ersa najviše je zabio Ersan Ilyasova, 14 koševa, a Gerald Henderson je ubacio 13. Dario Šarić je odigrao 15 minuta i u tom je  razdoblju zabio dva koša, ugrabio tri skoka i upisao tri asistencije te jednu ukradenu loptu. Poraženi su i Brooklyn Nets Bojana Bogdanovića, u Torontu su ih sa 116-104 pobijedili Rapotorsi.  Kyle Lowry je za pobjedu domaćina zabio 23 koša, Norman Powell je dodao 21 i Toronto Raptorsi (20-8) su nanijeli deseti uzastopni poraz u gostima za Brooklyn. Toronto nije gubio ni u jednom trenutku utakmice i jednom je čak imao prednost od 23 koša.  Rondae Hollis-Jefferson je predvodio Netse (7-20) sa 19 koševa, šest skokova i tri asistencije. Bojan Bogdanović, jedini igrač Netsa koji je započeo svih 27 utakmica ove sezone, u 18 minuta je ubacio pet koševa i upisao dvije asistencije. Amerikanac s hrvatskom putovnicom Justin Hamilton je odigrao 23 minuta i uz pet koševa upisao je 11 skokova i četiri asistencije. Nets su imali šut od samo 36 posto iz igre kroz tri četvrtine, uključujući 26 posto s linije trice. Raptorsi su imali šut 49 posto, uključujući 44 posto s linije trice. Od Los Angeles Lakersa Ivice Zubca bolji su bili Charlotte Hornets sa 117-113. Hornets u uspjeli nadoknaditi zaostatak od 19 koševa i pobijediti, a predvodi ih je Kemba Walker sa 28 pogodaka i 10 asistencija. Kod Lakersa najbolji je bio Jordan Clarkson koji je ubacio 25 koševa, dok je Nick Young dodao 24 Ivica Zubac je odigrao dvije minute i upisao samo jedan skok. LeBron James je za pobjedu Cleveland Cavaliersa od 112-108 nad Milwaukee Bucksima zabio 34 koša i tako se popeo na osmo mjesto strijelaca u NBA, preskočivši Mosesa Malonea (27,409 koševa). Miami Heat - Orlando Magic                130-136 (2 produžetka) (Mario Hezonja i Damjan Rudež nisu igrali za Orlando) New York Knicks - Indiana Pacers          118-111 Philadelphia 76ers - New Orleans Pelicans  93-108 (Dario Šarić je igrao 15 minuta za Philadelphiu, zabio je dva koša, ugrabio tri skoka i upisao tri assitencije i jednu ukradenu loptu)  Charlotte Hornets - Los Angeles Lakers    117-113 (Ivica Zubac je igrao dvije minute za Los Angeles, upisao je jedan skok) Toronto Raptors - Brooklyn Nets           116-104 (Bojan Bogdanović je igrao 18 minuta za Brooklyn, zabio je pet koševa i upisao dvije asistencije, Justin Hamilton je igrao 23 minute za Brooklyn, zabio je pet koševa, ugrabio 11 skokova i upisao četiri asistencije) Milwaukee Bucks - Cleveland Cavaliers     108-114 (produžetak) Memphis Grizzlies - Boston Celtics        109-112 (produžetak) Houston Rockets - San Antonio Spurs       100-102 Los Angeles Clippers - Denver Nuggets     119-102 Golden State Warriors - Utah Jazz         104-74 Sacramento Kings - Portland Trail Blazers 126-121 ISTOČNA KONFERENCIJA ATLANTSKA DIVIZIJA                  W  L  PCT  GB       1. Toronto       20 8  .714 -        2. Boston        16 12 .571 4        3. NY Knicks     15 13 .536 5        4. Brooklyn      7  20 .259 12 1/2   5. Philadelphia  7  21 .250 13       CENTRALNA DIVIZIJA                  W  L  PCT  GB       1. Cleveland     20 6  .769 -        2. Chicago       14 13 .519 6 1/2    3. Indiana       15 15 .500 7        4. Milwaukee     13 13 .500 7        5. Detroit       14 16 .467 8        JUGOISTOČNA DIVIZIJA                  W  L  PCT  GB       1. Charlotte     16 13 .552 -        2. Atlanta       14 14 .500 1 1/2    3. Washington    12 15 .444 3        4. Orlando       13 17 .433 3 1/2    5. Miami         9  20 .310 7        ZAPADNA KONFERENCIJA SJEVEROZAPADNA DIVIZIJA                  W  L  PCT  GB       1. Utah          18 11 .621 -        2. Oklahoma City 16 12 .571 1 1/2    3. Portland      13 17 .433 5 1/2    4. Denver        12 17 .414 6        5. Minnesota     8  19 .296 9        PACIFIČKA DIVIZIJA                  W  L  PCT  GB       1. Golden State  25 4  .862 -        2. LA Clippers   21 8  .724 4        3. Sacramento    11 17 .393 13 1/2   4. LA Lakers     11 20 .355 15       5. Phoenix       8  20 .286 16 1/2   JUGOZAPADNA DIVIZIJA                  W  L  PCT  GB       1. San Antonio   23 5  .821 -        2. Houston       21 8  .724 2 1/2    3. Memphis       18 12 .600 6        4. New Orleans   10 20 .333 14       5. Dallas        7  21 .250 16      