Prvu četvrtfinalnu utakmicu Lyon - Beşiktaş obilježili su veliki navijački neredi. Uefina Disciplinska komisija utvrdila je da su oba kluba odgovorna za ponašanje svojih navijača te je donijela odluku o kaznama. Lyon i Beşiktaş kažnjeni su uvjetnom kaznom izbacivanja iz europskih natjecanja na koje se kvalificiraju u razdoblju od dvije godine. Francuski i turski klub moraju platiti po 100.000 eura. Prošlotjedna utakmica Lyon - Beşiktaş kasnila je jer su turski huligani bacali bengalke i dimne bombe na dio tribine s francuskim navijačima. Turci su uoči utakmice radili nerede na ulicama Lyona. >>Kaos u Lyonu: Ovo je fotografija koja je šokirala svijet 