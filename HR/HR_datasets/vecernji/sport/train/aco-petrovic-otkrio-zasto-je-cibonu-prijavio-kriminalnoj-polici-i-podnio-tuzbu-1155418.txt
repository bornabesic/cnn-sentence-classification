Hladni rat između Cibone i bivšeg izvršnog dopredsjednika Aleksandra Petrovića, ovih je dana poprimio i javne obrise. Najprije se u medijima oglasio direktor kluba Domagoj Čavlović, nekad Petrovićev bliski suradnik, a na to je reagirao i sam Aco koji nije zanijekao da je poslovno vodstvo kluba prijavio kriminalnoj policiji.  - Kada pričate s Domagojem Čavlovićem vi zapravo ne znate s kim pričate. Da li s direktorom Košarkaškog kluba Cibona, da li s direktorom tvrtke Cibona športsko d.o.o. ili pak s vlasnikom sportsko-menadžerske agencije “Najjači tim d.o.o.” na čijem se čelu nalazi od kraja 2015 - počeo je Aco.  Za što je, zapravo, Petrović prijavio Čavlovića? Prijava za kriminal - Otišao sam tamo gdje se to obično prijavljuje. Kada su mi neke stvari postale sumnjive otišao sam na adresu na koju se obraća svatko tko ima spoznaje o sumnjivom djelovanju. Uostalom, i u Ustavu Republike Hrvatske piše da ako imate spoznaja o nekim stvarima koje se ne čine normalnim svatko to treba prijaviti. Kada mi se zatvorio krug saznanja oko toga što se radi u Ciboni, ja sam otišao i prijavio.  Ima li to veze s ovosezonskim transferom Ante Žižića u Darušafaku i s njegovim nenajavljenim odlaskom iz kluba?  - Obvezan sam šutjeti dok se sve to ne raspetlja. Inače, ja sam to puno prije prijavio, ali je direktor tek sada pustio u eter da je u klubu bila policija. Kad već nije htio govoriti o sadržaju svoje prijave službi zaduženoj za gospodarski kriminal, Aco je puno otvoreniji bio oko svoje tužbe na Općinskom građanskom sudu glede povrata posuđenog novca klubu kojeg je dužnosnički predvodio posljednje dvije i pol godine. Zašto je to uopće išao rješavati sudskim putem?  Stalno su bili u ‘cajtnotu’ - S obzirom na to da su sada moje spoznaje o direktoru nego što su bile kroz dvije godine u kojima smo surađivali, ja sam odlučio svoj novac zatražiti natrag sudskim putem. Čavloviću više ne vjerujem pa sam odlučio svoj novac povući natrag i pri tome se institucionalno osigurati.  O kolikoj je svoti riječ s obzirom na to da su neke veće pozajmice vraćene? - Riječ je o 53 tisuće eura. Jedna je stara dvije godine, druga godinu i pol, a posljednja je iz studenog 2016. godine. Zašto je Aco uopće posuđivao svoj privatni novac KK Cibona?  - Događali su se neki ‘cajtnoti’. Recimo netko vas blokira i vi ne možete dobiti licenciju za igrača, a kako nije bilo vremena to sistemski rješavati, jedini izlaz za premošćenje tih situacija bio je posudba vlastitog novca. Dvije pozajmice bile su obimnije i one su išle iz Draženova novca čiji je potpisnik mama Biserka. Meni je najvažnije da su ti novci vraćeni, a ja sam svojim privatnim novcem pokrivao ove manje troškove u više navrata.  I nedavno smo pričali na tu temu pa nam je Aco tada i spomenuo kada je bila najveća frka.  - Lani u travnju kada se nazirao štrajk igrača, preko noći smo ubrizgali 300 tisuća eura. Pogasili smo tada požar, sve isplatili i potom čekali da stigne drugi dio odštete za Zupca - zaključio je Aco. >>Za više sporta posjetite našu Facebook stranicu Večernji list - Sport. >>Gosti: Zar tako malo ljudi gleda Cibonu? Kao da je pripremna... 