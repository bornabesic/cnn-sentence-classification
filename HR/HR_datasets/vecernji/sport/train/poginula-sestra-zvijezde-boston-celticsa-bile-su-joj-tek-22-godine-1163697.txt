Chyna J. Thomas, mlađa sestra zvijezde Boston Celtica Isaiaha Thomasa, poginula je u prometnoj nesreći u Tacomi u američkoj saveznoj državi Washington. Imala je svega 22 godine. Thomasova sestra stradala je nakon što je izgubila kontrolu nad vozilom i zabila se u stup pokraj autoceste te na mjestu preminula.  Prema prvim vijestima mlada djevojka je stradala jer nije bila vezana sigurnosnim pojasom. Vodstvo NBA lige i Boston Celtica izrazilo je sućut 28-godišnjem košarkašu i njegovoj obitelji. "Potreseni smo i tužni zbog tragičnog gubitka. Naše misli i molitve cijele organizacije sada su s Isaiahom i njegovom obitelji," poručili su iz redova Celticsa. Boston Celticsi će večeras igrati prvu utakmicu doigravanja NBA lige protiv Chicago Bullsa, a za sada nije poznato hoće li Thomas predvoditi domaćine. >> Dario Šarić vratio se u Hrvatsku: Ne zamjeram Hezonji što neće s Hrvatskom na EP! 