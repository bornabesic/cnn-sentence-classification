U prvom susretu 28. kola Prve HNL Hajduk je u petak protiv Cibalije na praznom Poljudu slavio sa 3-0 (0-0).  Hajduk je poveo golom Jeffersona, koji se najbolje snašao u gužvi u 62. minuti. Na 2-0 povisio je Zvonimir Kožulj u 85. minuti. Slobodni udarac sa vrha kaznenog prostora, ali iskosa, Kožulj je dobro plasirao, a vratar Matković je pogrešno procijenio i lopta je završila u mreži.  Konačnih 3-0 postavio je Nikola Vlašić, koji je u 87. minuti ubačaj Memolle glavom pospremio u mrežu.  Treba reći da je Hajduk u prvom poluvremenu imao nekoliko odličnih prigoda, a prvu, u 12. minuti, nije iskoristio Nikola Vlašić.  U 32. minuti Franck Ohandza je promašio vrata sa deset metara iskosa, a potom u 36. dvije prigode u razmaku od 30 sekundi. Prvo je udarac Tome Bašića iz slobodnog udarca golman Mladen Matković odbio u korner, nakon kojeg Zoran Nižić glavom promašuje sa pet metara. Pred kraj prvog dijela, u 41. minuti, Nikola Vlašić je sa 20 metara pogodio gredu. Napadač Hajduka Ohandza morao je zbog ozljede izaći u 83. minuti, a umjesto njega je zaigrao Said.  Hajduk se privremeno probio na treće mjesto sa 50 bodova, koliko ima i četvrtoplasirani Osijek, dok je Cibalia, koja u proljetnom dijelu ima jedan remi i sedam uzastopnih poraza, i dalje posljednja sa 9 bodova.  Utakmica je zbog kazne HNS-a odigrana na praznom stadionu u Poljudu, a sudio je Igor Križarić iz Čakovca. >>Irena Šimunović: Zbog dečka Tome Bašića često idem gledati utakmice Hajduka >>Carrillo: Zakazao sam ja, a onda i igrači. Kopić: Neću odstupit od svoje ideje! 