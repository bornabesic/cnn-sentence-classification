Izbornik Ante Čačić doznao je još jednu lošu vijest. Marko Pjaca ozlijedio je list te neće biti u sastavu za kvalifikacije utakmice za SP 2018. protiv Kosova i Finske. Nakon što je u ponedjeljak pokušao odraditi trening sa suigračima, Pjaca je osjetio bolove u nozi na koje se žalio i prije okupljanja. Današnji pregled magnetskom rezonancijom u bolnici Sv. Katarina pokazao je infrakciju fibule, odnosno napuknuće lisne kosti. Marko tako ne može kandidirati za susrete protiv Kosova (6. listopada) i Finske (9. listopada), objavio je HNS. Ne događa često da zbog ozljeda otpadnu trojica, a možda i četvorica igrača iz prvih 11, a reprezentaciji se sada događa upravo to! Nakon Modrića, Rakitića i Lovrena sada je otpao i Pjaca. 