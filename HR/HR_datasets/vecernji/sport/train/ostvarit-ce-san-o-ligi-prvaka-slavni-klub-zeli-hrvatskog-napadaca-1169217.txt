Turski prvak Bešiktaš zainteresiran je za hrvatski napadača Ivana Santinija (27), pišu turski mediji. Klub kojeg je nekada vodio i Slaven Bilić traži zamjenu za kamerunskog napadača Vincenta Aboubakara, a prvi strijelac Caena jedna je od želja. Santinijeva cijena kreće se oko tri milijuna eura, no ona bi mogla biti i viša ako do kraja sezone postigne još pokoji pogodak. Zasad ih je zabio 15 i dijeli peto mjesto na ljestvici najboljih strijelaca francuskog prvenstva. Budući da je Bešiktaš vodeći u Turskoj mogao bi izboriti nastup u Ligi prvaka sljedeće sezone, a ako se realizira transfer Santini bi tako mogao ostvariti san i nakon Intera, Zadra, Standarda i Caena zaigrati u najelitnijem natjecanju. 