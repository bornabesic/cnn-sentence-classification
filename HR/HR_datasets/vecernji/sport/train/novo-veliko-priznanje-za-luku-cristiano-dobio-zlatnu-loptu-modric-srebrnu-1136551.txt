Nogometaši Reala u finalu klupskog SP-a pobijedili su Kashimu 4:2 i osvojili naslov svjetskog prvaka. Utakmica je ponudila pravu dramu, riješena je tek nakon produžetaka, a junak susreta bio je Cristiano Ronaldo koji je postigao tri pogotka. Prvi je zabio iz jedanaesterca u 60. minuti, a dva je zabio u produžetku kada se utakmica lomila. Stoga ne čudi da je dobio glavnu nagradu kada su se poslije dijelila individualna priznanja za cijeli turnir. Portugalcu je pripala Zlatna lopta, a Srebrnu loptu dobio je naš Luka Modrić. Hrvatski veznjak bio je proglašen igračem polufinalne utakmice, a danas je nakon njegova udarca Benzema zabio za 1:0. Osim toga, Luka je dirigirao igrom kraljevskog kluba i bio vrlo dobar sve do 105. minute, a onda ga je Zidane odlučio odmoriti i priliku je dao Mateu Kovačiću. Svaka čast Luki na novom priznanju! >>Luka Modrić i Mateo Kovačić s Real Madridom postali svjetski prvaci! Adidas Golden Ball: @Cristiano Adidas Silver Ball: @lm19official Adidas Bronze Ball: Gaku Shibasaki Fair play award: @atlrs_english 👏 