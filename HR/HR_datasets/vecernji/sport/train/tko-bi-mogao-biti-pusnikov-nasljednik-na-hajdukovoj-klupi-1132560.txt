Marijan Pušnik u Hajduk je došao početkom lipnja i u 26 službenih utakmica ostvario 16 pobjeda, pet neriješenih ishoda i pet poraza. Presudio mu je poraz od Splita i ispadanje iz hrvatskog kupa. Pušnik od danas više nije Hajdukov trener.  – Hvala svima u klubu, radnoj zajednici, navijačima, a naročito Torcidi. Došlo je vrijeme razlaza, poraz protiv Splita nam je teško pao, Hajduku stojim na dispoziciji i želim mu sve najbolje. Novom treneru dat ću sve informacije koje će zatražiti, ostajem i dalje navijač Hajduka. Žao mi je što odlazim, ali takav je život – kazao je Pušnik. Bijele će protiv Slavena u Koprivnici voditi stručni stožer druge momčadi, Marko Lozo i Viko Lalić. Hajduk traži novog trenera. Tko bi, prema vašem mišljenju, bio idealno rješenje za klupu splitske momčadi? 