Početak prve utakmice četvrtfinala Europske lige između Lyona i Bešiktaša odgođen je zbog nereda na stadionu Parc Olympique Lyonnais. Domaći navijači utrčali su na igralište pola sata prije početka utakmice jer su ih, prema prvim informacijama, gostujući navijači gađali topovskim udarima i bakljama. Potom je došlo i do okršaja na tribinama, a nerede je morala obuzdavati policija. Navodno je došlo i do pogreške u elektroničkom sustavu prodaje ulaznica, čime su gostujući navijači uspjeli kupiti 20 tisuća ulaznica po cijelom stadionu. A uspjeli su unijeti i pirotehniku iako je utakmicu osiguravalo 500 specijalaca. Početak susreta kasnio je 45 minuta. Dodajmo kako je u početnom sastavu Bešiktaša bio i hrvatski reprezentativac Matej Mitrović te je igrao do 64. minute.   Turski huligani su se inače i prije utakmice u nekoliko navrata sukobili s navijačima Lyona.   >>Hoće li napustiti Juve? Bivši direktor Bešiktaša otkrio gdje će Mandžukić nastaviti karijeru 