Hrvatska futsal reprezentacija ostvarila je dvije pobjede u skupini 3. kvalifikacija za Futsal Euro koji se iduće godine igra u Sloveniji. Na turniru u Kijevu u prvom susretu Hrvatska je pobijedila Crnu Goru sa 4:0, a potom i Belgiju sa 6:1. Odlučujući susret naša futsal reprezentacija igra u utorak, 11. travnja u 18 sati, protiv domaćina Ukrajine. Izabranici Mate Stankovića u tom susretu dovoljan je i remi kako bi ostvarili plasman na Euro. U slučaju poraza od Ukrajinaca, naša reprezentacija izborila bi drugo mjesto i priliku da kroz dodatne kvalifikacije ipak od na europsko prvenstvo. U pobjedi protiv Belgije dvostruki strijelac za Hrvatsku bio je Dario Marinović (13, 25), dok su po jedan pogodak postigli Josip Suton (5), Tihomir Novak (11), Jakov Grcić (16) i Vedran Matošević (37). Jedini pogodak za Belgiju postigao je Ibrahim Adnane (20). U prvom dvoboju Hrvatska je u subotu pobijedila Crnu Goru rezultatom 4:0, a golove su zabili Jakov Grcić (7), Josip Suton (22), Tihomir Novak (24) i Dario Marinović (31). 