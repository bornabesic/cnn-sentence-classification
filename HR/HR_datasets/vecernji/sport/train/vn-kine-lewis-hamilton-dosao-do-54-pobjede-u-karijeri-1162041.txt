Britanski vozač Lewis Hamilton u svom je Mercedesu bio najbrži na drugoj utrci nove sezone Svjetskog prvenstva Formule 1, voženoj u nedjelju za Veliku nagradu Kine u Šangaju. Hamilton je bio u vodstvu od početka do kraja utrke i uvjerljivo stigao do svoje 54. pobjede u karijeri, a pete za Britanca na Velikoj nagradi Kine. Drugi je ciljem prošao pobjednik prve utrke nove sezone, Nijemac Sebastian Vettel u Ferrariju, dok je svoje mjesto na postolju zaradio i mladi Nizozemac Max Verstappen u Red Bullu, koji je u posljednjim krugovima obranio treće mjesto pred momčadskim kolegom Australcem Danielom Ricciardom. Nakon prve dvije utrke nove sezone Hamilton i Vettel imaju po 43 boda. Sljedeća utrka nove sezone na rasporedu je već sljedeće nedjelje, kad će se vozači boriti za Veliku nagradu Bahreina. >>Lewis Hamilton najbrži u kvalifikacijama uoči VN Kine >>Ovo su najseksi 'trofeji' najvećeg ženskara u svijetu formule 1: I utrke mu traju dulje od veza VN Kine - rezultati: 1. Lewis Hamilton (VB / Mercedes) 1:37:36.160 2. Sebastian Vettel (Njem / Ferrari) +00:06.250 3. Max Verstappen (Niz / Red Bull - TAG Heuer) +00:45.192 4. Daniel Ricciardo (Aus / Red Bull - TAG Heuer) +00:46.035 5. Kimi Raikkonen (Fin / Ferrari) +00:48.076 6. Valtteri Bottas (Fin / Mercedes) +00:48.808 7. Carlos Sainz Jr (Špa / Toro Rosso - Renault) +01:12.893 8. Kevin Magnussen (Dan / Haas - Ferrari) 1 krug 9. Sergio Perez (Mek / Force India - Mercedes) 1 krug 10. Esteban Ocon (Fra / Force India - Mercedes) 1 krug 11. Romain Grosjean (Fra / Haas - Ferrari) 1 krug 12. Nico Huelkenberg (Njem / Renault) 1 krug 13. Jolyon Palmer (VB / Renault) 1 krug 14. Felipe Massa (Bra / Williams-Mercedes) 1 krug 15. Marcus Ericsson (Šve / Sauber - Ferrari) 1 krug... Najbrži krug (44.): Lewis Hamilton (VB / Mercedes) - 1:35.378 (205,746 km/h) SP - redoslijed vozača: 1. Lewis Hamilton (VB) 43 boda 1. Sebastian Vettel (Njem) 43 3. Max Verstappen (Niz) 25 4. Valtteri Bottas (Fin) 23 5. Kimi Raikkonen (Fin) 22... SP - redoslijed konstruktora: 1. Mercedes-AMG 66 bodova 2. Ferrari 65 3. Red Bull 37 4. Toro Rosso 12 5. Force India 10 6. Williams 8 7. Haas 4