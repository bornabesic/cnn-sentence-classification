Manchester United u 26. kolu Premier lige upisao je već deseti remi ove sezone. Na Old Traffordu su odigrali samo 1:1 protiv Bournemoutha, piše Goal. United je do vodstva stigao u 23. minuti golom Roja koji je postavio nogu nakon udarca iz daljine Valencije i skrenuo loptu u mrežu. Argentincu je ovo bio prvijenac za crvene vragove, do njega je stigao u 54. nastupu. Duže od njega na prvijenac u dresu Uniteda u Premier ligi čekala su šestorica: Wes Brown (117 utakmica), Rio Ferdinand (95), Gary Neville (80), Jonny Evans (70), Phil Neville (66) i Mikael Silvestre (55). Gosti su do izjednačenja stigli u 40. minuti kada je jedanaesterac skrivio Jones, a siguran realizator bio je King. U samoj završnici Bournemouth je ostao s igračem manje nakon što je isključen Surman, iako je možda u svlačionicu trebao i Ibrahimović. U nastavku United je imao dominaciju, u 72. minuti čak su imali i jedanaesterac, ali Ibrahimoviću je udarac obranio Boruc, no gosti su osvojili prvi povijesni bod na Old Traffordu. >> Ibrahimović tri minute prije kraja donio Unitedu naslov u Liga kupu 