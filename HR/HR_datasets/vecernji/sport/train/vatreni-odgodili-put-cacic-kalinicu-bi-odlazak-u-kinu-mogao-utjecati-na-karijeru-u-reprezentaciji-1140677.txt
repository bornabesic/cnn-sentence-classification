Hrvatska nogometna reprezentacija okupila se za nadolazeću avanturu u Kini. Ante Čačić u 15 sati okupio je svoje nogometaše, te je službeno započela akcija Kina Kup. Hrvatski izbornik pred zagrebački hotel As stigao je posljednji, igrači s osmijehom na licu stizali puno ranije... Zbog vremenskih neprilika i zatvorene zračne luke u Istanbulu, preko koje je reprezentacija trebala krenuti za Peking, putovanje kockastih prvotno je odgođeno je za nedjelju. Ipak, vatreni su krenuli za Beč, gdje će prespavati, a sutra putuju za Kinu. #Hrvatska danas iz Zagreba odlazi u Beč, odakle sutra preko Pekinga leti na #ChinaCup u Nanning. #BudiPonosan #Vatreni pic.twitter.com/xIM9RhRYHs - Ova reprezentativna akcija stigla nam je u malo nezgodnom trenutku, tako da ne možemo računati na sve željene igrače. Neki su pojedinci željeli biti ovdje s nama, ali njihovi ih klubovi nisu pustili. Tako da prije svega moram zahvaliti svim klubovima koji su pustili svoje reprezentativce, najveće je opterećenje ipak palo na hrvatske prvoligaše - rekao je Ante Čačić, piše Goal. Hrvatski izbornik naveo je kriterije prema kojima je zvao igrače. - Uh, tražio sam pojedince koji će biti motivirani, ali i koji su igrali u dobroj formi. Ova akcija nam je stigla nakon blagdana, vjerujem da su igrači ipak proteklih dana radili na sebi, te da će se u Kini predstaviti u dobrom izdanju. Također, želio sam ravnomjerno opteretiti hrvatske klubove, Dinamo i Rijeka vode bitku za naslov prvaka, Hajduk i Osijek ganjaju Europu. A tim klubovima uskoro kreću pripreme. Ante Čačić ipak žali što je proteklih dana ostao bez nekih pojedinaca... - Žao mi je što nema nekih igrača Rijeke; Bradarić je operirao krajnike, dok Maleš ima svojih problema. Posljednjih dana ostali smo i poznatih razloga bez Mitrovića, no veseli me što je on napravio tako kvalitetan transfer. To je samo dokaz kako hrvatski klubovi rade sjajno, kako u Prvoj HNL ima dosta pravih igrača. Prvi je protivnik Čile. - Mislim da su oni ipak u određenoj prednosti, okupili su se puno prije nas, odradili već nekoliko zajedničkih treninga. Ne znamo puno o njima, ali vjerujem da ćemo mi u Kini biti na željenoj razini. Da ćemo biti motivirani, izgledati kao momčadi i igrati dobar nogomet. Ova se reprezentacija nikako ne može uspoređivati s onom kaj je zaigrala protiv Argentine, ona je zajedno trenirala, a tamo su bili i ozbiljni reprezentativci. Nikola Kalinić ima prigodu karijeru u Kini, koliko bi njegov transfer utjecao na buduću mu reprezentativnu karijeru... - Teško pitanje. Kinezi su počeli raditi čuda, stvarno se teško u njegovim godinama odreći takvih primanja. Nikola Kalinić posljednjih godina igra u velikoj formi, on najbolje zna što će odlučiti. Nadam se da njegov odlazak u Kinu neće utjecati na reprezentativnu karijeru, ali tko zna - mogla bi. Sigurno bi bilo određenih problema, tu treba računati na dugotrajne letove, promjene vremenskih zona, a znamo da te reprezentativne akcije traju tek po nekoliko dana. Pitanje je koliko bi tu bilo raznih problema. U svakom slučaju bit će mu puno teže - završio je Ante Čačić koji još mora odlučiti tko će biti kapetan u Kini, Pivarić ili Antolić. 