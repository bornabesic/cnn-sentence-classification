Vozač McLaren Honde, Jenson Button, navodno bi sljedećeg vikenda za vrijeme VN Japana trebao najaviti napuštanje formule 1, piše GP1. Nakon 16 godina, 15 pobjeda i osvojenog svjetskog prvenstva očekuje se da će Britanac objaviti kraj svoje bogate karijere. Iako je Button često govorio o svojoj ljubavi prema formuli 1, ovu sezonu je proveo vozeći se na začelju poretka ili ne vozeći se uopće i to ga je dovelo do odluke da je vrijeme za mirovinu. Prema tvrdnjama Daily Maila, izvori bliski Buttonu su rekli kako je Britanac nevoljko donio odluku o završetku 16-godišnje karijere. Također, Telegraph Sport tvrdi isto i dodaje kako bi 35-godišnjak trebao kombinirati daljnju karijeru između vozača u stilu Le Mansa i medijske karijere, što potvrđuju glasine da bi Button trebao biti dio obnovljene postave Top Geara. >> Vettel bolji i od Senne: Mercedes, stižemo vas! 