U utakmici 13. kola Prve HNL Istra 1961 i Hajduk igrali su 0:0. Susret se igrao na stadionu Aldo Drosina u Puli pred 5.000 gledatelja sudio je Pajač iz Zeline. Kožulj je u 4. minuti pucao iz slobodnog udarca, ali domaći je vratar lako obranio. Deset minuta kasnije Solomon je opasnim udarcem završio prvu lijepu akciju Puljana, ali lopta je otišla malo pokraj vrata. Vlašiće je u 18. minuti zaprijetio, ali je domaći vratar Ivušić skrenuo loptu. U 30. minuti Istra je zatresla mrežu, Georgijev je nakon ubačaja iz slobodnog udarca pogodio, ali bio je u zaleđu, jer je Gojković prenio loptu do njega. Sudac nije priznao pogodak. Tri minute prije odlaska na odmor Hajduk je imao odličnu priliku, Said je dodao Barryju, ovaj pucao precizno prizemno s ruba šesnaesterca, ali Iveša se protegnuo i zaustavio taj udarac. U drugom dijelu prvi je zaprijetio Nikola Vlašić, koji u 52. minuti nije iskoristio nesporazum Istrine obrane i pucao je pokraj gola. U 60. minuti Tudor je polukontru završio udarcem pokraj gola, a u 73. Memolla je zakuhao gužvu, Vlašić ubacio, ali lopta je otišla iza leđa Saidu. U završnici je Šimić glavom s pet metara pucao i pogodio u nogu Ivušića! Još jedna jako dobra obrana 21-godišnjega vratar koji je bio u milanskom Interu! 