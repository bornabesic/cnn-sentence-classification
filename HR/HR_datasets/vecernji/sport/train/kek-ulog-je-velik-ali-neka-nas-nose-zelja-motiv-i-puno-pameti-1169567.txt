U 33. kolu Prve HNL vodeća Rijeka je pobijedila Hajduk sa 2:0 i zadržala prednost pred Dinamom od pet bodova. Do kraja prvenstva ostala su još tri kola. Dinamo još igra kod kuće s Istrom (17. 5.) i u posljednjem kolu s Rijekom  (27. 5.), te gostuje kod Osijeka (21. 5.). U subotu Rijeka na Rujevici igra protiv Hajduka (17 sati), a onda je čekaju još dvoboji kod kuće s Cibalijom (21. 5), te gostovanja kod Slavena (17. 5.) i u Maksimiru. Trener Rijeke Matjaž Kek bio je zadovoljan... - Obećao sam vam bolju Rijeku, dobili ste je, i ja mogu samo čestitati igračima jer nije bilo lako proći kroz ovaj tjedan iza nas. Napravili smo velik napor u pripremi. Derbi s Hajdukom uvijek je utakmica puna emocija, tenzija, ali uza sve te iskrice završilo je korektno. Hvala  navijačima, htjeli smo ih obradovati, napravili smo koliko smo mogli i okrećemo se pripremi za utakmicu u Koprivnici - rekao je strateg momčadi s Rujevice i nastavio: - Napravit ću sve da budemo pametniji nego nakon Osijeka i Intera. Ulog je velik, ali neka nas nose želja, motiv i puno pameti. Vidjeli ste protiv Hajduk, u prvom smo dijelu bili pametni, drugo smo iznijeli na dizelu, zbog emocija nije bilo lako. Opet, pobjeda je zaslužena. Nije želio nikoga posebno izdvajati. - Mišić? Nakon ovakve utakmice ne bi bilo pošteno ikoga isticati, ali ako već inzistirate... Za mene je Mate Maleš veliki heroj, Srce, želja, kapetanski stav, vukao nas je i dovukao do velike pobjede. Znate koliko ja volim karakterne igrače... Ipak, ovo je pobjeda cijele ekipe koja nije tako loša kad se pripremi i razmišlja samo o nogometu. Puno se govori o mojim rotacijama ili nerotacijama, ali to što guram jednu ekipu znači i da imam silno povjerenje u svakoga tko uđe umjesto početnih 11. Vjerujte, ja svim igračima bezgranično vjerujem. U Chelseaju u 120. minuti odluči igrač, kod nas bi to bilo svjetsko čudo. Kakav je bio Hajduk?  - Silno samouvjeren, odlično posložen i vjerujte, nama nije bilo nimalo lako igrati. Šteta samo da u drugom poluvremenu, kad smo čuvali teško stečenu prednosti, nismo imali više drskosti prema naprijed i iskoristili otvoreni prostor. Ali ponavljam, čuvali smo tešku stečenu prednost - zaključio je Kek. Hajdukov trener Joan Carrillo je istaknuo kako je njegova momčad odigrala dva različita poluvremena. - Teška utakmica za nas. U prvom smo poluvremenu bili loši, iz dvije pogreške primili smo dva pogotka, prelako smo gubili poziciju. U drugom smo poluvremenu stvarali šanse, no izostao je gol koji bi nas potaknuo da krenemo još ofenzivnije. Već u utorak imamo Lokomotivu, za nas jako važnu utakmicu. Cilj nam je da osvježimo igrače - rekao je Carrillo. 