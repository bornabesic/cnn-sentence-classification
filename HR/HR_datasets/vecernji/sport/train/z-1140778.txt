Russell Westbrook je sinoć upisao svoj 17. 'triple-double' ove sezone u pobjedi Oklahoma City Thundera nad Denver Nuggetsima od 121:106. Westbrook je utakmicu završio sa 32 koša, 17 skokova i 11 asistencija. Imao je deset pogodaka iz 20 pokušaja iz igre, uključujući sedam trica iz 12 pokušaja. Steven Adams je ubacio 16 koševa za Oklahomu, a Victor Oladipo 15. Denver su predvodili Wilson Chandler sa 24 pogotka i Will Barton sa 21.   Chicago Bullsi su uspjeli nadoknaditi zaostatak od čak 19 koševa iz treće četvrtine i na kraju nakon produžetka pobijediti Toronto Raptorse sa 123:118. Do pobjede ih je odveo Jimmy Butler sa 42 pogotka od čega je 32 zabio u drugom poluvremenu i produžetku, Dwyane Wade je dodao 20 koševa, Doug McDermott 17, a Nikola Mirotic 12. Kod Toronta je najučinkovitiji bio DeMar DeRozan sa 36 pogotka. To je bila deseta uzastopna pobjeda Bullsa nad Torontom. Bullsi sada imaju omjer pobjeda i poraza 19-18, dok je Toronto pao na 24-12. REZULTATI: Indiana Pacers - New York Knicks 123:109 Boston Celtics - New Orleans Pelicans 117:108 Chicago Bulls - Toronto Raptors 123:118 (produžetak) Oklahoma City Thunder - Denver Nuggets 121:106 Minnesota Timberwolves - Utah Jazz 92:94 Dallas Mavericks - Atlanta Hawks 82:97 San Antonio Suprs - Charlotte Hornets 102:85 Portland Trail Blazers - Detroit Pistons - odgođeno 