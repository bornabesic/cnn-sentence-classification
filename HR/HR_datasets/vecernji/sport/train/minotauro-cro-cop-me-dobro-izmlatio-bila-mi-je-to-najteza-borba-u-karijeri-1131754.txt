Na UFC-ovoj priredbi u Melboruneu prošlog vikenda jedan od gostiju bio je i legendarni Antonio Rodrigo Minotauro Nogueira koji je na Q&A-u prije eventa odgovarao na razna pitanja obožavatelja, piše fightsite. Jedan fan je borce upitao do koje im je pobjede bilo najteže doći, a 40-godišnji Brazilac, umirovljen od prošle godine, prisjetio se svog obračuna za Prideovu titulu s Mirkom Cro Cop Filipovićem i rekao da mu je to bila najteža borba u karijeri. - Borba s Cro Copom 2003. Mlatio me cijelu prvu rundu (smijeh). Pogledao sam trenera, a on je rekao,’Čovječe, nemoj izgubiti ovu borbu.’ Poslao me u nokdaun, ali je bio kraj runde pa nas je sudac rastavio. Sjedio sam ispred njega, a on je sa svojim timom slavio kao da su već dobili borbu. No onda sam u drugoj rundi pobijedio - prisjetio se Minotaur. Nogueira se nakon teških batina vratio u drugoj rundi upisavši pobjedu “armbarom” čime je osvojio privremeni pojas Prideove teške kategorije, a meč je proglašen najboljom borbom 2003.  Pravi pojas Minotaur je izgubio ranije iste godine u borbi s Fedorom Emelianenkom. 