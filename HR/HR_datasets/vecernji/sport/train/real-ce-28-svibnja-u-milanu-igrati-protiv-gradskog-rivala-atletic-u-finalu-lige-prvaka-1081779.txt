– Spektakularna noć. Vrlo smo sretni jer smo u finalu. Moj drugi finale u četiri godine – rekao je Luka Modrić nakon pobjede protiv Manchester Cityja i plasmana Reala u finale Lige prvaka, gdje će 28. svibnja u Milanu igrati protiv gradskog rivala Atletica. – Ponosan na momčad, navijače, koji su bili nevjerojatni u teškim vremenima. Uzbuđeni smo zbog plasmana u finale. Kada pogledate obje utakmice, zaslužili smo to – rekao je Luka Modrić, a prenosi Goal.com. – Mislimo samo o sebi. Boli nas briga za druge. Bilo je jako važno proći – podvlači Luka. – Prije dvije godine igrali smo protiv Atletica u finalu i bilo je teško. Možemo očekivati sličnu utakmicu. Nadam se istom rezultatu na kraju. Pred nama su sada dvije utakmice u prvenstvu nakon kojih ćemo razmišljati o finalu – zaključio je Modrić. >>Modrić proglašen igračem utakmice: 'Ma kakvi Bale i Ronaldo, Luka sve pokreće!' 