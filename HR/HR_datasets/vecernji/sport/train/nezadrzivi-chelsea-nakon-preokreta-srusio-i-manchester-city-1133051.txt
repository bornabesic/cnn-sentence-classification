Nogometaši Chelsea slavili su u velikom derbiju 14. kola Engleske lige u gostima kod Manchester Cityja s 3:1, pa je momčad Antonia Contea obranila vrh ljestvice.  Veliki trenerski okršaj Contea i Pepa Guardiole pripao je Talijanu, mada je City vodio do 60. minute autogolom Garyja Cahilla iz 45. minute, a početkom drugog dijela De Bruyne i Aguero su promašili čak tri izrazite prilike za 2:0. To se Cityju osvetilo, nakon pola sata igre izjednačio je Diego Costa, a u 80. minuti je Willian, koji je ušao kao pričuvao, donio prednost momčadi iz Londona. Konačni rezultat postavio je Eden Hazard u 90. minuti za osmu uzastopnu pobjedu nezadrživog Chelseaja.  U sedmoj minuti sudačke nadoknade zbog grubog starta na Davidu Luizu isključen je domaći napadač Sergio Aguero, a u istoj minuti zbog hvatanja Fabregasa za vrat i Fernandinho nakon što su igrači Cityja posve izgubili živce. Potom je nastala skoro opća tučnjava domaći, u koju su se uključili i navijači. Chelsea je pobjedom ostao na vrhu s 34 boda, Liverpool s utakmicom manje ima 30, a toliko ima i trećeplasirani City. 