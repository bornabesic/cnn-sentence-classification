Hrvatska U-17 reprezentacija neće igrati na Europskom prvenstvu koje će se ovoga ljeta održati u Azerbajdžanu. Naime, izabranici Darija Bašića i u drugom su kolu Elitnog kola kvalifikacija doživjeli poraz. Nakon što su u prvom kolu izgubili od Walesa 0:2, danas su u Rovinju istim rezultatom poraženi od Švedske. Hrvatska je tako i dalje bez boda i više ne može dohvatiti jedno od dva mjesta koja vode na Euro. Stoga utakmica protiv Portugala u ponedjeljak neće imati preveliko rezultatsko značenje. Redoslijed nakon 2. kola: Portugal 6, Wales 3, Švedska 3, Hrvatska 0. Hrvatska (4-2-3-1): Horkaš - Pranjić, Budalić, Briški, Čolina - Ilić (od 57. Javorčić), Đira (od 75. Tolić) - Kulenović, Knežević, Špikić - Maganjić (od 71. Čuže). Izbornik: Dario Bašić. >>Europsko se prvenstvo čini nedostižnim – Hrvatska poražena od Walesa! 