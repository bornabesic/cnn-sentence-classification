Mirko Filipović svog trinaestogodišnjeg sina Ivana priprema za velike stvari! Često treniraju zajedno, a Cro Cop tvrdi kako je mladi borac jako talentiran. - Lijevak je i baca lude high-kickove, baš kao ja. Velik je i jak za svoje godine. Nadam se da neće postati profesionalni borac, ali ako se odluči boriti, podržat ću ga - rekao je nedavno Mirko. A na svom Facebook profilu objavio je video njihova treninga koji su odradili u dvorani u sklopu njihove kuće. Prvo je Ivan izvlačio poluge i nekoliko gušenja ocu, pa je onda red došao i na 'starog lisca'. Kad je izgledalo da je trening gotov Cro Cop je pozvao sina de se pozdrave. Ivan je bio neoprezan pa je ubrzo završio na parteru, a Mirko se slatko nasmijao. No, pitanje je hoće li mu biti do smijeha ako se ostvari dogovor koji ima sa sinom - ako ga Ivan natjera na tapkanje dat će mu svu imovinu! Budući da Filipović junior napreduje velikom brzinom, Cro Cop bi uskoro mogao proglasiti - bankrot.  