Francuska rukometna reprezentacija svladala u pariškom Bercyju svladala je Norvešku (33:26) i osvojila naslov Svjetskog prvaka. Francuzima je ovo šesti naslov svjetskog prvaka i čak četvrti na posljednjih pet prvenstava. Norvežani neće biti previše tužni jer su u Francuskoj stigli do najvećeg uspjeha u povijesti. Nikad prije nisu igrali finale velikog turnira. Norveška, koja je u polufinalu nakon drame izbacila Hrvatsku, odlično otvorila utakmicu i stigla do tri gola prednosti. No, onda je francuski izbornik Dinart na vrata umjesto neraspoloženog Omeyera postavio Gerarda i tu se utakmica okrenula. Francuska je krajem prvog poluvremena napravila seriju 5:1, a onda u nastavku dodala još gasa. Drugi vratar odlično je radio svoj posao, Francuzi su poveli 23:18 i slomili Norvežane. Na kraju je završilo s uvjerljivih plus sedam. Nikola Karabatić sa šest je golova bio najbolji strijelac Francuske, dok su po pet dodali Kentin Mahe, Michael Guigou i Valentin Porte. Vincent Gerrard imao je 4o posto obrana (11/27). Kod Norveške je Kent Robin Tonnesen zabio pet golova. Nažalost, Hrvatska je na ovom turniru ostala bez medalje. U borbi za broncu jučer smo poraženi od Slovenije (31:30) iako smo imali i osam golova prednosti te vodili 29:24. Francuska - Norveška 33:26 33:26 - Karabatić je zabio za veliko slavlje u dvorani. Norveška je potučena. 32:24 - Već počinje slavlje u dvorani... Ostalo je još pet minuta do kraja. 30:23 - Teško će ovo Francuzi propustiti. 29:23 - Remili i Guigou za plus šest Francuske. Ušli smo u posljednjih 10 minuta utakmice. 27:22 - Francuska je otišla na plus pet i blizu je obrane naslova. 26:22 - Mahe je zabio iz sedmerca, a onda su uslijedile dvije sjajne obrane Gerarda i Bergeruda. 25:23 - Myrhol je iz kontre zabio za minus tri Norveške. Ima još 15 minuta do kraja, nije gotovo... 24:20 - Norvežani su na minus četiri 20 minuta prije kraja. 23:18 - Porte je pogodio s krila, Francuska lomi Norvešku. 22:18 - Nova obrana Gerarda, uslijedila je kontra Guigoua za plus četiri, najveće vodstvo Francuza danas. 21:18 - Francuzi su napravili seriju 3:1. 18:17 - Porte je zabio u posljednjoj sekundi poluvremena i Francuzi na poluvrijeme odlaze s plus jedan. Gledali smo sjajan rukomet, Norvežani su imali plus tri, ali je na vrata stao Gerard i domaćini su okrenuli utakmicu. 16:16 - Izjednačenje! Opet je Gerard obranio, uslijedila je kontra i gol Mahea. 15:16 - Francuska pritišće, na vratima je Gerard koji je obranio dva važna udarca Norveške. 14:16 - Četiri minute su prije kraja poluvremena, Francuzi su stalno u zaostatku. 11:14 - Na norveškim vratima sjajan je Bergerud koji je Horvatu obranio sedmerac koji bi nas odveo u finale. Trenutno je na 39 posto obrana i Norveška je ponovo na tri razlike. 11:13 - Norvežani održavaju dva razlike. Omeyer je na 17 posto obrana (2/12). 10:12 - Francuzi su sada imali napad za izjednačenje, nisu iskoristili. Na drugoj strani precizan je Hansen. 7:10 - Norvežani prvi put imaju tri rezlike, Hansen je zabio Omeyeru. 5:7 - Norveška zasad održava plus dva. 4:6 - Evo Norveške na dva razlike, zabio je Myrhol. 4:4 - Norveška je vrlo dobro otvorila utakmicu i drži korak s Francuzima. Karabatić i Tonnesen su zabili po dva gola. 0' Francuzi, najveći favoriti tunira, love svoje peto svjetsko zlato. Norvežanima je ovo prvi put da igraju finale velikog natjecanja, a na tom putu su u polufinalu nakon drame i produžetaka izbacili Hrvatsku. >> Tko je blistao, a tko podbacio: Ocijenite izbornika Babića i igrače 