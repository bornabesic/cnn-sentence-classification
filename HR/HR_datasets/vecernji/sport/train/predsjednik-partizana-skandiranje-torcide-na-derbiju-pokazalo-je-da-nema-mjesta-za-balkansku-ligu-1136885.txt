Subotnji derbi na Poljudu između Hajduka i Dinama izazvao je dosta pozornosti i u susjednoj Srbiji. Tamošnji mediji puno su pozornosti dali navijanju Torcide koja je skandirala "Ubij Srbina", "Srbe na vrbe", "Vukovar, Vukovar" i "Za dom spremni". Najvatreniji navijači Hajduka imali su i komentar na mogućnost osnivanja regionalne nogometne lige. Podignuli su transparent na kojem je pisalo "Bratimljenje nije opcija. Torcida protiv yugolige". – Iz Uefe su jasno poručili da ne razmišljaju o stvaranju balkanske lige i tu nema mjesta daljnjoj diskusiji. Događaji na Poljudu potvrda su da ne može doći do zajedničkog natjecanja – rekao je za Blic predsjednik Partizana Milorad Vučelić, koji je od starta bio protiv regionalne lige. Srpski nogometni stručnjak Ilija Petković drukčije razmišlja. – Ovakvi incidenti su pripremljeni, tu se ništa ne događa spontano. I pored svega se zalažem za organiziranje regionalne lige jer su stadioni svuda prazni. Najbolje bi bilo organizirati referendum kako bi se vidjelo tko je za balkansku ligu, a tko protiv. Uvjeren sam da ljudi žele zajedničko natjecanje – rekao je Petković. >> Torcida na teren 'ispucala' arsenal, a BBB-i se tukli s policijom... 