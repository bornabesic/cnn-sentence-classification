Belgijski Andrlecht igra protiv Manchester Uniteda, a Ajax je domaćin njemačkom Schalkeu u prvoj utakmici četvrtfinala Europske lige, odlučio je ždrijeb u Nyonu i u kojem je kao ambasador finala Europske lige sudjelovao bivši švedski nogometni reprezentativac Patrik Andresson. Parovi četvrtfinala Europske lige: Ajax (Niz) - Schalke 04 (Njem), Anderlecht (Bel) - Manchester United (Eng), Celta Vigo (Špa) - Genk (Bel), Olympique Lyon (Fra) - Bešiktaš (Tur). Prvi četvrtfinalni dvoboji na rasporedu su 13. travnja, a uzvrati tjedan dana poslije, 20. travnja. Pobjednici će izboriti mjesto u polufinalu za koje će ždrijeb biti održan 21. travnja. Prve utakmice polufinala bit će odigrane 4. svibnja, a uzvrati 11. svibnja. Finalna utakmica Europske lige bit će igrana 24. svibnja na travnjaku Friends Arene u Stockholmu. >>Barcelona protiv Juventusa, Real će snage odmjeriti s Bayernom >>Za više sporta posjetite našu Facebook stranicu Večernji list - Sport 