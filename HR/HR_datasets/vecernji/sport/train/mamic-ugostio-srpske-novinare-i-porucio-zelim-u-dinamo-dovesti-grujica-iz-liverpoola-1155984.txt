Dinamov savjetnik Zdravko Mamić u prostorijama hrvatskog prvaka ugostio je novinare srpskog Blica. Navode kako je u ugodnom višesatnom razgovoru pričao hrvatskoj i srpskoj reprezentaciji, Crvenoj zvezdi i Partizanu, regionalnoj ligi, Džajiću, Zečeviću, o transferima i poslovanju igrača i kluba, odnosima država Srbije i Hrvatske... Dali su mu kompliment da je najveći menadžer na području bivše Jugoslavije, a on im je otkrio i neke planove. – Htio sam dovesti za pet milijuna eura Andriju Živkovića, nisam uspio, a sad pokušavam pojačati Dinamo dovođenjem Marka Grujića na posudbu iz Liverpoola. On je bivši igrač Zvezde – otkrio je Mamić za Blic. Grujić je u siječnju postao igrač Liverpoola, ali je do ljeta ostao na posudbi u Crvenoj zvezdi. Za redse je igrao triput u Liga kupu i dvput u Premier ligi. Odigrao je i tri utakmice za drugu momčad Liverpoola. Dodajmo i kako je Mamić na jučerašnjoj Dinamovoj skupštini govorio o pravnoj bitci koja mu slijedi te najavio da će ''argumentima tužiteljstva obrisati pod''. – Dokazat ću svoju nevinost i ispravnost poslovanja Dinama – rekao je i osvrnuo se na poslovanje kluba: – Mi smo pametnim i mudrim odlukama već zatvorili budžet za 2017. godinu. Pa ljudi moji, mi smo namjerno posudili Roga s obvezom kupnje. Pa kada je predsjednik Napolija De Laurentiis koji je bankar vidio na koji način želimo prodati Roga, nije mogao vjerovati. Svi klubovi novac traže odmah, a mi smo Roga željeli prodati samo na ovaj način. Da taj novac dobijemo u 2017. godini. A tako je bilo i s Brozovićem – kazao je Mamić. >>Za više sporta posjetite našu Facebook stranicu Večernji list - Sport 