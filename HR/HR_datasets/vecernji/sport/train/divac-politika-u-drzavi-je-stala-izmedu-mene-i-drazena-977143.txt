Bivši košarkaš i predsjednik Olimpijskog odbora Srbije Vlade Divac na molbu vlasnika Sacramento Kingsa Viveka Ranadivea posjetio je Indiju. Tamo ga je dočekalo pitanje o pokojnom Draženu Petroviću. Divac i Dražen bili su prijatelji, no između njih je puklo 1990. kada je srpski košarkaš na Svjetskom prvenstvu u Argentini bacio hrvatsku zastavu na pod. Dražen je poslije tragično poginuo, a Divac je Indijcima objasnio kako se osjećao kada je saznao za to. – Bilo mi je jako teško. Dražen i ja samo zajedno odrasli i znao sam kako razmišlja. Politika u državi stala je između nas. Gdje god se umješta politika, nastaju problemi – rekao je Divac za Times of India. Divac je odgovorio na pitanje kakve bi Jugoslavija imala šanse protiv američkog Dream Teama da se bivša država nije raspala. – Bila bi to tvrda utakmica. Namučili bi Dream Team, ali kvaliteta i skup igrača koje su imali bili bi previše za bilo koju momčad. Bilo mi je teško što nisam dobio priliku igrati protiv njih. >> Vranković: Dražen je još '91. posve otpisao Divca! >> Divac: Dražen i Sabonis najbolji su Europljani u povijesti >> Izašla priča o Draženu i Divcu: Pogledajte film ''Jednom braća'' >> ''Dražen mi je bio idol i boli što nismo obnovili naše prijateljstvo'' 