Barcelona se oprostila od Lige prvaka nakon što je u uzvratnoj utakmici četvrtfinala na Camp Nou odigrala s Juventusom 0:0. Katalonci su u prvoj utakmici izgubili 3:0 pa tako nisu uspjeli ponoviti senzaciju kao protiv PSG-a. - Odlazimo tužni, borili smo se koliko smo mogli, ali nismo uspjeli zabiti. Loše otvaranje u Torinu skupo nas je koštalo. Ovo nije dobra večer za naše navijače, ali nastavljamo se boriti za naslov u ligi - rekao je trener Barcelone Luis Enrique, dok je Neymar dodao: - Kada ne odustajete do posljednje minute, a navijači vas podržavaju, tada možete biti ponosni da ste dio ovoga kluba. Barcelona se sada okreće prvenstvu i lovu za Realom. U nedjelju je na rasporedu El Clasico. - Ljudi smo i sigurno da ovo utječe na nas. Ali, moramo se potruditi da ispadanja ostavi što manje traga. Idemo na Bernabeu igrati i pobijediti. Nismo na najvišoj razini, ali možemo pobijediti - rekao je branič Pique. Obrana Juventusa odlično je zaustavila Barcelonin MSN trio, a Leonardo Bonucci skromno je poručio: - Sretan sam što sam nakon utakmice zamijenio dres s Lionelom Messijem jer je on jedan od najboljih igrača na svijetu. Pohvalio je i našeg Marija Mandžukića koji je odigrao čitavi susret. - Najviše hvala Daniju Alvesu i Mandžukiću koji su pritiskali njihove braniče Napadač Juventusa Paulo Dybala je naglasio važnost obrane. - Vrlo smo sretni. Znali samo da moramo biti čvrsti u obrani ako želimo proći Barcelonu - rekao je Dybala i dodao: - Što mi je Messi rekao nakon utakmice? Ništa, samo smo se pozdravili. On je moj suigrač iz reprezentacije, ali nismo ništa pričali. Koga bi želio u izbjeći u polufinalu? - Uoči četvrtfinala željeli smo izbjeći Barcelonu, ali smo je izvukli. Tako da ovaj put nemam favorita. >> Hrvatska je dokazala da je istinska nogometna sila! 