Hrvatska je jučer svladala Island s 2:0 i tako zadržala prvo mjesto u skupini u kvalifikacijama za Svjetsko prvenstvo. Vatreni će godinu zaključiti prijateljskim gostovanjem kod Sjeverne Irske u utorak. - Island je uspješno apsolviran i u dobrom raspoloženju putujemo u Belfast. Vodimo 16 igrača s namjerom da odigramo dobru utakmicu. Svaka je utakmica važna, a ova pritom može dati mnogo odgovora o igračima koji su do sada manje sudjelovali u igri reprezentacije - rekao je hrvatski izbornik Ante Čačić. U Belfast neće putovati Luka Modrić, Mateo Kovačić, Danijel Subašić, Ivan Perišić, Vedran Ćorluka i Ivan Rakitić koji je Čačić dao poštedu. - Neki su kod mene prvi puta, a oni koji manje igraju u svojim klubovima imat će priliku dobiti pravi, natjecateljski podražaj. Stoga očekujem pravu utakmicu i ne dvojim da je Hrvatska izazov svima, pa tako i Sjevernoj Irskoj koja je u nizu nepobjedivosti na svom terenu. Učinit ćemo sve da im taj niz prekinemo - rekao je Čačić pa prokomentirao protivnika: - Bili su sudionici Europskog prvenstva, a igra im je preslika igre 'sjevernjaka', uključujući i našeg jučerašnjeg protivnika. Mislim da nas ničime ne mogu iznenaditi. >> Tjednik Max! i sport Večernjeg lista pratite i na Facebooku >> Luka Modrić vratio se u Španjolsku i otkrio hoće li biti spreman za veliki derbi s Atleticom 