Dinamov trener Željko Sopić nakon poraza od Juventusa (0:4) u 2. kolu Lige prvaka naglasio je kak nije očekivao takav rezultat. - Umjesto da protivnika koji je tri koplja iznad, učinite nervoznim i unesete nezivjesnost, mi primimo dva jeftina gola. Ma u takvoj utakmici ako želite rezultat ne smijete pogriješiti ni jednom, a golman mora obraniti 3-4 mrtvaca, to je tako na tom nivou, piše Goal. - Agresija nije bila na nivou. Zato što je Juve toliko moćan da ne možemo doći do faula ili smo premekani, to moramo analizirati, ali definitno im nije lako igrati je Juve stalno napada dubinu i mijenjaju stranu, sijeva sa svih strana. Sopić ističe kako je ovo bila lekcija Dinamovim igračima. - Juve je jedan od favorita za osvajanje Lige prvaka, kad su Pjaca i Mandžukić druga opcija, onda što pričati. To je bila lekcija, ali ne mogu se oteti dojmu da smo mogli, da nismo radili pogreške za dječji vrtić, bolje proći. Zamisao je bila doći do poluvremena s pozitivnim rezultatom, ali dubinska lopta s centra, pogreška, to su top igrači koji to kazne... U nedjelju slijedi utakmica s Hajdukom. - Okrenuo sam se vikendu i Hajduku već nakon 0:2 i neke zamjene su bile ciljane za vikend. Juventusov igrač i strijelac prvog pogotka Miralem Pjanić očekivao je pobjedu Stare dame. - U Ligi prvaka nikada nije lako igrati. Bili smo dobri, kontrolirali smo utakmicu i zasluženo smo pobijedili - rekao je Pjanić. - Dinamo je igrao kod kuće, mi smo očekivali tešku utakmicu ali su nam oni jednostavno dali više prostora kojeg smo mi dobro iskoristili. Nismo im dali šanse i kvalitetnija momčad je na kraju pobijedila - zaključio je Pjanić. - Pripremali smo se tri, četiri dana. Znali smo da nam stiže jedna od najjačih momčadi Europe. Dali smo sve od sebe, Juventus nas je probio. Nažalost, rezultat je realan. Dobro smo počeli s dvostrukim blokom, ali nije išlo. Navijači su nas sjajno bodrili od početka. Morat ćemo brzo zaboraviti Juve jer nam stiže Hajduk. Moramo sakupiti glave i krenuti pobjeđivati - rekao je kapetan Domagoj Antolić. - Juventus je jedan od boljih klubova na svijetu. Mi smo dali maksimum, poslušali smo trenera, a u analizi ćemo vidjeti koliko smo te ideje proveli u djelo. Oni su kvaliteta iznad nas, to nam je bila lekcija za dalje, da mladi dečki vide kakav je nogomet i što ih čeka u budućnosti - rekao je Dinamov branič Gordon Schildenfeld i dodao: - Navijači? To je ono što nam je trebalo. Drugačije je kad su oni tu i kada se navija. Slijedi dvoboj s Hajdukom. - To je naš derbi i tu mi moramo pokazati svoju snagu u kvalitetu. Bitno nam je vratiti se u HNL  i pobjeđivati, to su naše utakmice - zaključio je Šifo. 