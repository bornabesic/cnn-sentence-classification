Legendarni francuski kick bokser, Jerome Le Banner, je na svom službenom Facebook profilu objavio kako japanska promocija RIZIN bira između tri imena koji su potencijalni protivnici našeg Mirka Filipovića u nastavku Grand Prixa na samom kraju 2016 godine, piše Fightsite. Podsjećamo, Filipović se trebao susresti s Wanderleijem Silvom, no Brazilac je otkazao zbog ozljede. U igri je bio i Fabio Maldonado, no i taj Brazilac na koncu nije mogao nastupiti. Sada su osim Le Bannera, u igri su Amerikanci Mighty Mo i Heath Herring, a tko će na koncu ući u ring odlučivat će glasovi fanova. Barem tako tvrdi “najbolji kick boksač u povijesti koji nikada nije postao K-1 WGP pobjednik”. Cro Cop je Francuza svladao u svom prvom profesionalnom kick boksing dvoboju na K-1 WGP-u 2006. godine. Filipović je slavio jednoglasnom odlukom sudaca. Le Banner za sada u karijeri ima 6 MMA mečeva, od čega četiri pobjede i dva poraza. Mirko se sastao i s Heathom Herringom u legendarnom Prideu u dvoboju prema MMA pravilima. Na Pride 26 priredbi davne 2003. Cro Cop je slavio tehničkim nokautom. 