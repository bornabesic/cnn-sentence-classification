Hrvatski nogometni zbornik Ante Čačić okupio je reprezentativce uoči kvalifikacijske utakmice s Turskom. Prvu utakmicu u kvalifikacijama za SP u Rusiji 2018. vatreni igraju 5. rujna u Maksimiru (20.45 sati).  Prvi trening na igralištu Hitrec Kacian vodio je novi kapetan Luka Modrić.  Na prvom treningu nije bilo Ivana Rakitića, Marcela Brozovića, Ivana Perišića, Milana Badelja, Marka Roga i Nikole Kalinića, koji se još nisu priključili reprezentaciji. Ovo je prvi trening Čačićevih izabranika nakon Eura u Francuskoj. Izbornik je s popisa izostavio Gordona Schildenfelda, a vratio Liverpoolova braniča Dejana Lovrena, koga nije vodio na EP nakon svađe u ožujku. Vatreni u srijedu u Sisku igraju prijateljsku utakmicu protiv Segeste. 