Hrvatski napadač Duje Čop bio je strijelac za Sporting iz Gijona u 20. kolu španjolskog nogometnog prvenstva, ali njegov pogodak nije bio dovoljan niti za bod na gostovanju kod Athletica iz Bilbaoa jer je domaći sastav na kraju slavio sa 2:1 (0:1). Čop, koji je odigrao svih 90 minuta, pogodio je za vodstvo Sportinga realiziravši 11-erac u 27. minuti. No, domaći su u nastavku preokrenuli preko Muniaina (50) i Aduriza (71-11m). Za Čopa je ovo bio sedmi gol u Primeri ove sezone. Sporting je tako ostao na 18. mjestu sa 13 bodova, pet manje od 17. Leganesa koji drži posljednje mjesto koje osigurava ostanak, dok je Athletic sedmi sa 32. boda. Na vrhu je Real Madrid sa 43 boda, jedan manje uz po dvije odigrane utakmice više imaju Barcelona i Sevilla.  Ranije u nedjelju je Barcelona igrala 1:1 na gostovanju kod Betisa, dok je Sevilla izgubila sa 1:3 u gostima kod Espanyola. >> Gol i asistencija Nikole Kalinića u remiju protiv Jurićeve momčadi 