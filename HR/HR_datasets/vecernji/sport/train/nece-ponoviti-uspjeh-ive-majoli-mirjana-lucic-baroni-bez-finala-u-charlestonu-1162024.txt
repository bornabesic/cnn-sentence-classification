Najbolja hrvatska tenisačica Mirjana Lučić-Baroni neće igrati u finalu WTA turnira u američkom Charlestonu. Bolja od nje u polufinalu bila je Letonka Jelena Ostapenko sa 2:1 u setovima (6:3, 5:7, 6:4). Mikica nažalost nije postala druga hrvatska tenisačica koja se probila do finala velikog turnira na zelenoj zemlji u Charlestonu, gdje se 2002. na impresivnu listu pobjednica upisala Iva Majoli koja je tada u meču za naslov nadigrala Švicarku Patty Schnyder.  Naša 35-godišnja tenisačica, u meču koji je trajao nešto duže od dva sata, protiv 19-godišnje 66. tenisačice svijeta nije uspjela potvrditi sjajnu formu koja ju je dovela na 23. mjesto WTA liste. Ostapenko će u finalu igrati protiv svoje vršnjakinje Ruskinje Darije Kasatkine koja je u drugom polufinalu savladala deset godina stariju Nijemicu Lauru Siegemund. >>Petra u polufinale bez gubitka seta, Mirjana u pohodu na Top 20 