Plivačica zagrebačkog Medveščaka Cindy Šoštarić izabrana je za Miss sporta Hrvatske u 2016. godini i to posve zasluženo, nakon više od pola godine nadmetanja s mnogim ljepoticama koje smo predstavljali iz tjedna u tjedan u Max! Germanijaku. A sad slijedi novi krug, novih 16 sportašica koje će se pokušati okruniti titulom najljepše te time 2017. učiniti uistinu posebnom. No, prvo ćemo predstaviti 30-ak kandidatkinja... Lea Burcar bavi se plesom čak 17 godina, pa se slobodno može reći da joj je u krvi, dio života u svakom smislu. Upravo zato ga se ne može, niti želi, ostaviti u budućnosti. Ali, ima i neke druge zanimljive ambicije kad završi Kineziološki fakultet u Zagrebu, na kojem je trenutno na trećoj godini. – U skoroj budućnosti htjela bih putovati barem godinu dana i vani se plesno educirati. Htjela bih upisati i neke borilačke vještine te probati alpinizam – rekla je Zagrepčanka rođena 16. kolovoza 1996. Ostale kandidatkinje za Miss sporta Hrvatske pogledajte OVDJE. 