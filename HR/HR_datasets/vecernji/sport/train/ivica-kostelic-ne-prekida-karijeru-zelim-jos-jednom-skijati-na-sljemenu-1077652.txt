Ivica Kostelić nije najbolji hrvatski skijaš u povijesti samo zbog talenta već i sklonosti radu, koji ga nosi posljednjih godina kad mu je najteže. Takav mentalni sklop ne dozvoljava mu stati, konstantno ga "vuče" prema avanturi i trenutno na Islandu uživa u jednoj i zahvaljujući njoj donio je odluku koja će razveseliti sve njegove navijače i ljubitelje skijanja u Hrvatskoj. Ne prekida karijeru! - Hodajući Islandom vrlo često sam razmišljao oko nastavka skijaške karijere i svoje budućnosti. S obzirom da mi je velika želja nastupiti barem još jednom pred domaćim navijačima na Snježnoj kraljici na Sljemenu odlučio sam nastaviti skijati najmanje do Sljemenske utrke Svjetskog kupa - napisao je na svom Facebook profilu Ivica pa nastavio: - Sve ostalo ovisit će o razvoju stanja mojeg koljena slijedeće sezone. Nadajmo se da će sa zdravljem biti sve u redu i da će Ivica imati mnogo razloga za zadovoljstvo. >> Kostelić uspješno završio svoju islandsku avanturu 