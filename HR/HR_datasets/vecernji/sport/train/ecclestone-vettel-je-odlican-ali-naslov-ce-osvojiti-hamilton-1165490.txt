Bernie Ecclestone tvrdi da je Mercedesov vozač, Lewis Hamilton, najveći favorit za osvajanje titule svjetskog prvaka formule 1 u 2017. Trenutno je vodeći čovjek prvenstva Sebastian Vettel u Ferrariju. Nijemac je ostvario dvije pobjede u tri utrke , dok je jednu pobjedu osigurao Britanac, piše GP1. Na pitanje zašto je Vettel tako dobar ove godine u Ferrariju, Bernie je odgovorio: - Sada je puno opušteniji nakon što je probavio onaj šok. Kada je došao u Ferrari mislio je da će odmah biti svjetski prvak, ali sada je to prebolio - rekao je Ecclestone. Međutim, 86-godišnji Britanac uvjeren je da Vettel neće osvojiti titulu ove sezone, već kaže kako će to biti Hamilton. - Lewis će biti prvak ove sezone. Bio bi jako sretan da to bude Sebastian, on mi je prijatelj i znamo se jako dobro. Ali stvari su drugačije. Hamilton je nevjerojatno talentiran i čini se opušteniji ove godine, uživa u onome što radi. Tijekom proteklih nekoliko godina mislio je da ga Mercedes ne podržava, jer je njegov momčadski kolega bio Nijemac u njemačkoj momčadi. Naravno da to nije bila istina, ali sada više tog pritiska nema - tvrdi Britanac. Novinari su pitali Bernijea mislili li da je Valtteri Bottas dostojna zamjena za aktualnog svjetskog prvaka koji se umirovio nakon osvajanja titule, Nice Rosberga. Britanac je rekao da još uvijek ne zna, ali će vrijeme pokazati svoje tijekom sezone. - Ne znam je lu Bottas dobra zamjena, vrijeme će pokazati svoje. Ali mislim da bi momčad Mercedesa bila sretnija da Hamilton osvoji naslov, pogotovo zbog onoga što je proživio prošle sezone - zaključio je Ecclestone. >> Druga pobjeda Ferrarija: Vettel slavio na VN Behreina 