Trostruki pobjednik najveće svjetske biciklističke utrke, Tour de Francea Chris Froome (31) doživio je neugodan susret s "nestrpljivim" vozačem automobila tijekom treninga na jugu Francuske, anonimni vozač namjerno je srušio Froomea s bicikla, no britanski je vozač iz incidenta izašao neozlijeđen.  - Upravo me je namjerno s bicikla srušio nestrpljivi vozač koji me je slijedio! Srećom, dobro sam, ali bicikl je potpuno uništen. Vozač je nastavio! - objavio je Froome putem svog Twittera uz fotografiju uništenog bicikla. Prije manje od 20 dana bivši pobjednik "Gira d'Italia" Michele Scarponi poginuo je tijekom treninga kada je na njega naletio vozač kombija. 