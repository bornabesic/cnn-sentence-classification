Jedna od zanimljivijih priča hrvatskog nogometa postao je 23-godišnji Etzaz Hussain. Riječ je o igraču koji je prošao omladinsku školu Manchester Uniteda, pa seniorsku karijeru gradio kroz Valerengu, Fredrikstad, Molde i Sivasspor. Dapače, ovaj je veznjak prošle sezone u kvalifikacijama za Ligu prvaka zabio i gol Dinamu, piše Goal. - On je prošle sezone iz Moldea otišao u turski Sivasspor gdje je standardno igrao do promjene trenera. Igrao je redovito kada mu je trener bio Okan Buruk, dok je pomoćni trener tada u Sivassporu bio Stjepan Tomas - rekao je menadžer Tomislav Živko i dodao: - Stigao je u Rudeš, tu mu se svidio rad trenera Igora Bišćana koji je također prezadovoljan što je na raspolaganje dobio takvog igrača. Naš cilj je jasan, Hussain će u Rudešu ostati samo do zime, skupiti minutažu, pa se vratiti u neki ozbiljan europski klub. >> Još zanimljivosti o ovom transferu doznajte ovdje 