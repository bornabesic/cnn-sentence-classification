Trener West Hama Slaven Bilić smatra da su svote koje nogometni klubovi danas isplaćuju za transfere postale sulude. I ovoga ljeta vidjeli smo najskuplji transfer u povijesti nakon što je Paul Pogba za 105 milijuna eura iz Juventusa prešao u United. – Ovo je postalo ludo, suludo tržište. To je igra samo za velike igrače. Za to morate imati odgovarajuće alate, ne možete uhvatiti morskog psa malom udicom – rekao je bivši hrvatski izbornik. Spominjala se mogućnost da Bilićev klub dovede Paula Pogbu. – Ne želim zvučati kao licemjer. Da smo mogli dovesti Pogbu, to bismo i učinili – zaključio je Bilić. No, i Bilić je tijekom ljetnog prijelaznog roka bio iznimno aktivan. Doveo je Andrea Ayewa za 24 milijuna eura, što je najveći transfer u povijesti kluba.  Bilić je na pojačanja ukupno potrošio 62 milijuna eura, dok je na prodaji igrača zaradio 12 milijuna. Engleski su klubovi u ljetnom prijelaznom roku potrošili ukupno 1,3 milijarde eura. 