Ante Šalinović, član Nadzornog odbora Hajduka, bio je žestok nakon utakmice u Vinkovcima u kojoj su bijeli pobijdili Cibaliju sa 2:1. - Na stranu kvaliteta igre, cijela utakmica je bila lakrdija u režiji suca, očito je bila naredba da utakmica završi neriješeno i da naši igrači dobiju isključujuće kartone za derbi s Dinamom, kao što su dobili Barry i Futacs - izjavio je Šalinović, prenosi Slobodna Dalmacija. - U prvom poluvremenu smo pokradeni, što se u drugome pokušalo kompenzirati kako bi utakmica završila neodlučeno. Hajduk u ovakvim režiranim predstavama ne želi sudjelovati, nastavit ćemo borbu protiv toga, pozivamo Cibaliju i sve druge da nam se u toj borbi priključe! - dodao je Ante Šalinović. >>Futacs 'ukrao' pobjedu Sesaru: Sve smo imali do 91. minute, igru nam je poremetilo drugo isključenje >>Četiri crvena kartona u Vinkovcima: Futacs u tri minute zabio dva gola za pobjedu Hajduka 