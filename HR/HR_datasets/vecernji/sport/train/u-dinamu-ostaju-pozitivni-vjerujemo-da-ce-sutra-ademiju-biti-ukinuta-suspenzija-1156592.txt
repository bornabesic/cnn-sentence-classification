Dinamo je danas završio cjelokupnu priču s produljenjem ugovora svojih mladih nada, višegodišnju vjernost s modrima potpisao je i Amer Gojak. Reprezentativac BiH tako je potpisao do ljeta 2022. godine; što su prije njega već napravili Olmo, Ćorić, Benković, Livaković, Sosa, Moro, Lovren, Hodžić, Knežević, Soldo, Šemper i Fintić. Dinamo će tako  sljedećih godina u svom kadru imati puno mladih aduta koji bi godinama (kako tko) trebali predvoditi modru momčad, piše Goal.com. "Amer Gojak je rođen 1997. godine, tu je s nama već neko vrijeme. Pokazao je sve što svi u klubu od njega želimo, a mi smo dokazali da vjerujemo u njega. Ovim je ugovorom dobio na dodatnoj sigurnosti. dao mu na dodatnoj sigurnosti. Amer Gojak je naš detonator vezne linije, strašno je motoričan, karakteran i sposoban, zato smo ga vezali do 2022. godine" rekao je sportski direktor Dinama Romeo Jozak... Riječ je dobio i mladi igrač... "Nije mala stvar potpisati ugovor s ovakvim klubom, no ovdje se osjećam kao kod kuće. Grad Zagreb mi se uvukao pod kožu, Dinamo sam zavolio od prvog dana. Ovo mi je dokaz kako svi vjeruju u mene, a ja svojim igrama želim opravdati povjerenje. Zadovoljan sam dosadašnjim dijelom sezone, imam sve veću minutažu, osjećam kako mi trener vjeruje. Zahvalan sam šefu stručnog stožera, igračima, svima u klubu i savjetniku Dinama" rekao je Gojak. Opet je riječ dobio Romeo Jozak... "Sutra očekujemo odluku o slučaju Ademi, teško je reći što će se događati. Vjerujemo da će odluka biti pozitivna, da će Ademiju biti skinuta suspenzija. Komisije strogo taje takve stvari, pa nemamo nikakvih 'off the record' informacija. Ali, argumenti su na našoj strani." >>Sprema se veliki transfer, Hrvat na udaru tri velikana, njegov klub otkrio koliko traži! 