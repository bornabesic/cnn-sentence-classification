Dvojicu mladih igrača Istre 1961 Viktora Marića i Davida Barišića ljubav prema Dinamu mogla bi skupo stajati. Istarski prvoligaš ih je suspendirao i pokušat će im razvrgnuti ugovore jer su utakmicu Istre i Dinama gledali s BBB-ima uz južnu tribinu. "Oni su se veselili pogocima Ćorića i Soudanija, oni su se veselili pobjedi Dinama, s tamo nekim potpuno stranim ljudima na južnoj tribini Drosine i tako pljunuli u lice klubu, navijačima i svojim suigračima, kako juniorskim tako i seniorskim. Nakon reakcije KN Demoni Pula o tome događaju, iz kluba dobivamo pozitivnu reakciju o tome kako ta dva igrača nikad više neće nastupiti za NK Istru 1961. "Možda nismo 'velik' klub kao Dinamo, možda nemamo rezultate kao Dinamo, ali i dalje imamo svoj ponos i identitet kluba", objavili su navijači Istre Demoni na Facebook-stranici. >> Soudani najbolji strijelac afričkih kvalifikacija 