Izabranici Ante Čačića u ponedjeljak igraju prvi kvalifikacijski susret za odlazak na Svjetsko prvenstvo u Rusiji 2018. godine. Vatreni će pred praznim maksimirskim tribinama dočekati Turke (20.45 sati), a dan uoči utakmice slobodno su vrijeme iskoristili za šetnju gradom i opuštanje... Hrvatski reprezentativci su posjetili Informativno-multimedijski centar Hrvatskog nogometnog saveza Budi ponosan u središtu grada te razgledali bogat sadržaj kojemu i sami doprinose svojim uspjesima na terenu. Na zagrebačkom Cvjetnom trgu popili su piće, a posljednji će trening prije dvoboja s Turcima odraditi u večernjim satima na maksimirskom stadionu. >>Čarli otkriva odlično ozračje: Zezali smo Srnu da je ovdje kao da ga nikad nije ni bilo 