Navijači Dinama zauvijek će se sjećati Valentinova 2000. godine. Prije točno 17 godina pred oko 5000 navijačima u Maksimiru je izašao Velimir Zajec i uskliknuo: - Imamo Dinamo! Dinamo je tako odlukom Skupštine kluba promijenio ime Croatia koje je do tada nosio. Od 44 skupštinara, 43 su bila za ime Dinamo, a jedan za Dinamo-Croatia. Dinamo je ime Croatia nosio od 1993. godine. Bio je to potez kojim se tadašnji hrvatski politički vrh, predvođen predsjednikom Franjom Tuđmanom, želio distancirati od komunističke prošlosti i naziva kluba. Tuđman je pod imenom Croatia želio promovirati novostvorenu hrvatsku državu. Pod nazivom Croatia, Dinamo je u devedesetima osvojio pet prvenstava i četiri kupa. Ime Dinamo vraćeno je nakon višegodišnje borbe navijača. >> Petev je odlučio: Evo kako izgleda udarna momčad Dinama! 