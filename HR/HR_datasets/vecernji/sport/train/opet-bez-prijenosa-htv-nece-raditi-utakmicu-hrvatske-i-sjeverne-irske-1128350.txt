Još jedna prijateljska utakmica Hrvatske neće biti na HTV-u. I kao i svaki put, Hrvatski nogometni savez nateže se s TV kućama tko će prenositi kockaste, piše Goal. Ovaj put dogovor je pao s Arenasportom, koji će na svom drugom kanalu prenositi ogled iz Belfasta protiv Sjeverne Irske u utorak od 20.45. Prijenos utakmice moći ćete pratiti i na portalu Večernjeg lista. Sjeverna Irska će ugostiti Hrvatsku za koju neće igrati Modrić, Rakitić, Kovačić, Subašić, Perišić i Ćorluka. Ante Čačić najavio je da će priliku dobiti igrači koji su manje igrali. – Neki su kod mene prvi put, a oni koji manje igraju u svojim klubovima imat će priliku dobiti pravi, natjecateljski podražaj. Stoga očekujem pravu utakmicu i ne dvojim da je Hrvatska izazov svima, pa tako i Sjevernoj Irskoj koja je u nizu nepobjedivosti na svom terenu. Učinit ćemo sve da im taj niz prekinemo – rekao je hrvatski izbornik. Državna televizija neće prenositi ni završni teniski Masters iz Londona iako ondje nastupaju Marin Čilić i Ivan Dodig. Opširnije ovdje. >> Tjednik Max! i sport Večernjeg lista pratite i na Facebooku 