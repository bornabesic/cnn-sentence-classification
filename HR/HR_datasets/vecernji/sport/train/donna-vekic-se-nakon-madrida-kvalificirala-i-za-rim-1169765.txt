Nakon što je prošli tjedan prošla kvalifikacije Madrida, Donna Vekić je ovaj tjedan bila uspješna i u kvalifikacijama za turnir u Rimu. U završnom krugu je sa 6:3, 6:3 pobijedila Japanku Nao Hibino, 80. tenisačicu svijeta, koja ju je svladala 2015. u finalu u Taškentu. Donna ovaj tjedan lošije stoji, na 82. je mjestu WTA ljestvice, no pobjedama u Rimu već je osigurala napredak od sedam mjesta i dolazak na 75. poziciju. A to i nije tako daleko od njezina najboljeg plasmana – 62. mjesta. Još važnije je da je Donna u poretku igračica do 21 godine već sedma (Ana Konjuh je treća). 