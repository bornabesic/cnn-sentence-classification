Nogometaši Rijeke plasirali su se u četvrtfinale Hrvatskog nogometnog kupa, ali puno teže od očekivanog. U gostima su svladali Rudeš s 5:3, ali tek nakon produžetka. Nakon prvog poluvremena Rijeka je vodila s 3:0, ali je u nastavku Topić realizirao tri jedanaesterca i odveo svoju momčad u produžetke, ali drugoligaš je u njima posustao, nestalo mu je snage. Kekova družina je već nakon osam minuta vodila 2:0. U 4. minuti Gavranović je zabio iz kaznenog udarca, a četiri minute poslije Mitrović je bio najviši u skoku nakon udarca iz kuta i pogodio mrežu domaćina. Predivan pogodak zabio je Andrijašević u 33. minuti kada je s 30-ak metara prebacio domaćeg vratara i činilo se tada da je utakmica riješena. No, Rudeš je u nastavku nadoknadio rezultat! Topić je za Rudeš realizirao tri jedanaesterca (53., 62. i 80.), pa je završnica bila vrlo zanimljiva. Ipak, Šofranac i Gorgon pobrinuli su se u produžetku da ne bude iznenađenja... U Solinu se Hajduk dobro namučio protiv istoimenog domaćina. Jelavić je u 15. minuti doveo Solin u vodstvo i do posljednjih tridesetak minuta susreta domaća momčad je bio ravnopravan suparnik. No u 63. minuti bijeli su izjednačili, strijelac je bio Erceg. Devet minuta poslije Hajduk je došao u vodstvo (1:2) pogotkom Futacsa iz jedanaesterca.  Lokomotiva je u gostima pobijedila Vinogradar s 2:1. Danas još igraju u 17 sati Inter – Cibalia i Šibenik – Osijek. Tijek utakmice Hrvatskog kupa pratite na portalu Večernjeg lista:  Rudeš – Rijeka 3:5 107' GOOOOL! Rijeka je stisnula gas u produžetku, Gorgon je zabio gol i Kekova momčad ima vodstvo 5:3! 106' - Počeo je drugi produžetak 104' GOOOOL! Rijeka je povela 4:3 u produžetku, Šofranac je zabio! 91' - Matic Črnic odlično je prošao kroz Rudešovu obranu i s 18 metara pogodio gredu. 91' - Počeo je prvi produžetak. 90' - U Rudešu se igraju četiri minute sudačke nadoknade. 80' - Još jedan pogodak za Rudeš. Topić je ponovno zabio iz jedanaesterca. 62' - Gooool! Rudeš smanjio na 2:3 iz jedanaesterca. Topić je ponovno bio siguran. 53' - Gooool! Rudeš smanjio Rijekinu prednost. Topić je zabio iz jedanaesterca. 46' - Počelo je drugo poluvrijeme. 45' - Igrači su otišli na odmor. Rijeka vodi nakon prvog poluvremena s 3:0. 33' - Gooool! Rijeka u Rudešu vodi s 3:0. Strijelac je bio Andrijašević, koji je s 30-ak metara prebacio domaćeg vratara. 8' - Rijeka vodi s 2:0! Mitrović je bio najviši nakon udarca iz kuta i pogodio mrežu Rudeša. 4' - Rijeka vodi u Rudešu s 1:0. Gavranović je zabio iz kaznenog udarca! 1' - Počela je utakmica u Rudešu. Rudeš: Hendija - Franić, Boreković, Šimunović, Boršić - Jagić, Kamenar - Jacques, Topić, Ćubel - Babić Rijeka: Sluga - Martić, Mitrović, Šofranac, Zuta - Bradarić, Čanadžija - Vešović, Andrijašević, Črnic - Gavranović Solin - Hajduk 1:2 90'+3 - Završila je utakmica u Solinu. Hajduk je pobijedio vrlo dobrog domaćina s 2:1. 90' - U Solinu se igraju tri minute sudačke nadoknade. 72' - Futacs je zabio za 2:1 iz jedanaesterca. Hajduk je preokrenuo u Solinu! 63' - Hajduk je izjednačio. Ante Erceg je zabio za 1:1. Futacs je spustio loptu glavom za Ercega, a veznjak Hajduka pogađa u malu mrežicu. 55' - Hajduk je zatresao mrežu, ali sudac nije priznao pogodak zbog zaleđa. 53' - Jelavić radi velike probleme Hajdukovoj obrani. 46' - Počelo je drugo poluvrijeme. 45' - Poluvrijeme u Solinu. Domaćin vodi s 1:0. 36' - Futacs je loše pucao iz slobodnog udarca. 28' - Hajdukove muke u Solinu se nastavljaju, bijeli nikako ne mogu probiti čvrsti blok drugoligaša. 20' - Solin trenutačno kontrolira igru. Hajduk se muči, a domaći traže priliku iz kontra-udara. 15' - Gooool! Solin vodi sa 1:0. Jelavić je glavom zabio Hajduku. 5' - Jelavić je izašao sam pred Stipicu, ali nakon odugovlačenja napadač Solina je slabo pucao. 1' - Počela je utakmica u Solinu. Solin: Višić - Mrković, Šarlija, Gruica, Farić - Batarelo, Ninčević - Perković, Zoungrana, Kapetanović - Jelavić. Trener: Mirko Labrović. Hajduk: Stipica - Juranović, Šimić, Ćosić, Memolla - Jefferson - Tudor, T. Bašić, Hamza, Erceg - Said. Trener: Marijan Pušnik. 