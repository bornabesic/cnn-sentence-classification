Kapetan hrvatske nogometne reprezentacije Luka Modrić, koji je uvršten na popis za utakmice protiv Islanda i Sjeverne Irske, jutros je trenirao sa suigračima u Real Madridu prvi put nakon operacije lijevog koljena 2. listopada. Modrić je nakon mjesec dana dugog oporavka trenirao jednakim ritmom s ostalim nogometašima Real Madrida pripremajući se za nedjeljnu prvenstvenu utakmicu protiv Leganésa na stadionu Santiago Bernabéu. Na treningu u sportskom kampu Valdebebas, na sjeveru grada, igrači su radili s loptom i vježbali udarce na gol. U petak je hrvatski izbornik Ante Čačić uvrstio 31-godišnjeg Modrića na popis za utakmicu protiv Islanda 12. studenog te Sjeverne Irske tri dana poslije.  >> Luka Modrić među 23 kandidata u izboru za nogometaša godine 