Britanski boksač Anthony Joshua pred najvećim je ispitom u karijeri. Na rasprodanom Wembleyu 29. travnja Anthony Joshua (27) i Vladimir Kličko (41) borit će se za naslov svjetskog prvaka po IBF, IBO i WBA verziji. Boksači naporno treniraju za londonski spektakl, a Joshua je uoči meča za medije otvorio vrata dvorane. Britanac izgleda vrlo moćno... Prvak po IBF verziji pokazao je razorne udarce na vreći i fokuserima uz pomoć trenera Boba McCrackena.   S druge strane Vladimir Kličko trenira daleko od očiju javnosti i bez prisutnosti medija. Ukrajinac se priprema u Austriji, a suvježbač mu je bio i naš Filip Hrgović. Kličku je ovo prva borba nakon studenog 2015. godine, kada je izgubio od Tysona Furyja. >>Hrgović detaljno opisao treninge s Kličkom i atmosferu u kampu: Bio sam ravnopravan 