FIFA je u petak objavila da je švicarskom pravosuđu predala rezultat svoje interne istrage pokrenute u lipnju 2015. odmah nakon izbijanja najteže korupcijske afere u njenoj povijesti. "Nakon 22 mjeseca istrage u kojoj je pregledano preko 2,5 milijuna dokumenata i ispitani su brojni ključni svjedoci, FIFA je predala švicarskom ministarstvu pravosuđa izvješće koje broji više od 1.300 stranica, stoji u priopćenju svjetske nogometne federacije. "Izvješće sadrži brojne e-mailove i kopije ugovora koji će biti korisni švicarskim vlastima", izjavio je za agenciju AFP izvor blizak istrazi.  Ta će izvješća biti data na raspolaganje američkim vlastima. "FIFA će se sada okrenuti nogometu, navijačima i igračima diljem svijeta", izjavio je u petak predsjednik FIFA-e Gianni Infantino, koji je izabran prošle godine da zamijeni Seppa Blattera, jednog od optuženih u aferi.  Istraga je počela nakon što je nekoliko desetaka nogometnih dužnosnika, uglavnom s područja Južne Amerike, optuženo u SAD-u 2015. za korupciju što je pokrenulo najveću krizu u FIFA-inoj 113 godina dugoj povijesti.  Neki od osumnjičenih su proglašeni krivima i čekaju presude, druge očekuju suđenja, a neki su u svojim domovinama gdje se bore ili su uspjeli izbjeći izručenje. >>Maradona postao Bobanov kolega u Fifi: Želim da u nogometu sve bude čisto >>Blatter: Bio sam blizu smrti, već sam vidio anđele i sotonu 