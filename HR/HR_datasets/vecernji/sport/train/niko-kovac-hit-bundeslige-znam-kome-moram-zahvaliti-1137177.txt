Niko Kovač sa svojim Eintrachtom iz Frankfurta ima fenomenalnu sezonu. Momčad koju je prošle godine preuzeo na dnu lige prvo je spasio od ispadanja, a sada s njom čini čuda i piše bajku. Sinoćnjom pobjedom protiv Mainza s rezultatom 3:0 popeo se na treću poziciju koja na kaju sezone vodi u Ligu prvaka. Fenomenalan je to podvig bivšeg hrvatskog izbornika. – Jako sam zadovoljan rezultatom, ali i cijelom sezonom – rekao je Kovač nakon susreta. Iako je pobjeda protiv Mainza bila uvjerljiva, domaća momčad nije potpuno dominirala. – Gosti su nam konstantno prijetili i znam kome moram zahvaliti na ovom rezultatu – vratar Lukas Hradecky nas je spašavao. Kasnije je ipak bilo lakše kad je Mainz ostao s igračem manje – zaključio je Kovač. 