Engleski mediji jučer su izvijestili kako je Jose Mourinho, trener Manchester Uniteda, stigao u Zagreb kako bi dogovorio prelazak hrvatskog reprezentativca Ivana Perišića na Old Trafford. A pojavila se i informacija kako je zainteresiran i za još jednog našeg veznjaka - Marcela Brozovića. No, kako je sam kazao za Hrvatsku nogometnu televiziju, razlozi dolaska u Hrvatsku potpuno su drugačiji. - Nemam neki skriveni cilj, ovdje sam došao uživati u slobodnim danima, posjetiti neke dobre prijatelje poput Mijatovića ili Šukera. Znam da svi misle kako sam došao pogledati neke igrače, ali u današnjem nogometu ne trebate putovati kako biste vidjeli neke igrače, sve ih znam otprije - rekao je Portugalac i dodao: - Došao sam samo kao netko tko se želi opustiti u lijepom vremenu, a ne kišnom, kakvo je u Manchesteru. Englezi su naveli i kako je Manchester Utd. spreman platiti 40 milijuna eura za hrvatskog veznjaka. Odmah je uslijedio odgovor talijanske strane, pa se u tamošnjim medijima danas pojavila informacija kako Inter ne misli puštati Perišića za manje od 60 milijuna eura. >>Inter poslao poruku Mourinhu: Evo za koji iznos je spreman pustiti Perišića >>Pivarić odgovorio Jeličiću na kritike, Mandžukić otkrio što misli o svom 'postu' >>Hrvatska u Estoniji bez petorice maksimirskih startera, priključuju se Perišić i Ćorić 