Hrvatska rukometna reprezentacija u Montpellieru je svladala Egipat s 21:19 i prošla u četvrtfinale Svjetskog prvenstva gdje će igrati protiv Španjolske. Bila je to utakmica Hrvatske s dva lica - sjajno prvo poluvrijeme, dok je drugo bilo za zaborav. Hrvatska je imala rupu od 11 minuta bez pogotka i to zabrinjava uoči četvrtfinala sa Španjolcima. Hrvatska je pitanje pobjednika riješila već u prvom poluvremenu kada je otišla na plus sedam. Obrana je bila sigurna, a na golu sjajan Ivan Pešić kojega je izbornik Željko Babić stavio u momčad, dok je izbacio Filipa Ivića. U tim trenucima predvodio nas je Horvat koji je u prvom poluvremenu zabio pet golova. No, Hrvatska je u nastavku nedopustivo pala i grogirani se protivnik vratio u igru. Horvat je otvorio poluvrijeme golom, a Stepančić nije iskoristio zicer za plus osam. Nakon toga je uslijedio period od 11 minuta bez hrvatskog gola i Egipat je stigao na samo minus dva. Ipak, Hrvatska se pribrala i uspjela sačuvati prednost do kraja utakmice. Hrvatsku su do pobjede vodili Zlatko Horvat sa šest golova, Luka Cindrić postigao je poet, dok su Željko Musa i Luka Stepančić zabili su po tri gola. Ivan Pešić skupio je 13 obrana od čega dva sedmerca. Kod afričkog prvaka Ahmed El-Ahmar zabio je pet golova. Kauboje tako nije zadesila sudbina Njemačke i Danske koji su danas iznenađujuće ispali sa SP-a. Četvrtfinale sa Španjolskom igra se u utorak u 20:45. Hrvatska - Egipat 21:19 21:19 - Kraj utakmice! Hrvatska je slavila, ali nismo smjeli dopustiti ovakvo drugo poluvrijeme. 21:18 - Novi gol Egipta. 21:17 - Egipćani su zabili, ali više to ne možemo izgubiti. 21:16 - Cindrić je zabio četiri minute prije kraja i ovo ne bismo smjeli izgubiti. 20:16 - Gojun je isključen, no Pešić je obranio sedmerac! 20:16 - Cindrić vraća na plus četiri. 19:16 - Egipćani su zabili, Musa je uzvratio, no El-Ahmar je zatim pogodio. 18:14 - Evo i Duvnjaka za plus četiri Hrvatske. 17:14 - Bravo za Cindrića. 48' Sreća za Hrvatsku, isključen je El-Masry. 16:14 - Štrlek je pogodio vratnicu, a na drugoj strani siguran je Ramadan. 16:13 - Stepančić za plus tri Hrvatske. 15:13 - El-Ahmar je zabio iz sedmerca, Stevanović je stao na vrata, ali nije pomoglo. 15:12 - Cindrić je zabio nakon što smo više od 11 minuta bili bez gola. Tek drugi naš gol u nastavku. 14:12 - El-Deraa je smanjio na minus dva, vrijeme je da se uozbiljimo! 14:10 - El-Ahmar je smanjio na minus četiri, Hrvatska se opustila. 14:9 - El-Ahmar je zabio iz sedmerca. 14:8 - Stepančićev udarac obranio je egipatski vratara, a na drugoj strani zabio je Issa. 14:7 - Sjajan gol Horvata iz kuta. Kraj prvog poluvremena! Hrvatska ima šest golova prednosti, Pešić je raspoložen i zasad to izgleda jako dobro. 13:7 - Ramadan je sada uspio matirati Pešića, a mi nismo uspjeli iskoristiti napad. 13:6 - Hrvatska je na na plus sedam, ali je Pešić sjajan. Prvo je obranio dva udarca u jednom napadu, a nakon toga i sedmerac. 12:6 - Ramadani je smanjio. 12:5 - Cindrić je lijepo prošao iz zabio. Evo nas na sedam golova viška. 11:6 - Musa je pobjegao u kontru i zabio. Prvi put večeras imamo šest golova prednosti. 10:5 - Horvat je siguran sa sedam metara. 22' Isključenje i sedmerac za Hrvatsku. 9:5 - Abouebaid je zabio iz kontre. 9:4 - Četvrti gol Horvata nakon sjajne asistencije Duvnjaka. 8:4 - Sad se igra gol za golom. 7:3 - Stepančić je zabio, prvi put imamo četiri gola prednosti. Pešić je raspoložen na golu ima 4/7. 10' Prvo isključenje za Hrvatsku, Stepančić. 6:3 - Evo nas opet na plus tri. Zabio je Horvat. 4:3 - Abouebaid i El-Deraa vratili su Egipat na minus jedan. 4:1 - Musa je zabio nakon što je egipatski vratar obranio udarac Duvnjaka. 3:1 - Novi gol Horvata. 6' Hrvatska ponovo ima igrača više. 1:2 - Abouebaid je postigao prvi gol na utakmici za Egipat. 2:0 - Dobro otvaranje Hrvatske, zabio je Horvat. 1:0 - Štrlek je zabio prvi gol na utakmici danas. Egipćani su igrali bez vratara, uzeli smo im loptu i Štrlek nije imao težak posao. 1' Hrvatska odmah na početku ima igrača više, isključen je Shebib. 1' Počela je utakmica, Egipat ima prvi napad. 0' Himne su intonirane, utakmica će uskoro početi. Zagrijavanje je u tijeku u Areni u Montpleiieru. Odbrojavamo... #CROhandball #Handball2017 #PhenomenalHandball #CROEGY Hrvatska je do osmine finala stigla svladavši Saudijsku Arabiju, Mađarsku, Bjelorusiju i Čile, dok je izgubila od Njemačke te završila na drugom mjestu skupine C. Egipat je bio treći u skupini D uz tri pobjede i dva poraza. Izbornik Željko Babić uoči ove utakmice je iz momčadi izbacio Filipa Ivića i kao drugog vratara odabrao Ivana Pešića. Zabrinjava ga i zdravstveno stanje Domagoja Duvnjaka... Inače, bio je ovo lud dan na SP-u. Prvo je Mađarska izbacila olimpijske prvake Dance, a onda Katar šokirao europskog prvaka Njemačku. Nadamo se da se tom niz neće priključiti Hrvatska i da će izbaciti objektivno slabijeg protivnika. >> Novi šok na SP-u! Katar nakon velikog preokreta izbacio Njemačku >> Senzacija u hrvatskom dijelu ždrijeba: Mađari izbacili Dansku! 