Nakon što je Barcelona danas neočekivano ispustila bodove kod Deportiva u La Coruni (2:1), Real Madrid dobio je veliku priliku da ponovno zasjedne na čelo ljestvice uz utakmicu manje od Katalonaca. Kraljevski klub je iskoristio priliku, no kritike iz suparničkog tabora već su krenule. Real je savladao Betis na Santiago Bernabeuu sa 2:1, ali umnogome mu je pomogao i sudac Mateu Lahoz. Katalonci ionako već mjesecima optužuju Madriđane da imaju naklonost sudaca, a nakon ove utakmice imat će još mnogo 'štofa'. Seviljska momčad šokirala je domaću publiku u 25. minuti kad je loše reagirao vratar Keylor Navas prilikom udarca Sanabrije. Ulovio je loptu, no nekako mu je iskliznula iz ruku i završila u mreži. Potom je stigla prva sporna situacija. Betisov igrač Darko Brašanac išao je sam na Navasa koji ga je srušio, no za Lahoza to nije bio prekršaj za isključenje već je pustio da se igra nastavi.   Cristiano Ronaldo u 41. minuti izjednačio je rezultat nakon ubacivanja Marcela, a u akciji je sudjelovao i Luka Modrić. Portugalcu je to bio 19. prvenstveni pogodak. Sudac Lahoz zatim je ponovno bio u glavnoj ulozi. Carvajal je u kaznenom prostoru srušio Sanabriju, a sudac se drugi put nije oglasio. Alguien dígale a Carvajal que en este deporte se ataca al balón, no al adversario. pic.twitter.com/AOIn508cPY   Kad je u 78. minuti Betis ostao s igračem manje zbog drugog žutog kartona Talijana Cristiana Piccinija bilo je jasno da se zeleno-bijeli neće moći oduprijeti naletima domaćina. Sergio Ramos još jednom postao je Realov junak jer je u 81. minuti pogodio glavom nakon kornera kojeg je izveo Toni Kroos. A Navas je u 92. minuti spasio svoja vrata kad je opasno zaprijetio Sanabrija pa se tako iskupio za autogol s početka utakmice. Dodajmo kako je Modrić odigrao cijeli susret dok je Mateo Kovačić bio na klupi za pričuve. >>Za više sporta posjetite našu Facebook stranicu Večernji list - Sport >>Šok na Riazoru: Barcelona senzacionalno prosula bodove protiv Deportiva >>Kalinić u nadoknadi zabio za pobjedu! Čudesna sedmica Intera, Rog i Strinić slavili s Napolijem 