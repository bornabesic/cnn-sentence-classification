Nakon što je Novi Vinodolski, prvi grad domaćin ovogodišnje Turneje radosti zapalio plamen Sportskih igara i time označio početak sportskih natjecanja u svome gradu, Turneja radosti je stigla i u Đurđevac. Na prigodnom programu održanom u osnovnoj školi Grgura Karlovčana izaslanik gradonačelnika Đurđevca, Hrvoje Janči je zajedno s Tihanom Butorac, predstavnicom Sportskih igara mladih i Emom Juričić, višestrukom prvakinjom Hrvatske u karateu zapalio plamen Igara. Janči je tom prigodom izjavio:  - Jako smo sretni što se Igre održavaju u Đurđevcu, podržavamo sve aktivnosti koje potiču djecu na bavljenje sportom jer smo svjesni koliko je to važno pogotovo u današnjem brzom načinu života. Nadamo se da će mali sportaši donijeti puno medalja iz završnice u Splitu. Sportski dio programa uključivao je natjecanje u graničaru i utrci na 60 metara. Ekipa Đurđevački graničari pobjednik je napetog nadmetanja u finalu graničara za 2006. godište i mlađi, dok je u kategoriji 2008. godište i mlađi pobjedu odnijela ekipa 2B razreda i time su se plasirale na završnicu u Splitu. U velikoj utrci osnovnoškolaca na 60 metara u kategoriji 2006. godište i mlađi pobjednica kod djevojčica je Nera Tomulin dok se kod dječaka pobjedom okitio Leon Lorber. U kategoriji 2008. godište i mlađi pobijedili su Petra Miloš i Franjo Bušić. Svim malim sportašima na pobjedama ali i na sudjelovanju čestitao je gradonačelnik Đurđevca Željko Lacković koji im je zajedno s Tomislavom Gudićem, direktorom natjecanja Sportskih igara mladih uručio prigodne majice. Gradonačelnik je tom prilikom istaknuo:  - Sportske igre mladih se ove godine po prvi puta održavaju u Đurđevcu, ponosni smo na naše male sugrađane koji su se sportski i u duhu fair playa danas natjecali. Želimo im puno sportske sreće na završnici u Splitu. Veliko Turneja radosti u Križevcima uz vatromet i  koncert Frajli Veliko događanje na Tgu Josipa Jurja Strossmayera 24. travnja u 15 sati započet će paljenjem plamena Turneje radosti čime će se označiti početak sportskih aktivnosti u gradu. Plamen će upaliti gradonačelnik Križevaca Branko Hrg zajedno s predstavnicima Sportskih igara mladih i malim sportašima. Uz natjecanja u graničaru i utrci na 60 metara, mali sportaši će se na sportskim terenima za pobjedu boriti i u drugim sportovima: na igralištu gimnazije I. Z. Dijankovečkog održavat će se županijski turnir„Kinder sport turnir u uličnoj košarci”, TIC Križevci ugostit će županijski turnir u šahu, dok će malonogometne ekipe sudjelovati na županijskom truniru Coca- Cola Cup 2107. Cjelodnevna sportska natjecanja završit će večernjim koncertom ”Frajli” u 19.30 sati i velikm vatrometom, darom Turneje radosti svim građanima i djeci Križevaca i okolice 