Luka Modrić odigrao je odličnu utakmicu u pobjedi nad Atleticom (3:0) kojom je Real došao na prag finala Lige prvaka. Modrić je s Casemirom i Kroosom sjajno držao sredinu terena pa je Real sasvim nadigrao gradskog rivala. Hrvatski veznjak odigrao je čitavu utakmicu, a u 78. minuti Griezmannu napravio nešto što nogometaši smatraju svojevrsnim poniženjem - gurnuo mu loptu kroz noge. Modrić zna kako se napadač Atletica osjećao jer je Franck Ribery u četvrtfinalu napravio istu stvar hrvatskom kapetanu. 