Niko Kovač je lani u dramatičnoj završnici, nakon dvije utakmice doigravanja, zadržao Eintracht iz Frankfurta u Bundesligi. Prvi dio sezone njegova momčad igra sjajno i trenutačno je peta u njemačkoj ligi. U klubu su oduševljeni hrvatskim trenerom pa će nastaviti suradnju. Kovač je potpisao ugovor s Eintrachtom do 2019. godine.  Eintrachtov sportski direktor Fredi Bobić je zadovoljan. - Sjajan dan za naš klub. Posebno se zahvaljujem Bruni Hübneru što je lani doveo Niku Kovača. Zajedno smo spremni napraviti velike stvari. Razgovaramo o momčadi, a međusobno povjerenje je temelj uspjeha - izjavio je Bobić. #Kovac2019 pic.twitter.com/wd9gLvy9MZ - Svi smo vrlo sretni. Pružena nam je prilika izgraditi nešto veliko, ali moramo nastaviti naporno raditi - istaknuo je Kovač, te dodao kako je ugovor potpisan još prošlog tjedna. U 14. kolu njemačke lige njegova momčad u petak kod kuće igra protiv Hoffenheima. - Imaju sjajne napadače i odlično igraju. Ja sam dobar onoliko koliko je dobra moja momčad - podvukao je Kovač. Hrvatski trener osvojio je srca navijača te je postao hit njemačke lige. Prosječno po utakmici osvaja 1,68 bodova, te je na četvrtom mjestu među trenerima koji su vodili Eintracht. POINTS#Eintracht coaches, most points per game: 1 Gyula Lorant 1.95 2 Otto Knefler 1.90 3 Dragoslav Stepanovic 1.70 4 NIKO KOVAC 1.68#SGE pic.twitter.com/lvBnnl05iO 