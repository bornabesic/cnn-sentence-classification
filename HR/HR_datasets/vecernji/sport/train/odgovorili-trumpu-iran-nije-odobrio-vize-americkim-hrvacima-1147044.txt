Iran je odbio odobriti vizu hrvačkoj momčadi SAD-a koja je u toj zemlji trebala sudjelovati na svjetskom natjecanju, što je odgovor na odluku Washingtona da zabrani ulazak na svoj teritorij državljanima sedam muslimanskih država među kojima je i Iran. - S obzirom na politiku američke administracije, ministarstvo vanjskih poslova bilo je prisiljeno suprotstaviti se dolasku hrvačke momčadi SAD-a - izjavio je u petak glasnogovornik iranskog ministarstva vanjskih poslova  Bahram Ghasemi. Američki hrvači su trebali sudjelovati na međunarodnom natjecanju koje će se 16. i 17. veljače održati u  Kermanshahu. >>Hrvanje vraćeno u olimpijske sportove 