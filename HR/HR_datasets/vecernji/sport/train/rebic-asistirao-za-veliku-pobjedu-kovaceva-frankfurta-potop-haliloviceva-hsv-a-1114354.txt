Bayern je stigao i do devetog boda nakon tri kola Bundeslige, na Allianz Areni danas su slavili protiv Ingolstadta 3:1. No, gosti su prvi poveli i to u 8. minuti kada je Lezcano zabio za 1:0. Ipak, samo četiri minute kasnije stvari je na početak vratio Lewandowski. Zanimljivo je da su gosti na poluvremenu imali više udaraca prema golu (7-4), piše Goal.com. Nastavak je ipak donio pobjedu Bavaraca, koju su osigurali golovima Alonsa u 50. i Rafinhe u 84. minuti. Najuvjerljiviju pobjedu ostvarila je Borussia koja je u Dortmundu s 6:0 razbila Darmstadt. Dva gola je zabio Castro, a po jednom su mrežu gostiju, tresli Ramos, Pulisić, Rode i Mor. Mario Vrančić igrao do 46. minute kada ga je zamijenio Roman Bezjak. Niko Kovač i njegov Frankfurt su kod kuće s 2:1 dobili Bayer. Za tri boda zabili su Meier u 53. i Fabian u 79. minuti. Fabianu je za gol asistirao Rebić koji je ušao u 62. minuti. Za apotekare ja zabio Chicharito u 60. minuti, no isti je igrač u 88. minuti promašio jedanaesterac te tako propustio donijeti bod svojoj momčadi. Tin Jedvaj je igrao do 85. minute RB Leipzig s 4:0 je slavio kod HSV-a i to golovima Forsberga u 66., Wernera u 72. i 77. te Selkea u 92. minuti. Alen Halilović ušao je na teren u 70. minuti. Hoffenheim i Wolfsburg su odigrali 0:0. Kramarić je igrao do 66. minute, kod gostiju je Brekalo ostao na klupi. 