Španjolski biciklist Jaime Roson Garcia (Caja Rural) pobjednik je 'kraljevske etape' Tour of Croatia vožene u subotu od Poreča do Učke u dužini od 141 kilometra, nakon što je u sprinterskom finišu nadmašio najveću zvijezdu ovogodišnjeg izdanja utrke po Hrvatskoj, Talijana Vincenza Nibalija (Bahrain Merida) i od njega preuzeo majicu vodećeg uoči posljednje etape s dvije sekunde prednosti. Momčad Bahrain Meride kroz cijelu je etapu kontrolirala utrku i pripremala krunidbu svog kapetana Vincenza Nibalija, ali im je planove u konačnici pokvario Roson Garcia koji je taktički odlično vozio i sačuvao dovoljno snage za završni uspon. Treći je ciljem prošao Čeh Jan Hirt (CCC Šprandi) ispred momčadskog kolege Austrijanca Felixa Grossscartnera. Najbolje plasirani hrvatski biciklist u petoj etapi bio je Radoslav Rogina (Adria Mobil) koji je imao 18. vrijeme, dok je prošlogodišnji pobjednik Tour of Croatia Matija Kvasina (Felbermayr Simplon) na cilj stigao kao 21. Tour of Croatia završava u nedjelju etapom od Samobora do Zagreba, u dužini od 147 kilometara, s ciljem na Markovu trgu. >>Spektakl iz Lijepe naše gledat će dvije milijarde ljudi, to je golema promocija  