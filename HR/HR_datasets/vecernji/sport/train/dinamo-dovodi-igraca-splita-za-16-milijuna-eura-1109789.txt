Amir Rrahmani navodno bi u utorak trebao potpisati za Dinamo, piše Dalmatinski portal. Stoper Splita trebao bi prijeći u hrvatskog prvaka, a klub iz Parka mladeži će za njegov transfer dobiti 1,6 milijuna eura. Albanski reprezentativac je u redove Splita došao prije godinu dana. Još se ne zna hoće li Rrahmani ostati u Dinamu ili će otići u Lokomotivu. Maksimirski klub je prošlog ljeta iz Splita doveo Marka Roga za pet milijuna eura. Kupio je Dinamo i Antu Majstorovića, ali je proslijeđen lokosima. Split je za Majstorovića dobio 600.000 eura. >>Napolijev predsjednik oduševljen Rogom, evo što je poručio 