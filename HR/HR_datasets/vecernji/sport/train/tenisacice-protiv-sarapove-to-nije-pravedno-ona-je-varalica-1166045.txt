Ruska tenisačica Marija Šarapova vratila se tenisu nakon 15 mjeseci suspenzije zbog dopinga. Šarapova je prvi meč odradila na WTA turniru u Stuttgartu gdje je u prvom kolu izbacila Robertu Vinci. No, nakon toga meča podiglo se puno prašine. Lijepa Ruskinja je na turnir stigla s pozivnicom organizatora, a neke tenisačice smatraju da to nije pravedno. Jedna od njih je Eugenie Bouchard. - Mislim da to nije u redu. Ona je varalica, a u sportu prevaranti ne bi trebali dobiti dozvolu ponovo trenirati. Nije pošteno prema drugim igračima koji poštuju pravila - rekla je Bouchard i dodala: - WTA je poslala pogrešku poruku djeci i mladim tenisačicama. Kao da su rekli - varajte i mi ćemo vas dočekati raširenih ruku. Nije pravedno, posebno jer se radi o nekome tko mi je bio uzor. 