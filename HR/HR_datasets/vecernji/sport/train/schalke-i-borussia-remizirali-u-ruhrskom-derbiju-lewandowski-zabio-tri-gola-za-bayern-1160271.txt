U ruhrskom derbiju Schalke je na domaćem terenu protiv Borussije Dortmund odigrao 1:1, iako su gosti bili bolji i promašili su nekoliko izglednih prilika.  Borussia u prvom poluvremenu nije iskoristila dvije stopostotne prilike, u 30. minuti neprecizan je bio Dembele, a u 34. udarac Aubameyanga obranio je vratar Ralf Fährmann. Ipak, u 53. minuti Aubameyang, nakon dodavanja Kagawe, dovodi u vodstvo Borussiju. U 58. minuti Aubameyang je mogao povećati prednost gostiju, ali opet je bio neprecizan. Još jednu priliku za goste imao je Dembele, koji je u 74. minuti pogodio stativu. Nakon toliko promašaja Borussije, stigla je kazna. U 77. minuti Thilo Kehrer donosi remi Schalkeu. Drugoplasirani Leipzig je u 26. kolu Bundeslige ugostio je posljednjeg na ljestvici, ekipu Darmstadta, i slavio je sa 4:0. Hrvatski napadač Antonio Čolak ostao je na klupi za pričuve Darmstadta. Vodeći Bayern je u Muenchenu uvjerljivo dobio Augsburg sa 6:0, a trostruki strijelac bio je Robert Lewandowski (17, 55, 79). Dva gola je dodao Thomas Mueller (36, 80), a jednog Thiago Alcantara (62). Bivši europski prvak Hamburger je u borbi za opstanak upisao važnu pobjedu, svladavši na svom stadionu Koeln sa 2:1, a pobjednički gol zabio je Lewis Holtby u sudačkoj nadoknadi (90+1).  Dan ranije hrvatski reprezentativac Andrej Kramarić bio je dvostruki strijelac za Hoffenheim koji je kao gost u Berlinu svladao Herthu sa 3:1. Večeras Eintracht iz Frankfurta, kojeg vodi Niko Kovač, dočekuje Borussiju Moenchengladbach 