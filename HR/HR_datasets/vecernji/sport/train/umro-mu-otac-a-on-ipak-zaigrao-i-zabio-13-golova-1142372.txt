Malo tko je očekivao da će Nijemac Uwe Gensheimer zaigrati u 1. kolu protiv Mađara. Naime, pet dana uoči prvenstva ovom igraču, članu francuskog PSG-a, umro je otac. Reprezentacija je doputovala bez njega, no Uwe se pojavio dan prije susreta s Mađarima. – Znam da bi tata volio da igram na Svjetskom prvenstvu. Zato sam došao – rekao je Uwe. Mnogi igrači, slomljeni zbog takve obiteljske tragedije, odigrali bi loše. Ali ne i Uwe. “Utrpao” je Mađarima u pobjedi Njemačke 27:23 nevjerojatnih 13 pogodaka, uz samo dva promašaja. Pucao je sedmerce osam od osam i s 13 pogodaka bio najbolji strijelac. >> Kakva majstorija! Pogledajte golčinu letećeg Duvnjaka nakon sjajne akcije Hrvatske 