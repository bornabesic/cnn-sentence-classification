Netom nakon optužbi odvjetnika Gredelja na račun bivše uprave Hajduka javio se Marin Brbić. - Pa ne znam što se dogodilo gospodinu Gredelju. Doduše, nisam čuo tu izjavu. Ozbiljno ću razmisliti o tužbi protiv gospodina Gredelja - rekao je Brbić za Slobodnu Dalmaciju pa nastavio:  - Najoštrije osuđujem napad na Bruna Marića. To je suludo. Šokiran sam tim napadom i smatram da to nitko ne zaslužuje. Prozvani Ljubo Pavasović Visković kazao je: - Svakako treba osuditi bilo kakav fizički napad i nasilje, pa i na Bruna Marića, međutim na ovaj način javno istupati kako je to uradio Vladimir Gredelj ispod je bilo kakve razine koja bi bila primjerena nekome tko je još uvijek član Hrvatske odvjetničke komore. Jedino što imam s tom dvojicom jest da vode otprilike sedam raznoraznih postupaka protiv mene. 