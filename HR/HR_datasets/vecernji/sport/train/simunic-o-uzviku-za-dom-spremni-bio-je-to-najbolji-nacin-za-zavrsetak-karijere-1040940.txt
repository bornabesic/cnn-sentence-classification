Josip Šimunić, pomoćnik izbornika Ante Čačića u nogometnoj reprezentaciji, ponovno je komentirao završetak karijere koji je obilježila Fifina kazna zbog uzvika 'Za dom spremni' nakon utakmice s Islandom. - Nakon utakmice su me pitali bojim li se kazne. Rekao sam im da očito nemaju pojma o hrvatskoj povijesti. Nakon toga su se svi urotili protiv mene. No to je život. Želim im pokazati da nisam napravio ništa loše. Ako oni nisu sretni zbog toga, to je njihov problem - rekao je Joe za Croatiansports.com i dodao: - Svi igrači su stali iza mene. Nisu mogli vjerovati što se događa. Rekli su mi da je sve to glupo. Rekao sam im da se ne brinu i da se ne upliću u to. Sve sam preuzeo na svoja leđa i dvije godine nakon svega i dalje se borim. I borit ću se. Naglasio je kako nikad nije požalio zbog uzvika koji su izazvali zgražanje u dijelu domaće javnosti. - Pokazao sam patriotizam. Kad igramo za Hrvatsku igramo za hrvatski dres i svi pokazujemo koliko volimo našu zemlju. Nikad nisam poželio zbog toga što sam napravio, ponosan sam na to i nikad to ne bih povukao. Mnogi su mi rekli da im je žao što nisam išao u Brazil. Ali ovo je jedan od najboljih načina za završiti karijeru i sretan sam zbog toga - zaključio je Šimunić. >>Josip Šimunić na trenerskoj je akademiji dobio jedinicu iz psihologije!   