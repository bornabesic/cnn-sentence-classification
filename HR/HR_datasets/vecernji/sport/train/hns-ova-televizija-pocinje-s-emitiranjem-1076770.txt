Testno emitiranje signala Hrvatske nogometne televizije (HNTV) počelo je danas, a program počinje 22. travnja kada će se moći gledati prvi prijenosi četvrtfinala kupa u futsalu u Zagrebu. "Hrvatska nogometna televizija bit će posvećena svim segmentima hrvatskog nogometa, a program će biti kreiran u suradnji i uz podršku Hrvatskog nogometnog saveza", napominju iz HNS-a. Emitiranje testnog signala počelo je na 407. kanalu MAXtv-a. Podsjetimo, HNS je uoči pokretanja svoga televizijskog kanala s HTV-a doveo novinarku Milu Horvat. >> Davor Šuker: Mila Horvat će iskustvom pojačati HNS 