U prvoj utakmici finala ABA lige Cedevita je u Beogradu izgubila protiv Crvene zvezde sa 66:81. Drugi susret igra se već u utorak (18.30 sati), a onda se serija seli u Zagreb gdje se u četvrtak (19) igra treća utakmica. Najučinkovitiji kod Cedevite bili su Tomas s 14, te Bilan i James po 12 koševa, a kod Zvezde najrazigraniji je bio Jenkis s 20, dok su Wolter i Kuzmić ubacili po 14 koševa. Cedevita je sjajno otvorila utakmicu, do osme minute imala je prednost od 15 koševa razlike (8:23). Bilan je bio nepogrešiv, u tom je razdoblju ubacio deset koševa. U zadnje dvije minute domaćin je uspio smanjiti prednost (16:27). Druga četvrtina donijela je rezultatski preokret. Pune tri minute Cedevita nije zabila koš. Zvezda je zaigrala čvršće u obrani te je počela pogađati i smanjila je na 26:29. Domaćin je iskoristio crnu rupu Pozzeccove momčadi te je polovicom druge četvrtine došla u vodstvo (31:30). U zadnju minutu Zvezda je ušla s pet poena prednosti, no Tomas i Bilan su koševima iz slobodnih bacanja ublažili prednost domaćina - 45:44, i tim se razultatom otišlo na odmor. Crveno-bijeli su nastavili igrati čvrsto, te su zaustavili cedevitaše koji su u trećoj četvrtini ubacili samo deset koševa. Stvorenu prednost domaćin je sačuvao do kraja utakmice. Zvezda je na kraju pobijedila Cedevitu sa 81:66. Košarkaše Cedevite vodio je pomoćni trener Gianmarco Pozzecco, a vodit će je i sutra, jer je Veljko Mršić kažnjen s dvije utakmice. Tijek prve utakmice finala ABA lige: Crvena zvezda - Cedevita 81:66 (16:27, 29:17, 21:10, 15:12) 40' - Završila je prva utakmica finala ABA lige, Crvena zvezda pobijedila je Cedevitu sa 81:66. Druga utakmica igra se u utorak. 36' - James ubacio tricu - 77:62. 32' - Tomas je tricom smanjio na sedam koševa razlike - 66:59. 30' - Završila je treća četvrtina. Cedevita je u  ovom razdoblju igre ubacila samo deset koševa (21:10). 27' - Krušlin ubacio tricu i smanjio prednost Zvezde - 60:50. 26' - Kuzmić je zabio za najuvjerljivije vodstvo Zvezde - 60:47. 25' - Cedevitin košarkaš James promašio oba slobodna bacanja. 23' - Jenkins je zabio tricu i Zvezda je otišla na osam koševa razlike - 52:44. 21' - Zvezda je ubacila koš iz prvog napada u trećoj četvrtini - 47:44. 20' - Babić je ubacio dva slobodna bacanja i smanjio prednost Zvezde samo na koš razlike - 45:44. Završila je druga četvrtina. 20' - Zbog nesportskog prekršaja Tomas je imao dva slobodna bacanja i oba je ubacio - 45:42. 18' - Žganec i Babić smanjili su prednost domaćina - 40:37. 17' - Wolters tricom povećao vodstvo Zvezde - 40:33. 15' - Jenkis zabio tricu i Zvezda prvi put vodi na utakmici 31:30. 14' - Katić napokon zabio iz slobodnog bacanja i prekinuo crni niz Cedevite - 26:30. 13' - Domaćin je napravio seriju 7:0 i smanjio prednost Cedevite - 23:29. 11' - Shurna je ubacio prve koševe u drugoj četvrtini - Cedevita vodi 29:16. 10' - Zvezda je uspjela smanjiti prednost zagrebačke momčadi - 16:27. Završila je prva četvrtina, za Cedevitu je Bilan zabio deset, a za Zvezdu je Bjelica ubacio pet koševa. 8' - Tomas ubacio tricu, Cedevita vodi protiv Zvezde sa 23:8! 7' - Katić i Babić zabili su za najuvjerljivije vodstvo Cedevite - 19:5. 5' - Bilan je odlično raspoložen, ubacio je osmi koš na utakmici, Cedevita vodi 12:4. 3' - Još jedan Bilanov koš za vodstvo - 8:0. 2' - Bilan i Katić ubacili za dva koša, Cedevita vodi 6:0. 1' - Bilan zabio prvi koš na utakmici, Cedevita vodi sa 2:0. 1' - Počela je prva utakmica finala ABA lige između košarkaša Zvezde i Cedevite. >>Vodit ću utakmicu na svoj način po Mršićevim uputama 