Proteklog vikenda je u Dallasu održan UFC 211 na kojem smo pratili sjajne dvoboje, a među njima i dva koja su za ulog imala pojas UFC prvaka. Teksaška atletska komisija (Texas Department of Licensing and Regulation) je objavila popis suspendiranih boraca radi zdravstvenih razloga. Četvorica od njih će morati mirovati minimalno 45 dana ili više. To su Dustin Poirier i Jason Knight koji će pauzirati 45, te Chas Skelly i Gabriel Benitez ispred kojih je prisilna pauza od 180 dana, piše Fight Site. Naš Stipe Miočić će “morati biti izvan stroja” tek desetak dana (21. svibanj) s obzirom da nije primio gotovo niti jedan udarac u predio glave. Doduše, prve informacije vezane za njegovu ozlijeđenu nogu su govorile da je ona slomljena, no prema ovoj suspenziji čini se da se radilo tek o nateknuću i lakšoj ozljedi. 