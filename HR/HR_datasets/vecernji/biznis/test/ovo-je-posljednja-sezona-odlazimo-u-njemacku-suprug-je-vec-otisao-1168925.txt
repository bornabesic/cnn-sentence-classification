Počela je berba ovosezonskih bilogorskih jagoda. Na OPG-u Manojlović u Kovačevcu pokraj Bjelovara, u vlasništvu Dalibora Manojlovića, počela je sezona plasteničke berbe jagoda koja će potrajati još nekoliko tjedana. No priča je poprimila gorak okus jer vlasnica Marina Manojlović kaže kako je nakon dva desetljeća proizvodnje ovo posljednja sezona berbe. Nažalost, njezina obitelj zbog sveopće poznatih domaćih prilika seli iz Hrvatske u Njemačku, poput tisuće ostalih obitelji koje su egzistenciju prisiljene potražiti u inozemstvu. Kaže kako je suprug već otišao, a ostatak obitelji priključit će mu se kad završi škola.     