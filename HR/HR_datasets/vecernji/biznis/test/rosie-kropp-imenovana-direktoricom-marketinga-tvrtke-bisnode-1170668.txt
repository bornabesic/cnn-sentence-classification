Rosie Kropp je imenovana direktoricom marketinga tvrtke Bisnode. Kropp ima više od dvadeset godina iskustva u međunarodnom menadžmentu, a novu funkciju preuzet će 22. svibnja 2017. - Veoma sam uzbuđena što ću se tvrtki Bisnode pridružiti kao direktorica marketinga i što ću moći iskoristiti svoju strast prema strateškim transformacijama, kao i svoje međunarodno iskustvo u vođenju i razvoju snažnih brendova i tvrtki. Tvrtka Bisnode započela je inspirativno putovanje prema promjenama i veselim se što ću pridonijeti toj viziji, rekla je Rosie Kropp. Magnus Silfverberg, predsjednik uprave tvrtke Bisnode, poželio je dobrodošlicu novoj direktorici marketinga i rekao da će ona imati ključnu ulogu u upravljanju promjenama i strateškom razvoju. Na poslovnoj školi Stockholm School of Economics stekla je Master titulu iz područja poslovne administracije i marketinga, a karijeru je započela u Kraft Foods Group, globalnom konglomeratu u industriji hrane i konditorskih proizvoda (sada pod nazivom Mondelez International), gdje je radila na različitim funkcijama u marketingu. Potom se pridružila tvrtki Skistar kao direktorica marketinga i komunikacija grupe. Zatim je uslijedilo više pozicija u velikim multinacionalnim tvrtkama, uključujući funkciju direktorice marketinga tvrtke Accenture Sweden, funkciju globalne direktorice Vodafone grupe i funkciju direktorice marketinga tvrtke Starbucks U.K. & Ireland.  2012. godine imenovana je predsjednicom uprave Lavandela, boutique konzultantske tvrtke specijalizirane za strateške programe usmjerene na brendove i marketing. - Siguran sam da će Rosie dati veliki doprinos našoj transformaciji kojom želimo ostvariti koncept ONE Bisnode, zaključio je Silferberg.   