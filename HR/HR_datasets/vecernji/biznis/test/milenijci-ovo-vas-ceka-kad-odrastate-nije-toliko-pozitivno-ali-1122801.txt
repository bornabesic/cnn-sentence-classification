Budimo realni, većina milenijaca ili generacije Y (rođeni od 1980. do 2000.) i dalje živi s roditeljima, pretjerano koriste internet, važan im je status u društvu, a polako razvijaju i kulturu anksioznosti. Ipak, to i ne čudi jer roditelji su ih uvjeravali da su generacija koja može biti što poželi. No, stvarni svijet ipak nije satkan od toliko jednostavnih niti. Stoga, što zaista čeka milenijce u budućnosti? Što će imati za 20 godina, gdje će, ili važnije, tko ćete biti u svojim četrdesetim? Autora članka na Viceu muče jednake dileme. Naime, on smatra da većina milenijaca neće biti u vezi, imat će određene mentalne probleme, dugove i vrlo razvijenu opsesiju tehnologijom. Činjenica jest da ne možemo sve predvidjeti, a čak i pojedini ekonomisti, psiholozi i znanstvenici kojima su upućeni upiti, nisu mogli postaviti točne hipoteze. Prema svemu sudeći, u svojim najboljim godinama, milenijci će živjeti prilično siromašno. Većina Generacije Y ipak živi u trenutku, ali i promišljanje o ušteđevini dosta onemogućuju niske plaće i sustav mirovinskog osiguranja. Vjerojatno ova generacija neće živjeti u svojim kućama, već onim iznajmljenim. Osobe u dobi od 30 ili 40 godina u velikoj mjeri oslanjat će se na svoje roditelje. Generacija Y već sada je pod većim stresom i opterećenjem nego prijašnje generacije. Odgađa se i roditeljstvo, ali ne iz sebičnosti, kako se znalo komentirati, već zbog financijskih razloga. Žene bi tako u kasnim tridesetima mogle osjetiti i psihološke posljedice. Rizik za dobivanjem djece tada je veći, a odgajanje djeteta vrlo je izazovno. Doduše, ne možemo detaljno predvidjeti kakvi ćemo biti za 20 godina, ali činjenica jest da milenijci ostaju generacija okarakterizirana anksioznošću i mentalnim tegobama. Upravo ova generacija vrlo je sklona depresiji, što zbog promocije radosnih melodija uz melankolične tekstove, što zbog raznoraznih internet platformi poput Tumblra ili Facebooka. Servisi su to koji više ne služe za puko umrežavanje, već "ogoljavanje" duše u svrhu pokazivanja na društvenim mrežama. Hoće li to zaista biti važno za dvadesetak godina? Stručnjaci kažu da pojedine simptome koji izazivaju ovakvo ponašanje milenijaca treba već sada tretirati. U svrhu svjetlije budućnosti ne mogu se ignorirati problemi poput manjka ušteđevine, mjesta za život ili mentalnih tegoba. U suprotnom, kako tvrdi Rachel Laurence iz zaklade New Economics, ako se ovi problemi ne riješe, doživjet će se dodatni ekonomski padovi i depresije. Ekonomiju pokreću dugovanja, a uz niske i nepravedne plaće, generacija Y neće moći, primjerice, podići hipoteku za svoju djecu ili sebe. Pitanje je vremena kada će takva situacija eskalirati. Postaje učestalo, ali i neobično da punoljetnost više ne karakterizira želja za gradnjom u zdravu odraslu osobu. Imati 18 godina postaje izlika za kupovanje alkohola bez osobne iskaznice, a tradicionalni znakovi odraslog života nestaju. Iako su milenijci vrlo ambiciozna generacija željna novih iskustava i rada, upravo će oni postaviti potpuno nove parametre i standarde što znači biti odrasla osoba. Onako kako su ih i njihovi roditelji stvorili za njih. >> Milenijci: Njihova mišljenja oblikovana su modemskom vezom, informirani su i zainteresirani 