Američka Federalna administracija za zrakoplovstvo Amazonu je napokon izdala dozvolu da započne pokusne letove dronova koji će služiti za dostavu naručene robe na kućni prag. U pokusnom periodu flota Amazonovih dronova-helikoptera ne smije letjeti na visini višoj od 122 metra i može letjeti samo po danu. U nastojanju da svojim kupcima što prije omogući ekspresnu zračnu dostavu, Amazon je već prošao dugačak put. Dronove je već temeljito istestirao u zatvorenom prostoru i u krugu svoga sjedišta u američkom gradu Seattleu, ali i izvan Sjedinjenih Država. Kompanija je također mjesecima intenzivno lobirala kako bi od regulatora za zrakoplovstvo dobila dozvole za pokusne letove. Dozvolu koju je Amazon dobio nikada do sada nije dobila nijedna slična kompanija, a one su bile rezervirane isključivo za proizvođače letjelica poput Boeinga. No, Federalna administracija za zrakoplovstvo je pod vrlo velikim pritiskom zato što brojne kompanije i industrije žele koristiti dronove u komercijalne, civilne svrhe. Amazonova operacija, koju su nazvali Prime Air, još je u začetku, a proći će vjerojatno nekoliko godina prije nego što dobije dozvolu za široku uporabu. Kada dio toga dođe, pojavit će se i novo zanimanje – upravljač komercijalnim dronovima.  >> Dronovi HT-a donose najbrži internet u središte Zagreba  >> Srbija radi na defenzivnom dronu koji će moći uništiti druge letjelice? Visina leta: najviše 122 metra Rok za dostavu: 30 minuta Maksimalna udaljenost od skladišta: 15 kilometara Maksimalna težina robe: 2,5 kg (86% Amazonove prodaje) Operater: pilot s dozvolom za pilotiranje malim zrakoplovima Navigacija: GPS-om 