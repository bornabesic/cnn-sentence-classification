Hrvatski Telekom podnio je Agenciji za zaštitu tržišnog natjecanja zahtjev za produljenje privremenog upravljanja Optima Telekomom na razdoblje o dodatne tri godine. Agencija za zaštitu tržišnog natjecanja prethodno je odobrila koncentraciju HT-a i OT-a na ograničeno razdoblje od 4 godine, do 9. srpnja 2018.  Naime, uprava Optime donijela je stratešku odluku o pripajanju H1 Telekoma Optimi, sa svrhom ostvarenja pozitivnih sinergija na relaciji društava te povećanje vrijednosti za sve postojeće i buduće dioničare. Slijedom toga, Optima je Agenciji za zaštitu tržišnog natjecanja podnijela Prijavu o namjeri koncentracije. U skladu s tim promijenjenim okolnostima HT je podnio zahtjev za produljenje privremenog upravljanja Optimom do 2021. godine. Ovakva sinergija društava omogućit će ispunjavanje obveza iz predstečajnih nagodbi prema vjerovnicima H1 i Optime. Financijska, organizacijska i pravna konsolidacija omogućit će kontinuitet poslovanja tih društava i ispunjavanje obveza prema korisnicima, radnicima i vjerovnicima. >> Hrvatski Telekom: U porastu svi financijski pokazatelji, povećani prihod i neto dobit 