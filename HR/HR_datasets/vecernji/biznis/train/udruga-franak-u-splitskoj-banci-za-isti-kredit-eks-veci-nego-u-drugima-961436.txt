Prema izračunu Udruge Franak Splitska banka zaračunava od 1,38 do 1,67 posto veće godišnje iznose kamata nego druge banke uz ostale jednake službene uvjete kreditiranja .– Splitska banka izračunava promjenjive anuitete drukčije nego ostale banke u Hrvatskoj, koristi kalendarski broj dana za izračun kamata u svakom anuitetu, na temelju prosjeka dnevne kamate za 360 dana, zbog čega je ukupni iznos naplaćenih kamata na godišnjoj razini kod usporedbe potpuno jednakih kredita s jednakim nominalnim kamatama i razdobljima otplate veći nego u svim ostalim bankama, a u slučaju prijestupne godine taj je iznos veći za 1,67 posto – kaže Franak koji je, na traženo očitovanje, iz HNB-a dobio odgovor da je poslovanje banke zakonito i utemeljeno na propisima HNB-a. Isto poručuju i iz Splitske banke u kojoj kažu da odabir metodologije izračuna ovisi o izboru kreditora i da su njegovi efekti vidljivi u efektivnoj kamatnoj stopi i time transparentni te cjenovno usporedivi. >> Štiti li HNB nezakonito poslovanje Splitske banke? 