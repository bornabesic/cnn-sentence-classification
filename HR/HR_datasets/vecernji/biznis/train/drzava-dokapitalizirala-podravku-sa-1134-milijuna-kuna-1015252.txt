Država je danas, kao što je i najavila, uplatila novac za dokapitalizaciju Podravke. Iznos od 113,4 milijuna kuna Cerp je uplatio u ime DUUDI-ja (42,3 milijuna), HMO-a(25,5 milijuna) i HZMO-a 45.6 milijuna) te je tako država postala vlasnik 378.119 novih dionica te koprivničke kompanije. Država je odlučila sudjelovati u dokapitalizaciji kako ne bi zbog povećanja kapitala izgubila kontrolni paket u Podravci.  Inače, u tijeku je drugi krug dokapitalizacije Podravke koji završava u ponedjeljak 20. srpnja. Nakon toga, a u roku od pet dana, uprava Podravke će odlučiti hoće li ili ne ići u treći krug. Cilj je prikupiti 510 milijuna kuna, a koji će biti namijenjeni za financiranje akvizicije ljubljanskog Žita, širenja na nova tržišta i gradnju nove tvornice Belupa.  >> Podravka za 33 milijuna eura kupila većinski udio u ljubljanskom Žitu 