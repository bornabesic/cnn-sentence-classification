Financijski izvještaji imaju ključnu ulogu pri donošenju kvalitetnih strateških i operativnih odluka te ih je stoga potrebno znati interpretirati i analizirati. Bitno je znati koje informacije pružaju pojedini izvještaji te gdje postoji prostor za manipulacije. Financijski izvještaji determiniraju odnose prema kreditorima, dobavljačima, klijentima te dioničarima kompanije te stoga o njima umnogome ovisi cijena dionica poduzeća, mogućnost dobivanje kredita i ulaganje investitora. Upravo stoga je ključno vidjeti u kojim segmentima financijskih izvještaja postoji prostor za manipulacije te gdje se u praksi najčešće evidentiraju određene manipulacije. Cilj seminara je uputiti korisnike u zahtjeve najznačajnijih računovodstvenih standarda (MSFI i HSFI), te ukazati na najčešće nedoumice i greške s kojima se može susresti u praksi. Također jedna od tema će biti i kako postupiti ukoliko se otkrije da se u prijašnjim godinama napravila greška. Seminar je zamišljen kao radionica u kojoj će polaznici na konkretnim primjerima pokušati primijeniti stečeno znanje sa seminara. Prijavu za sudjelovanje na seminaru FORENZIČNO RAČUNOVODSTVO I OTKRIVANJE MANIPULACIJA FINANCIJSKIM IZVJEŠTAJIMA možete ispuniti na www.hif.hr ili slanjem osobnih podataka na info@hif.hr (ime i prezime, poduzeće, telefon i mail). Seminar se održava u petak 26. svibnja 2017. u Zagrebu s početkom u 08.30 sati. Iz predavanja Kristijana Cinottija, ovl. por. savjetnik, Mirele Copot Marjanović, ACCA i Nevena Čale saznajte bitne elemente: Prezentacija financijskih izvještaja (bilanca, račun dobiti i gubitka, izvještaj o novčanom toku) te njihovih ključnih dijelova i poveznica Upoznavanje sa financijskom analizom izvještaja Ukazivanje na računovodstvena načela čije kršenje rezultira računovodstvenim greškama i manipulacijama Oblici i tehnike primjene kreativnog računovodstva Prostor za manipulacije financijskim izvještajima te utjecaj na poslovni rezultat Dugotrajna imovina - usporedba standarda, utjecaj na vrijednost imovine primjenom različitih standarda, promjena namjene nekretnina i prijenosi iz vrednovanja imovine po jednom standardu na vrednovanje po drugim standardima, poseban naglasak na revalorizaciju dugotrajne imovine sa primjerima; Prihodi - priznavanje, mjerenje i objavljivanje vezano uz prihode, primjeri iz prakse (na što je potrebno paziti); Rezerviranja - priznavanje, mjerenje i objavljivanje vezano uz rezerviranja, primjeri iz prakse (na što je potrebno paziti); Računovodstvene politike, procjene Porezne prijevare ODOBRAVAMO POPUST OD 15% ZA RANE PRIJAVE DO PONEDJELJKA 22.05.2017. Sve daljnje informacije možete dobiti na www.hif.hr 