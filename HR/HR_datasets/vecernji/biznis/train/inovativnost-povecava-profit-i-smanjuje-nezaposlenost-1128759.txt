Svaka korporacija, pa i one vodeće, moraju raditi na inovacijama i prilagođavati se tržištu izdvajajući se od konkurencije. Naglašavaju to i govornici Podravkine međunarodne konferencije Znanje u fokusu, u Zagrebu 24. studenoga. – Inovacije su oduvijek postojale, ali danas prilagodba tehnološkim promjenama čini razliku. Ključno je da imate prostora za inovativnost i hrabrost da pokušate – kaže Marina Thiret iz Digital Skills&Enterpreneurshipa, dok Marcel Bogers, profesor Sveučilišta u Kopenhagenu, smatra da inovacije “nisu samo novi proizvodi ili procesi, već i poslovni model”. Čineći stvari drugačije, tvrtke mogu postati lideri u svom sektoru, a takva inovacija može pomoći da ponude kupcima i ostalima više, da budu i atraktivniji poslovni partner, smatra on. Da bi se inovativnost lakše provodila, bitno je, prema Donaldu Clarku s britanskog Royal Society of Arts, da se usvoje dobre navike učenja i ostane znatiželjan. Zato i kreativnost, tvrdi konzultant John Lodder, postaje jedna od najvažnijih vještina koje radnici moraju imati. – Uz lavinu novih proizvoda, novih tehnologija i načina rada, kreativnost je ključ, a talent, vještine i sposobnosti su čimbenici uspjeha – kaže misli Clark. Među govornicima je i Rick Spann s nizozemskog poslovnog fakulteta Nyenrode. – Danas inovacija nije opcija već obveza, a inovativnost i učenje idu ruku pod ruku. Sve što ste naučili transformira vas i daje novu perspektivu, a to vrijedi za pojedince i organizacije. Inovacijama ne samo da radite na konkurentnosti već imate i veći profit i produktivnost i manju nezaposlenost – poručuje Spann. > > 'Smetnja e-učenju su šefovi, misle da sve znaju' 