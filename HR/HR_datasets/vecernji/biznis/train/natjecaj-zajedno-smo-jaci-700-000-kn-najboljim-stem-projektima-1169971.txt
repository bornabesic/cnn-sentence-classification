Hrvatski Telekom raspisao je donacijski natječaj “Zajedno smo jači” na kojem će se dodijeliti 700 tisuća kuna u tri kategoriji za najbolje STEM edukacijske projekte. Prijave se primaju do 16. lipnja. U prvoj kategoriji naglasak je na projektima koji omogućuju sustavnu edukaciju mladih i potiču njihov interes za STEM područje, a najbolji projekt osvojit će 200.000 kuna za njegovu realizaciju. Druga kategorija namijenjena je projektima usmjerenim na edukaciju učitelja i profesora osnovnih i srednjih škola o STEM znanjima kako bi ta znanja mogli prenijeti što većem broju svojih učenika, a za realizaciju pobjedničkog projekta bit će donirano 300.000 kuna. U trećoj kategoriji prijavljuju se projekti temeljeni na inovativnim digitalnim, ali prvenstveno društveno odgovornim, rješenjima s pozitivnim utjecajem na širu društvenu zajednicu te će primatelju donacije pripasti 200.000 kuna.      