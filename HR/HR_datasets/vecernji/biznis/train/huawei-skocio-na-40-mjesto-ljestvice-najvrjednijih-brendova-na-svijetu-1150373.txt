Brand Finance, vodeća svjetska kuća za vrednovanje brendova, na svojoj posljednjoj objavljenoj listi 500 najvrjednijih brendova na svijetu za 2017. godinu, uvrstila je Huawei na 40. mjesto. U odnosu na prošlu godinu to predstavlja skok od sedam pozicija, a prema procjeni britanske kuće, ukupna vrijednost Huawei brenda iznosi 25,23 milijarde dolara, što je za čak 28 posto više nego lani. U 2016. godini, Huawei je značajno povećao ugled i vrijednost svog brenda širom svijeta što je rezultat predstavljanja i uspješnih prodajnih rezultata niza vrhunskih uređaja, kao i provođenja globalnih marketinških kampanja. Zahvaljujući inovativnim flagship uređajima iz obitelji P9 i Mate 9, koji predstavljaju sam vrh u ponudi pametnih telefona, vrijednost Huaweijevog brenda značajno je porasla. U prošloj godini, Huawei je isporučio više od 140 milijuna pametnih telefona čime je zauzeo poziciju trećeg najvećeg proizvođača pametnih telefona na svijetu, uz povećanje tržišnog udjela za 10 posto, što je povećanje od čak 29 posto u odnosu na godinu ranije. Isto tako, prihodi tvrtke Huawei Consumer Business Group prošle su godine dosegli 178 milijuna juana, što predstavlja povećanje od 42 posto u odnosu na godinu ranije, uz stalan rast čak pet godina zaredom. Kako bi nastavio s povećanjem prepoznatljivosti brenda širom svijeta, Huawei se usmjerio na provođenje vrhunskih globalnih marketinških kampanja s naglaskom na modu, zabavu i sport. Prema istraživanju IPSOS-a, prepoznatljivost brenda širom svijeta u 2016. godini porasla je na 81 posto, što predstavlja povećanje od 5 posto u odnosu na godinu ranije, a to se posebno odnosi na tržišta izvan Kine, poput europskog i sjevernoameričkog, na kojima je ostvaren značajan rast. O Huaweiju Huawei je sa svojim proizvodima i uslugama prisutan u više od 170 zemalja, njima se koristi trećina svjetske populacije, a prema broju isporuka u 2015. godini tvrtka je i treći najveći proizvođač mobilnih telefona na svijetu. Huawei ima 16 istraživačkih razvojnih centara (R&D) smještenih u SAD- u, Njemačkoj, Švedskoj, Rusiji, Indiji i Kini. Huawei Consumer Business Group jedna je od tri poslovne sastavnice Huaweija čiji su fokus pametni telefoni, računala i tableti, nosivi pametni uređaji, usluge ”u oblaku” (cloud) i sl. Globalna mreža Huaweija izgrađena je na 20 godina ekspertize u telekom sektoru, a posvećena je pružanju najnovijih tehnoloških iskoraka potrošačima diljem svijeta. ”Omogućavamo izgradnju bolje povezanog svijeta”, krilatica je koju svakodnevno ostvaruje i živi Huawei Business Consumer Group. 