Kupoprodajni ugovor Istraturista iz Umaga i Plave Lagune sklopljen u kolovozu potvrđen je danas zaključenjem transakcije. Kako stoji u priopćenju na Zagrebačkoj burzi ‘sukladno Ugovoru o kupoprodaji Zagrebačka banka prenijela na društvo Plava Laguna 4.349.400 redovnih dionica Istraturista, što predstavlja 93.04% temeljnog kapitala Istraturista, te je kupac u cijelosti isplatio kupoprodajnu cijenu za navedene dionice.’ Kako se je već ranije navelo Plava Laguna u vlasništvu Lukšić grupe platila je za turistički kompleks iz Umaga 120,1 milijun eura. Istraturist je u bio u vlasništvu Zagrebačke banke, koja je već godinama najavljivala da će se riješiti svakog biznisa koji nije bankarski, a što je bio zahtjev njezine vlasnice UniCredita. Drže brojne hotele Da će se brzo to i dogoditi bilo je jasno sredinom godine, kada su krenule kalkulacije s nekoliko imena, potencijalnih investitora koji će preuzeti taj turistički kompleks u Umagu. Spominjala se uz Plavu Lagunu i Grupa Falkensteiner te Valamarova Riviera Adria. Kupnjom umaškog Istraturista, imovina Lukšić grupe u Hrvatskoj raste za kapacitet od oko 20.000 postelja, odnosno mjesta u kampovima. Do ove posljednje akvizicije Lukšićevi su držali dva hotela u Cavtatu, Croatiju i Supetar, bivše Štrokove hotele u Dubrovniku, Argentinu, Excelsior, Bellevue Palace, te riječku Bonaviju, hotel Odisej na Mljetu i porečku Plavu lagunu koja se u ovom slučaju i pojavila kao kupac.Kako se je govorilo još u kolovozu, motiv preuzimanja bila je sličnost portfelja s umaškim Istraturistom, zona čiji su turistički potencijali neupitni, ali i činjenica, kako upućeni komentiraju, što je Istraturist bio na prodaju. Druge transakcije? Drugim riječima, predstavnici Lukšić grupe možda bi se upustili i u neku drugu transakciju da se pojavila.Kako je tada izjavio Davor Lukšić, postizanje dogovora oko preuzimanja Istraturista predstavlja ključni događaj u povijesti njihove Grupacije u Hrvatskoj, u kojoj su prisutni 20 godina.Istraturist u svom sastavu ima 20.000 ležaja u 5 hotela, 5 kampova i 4 apartmanska naselja, zapošljava 400 stalnih i 1200 sezonskih radnika i ostvaruje godišnji prihod od oko 450 milijuna kuna. >>AZTN odobrila provedbu koncentracije poduzetnika Plave lagune i Istraturista >>Lukšići za 120 milijuna eura kupili Istraturist: 'Iznimno smo ponosni' 