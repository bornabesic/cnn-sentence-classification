Era jeftinog dolara je završila! Središnja američka banka FED povećala je referentnu kamatnu stopu za 25 baznih poena na 0,5 posto a najavili su i da u iduće tri godine slijedi rast kamata na ciljanih 3 posto. Čelnica FED-a Janet Yellen pojasnila je da se gospodarstvo dovoljno brzo oporavlja, očekuje se pad nezaposlenosti u SAD-u na svega 4,5 posto što je ispod prirodne razine nezaposlenosti a predsjednik Donald Trump najavljuje da će potaknuti rast i inflaciju snižavanjem poreza i velikim infrastrukturnim projektima. Europska Unija i dalje pokušava jeftinim eurom potaknuti jači rast ali inflacija i dalje ostaje daleko ispod ciljanih 2 poato. Dolar je na podizanje referentne kamate reagirao jačanjem u odnosu na sve velike valute, naročito u odnosu na euro koji je pao oko 0.4 posto. Jači dolar znači da američki proizvod postaje skuplji, ali i da Europa može plasirati više proizvoda na američko tržište pa su tržišta novca oprezna. Dionička tržišta su u laganom padu jer veće kamate znače skuplje kredite ali i isplativiju štednju i ulaganje u obveznice što dionice čini manje atraktivnima. Obveznice će idućih dana postati skuplje a i bit će se teže zadužiti na dolarskom tržištu. Za Hrvatsku to ne znači prekonoćni rast javnog duga jer smo se od valutnog rizika obveznica s američkog tržišta zaštitili kroz konverziju u euro, ali uskoro će Hrvatska krenuti u izdanje obveznice i morat će vjerojatno platiti višu kamatu na dug. U okolnostima povijesno niskih kamata plaćamo 11 milijardi kuna kamata godišnje a najave iz SAD-a znak je da će se u idućim godinama za plaćanje dugova iz prošlosti morati izdvojiti još veći novac.  >> Trumpova tri prioriteta: Ovo je obećao uoči izbora za predsjednika