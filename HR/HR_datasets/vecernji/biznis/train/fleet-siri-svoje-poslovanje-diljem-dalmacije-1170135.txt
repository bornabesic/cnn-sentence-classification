Fleet rent a car nastavlja širenje poslovanja i djelovanja na tržištu s ciljem uspostavljanja jačeg i intenzivnijeg odnosa sa svojim korisnicima. Sukladno poslovnoj politici zastupljenosti tvrtke u svim većim turističkim središtima diljem Lijepe naše, ovih dana je otvorena nova poslovnica u gradu Šibeniku. Nakon Splita, Dubrovnika i Zadra, Krešimirov grad je logičan nastavak uspostavljanja jakog temelja odnosa s klijentima na području cijele Dalmacije. Riječ je o ukupno 15. poslovnici u Hrvatskoj. Pozicioniranje pojačanog poslovanja diljem dalmatinske regije pokazalo se ključnim ponajprije zbog povećanih potreba tržišta za rent a car uslugama tijekom ljetne sezone, ali sve više i tijekom cijele godine. Čelništvo FLEET-a trenutno vodi pregovore s još nekolicinom poslovnih subjekata s ciljem nastavka širenja poslovanja i skorog otvaranja novih poslovnih jedinica prodajne mreže FLEET rent a cara. Nova poslovnica u Šibeniku se nalazi u sklopu ekskluzivnog D-Resorta na adresi Obala Jerka Šižgorića 1. Korisnici mogu izabrati iz bogate ponude osobnih I dostavnih vozila, svih tipova i marki. 