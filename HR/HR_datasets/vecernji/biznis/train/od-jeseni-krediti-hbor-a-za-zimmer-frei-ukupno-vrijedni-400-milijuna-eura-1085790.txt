Oko 67.000 kućanstava koja se bave iznajmljivanjem od jeseni bi mogli do mikrokredita HBOR-a za uređenje, adaptaciju, dogradnju ili opremanje svojih soba, apartmana i kuća za odmor. Plasman kredita u vrijednosti od ukupno oko 400 milijuna eura načelno je jučer dogovoren između ministra turizma Antona Klimana i predstavnici HBOR-a. Cilj je ujednačavanje kvalitete u svim dijelovima Hrvatske i modernizacija privatnog smještaja, što bi trebalo povući produljenje sezone i povećati prihode u zimmer freiju, koji sa svojih 500.000 kreveta čini polovicu kapaciteta domaćeg turizma. Postigne li se konačni dogovor oko ovog kreditnog programa, uvjet za fizičke osobe, koje su registrirane za iznajmljivanje, bit će da se tom djelatnošću bave najmanje pet godina prije podnošenja zahtjeva za kredit. “Naš je cilj uključiti i dodatne partnere u projekt kako bismo pokrenuli ukupno hrvatsko gospodarstvo”, poručio je nakon sastanka ministar Kliman.       >>Nezaposleni na burzi, a turizam ne može naći sezonce >>Hrvatska je rijetka turistička destinacija koja se ovime može pohvaliti 