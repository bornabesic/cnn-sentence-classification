Iako su obrazovanije, u poduzetništvu ih je manje od muškaraca. Unatoč tome što financijski podaci pokazuju da su njihove tvrtke produktivnije i stvaraju više vrijednosti, u poduzetništvu su često neravnopravne muškarcima. Na pitanje bi li država trebala primjenjivati neke mjere pozitivne diskriminacije kako bi se postigla kakva-takva ravnopravnost spolova u poslovnom sektoru, Jasmina Mimica iz Brunate kaže: ''Smatram da bi država prvenstveno trebala djelovati kroz sustav obrazovanja i promicanje izvrsnosti u društvu, kako bi promjene u mentalitetu bile brže. Za procjenu učinkovitosti aktivnih mjera poput pozitivne diskriminacije i sličnih projekta treba proučiti iskustva zemalja koje takve mjere primjenjuju, a na tom području najdalje su otišle skandinavske države, a posebice Norveška.  '' U samo 5 godina – od 2008. do 2013. – broj žena među poduzetnicima uvećao se sa 18 na 25 posto, no prostora za napredak i dalje ima napretek. Na prošlom okruglom stolu Poslovnog dnevnika ovo su bile neke od izjava naših govornica: Poslovni dnevnik organizirao je ove godine konferenciju koja će se održati 2. travnja u Konferencijskom centru Forum. Raspravljat će se o dosezima nacionalne aktivne politike poticanja ženskog poduzetništva, te formulirati jasne preporuke za daljnji napredak po tom pitanju u Hrvatskoj.  Teme konferencije bit će: Zašto su žene sklonje samozapošljavanju od muškaraca? Je li pozitivna diskriminacija dobar model poticanja ženskog poduzetništva? Kako riješiti problem financiranja ženskih poduzetničkih pothvata? Treba li država učiniti više u smislu logističkih servisa (vrtići, potporne institucije...)? Treba li uvesti poseban identifikacijski status za poduzeća u vlasništvu žena? Na konferenciji će sudjelovat ugledne poduzetnice, predstavnici resornih ministarstava, poduzetničkih udruga i financijskih institucija. Više informacije o konferenciji Žene u poduzetništvu saznajte ovdje. 