- Balansirati između života i rada je nemoguće. Jedno uključuje drugo te je raditi s ciljem zarađivanja novaca neodrživo. Ako želimo utjecati na koga ili nekoga nadahnuti, onda je svrha glavni pokretač svega. Dati svrhu nečemu znači potaknuti na promjenu, rekao je Javier Bajer, čovjek s vrlo rijetkim zanimanjem izgradnje boljih društava.  Na drugom po redu održanom programu LEAP Summita– najvećeg tech događaja u regiji za mlade lidere, gotovo svi predavači složili su se u jednome – poduzetnici su avanturisti koji ne slijede pravila, ne prihvaćaju status quo, drugačije su perpsektive i pogleda. Što god mislili o njima ne možemo ih ignorirati, jer oni pomiču ljudske granice i maštajući o nebeskim visinama stvaraju ono što se drugi ne usude. Na tom tragu Boaz Inbal osvijestio je sudionike o važnosti umrežavnja. Putevi ljudi u lokalnoj zajednici se više puta u životu ispresijecaju te će oni bolje umreženi biti otvoreniji za nadolazeće prilike. Time se naslonio na poruku Lade Tedeschi Fiorio da nas ostanak unutar vlastite zone komfora neće unaprijediti. Više puta čuli smo koliko je bitan psihološki faktor i koliko je vlastiti um spreman raditi protiv nas samih te nas pokušati zadržati unutar naše zone udobnosti. Ali to nije um poduzetnika. Glavni rukovoditelj Techstarsa, Jens Lapinski osvrnuo se, među ostalima, na nužnost inoviranja, te na potrebu kontinuirane izobrazbe jer nas novostečeno znanje usmjerava i omogućava nam inovirati procese i proizvode. Međutim, da nije dovoljno baviti se samo inoviranjem procesa i proizvoda potvrdio je Javier Bajer, kulturni arhitekt. - Kad su u pitanju potrebe malilh i srednjih poduzetnika, nikada prije se nije toliko znanja očekivalo od jednog zaposlenika. Nikada prije privatni sektor nije bio toliko agilan. Da bi se poduzetnik okružio dobrim ljudima on sam treba biti vrhunski lider, rekao je . Andreas von der Heydt, podijelivši svoje viđenje sedam kvaliteta lidera sutrašnjice. To su inspiracija, vodstvo i izvršavanje zadataka, osobni rast i razvoj, briga prema sebi i drugima, istraživanje te inoviranje.