Sa sve otvorenijim tržištem i sve više novih proizvoda potrošači se danas osjećaju sve ugroženije jer više ne znaju što bi kupili, bombardirani su informacijama i raznim zavaravajućim praksama trgovaca..., a iako takvim potencijalnim prijevarama kroz razne izmjene zakona nastojimo doskočiti u Europskom parlamentu (EP), uvijek je to igra mačke i miša. Antibiotici i poštarine – Uvijek se nađe netko tko će smisliti nešto novo što zbunjuje potrošače – kazala je europarlamentarka Biljana Borzan na jučerašnjoj konferenciji Povjerenje potrošača - ključ razvoja gospodarstva. Fokus EP-a trenutačno je tako pitanje označavanja proizvoda s “upotrijebiti” ili “najbolje potrijebiti do...”, ograničavanju uporabe antibiotika u uzgoju životinja, koji imaju uporabu i kod ljudi pa na njih postaju sve otporniji, izjednačavanju poštarina i netransparentnih tarifa kod online trgovine i prekogranične dostave paketa koje zemlje poput RH diskriminiraju u EU. U tijeku su i istraživanja postoji li i programirano kvarenje kućanskih uređaja koji sve kraće traju iako tehnologija napreduje. Istraživanja s druge strane govore pak kako 10.000 tona takvog otpada osigurava samo jedno, a popravljamo li ih i 300 radnih mjesta... – Samo zadovoljan i educiran potrošač, koji rado sudjeluje na tržištu usluga i roba i aktivan je korisnik, stvara poticajno okruženje i može konstruktivno pridonijeti poslovanju poduzeća koje stavlja proizvod na tržište, konkurentnosti i gospodarskom rastu – kazala je državna tajnica u Ministarstvu gospodarstva Nataša Mikuš-Žigman. Savjetovališta u Zagrebu, Osijeku, Puli i Splitu potrošačima su lani dala 24 tisuće savjeta, od čega više od polovice vezano uz trgovinu... Potpredsjednik HGK za turizam, trgovinu i financije Josip Zaher kazao je da je razina znanja potrošača sve veća, a ključ uspjeha trgovaca je zadržati lojalne kupce i osvojiti ili vratiti nelojalne. Lojalan kupac najbolji – Samo 25% vjernih kupaca čini čak 75% ukupnih prihoda trgovaca. Zato ne čudi borba za lojalnost kupaca – kazao je Zaher, podsjetivši kako HGK već 20 godina potiče kupnju kvalitetnih hrvatskih proizvoda, čime se jača gospodarstvo, čuvaju i stvaraju nova radna mjesta. Biljana Borzan do ljeta najavljuje istraživanje u suradnji s HAH-om jesu li isti proizvodi istih proizvođača manje kvalitetni na hrvatskom u odnosu na zapadnoeuropsko tržište. Anketa je pokazala da 82,6% naših građana smatra, a tome u prilog idu i rezultati mađarskog, češkog i slovačkog istraživanja, da su proizvodi za istočnoeuropsko tržište lošije kvalitete.     >>Elektroničke cigarete nisu duhanski proizvod >>Građani iz BiH prelaze i po 500 kilometara radi nabavljanja jeftinije hrane i odjeće 