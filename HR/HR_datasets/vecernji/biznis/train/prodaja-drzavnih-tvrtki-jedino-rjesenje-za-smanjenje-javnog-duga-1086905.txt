 Privatizacija je trenutačno jedino rješenje u cilju smanjenja deficita i javnog duga. Od najavljenih privatizacija očekujemo da ćemo do rujna od prodaje dobiti između 15, do dvije milijardi kuna – izjavio je predstojnik Državnog ureda za upravljanje državne imovine (DUUDI) Tomislav Boban na okruglom stolu 'Kako privatizirati državnu imovinu u svrhu gospodarskog rasta?' u organizacjii veleučilišta Vern. No i podsjetio da privatizacije koje su najavljenje su samo provođenje strategije koju je prije tri godine donijela bivša vlada. – Izlazak države iz vlasništva tvrtki, pa time i očekivano bolje korporativno upravljanje, omogućit će rast i razvoj za kompaniju, privući investicije, pa će se i zaposlenost povećati i onda mladi neće morat odlaziti – komentirao je predsjednik uprave PBZ CO obveznog mirovinskog fonda Dubravko Štimac. Smatra da bi trebalo na burzu staviti i do 25 posto udjela u HEP-u, Janafu, Plinacru..., 60 posto autocesta.. – Samo tako ćemo privući ulagače i imati potreban rast od potrebnih četiri do pet posto – rekao je Tonći Korunić iz investicijske kuće Intercapital te dodao kako nam je privatizacija bitna i iz razloga smanjenja cijene po kojoj se zadužujemo. – Kada iznos koji treba izdvojit za kamate u proračunu dođe na 10 posto, govori se o dužničkom ropostvu. Mi smo vrlo blizu tome. Zato je bitno smanjiti cijenu duga i izdvajati godišnje umjesto 12 milijardi kuna za kamate, upola manje od toga – zaključio je Korunić. No, sindikalist Krešimir Sever ne smatra da je privatizacija jedino rješenje. – Nisam protiv privatizacije, ali je sigurno potrebna šira rasprava o tome, koje su tvrtke strateške, koje od posebnog interesa, a koje se mogu prodati – rekao je Sever. Pa tako smatra da se primjerice ACI ne smije prodati. Korunić i Štimac ne dijele takvo mišljenje jer u ACI marine treba ulagati, što država ne može i ne smije. Štimac je naveo da bi 100 milijuna eura ulaganja u ACI podiglo gospodarstvo za pola postotna boda, a Korunić naveo kako nautičari sve više biraju druge marine, bez obzira na dobre lokacije koje ACI ima, jer su primjerice ostale marine uložile u informatizaciju. Sever je ostao pri tvrdnji da nema garancije da će netko drugi bolje upravljati, no kako su objasnili ostali panelisti, svih 25 godina smo imali potvrdu da je država loš gospodar. - Udio države u gospodarenju je prevelik, oko pedeset posto, prosjek EU je oko 40 posto, a kod najrazvijenih zemalja taj je prosjek oko 30 posto – rekao je Korunić. >> SDP traži hitnu raspravu o privatizaciji trgovačkih društava u vlasništvu države >> 'Objedinjavanje katastra i zemljišne knjige je reforma stoljeća' Predstojnik DUUDI-ja Tomislav Boban najavio je skoru objavu prodaje udjela u Croatia osiguranju, no prije toga potrebno je raščistiti zakonsku obvezu iz 1992. godine, koji kaže da je prije prodaje udjela u osiguravajućim kućama potrebno odobrenje Vlade i Sabora, ali što se pri prvom krugu prodaje udjela u CO nije dogodilo. Moguće je rješenje sada, da se zakon stavi van snage ili da Sabor da konačnu odluku. Pismo namjere za kupnju preostalog udjela u CO je već i stigao u DUUDI. Boban smatra da sindikati pretjeruju prosvjedom protiv prodaje državnog udjela u Končaru. – Ne ide Končar iz Hrvatske, niti Sunčani Hvari i HTP Korčula, krivo se postavljaju teze. Ulaganja su potrebna u sve tri tvrtke i ostale koji su na prodaji – rekao je Boban, ali i napomenuo da nije mrtva ideja oko izlistavanja dijela HEP-a na burzu. Uskoro bi se trebala donijeti i odluka oko Petrokemije. Svi materijali za privatizaciju Jadran Crikvenice su pripremljeni no još uvijek su dva detalja ostala otvorena – obveze prema Veneto banci i isplate dijela bivših radnika koji vode spor protiv stečajnog plana.    