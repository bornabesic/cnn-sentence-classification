Hrvatski Telekom kontinuirano razvija i prilagođava ponudu svojih poslovnih rješenja koja malim poduzetnicima omogućuju vrhunsku tehnologiju za jednostavnije poslovanje i olakšavanje prilagodbe na nove propise. Hrvatski Telekom tako je pripremio posebnu ponudu praćenu brojnim pogodnostima za paušalne obveznike fiskalizacije koji će, slijedom zakonskih promjena, od 1. srpnja morati fiskalizirati račune. Mini Fiskalna blagajna Hrvatskog Telekoma idealno je rješenje za prilagodbu poduzetnika jer u jednom uređaju dobivaju sve potrebno - blagajnu, pisač, internetsku vezu, prihvat kreditnih i debitnih kartica i aplikaciju. Blagajna je odmah spremna za upotrebu, isporučuje se s već unesenim cjenikom poduzetnika i certifikatom FINA-e, a stručno tehničko osoblje dolazi ju instalirati u prostor poduzetnika te ih besplatno educiraju o korištenju. Korištenje fiskalne blagajne iznimno je jednostavno i intuitivno, a poduzetnicima je u svakom trenutku dostupna stručna tehnička podrška Hrvatskog Telekoma na zasebnom telefonskom broju. Poduzetnici mogu birati između fiksne i prijenosne Mini fiskalne blagajne i Maxi fiskalne blagajne koja donosi napredne opcije poput upravljanja kupcima, skladištem i kompletnim robnim poslovanjem. Hrvatski Telekom svim novim korisnicima Mini i Maxi fiskalne blagajne omogućava nabavljanje nove blagajne po iznimno prihvatljivim cijenama tokom cijelog ugovornog odnosa sklopljenog na neodređeno vrijeme s obveznim trajanjem 24 mjeseca. Najpovoljnije cijene fiskalnih blagajni ostvaruju korisnici Smart paketa što omogućava Magenta 1 Business, i to za Mini fiskalnu blagajnu (fiksnu) 89 kuna mjesečno, Mini prijenosnu fiskalnu blagajnu 99 kuna mjesečno i Maxi fiskalnu blagajnu 109 kuna mjesečno. Posebna pogodnost je da svi korisnici koji sada aktiviraju fiskalne blagajne - do 30. lipnja plaćaju samo 1 kn mjesečne naknade. Za više informacija nazovite 0800 9100, ili posjetite najbliže T prodajno mjesto. 