Schneider Electric, korporacija specijalizirana za pametna rješenja u području energetike, predstavio je platformu EcoStruxture. Riječ je o rješenjima koja zgradu ili postrojenje povezuju u sustav pri čemu se povezuje, upravlja i optimizira korištenje energije. Softver i aplikacije specijalizirane za određeni tip zgrada ili postrojenja povezuju informacije u bazu podataka čija analiza povećava mogućnosti uštede energije. Iako se pametni sustavi zasad uglavnom koriste u poslovnim zgradama, u Schneideru kažu da je potencijal uštede stambenih objekata ozbiljan. Primjerice, troškovi gradnje objekta u životnom vijeku zgrade nose tek 25 posto, dok se 75 posto odnosi na režijske troškove i održavanje, a u tome je uz pomoć pametnih rješenja moguće postići uštede i do 50 posto, uz aktivnu kontrolu zgrada. Sustavi su to koji mogu pratiti koliko se u kojem dijelu dana troši energije, prepoznati je li stanar u prostoru pa prema tome isključivati grijanje ili svjetla, koji omogućuju daljinsko paljenje grijanja putem mobilnih aplikacija i slična rješenja koja omogućuju uštede i u stambenim jedinicama, dok se na poslovnim zgradama efikasnost podiže i kroz upravljanje navikama zaposlenika i kroz uštedu energenata. Tako je zgrada Deloittea u Amsterdamu potpuno samoodrživa i uz solarne panele proizvodi 102 posto potreba za energijom. To se postiglo implementacijom Schneiderovih rješenja ušteda od energenata do prostora. Zgrada ima upola manje radnih mjesta od zaposlenika koji s pomoću aplikacije najavljuju kad im treba radno mjesto ili dvorana za sastanke. 