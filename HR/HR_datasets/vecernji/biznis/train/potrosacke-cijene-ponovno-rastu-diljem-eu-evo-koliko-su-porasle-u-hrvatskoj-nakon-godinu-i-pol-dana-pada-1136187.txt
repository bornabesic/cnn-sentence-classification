Potrošačke cijene u Hrvatskoj ponovo su blago porasle u studenom, nakon gotovo godinu i pol dana pada, a u Europskoj uniji i eurozoni njihov je rast blago ubrzao, izvijestio je u petak europski statistički ured. U Hrvatskoj je godišnja inflacija mjerena harmoniziranim indeksom potrošačkih cijena (HICP) u studenom iznosila 0,2 posto, vrativši se u pozitivni teritorij prvi puta od prošlogodišnjeg lipnja, pokazuju podaci Eurostata. U listopadu cijene iskazane HICP-om pale su 0,3 posto. Istu stopu inflacije kao i Hrvatska zabilježila je u studenom i Poljska. U skupini su još i Danska i Italija s rastom cijena na godišnjoj razini za 0,1 posto. Najvišu je stopu inflacije mjerenu HICP-um u studenom bilježila Belgija, od 1,7 posto. Slijede Češka i Austrija s 1,6 odnosno 1,5 posto. Niže cijene u odnosu na prošlogodišnji studeni zabilježilo je šest članica EU, a najviše su pale u Bugarskoj i na Cipru, za po 0,8 posto. Na razini EU i eurozone cijene mjerene HICP-om porasle su 0,6 posto, nakon 0,5-postotnog rasta u prethodnom mjesecu, izračunali su u Eurostatu, potvrdivši time preliminarnu procjenu za eurozonu. Ako se izuzmu cijene energije i hrane, cijene su u eurozoni porasle 0,8 posto, nakon 0,7-postotnog rasta u prethodnom mjesecu. EUROSTAT također navodi da su najsnažnije inflaciju u eurozoni u studenom poduprle cijene ugostiteljskih usluga, u protuvrijednosti 0,07 postotnog boda. Najveći su uteg pak bile cijene plina, koje su srezale stopu inflacije za 0,11 postotnog boda. Na mjesečnoj su razini potrošačke cijene u Hrvatskoj mjerene HICP-om smanjene u studenom 0,1 posto. U prethodnom su mjesecu porasle 0,2 posto, pokazuju podaci Eurostata. Time je Hrvatska bila u visini prosjeka eurozone. Među zemljama EU isti su postotni pad cijena u studenom bilježile još Belgija, Bugarska i Irska. Najsnažnije su među zemljama EU na mjesečnoj razini poskočile cijene mjerene HICP-om u Češkoj, za 0,4 posto. Najviše su pak potonule na Malti, za 2,2 posto, i u Portugalu, za jedan posto. Na razini EU potrošačke su cijene stagnirale u odnosu na prethodni mjesec kada su prema podacima Eurostata porasle 0,2 posto. mjesecu porasle blagih 0,1 posto. >> Velike razlike među zemljama EU: Evo kako Hrvatska stoji kada je u pitanju potrošnja stanovnika 