Na ovogodišnjim, 5. danima komunikacija u Rovinju, od 30. ožujka do 2. travnja, jedna od najvećih zvijezda bit će suosnivač kontroverznog portala Pirate Bay, Peter Sunde. Ovaj švedski aktivist koji se, zahvaljujući petomjesečnom zatvorskom iskustvu zbog optužbi za piratstvo, posvetio i predavanjima o nevidljivim strukturama moći, govorit će o moći i odgovornosti u digitalnom svijetu. Uz Sundea će direktor Centra za psihometriju u Cambridgeu Veselin Popov predstaviti metodu koja je odigrala velik utjecaj u američkim predsjedničkim izborima i big datu vezanu uz Brexit, odnosno tehnologiju Apply Magic Sauce koja kombinira psihološke profile i podatke s društvenih mreža, radi korištenja u marketinškim kampanjama. Organizatori Dana komunikacija iz agencije Bruketa&Žinić OM istaknuli su i nastup “čarobnjaka za kampanje” Alexa Brauna, dizajnerice Natashe Jen, kreativnog vizionara Yasuharuja Sasakija i agencije Snask. Uz edukativni, predstavit će se i brojni sadržaji s festivala u Cannesu, a bit će i natjecanja i zabave. – Kvalitetna komunikacija dijeli uspjeh od neuspjeha, a Dani komunikacija jedinstvena su prilika za susret i dijalog s utjecajnim predavačima i kreatorima svjetskih trendova – poručio je Davor Bruketa. >> U Rovinj dolazi suosnivač kontroverznog portala The Pirate Bay 