Već po tradiciji, britanski Economist izdao je početkom godine najnoviji Big Mac indeks, listu koštanja popularnog McDonaldsovog sendviča prema kojemu je moguće procjeniti stanje gospodarstva i vrijednost valute pojedine zemlje. Pojednostavljeno, riječ je o listi koja govori koliko dolara, prema srednjem tečaju u svakoj pojedinoj zemlji, je potrebno izdvojiti kako bi se u lokalnom McDonaldsu mogao kupiti jedan Big Mac, što pokazuje trenutnu podcjenjenost ili precjenjenost lokalne valute, kao i razinu cijena koje u toj zemlji važe. Prema novom Big Mac indeksu, za putovanje i boravak trenutno su strancima najjeftinije zemlje Venezuela, Rusija, Ukrajina, Južna Afrika i Indija. Prema Big Mack indeksu, za jedan američki dolar moguće je tamo dobiti najviše vrijednosti, a procjenje se kako je, na primjer, ruska rublja podcjenjena u odnosu na američku valutu za oko 69 posto. S druge strane, Big Mac indeks pokazuje i koje su zemlje znatno skuplje od ostalih. Na vrhu ove liste nalazi se Švicarska, slijede je Švedska i Norveška. Tako Big Mac indeks pokazuje da je švicarski franak precjenjen u odnosu na dolar, a vjerojatno i u odnosu na ostale valute, za oko 50 posto. Big Mac u Hrvatskoj košta 2,55 dolara (18 kuna) i gotovo je dvostruko jeftiniji nego u Americi.  >> Kako ste vi reagirali kad ste prvi put kušali Big Mac?