Poslovna škola WU Executive Academy razvila je novi, nekonvencionalni program „Pioniri 21. stoljeća – nova vrsta vodstva“ osmišljen kako bi pomogao polaznicima programa – osobama na vodećim funkcijama- izaći izvan njima ustaljenih obrazaca djelovanja te usvojiti nove vještine vođenja. Program kreće od listopada 2017. godine. Pojam „VUCA svijet“ (VUCA world - volatility, uncertainty, complexity and ambiguity) sažima karakteristike ozračja u kojima trenutno živimo: promjenjivost, nesigurnost, složenost i dvosmislenost, odnosno neodređenost. Ovakvo okruženje zahtijeva novu vrstu vodstva i nove pristupe upravljanja organizacijama. Upravo iz navedenih razloga osobe na izvršnim položajima trebaju internalizirati novi način razmišljanja s ciljem razvijanja u dinamične, fleksibilne i samo-usmjerene pionire. Novi program poslovne škole WU Executive Academy iz Beča vraća se „osnovama”, usredotočujući se na one koncepte i vještine koje su pionirima neophodne. Osmišljen je kako bi pomogao menadžerima u vođenju njihovih organizacija prema uspješnoj budućnosti i postizanju prave ravnoteže kada je riječ o adresiranju potreba i postizanju ciljeva. Ako se želite razviti skretanjem pozornosti na redefinirane kvalitete hrabrosti, otvorenosti, samosvjesnosti, zahvalnosti, orijentiranosti prema djelovanju i usredotočenosti, ovaj program je namijenjen upravo vama. O programu Program na engleskom jeziku počinje u listopadu 2017. i traje do lipnja 2018. Sveukupno traje 12 dana tijekom kojih će polaznici proći kroz 5 modula: Globalna strategija i inovacije (3 dana), Pokretanje turbo promjena (2 dana), Suradnja u agilnim strukturama (3 dana), Razvijanje samosvijesti – Postanite učinkoviti vođa (2 dana), Jačanje učinka – Poticanje komunikacije (2 dana). Cijena ovog programa je 11,400 EUR neto, a zainteresirani mogu iskoristiti early bird bonus do 30. lipnja i program platiti 10,850 EUR neto. Internalizacija novih načina razmišljanja U okviru modula kao što su „Globalna strategija i inovacije“, „Suradnja u agilnim strukturama“ ili „Razvoj samosvijesti“, nastavničko osoblje renomiranih stručnjaka pomoći će sudionicima da saznaju što oni i njihove organizacije zastupaju, što smatraju važnim i kako se mogu nositi s izazovima VUCA svijeta. Zajedno, ambiciozni će pioniri analizirati mentalne i emocionalne načine razmišljanja i istražiti moguće alternative. Pritom će se usredotočiti ne samo na sebe već i na svoje organizacije, rješavajući pitanja poput: „Kako razviti strategije koje usmjeravaju i koje su istovremeno dovoljno fleksibilne da se mogu prilagoditi stvarnosti turbulentnog okruženja koja se razvija velikom brzinom? „“ Kako se organizacije mogu transformirati te u isto vrijeme voditi brigu o potrebama ljudi? „Sudionici će usput vježbati one vještine koje su izraz strasti te koje će im omogućiti da nadahnjuju druge u napuštanju ustaljenih obrazaca djelovanja. Dekanica poslovne škole WU Executive Academy, prof. Barbara Stöttinger, komentirala je holistički pristup: „Postoje mnogi programi obrazovanja namijenjeni osobama na izvršnim položajima, ali ovaj je drugačiji, baš kao što su i pioniri drugačiji. Oni se izdvajaju iz mnoštva – vizionari su, hrabri i usredotočeni, dok su u isto vrijeme svjesni sebe, svojih organizacija i drugih ljudi. Upravo će taj potencijal “Pioniri 21. stoljeća” otključati u polaznicima. 