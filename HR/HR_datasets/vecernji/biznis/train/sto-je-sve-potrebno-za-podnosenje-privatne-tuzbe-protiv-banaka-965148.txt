Što je sve potrebno za podnošenje privatne tužbe protiv banaka zbog nezakonitih promjenjivih kamata pitanje je na koje je odgovor zainteresiranim građanima približila  Udruga Franak na javnoj tribini održanoj u petak. - Preporuka je da u zajedničkim tužbama ne bude više od 10 dužnika. Za zajedničku tužbu svi zajedničari moraju imati kredit u istoj banci, može biti ugovoren u bilo kojoj valuti, kredit se mora odnositi na razdoblja i banke koje su pravomoćno osuđene te za ugovore mora biti nadležan sud u istome gradu,  savjetovao je  Goran Aleksić, koordinator Ekonomsko-pravnog tima Udruge Franak. U slučaju Sberbanke, Udruga Franak naglašava da se čeka revizija Vrhovnoga suda te su građani slobodni tužiti bilo koju banku zbog nezakonitih promjenjivih kamata, razlika za druge banke je u tome da se tužbeni zahtjev mora sastaviti nešto detaljnije i kompliciranje, jer pravomoćna presuda vrijedi samo za 7 osuđenih banaka u određenom razdoblju ugovaranja kredita. Goran Aleksić najavio je i objavu optužnog prijedloga za svakog dužnika ponaosob, koji će biti potrebno uputiti nadležnom Prekršajnom sudu, na temelju kojeg bi svaka banka po svakom ugovoru trebala platiti najmanje 80.000 kuna kazne zbog neugovaranja fiksnih marži, a predsjednici Uprava najmanje 10 tisuća po svakom takvom ugovoru. >>Udruga Franak najavila nove aktivnosti prema bankama >>Udruga Franak: U Splitskoj banci za isti kredit EKS veći nego u drugima 