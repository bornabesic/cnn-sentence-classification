Svjesna koliko svaka vlast, bez obzira na političku opciju, nedovoljno  ulaže u obrazovanje, napose ono koje će otvarati radna mjesta na  realnom sektoru i razvijati domaće žensko poduzetništvo, mlada  uspješna poduzetnica Martina Kuntić (28) odlučila je odlične i u školi  uspješne zagrebačke maturantice darovati. Za pet zagrebačkih  srednjoškolki koje ove godine završavaju četvrte razrede poduzetnica  Martina Kuntić iz vlastite uspješne kolekcije Agjamal svečanih haljina  darovat će po jednu za maturalnu večeru. - I sama sam nakon obrazovanja i završetka fakulteta bila na Zavodu za zapošljavanje, imala nezahvalnu i neuspješnu potragu za poslom dok se nisam odlučila preuzeti stvari u svoje ruke i  otvoriti vlastitu tvrtku prije godinu dana, time osnažiti  egzistencijalno ne samo sebe, nego poticati i tržišni uspjeh  ženskog poduzetništva – istaknula je poduzetnica Martina Kuntić svoju namjeru.   Žensko poduzetništvo nema tradiciju u hrvatskom gospodarstvu. Sve do  2010 godine, udio žena vlasnica malih i srednjih obrata i tvrtki nije prelazio 10 posto u hrvatskoj ekonomiji. 2010 godine na jednu ženu u  hrvatskom poduzetništvu dolazilo je 2.6 muškaraca, a danas je ta  brojka na 1.9 što govori o porastu ženskog samozapošljavanja po  principu sama svoja šefica. U uspješnoj statistici ženskog poduzetništva nalazi se danas i mlada Martina Kuntić. Prošle je godine vrlo uspješno započela vlastiti posao otvaranjem tvrtke Dimora d.o.o. koji danas osigurava posao za najmanje  četiri povremena i stalna zaposlenika, te je vrlo brzo od starta došla u  poziciju širenja i na inozemno tržište, posebice u Sjedinjene Američke  Države s vlastitim modnim brandom Agjamal - linijom Beach – party  kupaćih kostima, casual odjeće i večernjih haljina.   - Poduzetništvo je puno izazova, stranputica i neizvjesnosti, no za  odlučne, samosvjesne i ambiciozne žene, koje se ne boje izazova  realnog tržišta, pruža najbolju mogućnost da se realiziraju. Upravo  s tim ciljem, kako bi mlade, uspješne zagrebačke maturantice upoznale kvalitete ženskog poduzetništva i razmišljale o vlastitom  biznisu, kroz darivanje maturalnih haljina, želim ih potaknuti da sebi  daruju puno više – financijsku neovisnost i uspjeh otvaranjem vlastitih tvrtki – komentiala je svoju inicijativu Martina Kuntić.   Odlične učenice - zagrebačke maturantice koje žele haljine trebaju se prijaviti na info@poduzetnica.hr (kontakt Virutalnog ženskog  poduzetničkog centra). >> Glamurozna revija za koju vam nije potrebna pozivnica 