Na pomolu je kraj borbe dioničara za prevlast nad Pevecom. U tom simbolu uspješnog izlaska iz stečaja osječka distrubuterska tvrtka Dicentra mjesecima je dokupljivala dionice te krajem ožujka iskočila na prvo mjesto ljestivice najvećih dioničara trgovačkog lanca, s 19,7 posto. Suparnička Maloprodajna ulaganja vlasnika Samoborke Želimira Kodrića prodala su paket od 17,5 posto upravo, neslužbeno se govori, konkurentskom taboru. Preslagivanje dioničara još traje, a prodaju 763 dionice koje vuče od stečaja drugi put je oglasio i Grad Osijek. Pročelnik za financije i nabavu David Krmpotić kaže nam da je “stari” Pevec Gradu ostao dužan više od pola milijuna kuna za komunalnu naknadu, pri čemu im je u stečaju otpisano 85 posto, a ostatak pretvoren u dionice. Traži se najmanje 177,3 kune po dionici. Na pitanje zašto se paket nije prodao na burzi na kojoj se sad Pevecom trguje po 235 kuna, u Osijeku kažu da je odluka iz prosinca pa se cijena ne može retrogradno mijenjati. – Želimo biti maksimalno transparentni i pozivamo sve pravne i fizičke osobe da se jave na poziv. Tko da više, postat će vlasnik, kaže Krmpotić. >>Nekoć veliki ponos Pevecovih ruši se da bi napravio mjesta za - drugi trgovački centar >>Gdje su danas Pevecovi? Zdravko prodao vinograd Kinezima i radi na viličaru, Višnja se bavi slikanjem >>Nova uprava Peveca prijavila Uskoku bivšeg stečajnog upravitelja Darka Šketa 