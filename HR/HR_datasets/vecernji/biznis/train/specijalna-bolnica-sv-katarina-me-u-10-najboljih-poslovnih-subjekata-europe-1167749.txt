Adrian Tripp, CEO “European Business Award” objavio je da je u konkurenciji od 33 000 poslovna subjekta iz 34 države koju su sudjelovale u ovogodišnjem natjecanju, hrvatska Specijalna bolnica Sv. Katarina izabrana među 10 najboljih europskih institucija u kategoriji “The Award for Customer Focus». U finale natjecanja Specijalna bolnica Sv. Katarina je ušla kao jedina zdravstvena institucija Europe. Današnjoj odluci prethodio je niz eliminacijskih procesa kao i javna prezentacija u Londonu pred članovima sudskog vijeća. U ocjenjivanju najboljih europskih kompanija sudjelovali su uglednici iz poslovnog svijeta, akademske zajednice i politike među kojima su i Yves Leterme, bivši belgijski premijer, Karel De Gucht, bivši povjerenik Europske komisije za trgovinu, Wim Kok, bivši premijer Danske i niz drugih. Dodjela nagrade direktno se prenoslila širom svijeta putem video linka, a izvješća o dobitnicima nagrada od danas prenose najugledniji svjetski mediji uključujući: Reuters, Bloomberg, Euronews, Yahoo Finance, ANSA.it, The Financial Times, Europa Press, Le Journal des Entreprises, elEcomonista, Finanzen.ner, Wall Street itd. U ime Specijalne bolnice Sv. Katarine nagradu je primila Jadranka Primorac, članica Uprave koja je tom prilikom izjavila “Zahvaljujem vodstvu European Business Award koji je prepoznao rad naše institucije. Posebno želim zahvaliti djelatnicima Specijalne bolnice Sv. Katarina koji su svojim radom i izvrsnošću pokazali da smo u samom svjetskom vrhu”. Specijalnu bolnicu za ortopediju, kirurgiju, internu medicinu, neurologiju i fizikalnu medicinu i rehabilitaciju Sveta Katarina, osnovao je prof.dr. Dragan Primorac 2011. godine. Bolnica je članica prestižne obitelji The Leading Hospitals of The World, a u lipnju 2015. godine International Certification Association (ICERTIAS) Specijalnu bolnicu Sveta Katarina, proglasio je najboljom privatnom bolnicom u Republici Hrvatskoj. U ocjenjivanju najboljih “brandova” u Hrvatskoj, Specijalna bolnica Sv. Katarina je u kategoriji medicina ostvarila status Superbrands u 2016. godini. U travnju 2017. na svečanoj dodjeli u Londonu, Specijalnoj bolnici Sv. Katarina u travnju 2017. godine uručena je prestižna nagrada '’Best Regional Hospital Award'' kao priznanje za izvrsnost prepoznatu na europskoj razini u kvaliteti pružanja usluga. Nagradu je dodjelio European Business Assembly, Oxford, UK. Prije svega nekoliko dana, tijekom održavanja “IMTJ Medical Travel Summit-a” u Opatiji, International Medical Travel Journal (IMTJ), vodeći online časopis za medicinski turizam, bolnici je dodjelio nagradu za izvrsnost i inovacije u medicinskom turizmu, te je bolnica Sv. Katarina je proglašena “Najboljom međunarodnom specijalnom bolnicom godine”. U lipnju ove godini Specijalna bolnica Sv. Katarina u suradnji s vodećom američkom bolnicom Mayo Clinic te International Society for Applied Biological Sciences organizira jedan od najprestižnijih svjetskih znanstvenih događaja ISABS 2017 www.isabs.hr u čijem radu sudjeluje i niz dobitnika Nobelove nagrade.