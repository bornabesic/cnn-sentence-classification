Potrošači, baš kao i trgovački lanci, sve više traže jamstva da su proizvodi koje konzumiraju ili imaju na svojim policama provjerenog podrijetla. Lidlov program društveno-odgovornog poslovanja „Na putu prema sutra“ počiva na tvrdnji da dugoročan uspjeh svake poslovne aktivnosti zahtjeva usvajanje praksi održivosti. Lidlov je cilj doprinijeti održivosti u proizvodnji, kao i svjesnosti o zdravijoj prehrani. Na taj način, Lidl namjerava napraviti trajan doprinos očuvanju okoliša te dobrobiti ljudi i životinja koji su uključeni u Lidlov lanac vrijednosti. U skladu s ovim, Lidl Hrvatska započinje s objavljivanjem position papera o različitim kategorijama svojih proizvoda. Prvi position paper izdan je za ribu i riblje proizvode. Lidl će tako, podržavajući načela održivog ribolova, certificirati dio svojih ribljih proizvoda plavim MSC žigom Vijeća za očuvanje mora (MSC - Marine Stewardship Council). Također, do 2025. godine Lidl Hrvatska planira da sva jaja iz ponude i proizvodi koji po recepturi sadrže jaja budu iz podnog uzgoja. MSC certifikat Transparentan i javno dostupan position paper o nabavi ribe, ljuskara i njihovih proizvoda obuhvaća cjelokupni stalni asortiman vlastitih brendova Lidla Hrvatska: svježu ribu, smrznutu ribu, riblje delicije, riblje konzerve. Kada je o ribljim proizvodima riječ, važno je da potječu iz održivog ribarstva koje osigurava prirodnu ravnotežu morskog okoliša. Dio asortimana smrznute ribe iz Lidla će od sredine 2017. godine biti nositelji certifikata Vijeća za očuvanje mora (MSC - Marine Stewardship Council) koji garantira da je riba iz održivog ulova. Plavi MSC žig na ribljim proizvodima iz Lidla znači da su zadovoljeni visoki zahtjevi MSC programa za ribolov, koji procjenjuje status zaliha ribe, ribarske metode, učinkovito upravljanje te sljedivost diljem svijeta i slijedom toga certificira dobavljače. MSC (Marine Stewardship Council/Vijeće za očuvanje mora) je neovisna, neprofitna globalna organizacija, koja je osnovana 1992. godine s ciljem pronalaženja rješenja u vezi problema neodrživog ribarenja te osiguranja plodova mora u budućnosti. U oceanima se ulovi toliko ribe da bi, ukoliko se tako nastavi, riblja vrsta mogla postati ugrožena, a to šteti ekološkom sustavu kao i ribljoj industriji cijelog svijeta. MSC je postavio standard za nezavisno ocjenjivanje ribarenja diljem svijeta. Ukoliko su zadovoljeni zahtjevi MSC-a, proizvode se smije označiti s plavim MSC-žigom kojim se osigurava održivi ulov. Franceca Oppia, direktorica MSC programa za Italiju i Hrvatsku, dodatno objašnjava; „Lidl Hrvatska svojom ponudom velikog dijela asortimana s plavim žigom kupcima omogućava pristup certificiranim proizvodima te na taj način čini razliku za budućnost oceana. Nadamo se da će pozitivni primjer Lidlove prakse utjecati i na druge maloprodajne lance i brendove kako bi se stvorilo održivo tržište plodova mora u Hrvatskoj.“ Nadalje se Lidl Hrvatska uz MSC program u svom position paperu obvezuje i da će do kraja 2017. godine na pakiranja ribljih delicija, ribljih konzervi, smrznute i svježe ribe (na kojima ima dovoljno mjesta za to) otisnuti QR kod. Na ovaj način želi potaknuti potrošnju održivih ribljih proizvoda te senzibilizirati kupce za ovu temu. Nadalje, Lidl želi potaknuti prodaju ribe iz Jadranskog mora proširujući ponudu svježe i smrznute jadranske ribe, posebice u svom asortimanu proizvoda „Okusi zavičaja“. Do 2025. sva jaja iz podnog uzgoja Lidl od 2025. godine u Hrvatskoj planira prodaju isključivo jaja iz podnog uzgoja. Također će sav asortiman proizvoda koji po recepturi sadrže svježa jaja do 2025. godine biti prebačen na podni uzgoj. Podni uzgoj podrazumijeva uzgoj pri kojem nesilice nisu u kavezima, već su slobodne unutar objekta. Jaja se nesu u gnijezda na prirodan način, a kokoši nesilice lete, čeprkaju po stelji i spavaju na šipkama. Svježa jaja automatski se pakiraju iz gnijezda bez ljudskog kontakta, čime su zadovoljeni najviši standardi u higijeni hrane. Osim što su ova jaja dobivena potpuno prirodnim putem, izuzetno su ukusna i zdrava, te se velika pažnja pridaje odnosu prema životinjama. 