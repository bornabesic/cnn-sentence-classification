I svijet fitnessa mora iz godine u godinu nuditi nove trendove, nove oblike vježbanja i nove rekvizite jer bi bez toga svakodnevno vježbanja moglo postati dosadno. Svaka novotarija u svijetu tjelovježbe donosi novu i veću zaradu, a oni koji trendove ne slijede ostaju u pozadini. Tako je na Balance Festivalu održanom u Velikoj Britaniji predstavljen novi trend, a to je puzanje koje jako nalikuje na puzanje beba koje još ne mogu hodati. Vježbe se izvode na podu, a glavno “pomagalo” težina je tijela. Kako za ovaj oblik vježbanja nisu potrebne nikakve sprave ni rekvizite, jednom kada se nauči vježbati, više nije potreban odlazak u fitness-centar, već se može vježbati i kod kuće na minimalnom prostoru. Iako na prvi pogled ove vježba izgledaju vrlo jednostavno, one nisu nimalo lagana, a zahtijevaju i dobru koordinaciju. Osim toga, to su vježbe snage i izdržljivosti koje jačaju cijelo tijelo, a osobito mišiće trupa. Treneri koji su na spomenutom sajmu govorili o ovom obliku vježbi kažu da mogu pomoći i kod regulacije visokog krvnog tlaka, ali i kod bolova u leđima, što je sve veći problem u suvremenom svijetu. Iako postoji bezbroj vježbi, treneri onima koji započinju vježbati savjetuju da prvo pokušaju puzati naprijed i natrag baš kao što to rade i bebe. Treba samo paziti da kralježnica bude u neutralnom položaju i da ruke i noge budu razmaknute na širinu bokova i ramena. >>Natjeravate se na vježbanje i to vam je prava muka? Ovo je TOP 5 stvari koje biste trebali znati >>Ovo su dvije najbolje vježbe na svijetu 