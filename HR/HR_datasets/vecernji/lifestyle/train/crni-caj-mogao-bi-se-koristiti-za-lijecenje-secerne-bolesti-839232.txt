Procjenjuje se da u svijetu trenutačno oko 100 milijuna ljudi boluje od te bolesti koja nastaje kada tijelo ne proizvodi dovoljno inzulina, ili kada proizvedeni inzulin nema pravi učinak.  Tim sa škotskog sveučilišta „Dundee“ otkrio je da neki sastojci crnog čaja, poznati kao teaflavini i tearubigini, oponašaju učinak inzulina na proteine naziva „FOXO“, koji su u podlozi veze između prehrane i zdravlja kod mnogih životinja.  „Sada nam je zadaća vidjeti možemo li ta pretvoriti otkrića u nešto što će koristiti ljudima,“ rekao je dr. Graham Rena, voditelj istraživanja na neuroznanstvenom institutu spomenutog sveučilišta.  „Ako možemo otkriti sastojke koji obnavljaju regulaciju „FOXO“ proteina kod ljudi s dijabetesom tipa 2, mogli bismo to upotrijebiti za smanjivanje značajnog tereta zdravstvenih problema koje ta bolest nosi sa sobom,“ dodali su stručnjaci na kraju.  Nedavno smo objavili jedan drugi članak u kojem se tvrdi da oboljeli od šećerne bolesti ne bi trebali piti čaj zbog toga što u njemu ima kofeina koji loše utječe na bolest. Kojem istraživanju treba vjerovati, ostavljamo vama na izbor.    Lovro Lamot, dr.med. 