Kao najveći turistički portal na svijetu, s više od 200 milijuna korisnika i recenzija, TripAdvisor.com dodjeljuje certifikat izvrsnosti onim hotelima koji postojano dobivaju odlične recenzije gostiju za svoj smještaj, lokaciju i restorane. Za 2015. godinu taj prestižni certifikat dobilo je čak 9 Bluesun hotela: Elaphusa, Borak i Bonaca u Bolu, Soline, Berulia i Marina u Brelima, te Alga i Afrodita u Tučepima. Bluesun kvaliteta prepoznata je i na Danima hrvatskog turizma 2014. kada su hoteli Soline, Berulia i Afrodita osvojili prvo, drugo i treće mjesto u kategoriji najboljih hotela na Jadranu s 3 i 4 zvjezdice. Svjetski mediji o hrvatskim plažama Hoteli Berulia i Soline smješteni su u neporednoj blizini svjetski poznate plaže Punta rata, koju je Forbes Magazine svojedobno proglasio najljepšom plažom u Europi, a nedavno su o njenim ljepotama pisale i poznate novine Business Insider. Nadalje, svi bolski hoteli (Elaphusa, Borak i Bonaca) nalaze se u blizini jedne od najpoznatijih i najneobičnijih plaža na svijetu, Zlatnog rata, koji je svojim specifičnim oblikom postao simbol Jadranske obale i hrvatskog turizma, a o njoj se pisalo i u novinama LA Times. Ponajbolji obiteljski hoteli u Hrvatskoj Bluesun hotel Soline u Brelima već je dva puta dobio TripAdvisorov certifikat, a ove godine osvojio je i visoko 8. mjesto u Top 25 obiteljskih hotela u Hrvatskoj po izboru korisnika. Uz Soline, na ovaj popis uvršteni su i Bluesun hoteli Bonaca i Neptun. 