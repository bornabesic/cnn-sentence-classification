Znate da nešto "ne štima", ali niste sigurni da biste zaista tu vezu trebali završiti? Mnogo je takvih parova i mnogi se pitaju upravo isto pitanje. Je li to neka faza pa će proći'? Mogu li ja nešto promijeniti, trebam li imati još malo strpljenja? Moja prijateljica Sandra rekla mi je jednom: i ti i svi znaju da to ne ide, ali samo ti znaš zašto to još uvijek trpiš! Upravo takvog stava su i mnogi na Quori koji su iznijeli svoje stavove na postavljeno pitanja: Kako prepoznati da je vrijeme za prekid veze? Jesam li sretna/an? Prvi znak, a koji nitko ne bi trebao ignorirati je odgovor na pitanje: Jesam li u toj vezi sretna osoba? Ako je odgovor negativan, čini se da imate i odgovor na pitanje trebate li tu vezu prekinuti. Ako ste sretni, ali povremeno "trpite" neke stvari koje se očito teže mijenjaju ili ponavljaju, na vama je da odlučite hoćete li ostajati u tom odnosu i pokušati nešto promijeniti ili prihvatiti situaciju kakva je.  Zamišljate se solo Ako se već zamišljate kako živite svoj život bez njega/nje, onda ste spremni za prekid veze u kojoj se nalazite. Ako svoje vrijeme više provodite bez svog partnera/partnerice i pri tome ne osjećate grižnju savjesti ili želju da se to promijeni, imate dodatni razlog za prekid veze.  Bolja sam osoba bez njega/nje Primijetili ste da ste bolji prema sebi, ali i drugima kada ste sami? >>Kažete da biste ga 'ispalili iz topa', ali ako radite ovo – bivšeg još niste izbacili iz glave! 