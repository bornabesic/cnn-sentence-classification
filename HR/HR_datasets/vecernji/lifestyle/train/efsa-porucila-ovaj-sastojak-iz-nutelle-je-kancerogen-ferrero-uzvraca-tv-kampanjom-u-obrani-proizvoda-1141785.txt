Nakon što je u Izvješću Europske agencije za sigurnost hrane (EFSA) navedeno da je jedan od sastojaka Nutelle kancerogen, industrija proizvodnje palmina ulja na udaru je u Europi. Jer upravo palmino ulje sastojak je na koji se u Izvješću upozorava, a talijanski Ferrero ga upotrebljava u proizvodnji Nutelle jer daje glatku teksturu i produžava joj rok trajanja.  EFSA navodi kako je palmino ulje opasnije od bilo kojeg drugog ulja, a isti je zaključak nedavno donijela i Svjetska zdravstvena organizacija (WHO), Zbog ovakvog "udara", Ferrero je pokrenuo veliku televizijsku kampanju kojom želi objasniti da palmino ulje nije opasno i da jedan od najpoznatijih talijanskih brendova Nutella bez tog ulja ne bi bila isti proizvod, piše The Telegraph.   Palmino ulje najjeftinije je na tržištu i zamjena drugim sastojkom u proizvodnji Ferrero bi stajala između osam i 22 milijuna dolara godišnje, navodi Reuters. – Proizvod bi izgubio na kvaliteti i bio bi to veliki korak unatrag, rekao je Ferrerov menadžer Vincenzo Tapella i objasnio kako oni u proizvodnji ulje obrađuju na nižim temperaturama uz visoki tlak.  EFSA je objavila da je palmino ulje najkancerogenije od svih ulja kad ga se zagrijava na temperaturama višima od 200 Celzijusovih stupnjeva .  – Taj proces traje dulje i 20 posto je skuplji od obrade ulja na visokoj temperaturi. Palmino ulje koje mi upotrebljavamo je sigurno jer dolazi iz svježe iscijeđenih plodova – navodi Ferrero u svojoj TV reklami.  >>Ovo je recept za Nutella cheesecake koji je postao hit 