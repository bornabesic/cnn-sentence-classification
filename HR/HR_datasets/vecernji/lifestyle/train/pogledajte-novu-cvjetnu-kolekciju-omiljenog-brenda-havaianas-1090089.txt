Najzabavnije godišnje doba zaista je teško zamisliti bez udobnog para japanki koji vas prate u svakojakim ljetnim avanturama i doživljajima. Zahvaljujući besprijekornoj kvaliteti, pristupačnim cijenama i razigranim uzorcima i bojama, Havaianas je već godinama najveći i najpoznatiji modni brand u svijetu japanki. Nosive u svim prilikama, najidealnije su za cjelodnevni boravak na plaži ili pak cjelonoćni provod u disko klubu, no isto tako i za romantičnu večeru ili čak poslovnu prigodu. Omiljeni brend za sezonu 2016 pripremio je pravu ljetnu poslasticu. S obzirom kako je cvjetni motiv jedan od najvećih modnih trendova ove sezone, iz Havaianasa nam stižu čak dvije nove kolekcije japanki s cvijećem u glavnoj ulozi. Žarko ružičasti hibiskusi i tropski uzorak Havaianas Slim Floral kolekcije kao da prizivaju nezaboravno i ludo ljeto, a dolaze u dvije nijanse, svijetloružičastoj i crnoj te će nesumnjivo u kratkom roku postati neprikosnovene vladarice plaža i after beach partyja. Kolekcija Havaianas Floral Prints predstavlja pak ovaj trend u četiri različita stila: zavodljive zagasite Spring i pastelno ružičaste Caprice sa širim i udobnim remenčićima te razigrane ciklama Organic i morsko plave Thematic s nešto tanjim i laganijim remenčićima. Idealan su izbor za opuštenu šetnju gradom ili ispijanje koktela u klubu. Havaianas japanke simbol su ležernog i zabavnog stila života s kojima zasigurno nećete ostati neprimijećeni. Stoga si i vi ovo ljeto priuštite svoj cvjetni primjerak i zablistajte poput najsjajnije zvijezde. >>Japanke, natikače i šlapice u najzanimljivijim izdanjima do sada. Koje su vaš izbor? 