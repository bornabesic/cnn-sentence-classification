Nakon napornog dana, mnogi jedva dočekaju stati pod topli tuš i "isprati" sve brige pa zaboraviti na loš dan. Brojna istraživanja pokazala su da tuširanje može probuditi um, potaknuti kreativnost, vratiti energiju. Ali tuširanje djeluje i opuštajuće te se uglavnom preporučuje i prije odlaska na spavanje. Dr. Dianna Augelli iz Centra za poremećaje spavanja  u New Yorku tvrdi da tuširanje toplom vodom prije odlaska na spavanje opušta, a nakon nekog vremena tijelo će se "rashladiti" i bit će lakše zaspati. No, treba odabrati pravo vrijeme jer je "hlađenje" i usporavanje organizma signal da je vrijeme za spavanje, objašnjava.  Nikako se ne preporučuje tuširanje netom prije odlaska u krevet. Augelli savjetuje da tuširanje planirate najmanje sat i pol prije planiranog odlaska na spavanje.  Odmah nakon tuširanja osjećat ćete se poletno i razbuđeno, no, kako vrijeme odmiče, vaš će se organizam početi "hladiti" i smirivati.  Svakako će vam pomoći i odabir nježnijih gelova za tuširanje, odnosno onih sa što više prirodnih sastojaka, poput lavande koja ima smirujući i opuštajući učinak.  Iako je dugo tuširanje toplom vodom loše za vašu kožu jer ćete tako isprati masnoće s kože i ona može postati suha, ipak pazite da dobro isperete sve tragove gela za tuširanje. Čak i ako je poslije obrišete ručnikom, šteta je već učinjena. Ako se niste dobro isprali, riskirate iritaciju i suhoću kože. >>Ne trebaju vam lijekovi: 6 stvari koje orgazam uistinu može izliječiti >>Kako postati osoba koja će zaspati u samo nekoliko minuta 