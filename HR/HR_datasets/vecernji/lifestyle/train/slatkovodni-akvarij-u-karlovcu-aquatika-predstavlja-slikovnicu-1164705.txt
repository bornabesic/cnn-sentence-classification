Aquatika, Slatkovodni akvarij Karlovac hit je od samog svog otvaranja, razlog zbog kojeg svakako treba zastati u gradu na četiri rijeke. Akvarij je ponajprije namijenjen djeci i mladima, učenicima, ali i znanstvenicima, akvaristima... jer potiče razvoj svijesti o iznimnoj biološkoj raznolikosti koju nude hrvatske rijeke. Ove subote 22. travnja bit će u Aquatici posebno uzbudljivo jer je, u povodu obilježavanja Svjetskog dana knjige, ali i Dana planete Zemlje, pripremljen raznolik program koji će posebno zanimati najmlađe. 