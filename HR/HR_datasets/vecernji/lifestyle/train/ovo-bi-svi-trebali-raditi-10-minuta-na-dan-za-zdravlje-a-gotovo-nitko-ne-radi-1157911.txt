Užurbani način života, pretežno sjedilački, uzrok je mnogih zdravstvenih problema. Prekomjeran rad, previše poslovnih i privatnih obveza gotovo da i ne ostavljaju prostora za vrijeme koje bi svatko trebao imati samo za sebe. I ono malo slobodnog vremena većina provodi uz ležanje na kauču pred TV ekranima ili se "opušta" na neki neprimjereni način. Instruktor metode energetskog coachinga i relaksacije Miro Vragović, na predstavljanju novih Niveinih gelova za tuširanje s eteričnim uljima za opuštanje i revitalizaciju, pokazao je kako bi se svatko od nas trebao opuštati barem 10 minuta. – Mnogi ne znaju prirodno zaspati, opušteni, već zaspemo od iscrpljenosti na kraju dana. Naše tijelo zna što treba raditi, ali moramo naučiti kako se opustiti i posvetiti se sebi. Ako se opuštate svaki dan, vaš organizam će naučiti kako izbaciti sve ono što se nakupljalo kroz dan, a utječe i na naše organe, jetra, slezenu, bubrege – rekao je Vragović. Mnogi će naći opravdanje da jedino za sebe nemaju vremena i opuštanja su rezervirana za vikend koji provode s obitelji i prijateljima. No, svatko od nas može uzeti barem 10 minuta za sebe svaki dan i opustiti se uz tehnike opuštanja. Vragović je istaknuo kako nije slučajnost da se ljudi na Istoku tuširaju sjedeći, za razliku od zapadnjaka koji za vrijeme tuširanja – stoje. Topla voda i opuštanje organizma tijekom tuširanja širi krvne žile i na taj se način u nogama stvara određeni pritisak. Kako bi se tijelo potpuno opustilo, preporuka je sjediti za vrijeme tuširanja i staviti noge malo ispred sebe kako bi se taj pritisak smanjio. Ističe kako su i eterična ulja jako bitna. Upravo zbog toga Nivea je proizvela gelove za tuširanje s uljima koji pomažu u opuštanju i njeguju kožu štiteći je od isušivanja. U istočnim zemljama najčešće se koriste sandalovina, pačuli, a na zapadu tamjan, lavanda...Ta ulja itekako djeluju smirujuće na organizam te se ne trebamo bojati koristiti ih u količinama koje nam ne smetaju. – Sjednite na stolac. Ako ste muškarac, naslonite lijevi dlan na desni ispred sebe, a ako ste žena, obratno. Ruke stavite na noge pred sobom, a noge ispružite lagano ispred sebe i nemojte ih držati prekrižene. Zatvorite oči i uz miris opuštajućih ulja opustite cijelo tijelo, od glave, preko vrata, kralježnice, trbuha, kukova do nogu i stopala. Kada ovaj postupak uvedete u dnevnu rutinu, naučit ćete se opuštati i izbaciti sve što se nakuplja tijekom dana. Bitno je u svom domu stvoriti wellness trenutke opuštanja, a to se uz pravilan način tuširanja i opuštanja lako može provesti u djelo. Svetlana Vukić, terapeutkinja, pokazala je na koji se način mogu zvučnom kupkom gonga i zvuka revitalizirati stanice u organizmu. 