Kim Kardashian nije se zaboravila pohvaliti na društvenim mrežama kako je proteklih nekoliko dana provela u Dubaiu. Tamo je boravila kako bi bila model svjetski poznate edukacije Masterclass za make up artiste, koju je vrlo uspješno pohodila i Hrvatica Sanja Grbić (33). Ova poduzetnica iz Siska, članica Virtualnog ženskog poduzetničkog centra, poznata make up artistica, dio je svojih poslovnih aktivnosti usmjerila na šminkanje poznatih osoba, te je iz Dubaia nakon profesionalnih druženja s Kim Kadrashian, donijela u Hrvatsku najnovije trendove. „Na Masterclassu sam vidjela dosta slavnih osoba koje se također bave šminkanjem i vrlo su popularne ličnosti na društvenim mrežama. Ukupno nas je bilo 600 polaznika iz svih dijelova svijeta, a iz Hrvatske samo dvije polaznice Mastrerclassa. Posebna gošća bila je Kim Kardashian, koja je doputovaa iz Los Angelesa i uz koju smo kao model učili i radili“ – opisala je Sanja Grbić koja se šest godina bavi profesionalnim šminkanjem, a zahvaljujući međunarodnom školovanju poseban sjaj i make up dojam dala je brojnim kampanjama poznatih Hrvatica. „Jako volim make up art i šminkanje, a kad god imam prigodu dodatno se educirati, uvijek ulažem u taj segment mog profesionalnog napretka. Završila sam školovanje u Londonu, a evo nastavila edukaciju u Dubaiu gdje mi je model bila svjetski poznata Kim Kardashian. Susret s Kim je bio iznad mog očekivanja, jedno divno iskustvo jer je toliko draga i divna osoba, prelijepa i pristupačna i skroz me oduševila – znatno drugačija od onog što smo navikli viđati u medijima“ - ocjenjuje make up artistica Sanja Grbić svoje iskustvo. >>Naša vizažistica Žana Kožul u Dubaiju je upoznala Kim Kardashian: Nestvarno je lijepa 