Jedan od najpoznatijih australskih top modela, kraljica društvenih mreža te bikini bloggerica Natasha Oakley, ove sezone zavodi u senzualnoj ljetnoj kolekciji renomiranog talijanskog beachwear brenda, Yamamay. Zanosna plavuša eksplozivne energije, koja krasi naslovnice nekih od vodećih svjetskih modnih magazina, ovog ljeta utjelovila je prepoznatljiv Yamamay stil kojim dominiraju prirodna ljepota, elegancija i bezvremenski seksepil. Upravo te karateristike najbolje opisuju kupaće kostime i odjevne kombinacije iz novih ljetnih linija – u pravoj mjeri, svaki komad je moderan i ženstven, s rezovima na pravim mjestima, a sve kako bi se osigurao maksimalno zavodnički efekt. Prva linija, nastala kao hommage 70-im godinama prošlog stoljeća koje su zauvijek obilježile pop kulturu, donosi jednodijelne i bikini beachwear modele u jarkim, gotovo neonskim bojama. Resort linija, inspirirana luksuznim destinacijama, namijenjena je svim ženama koje i za vrijeme odmora žele izgledati elegantno. Jednodijelni kupaći kostimi, bandeau bikini modeli te maksi haljine, donose smart-casual odjevne kombinacije za svako doba dana. Sculpt linija, izrađena od Sensitive® materijala koji se prilagođava obliku tijela, dopušta mu da diše te omogućava maksimalnu slobodu pokreta, idealna je za vruće ljetne dane. Balconette top naglašava obline na svakoj figuri, a kombinira se s gaćicama visokog struka, dok su jednodijelni kupaći kostimi u crnoj, ljubičastoj i purpurnoj nijansi garancija za dugo, trendi ljeto. Modele iz Yamamay capsule kolekcija za ljeto potražite na sljedećim prodajnim mjestima: ZAGREB SPLIT RIJEKA ZADAR PULA DUBROVNIK ROVINJ HVAR 