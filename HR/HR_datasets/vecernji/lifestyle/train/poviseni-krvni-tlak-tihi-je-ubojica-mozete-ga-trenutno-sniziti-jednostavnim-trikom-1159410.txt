Povišeni krvni tlak najčešće je bez simptoma, a vrlo je opasan za naše zdravlje. Povećava rizik od zatajenja srca, srčanog udara (infarkta srca), moždanog udara, aneurizama (patološkog proširenja arterija), oštećenja bubrega i oštećenja krvnih žila mrežnice oka. Visoki tlak naziva se i „tihi ubojica“ jer najčešće godinama ne prouzročuje nikakve tegobe, a oštećuje vitalne organe i njihovu funkciju. Ono što biste trebali znati jest da krvni tlak prirodno varira u raznim razdobljima života jedne osobe i tijekom dana.  Kod gotovo 90 posto ljudi koji imaju povišeni krvni tlak (hipertenziju) uzrok je nepoznat, no loše životne navike mogu utjecati na nastanak povišenog krvnog tlaka. Pretilost, sjedilački način života, stres, prekomjerno ispijanje alkohola i konzumiranje slane i masne hrane, mogu imati značajnu ulogu u nastanku hipertenzije. Postoje istraživanja koja pokazuju kako i stres može dovesti do povremenog povišenog krvnog tlaka jer se u stresnim situacijama aktiviraju u tijelu biokemijski procesi koji dovode do stiskanja krvnih žila.  Kako prepoznati da imate povišeni krvni tlak? Možete godinama funkcionirati s povišenim krvnim tlakom, a da to i ne znate. I dok vi i ne sumnjate što vas muči, hipertenzija kroz godine može oštetiti bubrege, srce, mozak i napraviti veliku štetu. Većina ljudi otkrije da ima povišeni tlak kada se dogodi nagli skok tlaka i izazove simptome poput zatiljne glavobolje, omaglice, vrtoglavice, umora, pospanosti, zujanja ili šuma, pucketanja u ušima, nestabilnosti pri hodu. Može se javiti i zamućenje vida, bolovi u prsnom košu, bolovi u lijevoj strani vrata ili lijevoj ruci i jako lupanje srca.  Ako sumnjate u to da je riječ o visokom krvnom tlaku, pojedite malo češnjaka ili progutajte cimet u prahu. Te dvije namirnice trenutačno će sniziti visoki krvni tlak, ali svakako odmah potražite i liječničku pomoć.  Bolje spriječiti nego liječiti, stoga redovito provjeravajte krvni tlak ako se ne krećete dovoljno, ako ste pod stresom, nezdravo se hranite... >>Ovo je simptom raka dojke za koji mnoge žene ne znaju >>Kardiolozi upozoravaju: Žene trebaju kontrolirati srce od 20. godine života 