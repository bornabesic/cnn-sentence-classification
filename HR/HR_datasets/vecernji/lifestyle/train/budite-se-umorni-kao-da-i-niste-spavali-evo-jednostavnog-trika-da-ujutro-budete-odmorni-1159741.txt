Budite se rano i odlazite ranije na spavanje kako biste ujutro bili naspavani i odmorni za obveze koje vas očekuju, ali umjesto toga, budite se poprilično umorni? Ako vam je ovaj scenarij poznat, imamo odgovor za vas.  Jako je bitno kada odlazite na spavanje, ali nema veze s duljinom već s ciklusima sna. Ako se probudite u krivo vrijeme, odnosno, na pola ciklusa, možete biti znatno umorniji nakon buđenja, kao da i niste spavali.  Jedan ciklus traje 90 minuta, a tijekom njega prolazimo kroz pet fazi sna, četiri "non-rapid eye movement (NREM)" i jedan "rapid eye movement (REM)".  Četvrta faza sna je najdublja i teško se probuditi iz te faze, odnosno, kada se budite, osjećate se vrlo pospano. Ako se želite dobro odmoriti i  naspavati, nije bitno samo otići ranije na spavanje, bitno je i kada se budite. Budite se u 07h  Ako ustajete u 07h, na spavanje biste trebali ići u 21.46 ili 23.16 sati, a ako vam je to prerano, onda u 00.46 ili čak 02.16 sati. Potrebno nam je oko 14 minuta u prosjeku da prirodno zaspemo.  Budite se u 06h  Ako će vaš alarm zazvoniti za buđenje ujutro u 06h, najbolje vrijeme za odlazak na spavanje je 20.46, 22.16 ili 23.46. Ako ste stvarno noćna ptica, onda možete na spavanje i u 01.16 h.  Budite se u 06.35h  Planirajte odlazak na spavanje u 21.21 h, 22.51, 00.21 ili 01.51 h. Budite se u 08h Ako se ne morate budite previše rano, recimo u 8h, onda ste pravi sretnik. Ali odlazak na spavanje i u ovom slučaju treba biti prilagođen ciklusu spavanja. To znači, idite na spavanje  u 22..46,  00.16 h, 01.46 ili 03.16 sati.  >>Otkrivamo što znače vaši snovi! 