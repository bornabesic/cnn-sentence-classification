Svi se sjećaju svojih prvih iskustava s putovanja, bilo da se radilo o prvom putovanju ikad, prvom putovanju u neko novo odredište ili isprobavanju nečeg novog poput boravka u novoj i drukčijoj vrsti smještaja. Booking.com proveo je globalno istraživanje u kojem otkriva deset najpopularnijih odredišta za prvo putovanje u inozemstvo. Ispitano je više od 15.000 ljudi s tržišta diljem svijeta. Europa se nalazi na samom vrhu, pri čemu je 9 od 10 najpopularnijih odredišta smješteno u Europi.  1. Pariz, Francuska Izabran kao vodeće odredište za prvo putovanje u inozemstvo, Pariz ima odgovor na sve, bilo da tražite romantičan predah za dvoje ili zabavan obiteljski izlet u Disneyland. Inspirirani šampanjcem i snovima, u ovoj ćete vječno budnoj i urbanoj prijestolnici pronaći idealno odredište za uživanje u svjetskoj umjetnosti i kulturi. Putnici Booking.com-a najviše vole muzeje i parkove u Parizu. Slikajte se ispred Eiffelova tornja iz 19. stoljeća, uživajte u zvonjavi čuvene gotičke crkve Notre Dame ili posjetite muzej Louvre te uživajte u umjetnosti, kulturi i povijesti diveći se širokom izboru izloženih remek-djela. Prošećite ulicama Pariza i kušajte izvanredne francuske specijalitete, opustite se uz šalicu kave i omiljenu knjigu u jednom od mnogobrojnih kafića diljem grada ili obiđite jedan od mnogih otmjenih butika s najmodernijom odjećom s pariške modne scene. 2. Barcelona, Španjolska Barcelona se nalazi na drugom mjestu za prvo putovanje u inozemstvo i savršena je za putnike koji žele uživati u predivnoj toploj klimi, živahnoj kulturi na plažama ili bogatoj povijesti Gotičke četvrti. Putnici Booking.com-a preporučuju Barcelonu za arhitekturu, razgledavanje i kulturu. Ovaj kozmopolitski grad savršen je za ljubitelje plaža i umjetnosti, atraktivne španjolske arhitekture, čuvenih spomenika i ukusne španjolske kuhinje. Nemojte propustiti impozantnu rimokatoličku baziliku Sagrada Familia koja izgleda kao da je iz bajke. Oduševite se neobičnim detaljima Case Battlo koju je dizajnirao slavni Antoni Gaudi i posjetite koncertnu dvoranu Palau de la Música Catalana iz razdoblja Art Noveaua koja se odlikuje veličanstvenom šarenom staklenom kupolom. 3. London, Ujedinjeno Kraljevstvo Na trećem mjestu najboljih odredišta za prvo putovanje u inozemstvo nalazi se London. Njegovu jedinstvenu privlačnost nemoguće je definirati, ali gosti Booking.com-a u britanskoj prijestolnici obožavaju shopping, razgledavanje i muzeje. Od vrtoglavog blagostanja u četvrti Belgravia do urbanih tržnica četvrti Camden Town, svaka od kojih ima vlastiti karakter i šarm. London je savršeno odredište za sve putnike koji žele obići čuvene svjetske znamenitosti, proširiti kolekciju odjeće prekrasnim starinama ili najnovijim komadima s modnih pista ili impresionirati klijente otmjenim poslovnim putovanjem. Posjetite svjetski poznate muzeje kao što su National Gallery i British Museum, slikajte se ispred čuvenih znamenitosti kao što su Buckinghamska palača i Tower of London i uživajte u shoppingu u čuvenim dućanima robnih kuća Selfridges i Harrods. 4. Beč, Austrija Bilo da vas fasciniraju umjetnost, kultura ili moderna europska profinjenost, četvrto najpopularnije odredište za prvo putovanje u inozemstvo, Beč, nudi pregršt izbora za posjetitelje. Provedite vaš odmor obilazeći mnogobrojne muzeje, uskočite na tramvaj kod Palače Belvedere ili se prepustite čarima shoppinga u otmjenim ulicama Graben i Kärtner Straße. Posjetite srednjovjekovnu katedralu Sv. Stjepana i istražite park Prater te impresivni panoramski kotač. Najpopularnije preporuke putnika Booking.com-a za ovaj šarmantni gradić uključuju muzeje, kulturu i arhitekturu.  5. Malaga, Španjolska Kao izvrsno odredište za prvo putovanje u inozemstvo, bilo da tražite prvi posjet gradu ili duži odmor, Malaga je savršena za istraživanje ljepote juga Španjolske. Označena je kao središte Coste del Sol i sadrži brojne otmjene butike, zanimljive kafiće, moderne barove na krovu i šetnicu uz more idealnu za opuštajuće večernje šetnje i upijanje mediteranskog ugođaja. Ovaj živahni grad također nudi brojne sadržaje za ljubitelje kulture. Sadrži više od 30 muzeja, tvrđavu Alcazaba, renesansnu katedralu La Manquita i dvorac Gibralfaro iz 10. stoljeća koji se veličanstveno uzdiže nad obalom. Ljubitelji hrane uživat će u mediteranskim specijalitetima na živahnoj tržnici Mercado Atarazanas s brojnim svježim proizvodima te mnogobrojnim restoranima u kojima se poslužuje tradicionalni španjolski tapas. Najpopularnije preporuke putnika Booking.com-a za Malagu uključuju plaže, hranu i muzeje.  6. Venecija, Italija Venecija je savršeno odredište za romantični gradski odmor ili upijanje bogate povijesti i umjetnosti ovoga prekrasnog grada. Booking.com-ovi putnici prilikom posjeta Veneciji najviše uživaju u muzejima, kulturi i romantici pa su joj zato svojim glasovima donijeli šesto mjesto na popisu najboljih odredišta za prvo putovanje. Njezini plovni putevi skrivaju bogatu povijest grada osnovanog zbog trgovine, čijem zanimljivom spoju elegancije i romantike posebno pridonose gondole i svjetla restorana i barova na kanalima. Putnici u Veneciji nikako ne smiju propustiti vožnju u gondoli kanalom Grande i ispod mosta Rialto, posjetiti poznatu katedralu Sv. Marka s pozlaćenim kupolama, kao i obilazak gotičke palače i muzeja u Duždevoj palači. 7. Rim, Italija Koliko god puta posjetili Rim, njegova bogata ponuda šarmantnih četvrti, kulture, povijesti, barova i restorana pobrinut će se da ga istražujete kao da ste došli prvi put. Rim je najbolje obići pješice jer iz antičkih ruševina Koloseja i posjeta Pantheonu i veličanstvenom Vatikanu možete naučiti sve o bogatoj povijesti ovoga grada. Često je teško naći mirno mjesto kod fontane di Trevi i na Španjolskim stubama pa ih posjetite rano ujutro i promatrajte kako svijet prolazi dok uživate u prvom jutarnjem sladoledu. Booking.com-ovi putnici koji su posjetili Rim preporučuju ovaj grad zbog povijesti, antičkih znamenitosti i kulture. 8. Sydney, Australija Predivan Sydney našao se na osmom mjestu popisa najboljih odredišta za prvo putovanje. Bilo da vas zanimaju opuštanje na bijelim pješčanim plažama, večere u najboljim svjetskim restoranima ili razgledavanje i shopping u živahnom centru grada, ovdje ćete sigurno pronaći nešto za sebe. Za one koji posjećuju grad prvi put, obavezni su posjeti Modrim planinama, slavnoj sydneyskoj Operi, a za najhrabrije i posjet slavnom mostu u sydneyskoj luci. Ako želite iskusiti nešto drugačije isprobajte kampiranje na Otoku kakadua usred sydneyske luke gdje možete spavati pod zvijezdama i probuditi se uz prekrasan pogled. Booking.com-ovi putnici preporučuju Sydney za razgledavanje, luke i shopping.  9. Zürich, Švicarska Zürich je prethodno izabran za jedan od gradova u kojima ljudi najviše vole živjeti, a odličan je i za gradski odmor te je popularno odredište na početku ili na kraju skijaškog odmora. Ovaj živahni grad smješten je na spoju rijeke i jezera i postao je jedno od najpopularnijih europskih odredišta. Najbolje ga je razgledavati na biciklu na kojem s lakoćom možete istraživati vijugave uličice, razgledati crkve i uživati u prekrasnom krajoliku uz rijeku. Putnici koji su ovdje prvi put trebaju posjetiti umjetničku galeriju Kunsthaus, crkve Grossmünster i Fraumünster te iskusiti obilazak grada pješice te otkriti 2000 godina povijesti. Booking.com-ovi putnici preporučuju Zürich zbog jezera, razgledavanja i šetnje gradom. 10. Berlin, Njemačka Popis od najboljih deset odredišta za prvo putovanje završava s Berlinom. Ovaj zavodljivi grad ima sve, kulturu, povijest, hranu i noćni život, a možete mu se vraćati uvijek iznova i svaki put otkriti nešto novo. Povijest je utkana u svakom kutku ovoga grada, što ćete moći vidjeti tijekom šetnje uz ostatke Berlinskog zida i posjeta Gradskoj palači i popularnoj atrakciji Checkpoint Charlie. Ovo je grad umjetnosti, kulture i uzbudljivog noćnog života, gdje možete vidjeti međunarodne umjetnike na pozornicama kazališta i opere i izabrati provesti vrijeme u glamuroznim ili pak mračnim barovima i klubovima. Ljeti su popularnije zabave na brodovima ili u parkovima, dok se u napuštenim skladištima zabavlja tijekom cijele godine. U Berlinu će svatko pronaći nešto za sebe i to ga čini savršenim odredištem za prvo putovanje, ali i za putnike koji mu se uvijek iznova vraćaju. Booking.com-ovi putnici preporučuju Berlin zbog povijesti, muzeja i razgledavanja. 