Mislila je da nema šanse da će na tjednoj bazi uspjeti ponuditi nešto čime će i sama biti zadovoljna, no ovih dana izlazi joj 121. kolumna. Sigurno ste pročitali barem jednu. Riječ je o svestranoj Andrei Andrassy koja nas je osvojila Dnevnikom gradske cure. Kaže, trebalo joj je malo uvjeravanja da pristane na pisanje. – Drago mi je da sam prihvatila taj izazov – ovaj tjedan izlazi 121. kolumna i zadovoljna sam. Inspiraciju pronalazim u svakodnevnom životu, tako da nikad ne znam o čemu ću pisati do posljednjeg trenutka, kazala je u razgovoru za portal Fashion.hr. Jedna je od zvijezda novog showa ''Tvoje lice zvuči poznato'', koji s prikazivanjem kreće uskoro na Novoj TV. – Ovakav show je nešto što se ne odbija – kad god sam sama u autu, pojačam zvučnike i pjevam na sav glas, a ovo je prilika da stvarno pokušam utjeloviti različite izvođače, što je ujedno i veliki izazov. Slušam stvarno svašta – jako volim Queen, Michaela Jacksona, Lady Gagu, Otisa Reddinga, System of a down, Matchbox 20… ovisi o raspoloženju. I naravno grupe S.A.R.S. i Sane – bila sam na koncertima i savršeni su, priča simpatična Andrea. Kaže da jw šoping smiruje. – Ne mora uopće biti riječ o odjeći… Jednako ću se raspametiti i u dućanu s cipelama i u dućanu sa šefljama i loncima… Volim svoj ormar puniti trendi stvarima, ali nikada ne pretjerujem… Na što najradije troši one rijetke slobodne trenutke? – Na hranu. Ja sam zapravo kućni tip – jako volim kuhati, a najdraža mi je „aktivnost“ zavaliti se na kauč i pogledati dobar film dok jedem nešto fino. Obožavam cheeseburgere, i cheesecake, i panna cottu, i palačinke, i pizzu, i sushi, gumene bombone, biftek… SVE. Trenutačno sam u panna cotta fazi – kuham je nekoliko puta tjedno i nemam namjeru prestati. Cijeli intervju čitajte na portalu Fashion.hr. >>Hlače floralnog printa na Andrei i Antoniji... Kojoj bolje pristaju? >>Mila Horvat: Vodim potpuno nov život. Ako se prepustite crnim mislima, mrtav ste čovjek... 