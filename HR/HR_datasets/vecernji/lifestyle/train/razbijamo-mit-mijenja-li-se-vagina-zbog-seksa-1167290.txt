Manje seksa, uža vagina, više seksa - šira? Mit je to koji svakako treba istjerati na čistac, jer, tvrde stručnjaci, u tome nema istine.  - Mnogi ljudi krivo pretpostavljaju da žene koje nisu imale puno seksualnih partnera ili učestalih odnosa, imaju užu vaginu, dok one koje, suprotno, imaju više seksualnih partnera na svom popisu, imaju širu vaginu. To je zabluda, poručuje liječnica Jennifer Wider.  Mišići vagine su elastični i vraćaju se u početno stanje nakon spolnog odnosa, baš kao i nakon poroda. Iako nakon poroda taj proces traje duže, čak i do šest mjeseci da se mišići vrate u prvobitno stanje, dobra je vijest da se ipak - vrate! Kako žena stari, tako i mišići vagine mogu postati manje elastični u kasnijoj dobi. No i to se može riješiti Kegelovim vježbama, pojašnjava Wider.  