Od 26. do 29. travnja 2017. godine u Astronomskom centru Rijeka obilježit će se međunarodna manifestacija Tjedan tamnog neba. Uz redovan program u digitalnom planetariju, prikazat će se i kratki film Potraga za tamom koji ističe probleme nastale zbog svjetlosnog zagađanja. U tablici možete pronaći raspored programa po danima: DanDatumVrijemeProjekcijaVrsta projekcije         Srijeda 26. travnja 18 sati Nebo budućnosti + Tjedan tamnog neba: Potraga za tamom, kratki film show Četvrtak 27. travnja 19.30 sati Vibrato + Tjedan tamnog neba: Potraga za tamom, kratki film   film Petak 28. travnja 19.30 sati Vodič noćnim nebom – proljeće + Tjedan tamnog neba: Potraga za tamom, kratki film   show     20.30 sati Carstvo svjetlosti + Tjedan tamnog neba: Potraga za tamom, kratki film   film Subota 29. travnja 11 sati Putovanje male zvijezde   film     19.30 sati Vrijeme u astronomiji + Tjedan tamnog neba: Potraga za tamom, kratki film   show     21 sat Zvjezdarnica u slučaju vedrog vremena O filmu Potraga za tamom Zvjezdano nebo je blago koje nestaje zbog svjetlosnog zagađenja. Također ono uništava naš pogled na Svemir, prijeti astronomiji, ugrožava život biljaka i životinja i utječe na ljudsko zdravlje. Žuti sjaj iznad gradova i sela, tako jasno vidljiv iz Svemira, dokaz je da se značajni novčani iznosi troše na energiju za osvijetljenje neba. Potraga za tamom je film za planetarij, kojim se želi osvijestiti javnost, a nastao u suradnji Loch Ness Productions i Međunarodne udruge tamnog neba (International Dark-Sky Association). U filmu se upoznaju neki od problema povezanih sa svjetlosnim zagađenjem i predlažu se tri jednostavna rješenja kako ljudi mogu pridonijeti njegovom smanjenju. Ovaj film je alat za djelatnike planetarija kako bi im pomogao u educiranju javnosti o problemima svjetlosnog zagađenja. Ovaj film uči publiku o načinima kako svi možemo udružiti snage kako bismo osvjetljenje odgovorno koristili. O manifestaciji Tjedan tamnog neba Međunarodna manifestacija Tjedan tamnog neba naglašava probleme povezane sa svjetlosnim onečišćenjem i predstavlja jednostavna rješenja za njegovo smanjenje na svjetskom nivou. Manifestaciju je osmislila tadašnja srednjoškolkaJennifer Barlow 2003. godine kako bi podigla svijest o negativnim učincima svjetlosnog onečišćenja i potakla na očuvanje noćnog neba. Svjetlosno onečišćenje šteti i ljudima; pretjerana izloženost umjetnoj svjetlosti povećava rizik od pretilosti, depresije, poremećaja spavanja, dijabetesa i nekih vrsta karcinoma. Negativna posljedica svjetlosnog onečišćenja je i nepotrebno utrošena energija koja znači veći trošak, a doprinosi i povećanoj emisiji stakleničkih plinova što može uzrokovati klimatske promjene. Tjedan tamnog neba u Astronomskom centru Rijeka Astronomski centar Rijeka u obilježavanju Tjedna tamnog neba sudjeluje od 2011. godine, a do sada su gosti predavači bili i prof.dr.sc. Sabina Mataressea te austrijski astronaut Franz Viehböck, a u suradnji s Udrugom CEZAR održana su predavanja na temu svjetlosnog onečišćenja te aktivnosti koje je grad Rijeka poduzeo kako bi se isto smanjilo. Prodaja ulaznica: Astronomski centar Rijeka; Sveti Križ 33, Rijeka; www.mojekarte.hr Cijene ulaznica za planetarij: 20 kuna za odrasle; 10 kuna za djecu, studente, umirovljenike i osobe s invaliditetom. Cijene ulaznica za zvjezdarnicu: 10 kuna www.astronomski-centar-rijeka.hr Facebook Astronomski centar Rijeka 