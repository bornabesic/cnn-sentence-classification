U cijeloj niski porečkih kulturnih blaga jedan je biser drugačiji od drugih: Romanička kuća, neobična dvokatnica smještena u neposrednoj blizini Trga Marafor, uz glavnu porečku ulicu Decumanus, sagrađena u 13. stoljeću. Gosti grada koji je, kao nezaobilaznu točku, već nisu razgledali u nekoj od turističkih tura, ne propuštaju zastati i fotografirati se pokraj ove posebne građevine. Ima dugu i zanimljivu povijest, otkriva Davor Munda, kustos iz Zavičajnog muzeja Poreštine. ­ – Ova kuća nije jedina koja je očuvala stambenu arhitekturu romaničkog razdoblja, ali ju je sačuvala najbolje. Upravo je ovako izgledao cijeli Poreč 13. stoljeća u vrijeme dok je bio grad obrtnika – kaže kustos uvodeći nas u Romaničku kuću. Posebna je, nastavlja, i po tome što u svojoj unutrašnjosti krije samo jednu prostoriju u kojoj se i živjelo i radilo i trgovalo, kao i sve druge kuće iz tog vremena. – Više je puta obnavljana i dograđivana, a posljednje veće pregradnje izvedene su vjerojatno u 18. stoljeću. U toj je fazi pregrađen drugi kat te joj je dodan drveni balkon koji se ne može se smatrati izvornim dijelom Romaničke kuće – kaže Davor Munda dodajući kako je dolaskom Venecije u 14. stoljeću cijeli grad postao gradom trgovaca pa su i njihova obitavališta poprimila posve nov oblik gradnje. Tada nastaju velike palače s gotičkim prozorima kakve se danas također često može vidjeti na ulicama Poreča. Pojavljuje se i fenomen gotičkih kompleksa, kada je nekoliko kuća spajano u veliku palaču, no Romanička kuća ostala je samostalna. Naime, ona se do Drugog svjetskog rata naslanjala na jednu takvu gotičku palaču, egzistirajući u sklopu stambenog bloka koji je, međutim, tada uništen bombardiranjem i nije poslije obnovljen pa Romanička kuća danas stoji kao samostalan objekt. Prvi porečki anale suvremene likovne umjetnosti 60­-ih godina bio je smješten upravo u ovoj kući, sve do preseljenja u sabornicu, a otad se u kući nalazio izložbeni prostor za našu etnografsku zbirku, tumači kustos. Turisti je danas mogu obići uz prethodnu najavu u muzeju jer u tijeku je restauracijski zahvat, no djeca iz osnovnih škola i dalje dolaze u velikom broju. Davor Munda koji otkriva da stručnjaci koji rade na restauraciji upravo odlučuju o sudbini Romaničke kuće: hoće li je ostaviti u postojećem obliku i pojačati zidove ili je vratiti u prvobitni, originalni oblik. Da se pita turiste, nema sumnje, glasovali bi samo za što skorije svečano otvaranje. >> Čak 20 posto svih Plavih zastava ima grad Poreč • Urednost, izgled mjesta, čistoća, zaštita okoliša 9 • Kvaliteta i raznolikost smještaja 10 • Ugostiteljska ponuda 9 • Gostoljubivost 8 • Večernja zabava 7 • Kulturni, izletnički i rekreativni sadržaji 9 • Opskrbljenost i šoping-ponuda 8 • Uređenost i opremljenost plaža 10 • Inovativnost, originalnost i autohtonost ponude 8 • Opći dojam 9 Nađite vremena za izlet do jame Baredine u Novoj Vasi i susret s podzemnim živim svijetom. Na dnu se nalazi endem dinarskog krša, čovječja ribica. Tura traje 40 minuta, a cijene su od 20 do 60 kuna, ovisno o veličini grupe. I ugodno je, samo 14 Celzijevih stupnjeva. Posljednjih godina zatvorilo se nekoliko klubova u Poreču pa mladima nedostaje zabava do ranih jutarnjih sati. Neki od njih stoga odlaze u susjedna mjesta u potrazi za dobrim noćnim provodom jer im glazba i ponuda u beach-barovima u sklopu resorta nisu privlačni. 1. Trogir 99 2. Rovinj 98 3. Bol 95 4. Vis 94 5. Dubrovnik 91 6. Korčula 9 7. Makarska 89 8. Hvar 89 9. Rab 88 10. Mali Lošinj 87 11. Poreč 87 12. Zadar 86 13. Split 85 14. Medulin 84 15. Šibenik 81 16. Crikvenica 80 17. Baška 79 18. Opatija 78 19. Novalja 76 20. Cres 68 21. Vodice 67 22. Pula 62 23. Umag – Preporuka o najboljem restoranu u Poreču ispostavila se točnom. Imaju odličan izbor ribe, mesa i tjestenine. Fuži i njoki su iz domaće kuhinje, a umak pripremaju po želji gosta. Odličan je s pršutom, pinjolima i tartufom. Vrijedi svake kune, a nije preskupo. 