Neki ljudi rade poprilično bizarne pa čak i smiješne stvari tijekom seksa, a razlog tome mnogima je nepoznat. Čitateljice popularnog britanskog portala Mumsnet odlučile su tako podijeliti koje su to najsmješnije stvari koje su im se dogodile u krevetu, odnosno koje im je partner izrekao. – Imala sam jednog dečka koji bi uvijek prije orgazma viknuo: Sveti makaroni (Holy macaroni). Drugi mi se pak uvijek vrlo ozbiljno zahvaljivao prije vrhunca. Trenutni partner ne govori puno toga tijekom seksa, ali u ključnom trenutku izgleda kao mrzovoljna mačka – iskrena je bila jedna majka. Druga je pak ispričala kako je poznavala muškarca koji je tijekom seksa nabrajao kuhinjske aparate. – Kenwood mikser, keramička ploča itd... – navodi primjere ona. – Imala sam jednog koji nije ispustio niti jedan glas, zvuk, bilo što. Užasno uznemirujuće. Nisam ga vidjela opet – priznala je jedna žena. Druga je pak ispričala iskustvo svog prijatelja koji je u klubu upoznao jednu djevojku s kojom je na kraju završio u krevetu. – Kada su se našli goli na krevetu ona mu je rekla 'Bez onih lijepih stvari, samo navali na mene'. – Izlazila sam s vrlo čudnim muškarcem koji je jednom prilikom dok smo se seksali ustao iz kreveta i počeo tražiti kovanicu koja mu je ispala u hodniku i otkotrljala se u ormar. Doslovno je vadio sve iz ormara, stojeći gol kraj svih tih stvari oko sebe. Sama sam mu ponudila drugu kovanicu, no on se svejedno nije htio vratiti u krevet. Rekao mi je da ne može uopće razmišljati o tome da dovrši seks sa mnom dok ne pronađe tu kovanicu – ispričala je svoje neobično iskustvo jedna od žena koje su podijelile svoje priče.  >> Mislila da je doživjela srčani udar tijekom seksa, no onda je shvatila da se dogodilo nešto zastrašujuće >> Ovo je pet različitih izgleda vagina, evo koji je oblik najčešći 