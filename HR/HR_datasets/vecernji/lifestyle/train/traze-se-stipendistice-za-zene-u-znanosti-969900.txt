Još samo deset dana (do 6. studenoga) traje natječaj za dodjelu nacionalnih stipendija "Za žene u znanosti" za 2015. godinu, koji zajedno organiziraju L'Oreal Adria i Hrvatsko povjerenstvo za UNESCO. Stipendije u iznosu od pet tisuća eura i ove će godine dobiti četiri mlade znanstvenice koje će izabrati stručno povjerenstvo. Konkurirati mogu sve znanstvenice u dobi do 35 godina koje su u završnoj fazi izrade doktorske disertacije iz područja prirodnih znanosti, medicine i zdravstva te biotehničkih znanosti, uključujući i interdisciplinarna područja. Prošlogodišnje pobjednice: Anita Horvatić, diplomirana inženjerka kemije s Instituta Ruđer Bošković, Ana Šepac, doktorica medicine s Medicinskog fakulteta u Zagrebu, Iva Šrut Rakić, diplomirana inženjerka fizike s Instituta za fiziku u Zagrebu i doktorica znanosti Dajana Milovac s Fakulteta kemijskog inženjerstva i tehnologije ističu kako nagrada ima i veću nefinancijsku vrijednost. Ona, naime, postaje važan dio njihovih stručnih životopisa, onaj koji vodi u nove mogućnosti. Program traje već osam godine i do sada je nagrađeno 30 znanstvenica. >>Moćne žene hrvatskog biznisa: Više rade pa su zato prijetnja >>Posao je pokrenula 's nula kuna', a danas je stroga šefica koja pogrešku oprašta samo jednom 