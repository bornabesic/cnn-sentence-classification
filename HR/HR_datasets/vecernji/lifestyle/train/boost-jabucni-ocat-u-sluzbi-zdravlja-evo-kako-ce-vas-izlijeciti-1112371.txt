Lice umivamo s ružinom vodom, običnom vodom, koristimo razne proizvode za čišćenje i njegu kože lica.  Ipak, vjerojatno u svom domu imate jabučni ocat koji koristite za salatu ili za čišćenje svog doma. Kako god bilo, popisu dobrobiti koje jabučni ocat pruža, možete dodati još neke.   Protiv akni Ako lice umivate s vodom u koju ste dodali malo jabučnog octa, spriječit ćete razvijanje akni, a koža će ostati lijepo tonizirana i svježa.  Za kosu Pomiješajte dvije žlice jabučnog octa u čašu vode i s tim isperite kosu nakon pranja. Uklonit će prljavštinu i "teške" tragove šampona i ostaviti kosu sjajnom i poletnom.  Protiv peruti Pomiješajte iste količine jabučnog octa i vode i umasirajte u vlasište prije šamponiranja. Žlicu octa možete staviti i u šampon koji koristite. Jabučni ocat ima protugljivična svojstva i redovitom uporabom pomaže u borbi protiv bijelih "krpica". Kiselina iz octa radi ravnotežu PH vrijednosti na vlasištu i sprečava daljnji razvoj gljivica.  Za noge U lavor ulijte četiri čaše vode i jednu jabučnog octa i uronite stopala na 15 minuta. Zatim ih isperite čistom vodom i dobro posušite. Tako ćete ukloniti neugodne mirise nogu i redovitom uporabom spriječiti pojavu i zaustaviti širenje gljivičnih infekcija stopala.  >>Odličan razlog da noge namačete u vodici za ispiranje usta 