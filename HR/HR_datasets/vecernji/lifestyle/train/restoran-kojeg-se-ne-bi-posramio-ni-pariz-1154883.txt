U samom centru Osijeka, samo nekoliko metara od Trga Ante Starčevića i poznate crkve sv. Petra i Pavla, posjetio sam restoran klub „Waldinger“ u sklopu istoimenog hotela. Ime je dobio po osječkom slikaru iz 19. stoljeća Adolfu Ignji Waldingeru. Restoran je moderno uređen, ali priziva neka prošla, slavna vremena. Pri dolasku se odmah osjeti ugodna i domaćinska atmosfera te moram priznati da se takvog restorana ne bi posramili ni veliki gradovi poput Pariza, Londona, Beča... Djelatnici restorana Miroslav Sili, Bartol Horvat i Janoš Salaj ljubazno su me dočekali s čašom pjenušca poznatog hrvatskog proizvođača te me smjestili za restoranski stol koji je bio postavljen kvalitetnim tanjurima, priborom za jelo i visokom kvalitetom čaša te prekrasno složenim ubrusima, uz koje moram pohvaliti i odjeću koju nosi osoblje restorana. Na preporuku Miroslava, za hladno predjelo naručio sam tris od goveđeg carpaccia, salatu od patke s dresingom od senfa, meda i naranče te mariniranih goveđih roščića. Sve je vrlo ukusno, carpaccio odličan, a posebno salata od patke u toj kombinaciji dresinga. Uz to moram pohvaliti i izbor hrvatskih vina. Kada smo već kod vinske karte, koja broji 139 etiketa domaćih vina iz cijele Hrvatske, 15 etiketa stranih poznatih vina te pet etiketa pjenušaca i tri šampanjca, onda znajte da sam posjetio zaista ozbiljan i ugledan restoran. Od ukupno 35 zaposlenika u hotelu, njih petnaestak u restoranu i kuhinji brinu se o kvaliteti hrane i usluzi kako bi gosti bili zadovoljni, u što sam se osobno uvjerio po reakcijama gostiju koje sam zatekao u restoranu. Za glavno jelo naručio sam teleće dukate u muštardi. Ma što reći nego jednom riječju odlično. Karta jela je kombinacija tradicionalnih jela pripremljenih na moderan način. U sklopu hotela nalazi se i kavana koja nudi vrsne slastice iz vlastite slastičarnice pa sam za desert kušao odličnu tortu od sira i vrlo ukusan Lava Cake. Osim što u „Waldingeru“ možete prenoćiti u petnaest komfornih soba i depadansi hotela sa šest soba koja se također nalazi u sklopu hotela, „Waldinger“ ima i nacionalni restoran „Gradski podrum“ koji nudi tradicijsku hranu koja je upravo spoj grada i sela sa svim svojim različitostima i sličnostima pa tako jela aranžiraju i dekoriraju u originalnom starom posuđu. Svim gostima omogućeno je besplatno parkiralište pod stalnim videonadzorom. Uz veliki trud, znanje i zalaganje vlasnika Berislava Mlinarevića i njegovih djelatnika „Waldinger“ je u svojih 11 godina poslovanja postao apsolutno prepoznatljiv. >> Ovo je mali restoran s dušom, ali mene duša boli zbog osiromašene i sve praznije Slavonije >> Lipicanac je bio statusni simbol – tko ga je imao, bio je ugledni član društva IZBOR I KVALITETA JELA (do 50 bodova): 50 bodova IZBOR I PONUDA PIĆA (do 15 bodova): 15 bodova POSLUGA I LJUBAZNOST (do 10 bodova): 10 bodova DOJMOVI I PROSTOR (do 20 bodova): 20 bodova UKUPNOST PONUDE (do 5 bodova): 5 bodova UKUPNO: 100 bodova 1. Karlovac - Korana-Srakovčić - 100 Osijek - Waldinger - 100 3. Samobor - Lod špilje - 98 4. Čakovec - Mala hiža - 95 V. Gorica - Mon ami - 95 6. Varaždin - Zatne gorice - 92 7. Krapina - Vuglec breg - 91 Požega - Grgin dol - 91 Sisak - Cocktail - 91 Sl. Brod - Savus - 91 11. Ludbreg - Mejaši - 90 Koprivnica - Kraluš - 90 13. Buje - La parenzana - 89 Đakovo - Sorriso - 89 Fužine - Bitoraj - 89 16. Bjelovar - Bistro Franz - 88 Ogulin - Frankopan - 88 18. Otočac - Mirni kutak - 83 19. Zabok - Stara škola - 82      