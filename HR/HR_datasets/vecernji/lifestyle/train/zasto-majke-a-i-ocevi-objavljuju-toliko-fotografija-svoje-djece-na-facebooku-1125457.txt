Prije 10 godina, Facebook je bio jedna od "najcool" stvari na internetu. Posebice su to prepoznale majke koje su počele svoje profile puniti fotografijama svoje djece, ali i vlastitim političkim stavovima. Taj novi trend zaintrigirao je znanstvenike, a profesorica psihologije i društvenih znanosti sa sveučilišta Ohio zapitala se zašto to majke rade. Sarah Schoppe-Sullivan odlučila je provesti istraživanje u koje je uključila 127 visokoobrazovanih majki i pratila njihove aktivnosti od vremena trudnoće do iza porođaja, a rezultate je objavila u časopisu  Sex Roles.  Utvrđeno je da majke postavljaju fotografije svoje djece na Facebook u potrazi za vrednovanjem, odnosno potvrdom prijateljica i drugih korisnika te društvene mreže. Takvi postovi također utječu i na njihovo emocionalno stanje.  Istraživanje je pokazalo da 98% žena objavljuje fotografije svojih beba, a njih 80% imalo je svoje dijete na profilnim fotografijama. Majke objavljuju fotografije svoje djece kako bi dobile potvrdu da su dobre majke, ali i da bi to potvrdili drugi na toj društvenoj mreži. Ako ne dobiju komentare koje su očekivale, to loše utječe na njihovo raspoloženje i emocije. Kako se ne bi vodile time što misle drugi na društvenim mrežama, majke bi trebale reducirati očekivanja od socijalnih mreža kada je riječ o potvrdi njih kao roditelja, poručuje Sullivan. >>Objavila je ovu fotografiju sat vremena nakon poroda i postala je hit! Evo zbog čega... >>Napali su je zbog ovoga što je napravila s kosom 6-godišnje kćeri, a ona im je ovako 'začepila usta' 