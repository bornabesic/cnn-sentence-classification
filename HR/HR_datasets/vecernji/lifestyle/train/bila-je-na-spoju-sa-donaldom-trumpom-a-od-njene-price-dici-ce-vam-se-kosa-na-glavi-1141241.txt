Priče oko novoizabranog američkog predsjednika Donalda Trumpa, ne jenjavaju. Što misli o njemu i o njegovu ponašanju javno je pred milijunima ljudi ispred TV ekrana, tijekom jedne od najgledanijih dodjela filmskih nagrada – Zlatnog globusa, ispričala drhtavim glasom glumica Meryl Streep.  Gotovo svakog dana na površinu izlaze novi detalji iz života ovog kontroverznog bogataša, a javno je progovorila i jedna žena koja je s njim izišla na spoj. Bio je prijatelj njezina prijatelja, a upoznali su se u baru, objasnila je.  "Trump je bio u kasnim dvadesetim godinama, ja sam imala tada 23 godine. Bilo je to krajem 70-ih. Kada smo se upoznali, zatražio je moj broj telefona i obećao da će me nazvati sutra da oko 19 sati odemo na spoj", započela je svoju priču Lucy Klebanow za portal Salon.com Došao je pred njezinu zgradu u dogovoreno vrijeme i umjesto da je pričeka pred vratima automobila i izvana ih otvori, otvorila su se vrata bijelog Cadillaca, a muškarac s kojim je imala dogovoreni spoj iznutra je samo uzviknuo: "Upadaj!" Sjela je u automobil, a Donald je uzeo telefon koji je bio pokraj njega i vozaču rekao u koji restoran idu.  "Dobro je izgledao, nije bio zgodan ni lijep, ali izgledao je dobro. Doduše, nisam ga doživjela kao pametnog muškarca. Kada je konobar donio račun, Donald je htio platiti karticom, ali restoran nije primao kartice. Njegovo lice se zaledilo." Nije imao gotovine pa je Lucy platila račun. "Na njegovu licu bio je očaj, osjećao se osramoćeno. Rekao je da će mi odmah sutra vratiti novac za plaćenu večeru. Ali nikada to nije učinio", ispričala je Lucy.  >>I sam je dijete useljenika, ali odlučan je dići zid na granici 