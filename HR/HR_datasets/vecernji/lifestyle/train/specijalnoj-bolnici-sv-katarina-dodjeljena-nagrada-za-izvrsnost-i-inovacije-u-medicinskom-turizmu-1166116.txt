Specijalnoj bolnici Sv.Katarina je tijekom održavanja "IMTJ Medical Travel Summit-a" u Opatiji, International Medical Travel Journal (IMTJ) , vodeći svjetski online časopis za medicinski turizam dodjelio nagradu za izvrsnost i inovacije u medicinskom turizmu. Bolnica Sv. Katarina je proglašena "Najboljom specijalnom bolnicom godine”, a sve sukladno ocjenama međunarodnih nezavisnih eksperata za medicinska putovanja i medicinski turizam. U ime Specijalne bolnice Sv. Katarina nagradu je primila gospođa Jadranka Primorac, članica Uprave, a nagradu joj je dodijelio g. Keith Pollard, izvršni urednik International Medical Travel Journala. ‘’Ovo je veliko priznanje od strane međunarodne javnosti ne samo našoj Bolnici nego i hrvatskom zdravstvu u cjelini. Sv. Katarina će sustavno raditi na daljnjem pozicioniranju Republike Hrvatske kao prepoznatljive destinacije medicinskog turizma na globalnom tržištu zdravstvene industrije”, izjavila je Primorac. Specijalna bolnica za ortopediju, kirurgiju, internu medicinu, neurologiju i fizikalnu medicinu i rehabilitaciju Sveta Katarina u Zaboku europski je centar izvrsnosti s najmodernijom dijagnostičkom, terapeutskom i rehabilitacijskom infrastrukturom. Bolnica je članica prestižne obitelji The Leading Hospitals of The World, nastavna je baza Medicinskog fakulteta Sveučilišta u Splitu, Medicinskog fakulteta Sveučilišta u Osijeku, Odjela za biotehnologiju Sveučilišta u Rijeci te Kineziološkog fakulteta Sveučilišta u Zagrebu i Splitu. U lipnju 2015. godine International Certification Association (ICERTIAS) Specijalnu bolnicu Sveta Katarina, proglasio je «Najboljom privatnom bolnicom u Republici Hrvatskoj». Tijekom 2016. Specijalna bolnica Sveta Katarina je osvojila status nacionalnog šampiona (National Champion for Republic of Croatia in The European Business Awards) u kategoriji odnos prema klijentima i kvalificirala se u finale gdje će se ove godine izabrati najbolja europska tvrtka u toj kategoriji. Specijalna bolnica Sv. Katarina nositeljica je i statusa “Superbrands 2016”. U lipnju ove godine, Specijalna bolnica «Sv. Katarina» u suradnji s čuvenom američkom Mayo Clinic i International Society of Applied Biological Sciences (ISABS) organizira jedan od najznačajnijih svjetskih znanstvenih konferencija u 2017 u čijem radu sudjeluje i petero dobitnika Nobelove nagrade.