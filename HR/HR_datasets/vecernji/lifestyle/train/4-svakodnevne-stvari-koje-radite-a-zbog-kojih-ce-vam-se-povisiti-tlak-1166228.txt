Visoki krvni tlak “tihi je ubojica”, jer može biti prisutan godinama, bez ikakvih simptoma, i raditi štetu na vitalnim organima. Normalni tlak Gornja vrijednost predstavlja trenutak kada se srce stisne (sistola); dok se donja vrijednost javlja za vrijeme odmora (relaksacije) srca između dva udarca (dijastola). Krvni tlak se bilježi kao sistolički tlak kroz dijastolički tlak―na primjer 120/80 mm Hg (milimetara žive). Visokim krvnim tlakom smatra se vrijednost sistoličkog tlaka u mirovanju od 140 mm Hg ili više, a dijastoličkog tlaka u mirovanju od 90 mm Hg ili više. Kod visokog krvnog tlaka obično su povišene obje vrijednosti tlaka, i sistolička i dijastolička. Niskim tlakom smatra se očitanje sistoličkog krvnog tlaka od 90 milimetara žive ili manje, te dijastoličkog od 60 milimetara žive ili manje, a može uzrokovati simptome vrtoglavice i nesvjestice.  Internist Benjamin Kaplan iz Orlando Health Physicians Internal Medicine Group-e, pojašnjava za Women`s Health koje nam svakodnevne aktivnosti mogu povisiti tlak. Ali što može povisiti tlak? 1. Odlazak k liječniku Strah od odlaska liječniku može ubrzati lupanje srca. To je obrambeni mehanizam organizma u kojem se tijelo u napadu straha priprema za "borbu" ili bijeg, kaže dr. Kaplan. Umirite se disanjem, duboko udahnite kroz nos, izdahnite na usta. Smirit će otkucaje srca  i normalizirati krvni tlak.  2. Žurite na sastanak Ovo se svima barem jednom dogodilo: kasnite na vrlo važan sastanak. Vaš krvni tlak će u ovakvim situacijama početi rasti i to ne samo zbog nastalog stresa već i zbog ubrzanog kretanja. Srce počinje brže pumpati krv što stvara veći tlak. 3. Popili ste kavu ili energetsko piće Glavni "krivac" u ovim napicima je - kofein, ali stručnjaci još uvijek nisu posve sigurni zašto djeluje tako na povišenje krvnog tlaka. Moguće je da tijelu daje signale da proizvede više adrenalina što može ubrzati rad srca, pojašnjeno je na stranicama klinike Mayo.  Čini se kako kofein jače djeluje na ljude koji inače ne piju kavu nego na one koji redovito ispijaju svoje dnevne količine napistaka koje sadrže kofein, pojasnio je dr. Kaplan.  4. Sjedite prekriženih nogu Ovakav način sjedenja vrlo je popularan i čest kod žena, no uzrokuje kompresiju žila u nogama, što dovodi do bržeg rada srca kako bi se ostale dijelove tijela osiguralo s dovoljnom količinom krvi. Sjedenje s prekriženim nogama može povisiti krvni tlak i za 8 mm Hg. Za pravilno očitanje krvnog tlaka trebali biste sjediti uspravno s nogama na podu 