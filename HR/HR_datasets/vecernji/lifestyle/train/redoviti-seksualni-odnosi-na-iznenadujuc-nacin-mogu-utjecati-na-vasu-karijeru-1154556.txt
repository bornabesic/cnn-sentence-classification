Američko istraživanje pokazalo je da je redovito održavanje seksualnih odnosa dobro za karijeru, piše Cosmopolitan.  - Održavanje zdravog odnosa koji uključuje i zdravi seksualni život pomaže zaposlenicima da ostanu sretni i angažirani na svom radnom mjestu, čime profitiraju i poslodavci i tvrtke u kojima ti zadovoljni radnici rade - kazalo je profesor sa Sveučilišta u Oregonu Keith Leavitt, koji je proveo istraživanje.  Pozitivni učinci traju 24 sata 159 sudionika istraživanja moralo je tijekom dva tjedna ispunjavati dva upitnika svakoga dana. Oni koji su imali seksualne odnose, pokazali su rezultati, sljedećeg su dana bili mnogo boljeg raspoloženja i bili su angažiraniji na poslu.  Pozitivni učinci seksa trajali su otprilike 24 sata, a bili su jednaki kod muškaraca i žena. Iz rezultata se moglo iščitati i da se nakon odrađenog radnog dana i izlaska s radnog mjesta što prije treba riješiti stresa nakupljenog u tih 8 sati i razmišljati o nekim drugim stvarima.  "Isključite se" nakon posla One parove koji se ne "isključe" po dolasku kući "zaobilaze" i pozitivni učinci, kao što je izlučivanje dopamina u mozgu koji potiče zbližavanje i privrženost, što potom dovodi i do bolje motiviranosti sljedećeg dana.  - To je podsjetnik da od seksa ima društvenih, emocionalnih i psiholoških pozitivnih učinaka i da ga je važno staviti na listu svojih prioriteta - rekao je Leavitt.  Dodao je da nam današnja tehnologija omogućuje da cijelo vrijeme "budemo na poslu", ali da se bolje "isključiti" sa svih tih uređaja uvijek kad se može. - I poslodavci bi trebali svoje zaposlenike poticati da se potpuno opuste nakon radnih sati - zaključio je.   >>Što razlikuje dobar seks od fantastičnog? 10 muškaraca otkrilo vruće detalje najboljeg seksa >>3 stvari koje muškarci žele da radite u krevetu, a neće ih tražiti 