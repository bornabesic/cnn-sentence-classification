Toranj s Hvara i svjetionik iz Pule našli su se među 15 najčudnijih i najcool mjesta za odmor u Europi po izboru bloga aviokompanije Ryanair. Autori izbora pitaju se moraju li vlasnici tornja fizički micati ljude iz njega jer im je tako lijepo da ga odbijaju napustiti. - Ova zgrada - izgrađena 1761. godine kao vjetrenjača - ima dva kreveta, četiri etaže i još više šarma nego što slike prikazuju. Ne morate se pretvarati da ste Rapunzel, ali neće škoditi - piše u blogu o tornju na Hvaru. Autorima se svidio i pulski svjetionik. - Od vjetrenjača do svjetionika, Hrvatska je vrlo jaka na Air BnB-u. Iz ovog prekrasnog svjetionika doslovno možete baciti kamen do tih dubokih, kobaltno plavih voda uz obalu Pule, a interijer je lijep kao i okruženje. Može primiti šestero ljudi, pa je stvarno dobra ponuda za novac - piše u blogu. U izboru ima još puno neobično lijepih mjesta za odmor, uključujući stari autobus u Stockholmu, dvorac u Sieni, pub na samoposluživanje u Irskoj i privatni otok u Norveškoj. >> Guardian uvrstio Zagreb među top 10 gradova za zimski odmor, istaknuli Hrelić, Tač... >> Ugrozili Plitvička jezera i Dubrovnik, UNESCO prijeti sankcijama 