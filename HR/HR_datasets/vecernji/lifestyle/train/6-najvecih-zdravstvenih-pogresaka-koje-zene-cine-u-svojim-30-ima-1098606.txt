Upravo su tridesete godine kada treba razmišljati o svom zdravlju. No, do četrdesetih je potrebno ispraviti neke greške i posebno obratiti pažnju na neke stvari koje vam do sada nisu bile toliko bitne i niste ih uzimali u obzir. – Sve u svemu, 30-e su godine kada se treba posvetiti zdravlju, ali to je i trenutak kada morate početi razvijati neke zdravstvene navike kao svoje ulaganje u budućnost – kaže Debra DeJoseph s Instituta za žensko zdravlje na Sveučilištu u Clevelandu. Evo nekoliko preporuka koje će vam pomoći da se na vrijeme posvetite sebi kako poslije ne bi bilo kajanja, jer postoje stvari na koje jednostavno žene u 30-ima zaboravljaju, a ovo su neke od njih. 1. Ne razmišljaš o svojoj mišićnoj masi Iako je aerobna tjelovježba "nedvojbeno jedna od najboljih stvari koju možete učiniti za svoje zdravlje kardiovaskularnog sustava", a neke studije pokazuju da to može smanjiti rizik od Alzheimerove bolesti i nekih oblika raka, žene u svojim 30-ima trebaju raditi i treninge snage. U dobi od 30 godina, čak i ako ste aktivni, počinje se gubiti mišićna masa. Kako bi vaši mišići ojačali, žene bi trebale uključiti ​​trening snage u svoje vježbe. Sve to aktivira mišiće i oni se obnavljaju, savjetuju stručnjaci.  2. Ignoriranje usporavanja metabolizma Dodatni trening snage dobar je za sagorijevanje kalorija, što pokreće metabolizam. Metabolizam se, naime, usporava zbog različitih razloga, uključujući i genetiku, hormone, i prehranu, Iako je usporavanje metabolizma u 30-im godinama nije veliko, ako na vrijeme ne poduzmete određene korake, poslije bi moglo biti problema.Trening snage ne samo da sagorijeva kalorije već povećava postotak mišićne mase u tijelu koji dugoročno podiže vaš metabolizam. Stručnjaci predlažu i redukciju prerađene hrane što je više moguće te korištenje više proteina i omega-3 koje se nalaze u ribi i orašastim plodovima. Također, neka voće i povrće bude zastupljeno u vašoj prehrani oko 70 posto, preporučuje liječnik. 3. Podcjenjujete plodnost Stariji ste, teže je zatrudnjeti, a tu je i "postupni pad" plodnosti za žene koji se javlja u dobi od 32 godine. Plodnost još više opada kada žena dostigne oko 37 godina, objašnjava liječnica Judith Volkar sa Sveučilišta u Pittsburghu. – Općenito, žene ne razumiju što je to zapravo pad plodnosti i odlažu rađanje misleći da imaju dovoljno vremena – kaže ona. – No, vrhunac plodnosti za žene je kada su u svojim dvadesetim godinama – kaže Volkar. Naravno, trudnoća "apsolutno nije nemoguća" u 30-im godinama, a mnoge žene će zatrudnjeti, ističe liječnica.  4. Nemate vremena da odete liječniku Vjerojatno zbog posla ili zauzetosti drugim stvarima, nemate vremena da posjetite liječnika, ali je to vrlo važno, pogotovo kada se susretnete s problemima poput visokog krvnog tlaka ili visokog kolesterola. U idealnom slučaju, žene bi trebale posjećivati liječnika već u 20-im godinama. Ali ako ne znate u kakvom vam je stanju kolesterol, najbolje da već sada napravite pretrage. Ako je sve dobro, ne morate se brinuti, no ako pretrage pokazuju da ipak trebate pripazite, vi i vaš liječnik možete izraditi plan koji uključuje pravilnu prehranu, vježbanje, gubitak težine, a ponekad i neke lijekove. Bez obzira na životnu dob, krvni tlak treba provjeravati od jedne do dvije godine. I, naravno, redovno morate odlaziti na Papa-test kako biste na vrijeme spriječili razne promjene koje bi vam mogle ugroziti život. 5. Tretirate svoju kožu kao da ste još uvijek tinejdžerica Jedna od pogrešaka koju žene čine u tridesetima je tretiranje akni. Njihova pojava je često uzrokovana stresom, prehranom i hormonima. Žene u 30-ima akne tretiraju različitim preparatima koje su namijenjene za tinejdžersku kožu. Stoga se ženama preporučuje da odaberu nježna sredstva za čišćenje koja neće isušiti kožu. Ako ne uspiju, savjetuje se da posjete dermatologa koji će naći rješenje njihovih problema. I ne zaboravite se zaštititi od sunca koje može opako naštetiti vašoj koži, a čije promjene ćete početi primjećivati u četrdestima. Nemojte misliti da ste premladi za rak kože i stoga oprezno. 6. Zapalili ste cigaretu Zapaliti cigaretu zbog stresa, navike, održavanja tjelesne težine neke su od razloga zbog koji pušimo. Prema istraživanjima, oko 18 posto žena u dobi od 25 do 44 godine puše. Cigareta utječe na sve, od vaše sposobnosti da razmišljate, zdravlja fetusa i, naravno, na cjelokupno vaše zdravlje. Godine 2012. provedeno je istraživanje na milijun žena koje je pokazalo da odvikavanje od pušenja prije 40 godine, dovodi do smanjenja smrtnosti za 90% koja je uzrokovana stalnim pušenje. 