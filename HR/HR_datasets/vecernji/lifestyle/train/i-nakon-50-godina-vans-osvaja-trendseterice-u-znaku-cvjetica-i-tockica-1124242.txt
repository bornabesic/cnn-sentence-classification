Kultni Vans nastao je prije točno 50 godina u sunčanoj Kaliforniji - državi koja predstavlja sinonim za plažu, opuštenost i zen state of mind. Vansice su proslavili skateri koji su suvereno vladali asfaltom, oblikujući popularnu kulturu 70-ih godina prošlog stoljeća, no danas Vans uspješno vlada high fashion svijetom, što ga odmiče od etikete isključivo skaterskog brenda. S nevjerovatnom lakoćom uklapa se u različite modne stilove, a ljubiteljice mode nerijetko kombiniraju Vans kariranu košulju  s vrtoglavim potpeticama ili "vansice" s romantičnom čipkastom haljinicom. Najprodavaniji i najpopularniji model tenisica - Old Skool, klasični Vans model s bijelim džonom i krivudavom crtom, tijekom godina izašao je u bezbroj varijacija, boja i uzoraka.  Nova kolekcija za sezonu 2016/2017 u znaku je cvjetića i točkica, uzoraka koji nikad ne izlaze iz mode, baš poput i samog Vansa. U prepoznatljivom stilu brenda, nova kolekcija odiše ležernom, cool i mladenačkom vibrom koja prkosi hladnoj zimi.   >>Jedna od traženijih i najpopularnijih tenisica u svijetu slavi 50. godišnjicu 