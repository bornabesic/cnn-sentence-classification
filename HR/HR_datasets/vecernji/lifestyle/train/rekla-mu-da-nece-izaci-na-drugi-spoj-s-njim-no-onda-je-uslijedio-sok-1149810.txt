Lucy Brown (38) iz Londona ubuduće će dva puta razmisliti s kime ide na spoj. Ona je, naime, bila na piću s jednim muškarcem prvi put nakon prekida trogodišnje veze. Muškarca je upoznala preko aplikacije za izlaske "Plenty of Fish", no unatoč tome što je spoj protekao u redu, poslala mu je poruku kako se više ne bi vidjela s njim.  No, nakon tog uslijedio je šok. Muškarac joj je odgovorio kako je on štedio novac kako bi se našao s njom te je zamolio da mu uplati barem dio onoga što je potrošio te večeri. Napisao joj je kako je potrošio 85 funti te joj na kraju poruke ostavio svoje podatke s brojem bankovnog računa. Također joj je spomenuo kako je sat koji je ona slučajno uzela stajao 20 eura, ali da mu ga ne mora vratiti jer će ga podsjećati na nju.  Ona mu je nakon toga odgovorila kako mu je uplatila 42.50 funti, a drugu polovicu iznosa Utočištu za magarce u Sidmouthu te mu se zahvalila što joj je svojom porukom uljepšao dan jer ju je to jako nasmijalo.  – Kada sam dobila poruku, plakala sam od smijeha, iskreno sam mislila da se šali, no onda sam shvatila da je mislio ozbiljno. Svi u mom uredu umirali su od smijeha i govorili kako ne mogu vjerovati što mi je napisao – kazala je Lucy i dodala kako je njegov sat završio kod nje jer su se tijekom večeri zamijenili.  – On je nosio moj šešir, ja njegov sat, no kad smo se rastajali, jednostavno sam zaboravila na njega i ostao mi je na ruci – objasnila je.  >> Nepogrešiva metoda: Evo kako ćete znati je li među vama 'zaiskrilo' 