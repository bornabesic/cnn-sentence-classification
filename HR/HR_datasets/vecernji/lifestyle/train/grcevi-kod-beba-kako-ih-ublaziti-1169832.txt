Za roditelje posebno neugodan zna biti dječji plač, koji prelazi u vrisak i ponekad ne prestaje bez obzira što je dijete nahranjeno, utopljeno, čisto ili u udobnom položaju. Neka istraživanja pokazuju da su grčevi ili kolike jako česte kod beba i da se susreću u čak svakog drugog djeteta. Premda za roditelja može biti iznimno frustrirajuće i neugodno jer čuju svoje dijete kako plače ili vrišti, a ne mogu mu pomoći, ipak treba imati na umu da se radi o normalnom razvoju djeteta i da grčevi ne ostavljaju nikakve negativne posljedice. Naravno da će svaki roditelj imati instinkt da na bilo koji način pomogne svojoj bebi pa portal Kreni zdravo nudi par savjeta koji mogu pomoći u ovoj neugodnoj situaciji. 