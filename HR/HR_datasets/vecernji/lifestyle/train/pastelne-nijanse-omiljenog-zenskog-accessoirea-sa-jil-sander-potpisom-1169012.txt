Dolaskom toplijih dana, većina žena upada u dilemu oko odabira idealne torbe “za svaki dan” – proljeće i ljeto traže svjetliju paletu boja te nježnije linije i siluete pa su tamni zimski tonovi i stroge strukture prejak kontrast lepršavim ljetnim kombinacijama. Simbol ženstvenog minimalizma, njemački Jil Sander, predlaže nekoliko trendi modela koji spajaju vodeće trendove za proljeće i ljeto s elementima svevremenske klasike kojoj ćete se uvijek vraćati. Pastelni tonovi na kožnatim modelima torbi profinjenih silueta savršeno se uklapaju s nježnim materijalima koje preferiramo u ovo doba godine. Modeli u prljavo-rozoj te u boji leda idealne su veličine za svakodnevno nošenje, a neupadljivi kolorit lako će se uklopiti u svaki outfit. Neobičan dizajn s cut-out detaljem na poklopcu i čeličnim elementima srebrne boje odiše elegancijom, dok praktičan oblik i velika zapremnina ovu torbu čine nezamjenjivim detaljem za dnevne lookove. Neobična kombinacija puderasto-plave boje i teksture zmijske kože odličan je stilski odgovor na trenutne trendove – spoj minimalizma i upečatljivih linija ovog modela izmamit će brojne komplimente, kako u poslovnom, tako i u večernjem okruženju. Prigušene nijanse narančaste i žute savršene su za šetnje subotnjom špicom, dok će ljubiteljice vječne crne boje ipak odabrati pomaknutu klasiku prisutnu na dva crna modela s elegantnim Jil Sander potpisom. Sve torbe iz Jil Sander kolekcije potražite u Heraldi for women storeu, Frankopanska 6, Zagreb. 