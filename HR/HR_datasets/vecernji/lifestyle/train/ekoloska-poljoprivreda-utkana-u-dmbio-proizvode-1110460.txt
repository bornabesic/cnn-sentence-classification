Sve više ljudi svakim danom želi živjeti održivije. Šećemo li gradskim parkovima, često ih možemo vidjeti kako trče opremljeni jednostavnom sportskom opremom. Prisluškujemo li malo njihove razgovore u obližnjim kafićima i restoranima, nerijetko razgovaraju o hrani i savjetuju svoje prijatelje o zdravim i ukusnim namirnicama koje će im pritom dati dovoljno energije za svakodnevne izazove. Kao tvrtka kojoj je održivost temeljno načelo poslovanja, i dm-drogerie markt želi biti dio ovog pokreta i ponuditi svojim sugrađanima rješenja koja će im pomoći da žive zdravije i u skladu s prirodom. Zato je dm razvio prvu dm-ovu robnu marku prehrambenih proizvoda – dmBio proizvedenu u skladu s visokim ekološkim standardima. Na putu ka zdravom načinu života i osviještenom odabiru najvažnija je informiranost. Zato dm sudjeluje na ZeGeVege festivalu jer želimo da naša poruka o važnosti života u skladu s prirodom dopre do što većeg broja naših sugrađana. I zasladi njihovo nepce.  Što to točno znači i zašto je osviješten odabir dobar za okoliš, ali i moju i tvoju budućnost? Proizvodi dmBio marke dolaze isključivo iz ekološke proizvodnje te ne sadrže pesticide, boje, umjetne arome niti konzervanse. Ekološka poljoprivreda koristi sve ekološki prihvatljive metode za poticanje rasta biljaka i suzbijanje štetnika, primjerice ručno skupljanje krumpirovih zlatica. Krajnji je cilj da utjecaj čovjeka na okoliš bude što manji i da poljoprivredni sistem funkcionira što je prirodnije moguće. Ekološka poljoprivreda, dakle, kombinira tradiciju, inovaciju i znanost kako bi doprinijela okolišu koji dijelimo i promicala pravedan odnos i dobru kvalitetu života za sve. Pitaš li se kako možeš biti siguran da su, primjerice, dmBio goji bobice (bobice sreće) koje su, usput, odličan međuobrok, uistinu proizvedene ekološki? Ili da je, primjerice, dmBio slanutak, koji je dobar dodatak laganoj salati, proizveden imajući na umu učinak na okoliš? Tu su zato priznati ekološki certifikati koje dmBio proizvodi sadrže, a koji jamče da su ti proizvodi proizvedeni u skladu s ekološkim standardima. Stoga, ugledaš li na dmBio proizvodu zeleni šesterokut u kojem, na bijeloj podlozi, piše BIO nach eg-öko-verordnung - u skladu s ekološkim regulativama EZ, to znači da sadrži najmanje 95% sastojaka koji dolaze iz organske proizvodnje te da nije tretiran sintetičkim pesticidima niti uzgajan uz pomoć lako razgradivih mineralnih gnojiva. Ako ti pak u oči upadne logotip zelene boje na kojem se nalazi 12 zvjezdica u obliku lista, znat ćeš da je riječ o EU logotipu koji jamči da minimalno 95% sastojaka dmBio proizvoda dolazi iz organske proizvodnje. Više informacija o dmBio liniji proizvoda možeš pronaći na našoj web stranici. 