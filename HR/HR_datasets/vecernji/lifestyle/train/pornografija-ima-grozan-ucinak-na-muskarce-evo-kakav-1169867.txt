Pornografski sadržaj, zahvaljujući internetu, danas je dostupniji nego ikada prije. Nažalost, dostupan je i mladima, djeci mlađoj od 18 godina.  Gotovo polovica ispitane djece u dobi od 11 do 16 godina imalo je pristup pornografskom sadržaju, a više od polovice njih priznalo je da su neprimjeren sadržaj gledali i prije svoje 14. godine, rezultati su sitraživanja predstavljenih na 112. Godišnjem Znanstvenom kongresu Američkih urologa.  Novo istraživanje provedeno u Sjedinjenim Državama, pokazalo je da učestalo gledanje pornografskog sadržaja, već od ranije dobi, kod muškaraca može uzrokovati itekako loše posljedice - erektilnu disfunkciju.  Muškarci koji često gledaju porno sadržaj postaju sve nezainteresiraniji za svoje partnerice i gube osjećaj uzbuđenosti prema njima i volju za seks. S vremenom, to može uzrokovati i erektilnu disfunkciju, navodi se u zaključcima istraživanja provedenog na uzorku od više od 300 žena i muškaraca u dobi od 20 do 40 godina. Ipak, gledanje porno-filmova nema negativnih utjecaja na seksulni život žena, zaključuje se. 