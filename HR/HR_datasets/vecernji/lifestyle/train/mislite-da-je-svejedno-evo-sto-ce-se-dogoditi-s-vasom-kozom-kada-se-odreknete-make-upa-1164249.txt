Papir trpi sve, ali ne i vaša koža! Tijekom života žene na svoju koži nanesu jako puno preparata koji sadrže različite sastojke, a neki su vrlo štetni.  Bore Puder i rumenilo, primjerice, gotovo su neizostavni dio svake kozmetičke torbice, no djeluju na kožu lica na način koji nikako ne bismo željeli – nakupljaju se u porama kože i šire bore. I dok ih s make up-om pokušavate skriti, bore se zapravo dodatno šire. Svakako imajte na umu da svaki dan trebate očistiti lice na pravilan način, posebice ako koristite make-up. Ako se odreknete šminkanja, bore će se sporije stvarati i produbljivati/širiti.  Akne Kada ste zadnji put temeljito očistili svoje četkice i aplikatore kojima nanosite make-up na lice? Ako niste nedavno, na njima je velika količina bakterija koje mogu na vašoj koži izazvati upale i izbijanje akni, a.onda ćete taj problem na koži ponovno pokušavati prekriti s još više make up-a. Izbjegnite to! Konjunktivitis Liječnicima dolaze pacijentice koje su "zaradile" konjunktivitis zbog nanošenja maskare. Istina, trepavice će izgledati zanosno, gušće i duže, a pogled zavodljiv. No, maskare sadrže sastojke kojima se pokušava očuvati valjanost proizvoda, a rijetko koja žena svoju četkicu za maskaru čisti ili je zamijeni s novom. Barem ne dok ne kupi novu maskaru. Takvom četkicom nanose se prljavštine i bakterije u neposrednu blizinu oka, što može lako rezultirati konjunktivitisom.  Suha koža Koža s vremenom postaje suha i podložnija je boranju. Količina kolagena u koži s godinama se smanjuje, a nanošenje make-upa na lice dodatno će ga isušiti. Ako se mučite sa suhom kožom, svakako je hidratizirajte svakodnevno, a mogli biste se i odreći make-upa.  Alergije Kada se odreknete šminkanja, imat ćete i manje rizika za alergijske reakcije. U raznim proizvodima nalaze se štetni parabeni, sulfati, metali, a mogu biti uzrok alergijskih reakcija na vašoj koži.  