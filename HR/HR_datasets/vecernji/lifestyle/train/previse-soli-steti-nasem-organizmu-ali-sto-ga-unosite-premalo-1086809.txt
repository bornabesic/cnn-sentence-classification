Dobro je poznato da je prevelik unos soli povezan s visokim krvnim tlakom i većim rizikom za srčane probleme, ali je po novoj studiji kanadskih znanstvenika i premalo soli jednako štetno. U studiji objavljenoj u časopisu Lancetu navodi se kako je premalo soli u organizmu, u usporedbi s prosječnim unosom, može također povećati rizik srčanog i moždanog udara. Znanstvenici su analizirali podatke više od 130 tisuća ljudi iz 49 zemalja i usporedili njihov unos soli sa stopom srčanih i moždanih udara.  Utvrdili su da je ona veća među ljudima koji su unosili premalo soli, koji su oni definirali na manje od tri grama dnevno, što je otprilike jedna čajna žličica. Vodeći autor studije Andrew Mente s medicinskog fakulteta sveučilišta McMaster u Kanadi preporučio je da jedino osobe s visokim krvnim tlakom smanje unos soli. Preporučena dnevna doza soli varira od zemlje do zemlje. U Sjedinjenim Državama ona iznosi 2,3 grama dnevno, u Britaniji ne preporučaju više od 6 grama dnevno, a u Hrvatskoj pet grama. Mente je sugerirao da su neke preporuke preniske i dodao da su zaključci njegova tima "iznimno važani" za pojedince s visokim tlakom. "Naši podaci naglašavaju važnost reduciranja unosa soli kod ljudi koji pate od hipertenzije, ali ne podupire smanjenje unosa na preniske razine", rekao je. "Naša analiza dovodi u pitanje postojuće preporuke koje idu prema premalom unosu soli u općoj populaciji. Umjerena upotreba mnogo je primjerenija", rekao je drugi autor Martin O'Donnell. >>6 neočekivanih benefita epsomske soli za zdravlje i ljepotu 