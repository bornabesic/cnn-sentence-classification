Sve veći broj samoubojstava među adolescentima (prema podacima Centra za kontrolu i prevenciju bolesti SAD-a, samoubojstvo se trenutačno nalazi na trećem mjestu vodećih uzroka smrti mladih između 15 i 24 godine), depresija, sve češća zloporaba lijekova i općenito smanjen osjećaj sreće kod vrlo male djece glavni su razlozi zbog kojih je poznata glumica Goldie Hawn zajedno s nekoliko psihologa i stručnjaka pokrenula MindUP program.Povećanje optimizma– Riječ je o jedinstvenom znanstveno utemeljenom programu stvorenom kako bi se djecu podučilo “pozornosti” – danas priznatom načinu podrške razvoju socijalne i emocionalne inteligencije, objašnjava Goldie, i sama majka četvero djece, zbog kojih se i upustila u akciju. Vježbama fokusiranja pažnje, metodama MindUp programa jača se um i stvara više empatije u odnosima.Da program djeluje, pokazuju i rezultati nakon što je uveden u brojne škole diljem SAD-a i Velike Britanije.– Bolji rezultati u školama, smanjena agresivnost među djecom, veća koncentracija i fokusiranost, brže reagiranje kod odgovaranja, bolji međusobni odnosi i poboljšana sposobnost upravljanja stresom te povećanje optimizma od čak 63 posto samo su dio rezultata koji su nas s pravom oduševili – ističe dr. Kimberly Schonert Recihl sa Sveučilišta British Colombia koja je sudjelovala u istraživanju.Bolje upravljanje stresomOdlični rezultati i brojni upiti roditelja čija su djeca bila oduševljena programom potaknuli su Goldie Hawn da MindUP približi svima, zbog čega izdaje knjigu “10 minuta pozornosti” (kod nas objavljena u izdanju Planetopije).– Umijeće smirivanja uma i smanjenja učinaka stresa omogućuje nam veću kontrolu nad vlastitim emocijama i reakcijama. To nam pomaže ne samo kao roditeljima već i u svim drugim odnosima – objašnjava glumica te ističe kako su njihove studije pokazale da su, zahvaljujući ovome, djeca uspjela smanjiti dnevne razine kortizola, hormona stresa, što pokazuje da su bila sposobna bolje upravljati stresom.Upravo je upravljanje stresom jedna od najdragocjenijih vještina u današnjem svijetu, posebno tijekom odrastanja jer je dokazano da stres narušava sposobnost pamćenja. Knjiga, među ostalim, otkriva i kako funkcionira mozak, kako se uskladiti s valnom dužinom djeteta, upravljati vlastitim reakcijama te kako pozorno koristiti osjetila, kako od straha i tjeskobe doći do smirenosti i spokoja te, na kraju, kako zauzeti pozitivno stajalište. ‘Kutija’ s alatom koji treba koristiti Svakog dana samostalno prakticirajte pozorno disanje, to je osnova. Idealno bi bilo dva puta dnevno po pet minuta, sami i/ili sa svojom djecom. Podučite djecu razlici između “napola pune” i “napola prazne” čaše. O kakvoj god situaciji bila riječ, zauzmite pozitivan stav. Iskoristite svaku priliku za boravak na otvorenom i promatrajte sve oko sebe s novim fokusom. Igrajte igru zagonetki. Pomozite djeci naučiti prepoznati signale kada počinju osjećati bijes i kako se opustiti. Bijes ne donosi dobre odluke. Koristite svakodnevne događaje kako biste djeci pomogli da se stave u tuđu kožu, na primjer dok se svađaju s prijateljima. 