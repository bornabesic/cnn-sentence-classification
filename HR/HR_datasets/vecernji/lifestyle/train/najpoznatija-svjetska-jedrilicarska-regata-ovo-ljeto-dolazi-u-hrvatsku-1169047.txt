Jedna od najslavnijih svjetskih jedriličarskih regati ovo ljeto napokon stiže i na naše prostore! Nastala po uzoru na svjetski poznatu Heineken Regattu, koja se već 37. put tradicionalno održava na egzotičnom karipskom otočju St. Maarten, u Hrvatsku po prvi puta stiže ovog kolovoza. Heineken Regatta Croatia zamišljena je kao internacionalni event, a okupit će najiskusnije jedriličare i sportaše iz cijelog svijeta. Pored profesionalnih sportaša, svi zainteresirani ljubitelji ovog adrenalinskog sporta i aktivnog životnog stila imat će priliku iz prve ruke osjetiti čari jedrenja na prekrasnom Jadranu, jednoj od najprominentnijih rastućih nautičkih lokacija i specifičnog krajolika s preko 1240 otoka. U ponudi su dostupne dvije vrste ulaznica: Full Experience i Regatta Only. Obje ulaznice uključuju startni broj za jedrilicu, Heineken pića dobrodošlice, polo majicu za skippera, T-shirt majice za team i zastavu, dok Full Experience još uključuje i ulaznice na sve party evente. Naime, pored dnevnog sportskog dijela, Heineken Regatta Croatia pružit će jedinstveno ljetno iskustvo i kroz zabavni dio programa. Organizatori pripremaju spektakularni party otvorenja Central klubu u Splitu, koji će se održati večer prije službenog početka utrke, zatim jedinstveni sunset party uz live performans sjajnog Ricka Swanna u Auro Beach Baru na otoku Braču, a kao šećer za kraj, najavljen je nezaboravan live set svjetski poznatog DJ-a Michaela Feinera na veličanstvenoj tvrđavi Fort George na Visu. Cjelokupnoj ponudi Heineken Regatte Croatia doprinijet će tradicionalna hrvatska gastronomija, kultura i običaji. Prva utrka kreće 06.08. iz Splita i vozi se do Brača, druga 07.08., od Brača do Paklenih otoka, a treća i završna utrka vozit će se isti dan od Paklenih otoka do Visa. Svi oni koji bi voljeli isprobati jedriti ovog ljeta, a nemaju brod ili pak skippera, ne moraju brinuti, s obzirom da su se organizatori i za to pobrinuli. Potrebno je samo javiti se porukom putem službene web stranice ili Facebooka, a oni će rezervirati sudjelovanje u skladu s određenim željama i potrebama. Stoga se pozivaju svi ljubitelji jedrenja, adrenalina i vrhunske zabave da rezerviraju početak kolovoza, točnije 05.-08.08.2017., pridruže u najuzbudljivijoj avanturi ovog ljeta i postanu dio prve Heineken Regatte Croatia! 