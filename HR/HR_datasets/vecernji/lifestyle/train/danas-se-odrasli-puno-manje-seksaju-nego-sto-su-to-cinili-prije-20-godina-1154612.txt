Odrasli se manje seksaju nego što su to radili prije 20 godina, pokazuje novo istraživanje provedeno na Sveučilištu Florida Atlantic, a u kojem se sudjelovalo gotovo 27.000 osoba. Studija je otkrila kako se odrasli nakon 2010. godine u prosjeku seksaju sedam puta manje godišnje u usporedbi s ranim devedesetima i devet puta manje kada se uspoređuje s kasnim devedesetima. Istraživanje je provedeno u razdoblju od 1989. go 2014. godine, a u njemu je sudjelovalo 26.600 osoba od kojih se njih 96 posto izjasnilo kao heteroseksualci. Glavno pitanje bilo je: "Koliko ste se često seksali tijekom zadnjih 12 mjeseci?" Sudionici su mogli odgovoriti brojevima od 0 do 6 s tim da 0 znači ni jednom, a 6 više od tri puta tjedno. Otkriveno je i kako su se oni u srednjim dvadesetim godinama seksali oko 80 puta godišnje, dok su oni u srednjim šezdesetima to radili oko 20 puta godišnje. Istraživanje je pokazalo i kako su se sudionici seksali devet puta manje nakon 2010. godine nego što su to radili oni u kasnim devedesetima, bez obzira na godine, rasu, imaju li djece. Ryne Sherman, jedan od autora istraživanja, vjeruje kako se ljudi danas manje seksaju nego što su to činili prije zbog drukčijeg načina života. Danas je veći broj onih koji nisu u braku i nemaju stalne partnere, a na seksualni život utječe i dulje radno vrijeme te dostupnost pornografije. – Društvene mreže i razne aplikacije te drugi načini zabave poput Netflixa sigurno utječu na manje provedenog vremena s partnerom – kažu autori istraživanja.  >> Ovih 10 država dale bi sve da se njihovi građani više seksaju 