S dolaskom toplijeg vremena i skidanja teških zimskih krpica, vrijeme je za makeover tijela. Izloženi dijelovi tijela upadaju svima u oči, a imati neuređena stopala svakako je nešto što će privući poglede.  Ispucala koža na petama nije nimalo lijep prizor i mnogi će prije no što uskoče u sandale i japanke, izbrusiti svoje tvrde, ispucale pete.  Pitanje je zašto koža na stopalima puca i ljušti se? Gljivice Gljivična infekcija jedan je od najčešćih uzroka zašto puca koža. Najčešće se javlja na tankoj koži između prstiju, a ono što nikako ne biste trebali raditi jest trgati napuklu kožu. Gljivičnu infekciju treba što prije početi liječiti kako ne bi zahvatila nokat jer se gljivična infekcija nokta teško i dugotrajno liječi.  Znojne noge Osobe koje vježbaju i noge im se često znoje, s većom će vjerojatnosti "zaraditi" infekciju. Pod utjecajem stalne vlage, koža će se početi ljuštiti.  Krive cipele Mnogi ljudi, posebice žene, često nose neudobne cipele koje će nakon duljeg nošenja prouzročiti nastanak žulja i pucanja kože. Cipele bi trebale biti od prirodnih materijala i nikako ih ne biste trebali nositi predugo. Svakako često mijenjajte čarape kako biste spriječili nastanak i širenje bakterijske infekcije.  Opekline od sunca Nitko ne ide na plažu s namjerom da izgori, ali u pokušaju da dobiju preplanulu put, mnogi pretjeraju s boravkom na suncu i bez adekvatne zaštite. Opekline od sunca utjecat će na ljuštenje kože.  Ekcemi Ekcem je kronična upala kože praćena brojnim neugodnim simptomima, kao što su velika suhoća i svrbež zahvaćenih područja, piše Ordinacija.hr. Najčešći uzrok ekcema je atopijski dermatitis, iako se sam pojam veže i uz druge vrste dermatitisa. Procjenjuje se da tri do sedam posto populacije ima neku vrstu ekcema, a kod više od 70 posto oboljelih riječ je o nasljednoj bolesti. Ekcem se često povezuje s astmom i alergijama. Dehidracija Ako vam je tijelo dehidrirano, itekako će se to odraziti i na vašu kožu. Suha koža lakše puca i ljušti se. Ne zaboravite piti vodu tijekom dana.  >>Znate li da linije na vašem dlanu nisu tu bez veze? Nakon ovoga i vi ćete odmah stisnuti dlan >>Imate osjetljivu kožu? Evo kako biste se trebali tuširati 