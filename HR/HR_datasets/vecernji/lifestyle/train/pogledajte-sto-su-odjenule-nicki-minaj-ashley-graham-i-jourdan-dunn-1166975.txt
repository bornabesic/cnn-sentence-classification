H&M-ov dizajnerski tim, nadahnut ovogodišnjom izložbom Instituta za kostime „Rei Kawakubo / Comme des Garçons: Art of the In-Between” („Umjetnost međuprostora”), osmislio je jedinstvene kreacije za dobrotvorni bal Instituta za kostime. Reperica i pjevačica Nicki Minaj, plijenila je pozornost u prozirnoj svečanoj haljini od tila s dugim plaštom, koji se odlikovalo ekstravagantnim svilenim taftom neobrađenog ruba i crnim ružama od vinila ušivenim u obrub i s donje strane plašta. Haljina je kao osnovu imala elegantni svileni gornji dio, otkrivenih ramena u stilu kimona, dok se na njenom kožnom Obi pojasu nalazila maska s licem Rei Kawakubo. Plašt je bio prošaran izraženim zrakama crne i crvene boje, s jednom posebno istaknutom i najvećom zrakom prekrivenom crvenim Swarovski kristalima koja se protezala od stražnje prema prednjoj strani haljine.   Reper Future bio je odjeven u otmjeni, uski, crni sako - krojen kao frak - napravljen od organske svile, TENCELA® i vune, na kojem se preko gornjeg dijela leđa ističe ručno izvezena crna lubanja s crvenim srcem od Swarovski kristala. Reper ga je nosio preko tamnoplave košulje od organske svile s crnom leptir mašnom.   Model Ashley Graham zablistala je u haljini s korzetom, nadahnutom Rei Kawakubinim zanimanjem za razotkrivanje, inače oku skrivenih, konstrukcijskih dijelova odjeće. Korzet prljavo bijele boje suptilno je dekonstruiran, dok je duga crvena svilena suknja na mjestima bila učvršćena i zakopčana kukicama, a oba komada ukrašena bogatom tamnocrvenom organza svilom.     Pjevač Joe Jonas izgledao je elegantno u uskom odijelu tamno crvene boje od talijanskog satena i dvostruke svile, s crnim prugama i reverima. Njegova crna svilena košulja bila je sašivena od 100 % organske svile, dok je cijeli izgled upotpunjen crnom leptir mašnom.   Stella Maxwell – model, je zasjala u nježnoj prozirnoj haljini od organskog svilenog šifona i prekrivenom bisernim nitima. Bogata biserna ogrlica padala je preko otvorenih leđa, a niti su zatim prelazile i na prednju stranu te unakrsno oblikovale liniju blage krinolina haljine, prije nego što bi na samim krajevima slobodno zaigrano padale oko tijela. 