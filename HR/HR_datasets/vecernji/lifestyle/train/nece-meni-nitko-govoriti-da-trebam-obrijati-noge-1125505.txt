Planetarno poznata pjevačica Adele opet je u središtu pozornosti na društvenim mrežama... Uoči velikog koncerta u losangeleškom centru Staples, novinarki Lisi Robinson priznala je da je tjednima čekala kozmetičarku koja joj sređuje obrve, a zatim i da je prvi put nakon mjesec dana obrijala noge jer "bi fanovi u prvim redovima mogli vidjeti njezine dlačice kada se uspinje na pozornicu." Kada ju je novinarka u intervjuu za Vanity Fair upitala smetaju li dlačice na njezinim nogama Simonu Koneckiju, njezinu partneru, Adele je odgovorila: ''On nema izbora. Neće meni ni jedan muškarac govoriti da brijem je**** noge. Neka briju svoje''.  Ova 28- godišnja pjevačica uzor je mnogima diljem svijeta, a priznala je da ima i "tamnu stranu" te da lako upada u depresiju. Prvi put se susrela s depresijom u dobi od 10 godina kada joj je umro djed.    U intervjuu je rekla i da se borila s poslijeporođajnom depresijom kada je rodila sina 2012. godina te da se boji imati drugo dijete upravo zbog toga.  Ipak, zbog otvorenosti i izjave o depilaciji, Adele je dobila brojne pohvale na društvenim mrežama.  >>4 razloga zašto će vam žene s crvenim ružem na usnama biti savršene partnerice 