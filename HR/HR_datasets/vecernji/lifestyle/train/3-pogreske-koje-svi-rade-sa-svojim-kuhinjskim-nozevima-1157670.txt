Dobar nož pri pripremi jela zlata vrijedi, zna to svaki kuhar.  I dok neki troše silno bogatstvo na skupe noževe, drugi znaju kako će ih sačuvati. Ovo su neke pogreške koje radimo gotovo svi kad je riječ o kuhinjskim noževima. Koristimo se pogrešnim nožem Nije svaki nož isti i ne bi se trebao upotrebljavati jedan nož za sve. Možda vam je u jednom trenutku lakše posegnuti za nožem koji vam je pred nosom, no za rezanje mesa ili kruha zaista biste trebali uzeti nož koji je tome i namijenjen. Stavljate noževe u perilicu posuđa Noževe ne treba stavljati u perilicu posuđa ako želite da ostanu dugo oštri i da služe svrsi. Operite ih odmah nakon uporabe i to ne u prevrućoj vodi. U perilici se noževima može oštetiti oštrica, a tada ćete vjerojatno požalili što ih niste oprali " na ruke".  Režete namirnice na glatkim daskama za rezanje Može izgledati vrlo elegantno kada režete namirnice, primjerice, na staklenoj dasci za rezanje. No tako ćete brzo uništiti noževe. Svaki put kada zarežete namirnicu i nož dotakne staklenu površinu, oštrica noža se oštećuje. Birajte drvenu dasku za rezanje. Znamo da ju je teže čistiti i održavati čistom nego staklenu, ali ako želite sačuvati noževe, znate što vam je činiti.  >>Volite li tostirani kruh? Evo što radite krivo kada se koristite tosterom 