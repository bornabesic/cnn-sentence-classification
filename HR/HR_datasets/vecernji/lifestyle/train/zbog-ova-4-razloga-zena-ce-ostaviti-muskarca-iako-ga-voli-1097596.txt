Iako su mnogi u potrazi za pravom ljubavi, onom jedinstvenom i posebnom, žene će ipak u određenim situacijama ostaviti muškarca kojeg vole.  Dokaz je to da vezu treba graditi svaki dan, u nju treba ulagati i truditi se jer ljubav ponekad jednostavno - nije dovoljna! Ovo su razlozi zbog kojih će žena ipak ostaviti voljenog muškarca... Osjećaju se usamljeno Jedan od najlošijih osjećaja koje žena u vezi može osjetiti jest taj da zna da je u vezi, a da se osjeća usamljeno. Upravo taj osjećaj samoće natjerat će ženu da prekine tu vezu iako je s muškarcem kojeg voli. Ženi treba više od toga da je njezin partner samo fizički prisutan, a upravo osjećaj usamljenosti u vezi može izazvati nedostatak pažnje ili iskazivanja ljubavi. Nedostatak razumijevanja Mnogo smo puta čuli da se suprotnosti privlače, ali i da je komunikacija jako bitan faktor u svakom odnosu. Žena traži razumijevanje u vezi, odnosno da njezin partner ne odmahuje samo glavom na stvari koje su joj bitne, ma koliko različito razmišljao o tome. Ako osjeti da nema razumijevanja i da stalno "priča sa zidom", vjerojatno će tu vezu prekinuti.  Ne osjeća se privlačnom Žena se želi osjećati poželjnom i seksi. Tada joj je nebo granica. Ali, nerijetko se događa da muškarci nakon nekog vremena izgube želju za seksom sa svojim partnericama ili sve postaje neka rutina kojih se žene groze. Mali znaci pažnje, malo više posvećenog vremena i predigre održat će taj žar između para u vezi. Ako žena počne osjećati da više nije privlačna svom partneru, veza nije na dobrom putu.  Predvidljivost u vezi Rutina je ubojica svake veze. Stručnjaci često savjetuju parove u duljim vezama da u svoj odnos unesu nešto novo, zajednički hobi, putovanja, zamjena uloga u kućanskim poslovima i sl. Ako je svaki dan isti, i  muškarcu će to brzo dosaditi, a ako on ne napravi veliki rez u tom odnosu, žena će svakako biti ta koja će toj vezi presuditi.  >>Ovo je 8 očitih znakova da se vaš brak bliži svome kraju 