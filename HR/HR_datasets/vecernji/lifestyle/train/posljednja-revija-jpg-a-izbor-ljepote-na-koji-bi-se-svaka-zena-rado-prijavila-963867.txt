Ulaznica više tražila se za modnu reviju francuskog zločestog dječaka Jeana Paula Gaultiera. Tko je se uspio domoći, nije požalio jer je dizajner priredio modni događaj o kojem će se još dugo pričati. Tim više što je sam JPG najavio da je ovo njegova posljednja pret-a-porter revija. Svega je zato bilo previše. Kičasto i neukusno, rekli bi zlobnici da se radilo o bilo kome drugome, ali kad je Gauleiter u pitanju, kriteriji se mijenjaju. Revija se održala u kazalištu Le Grand Rex, u skopu Paris Fashion Weeka, a u njoj je sudjelovala i španjolska glumica Rossy de Palma koja je izvela striptiz, modeli su se hrvali, a posebnu ja šalu priredio poslavši manekenke koje su predstavljale poznate dame iz svijeta mode. Crvenokosa djevojka glumila je tako kreativnu direktoricu Voguea Grace Coddington, druga je utjelovila reporterku Suzy Menkes, a cijeli show doimao se poput kakvog izbora za Miss, Miss JPG. Gaultier, koji žari i pali od 1980-ih, najavio je ranije tijekom rujna da više neće raditi nosive kolekcije već će se usredotočiti na visoku modu, parfeme i razne kolaboracije. >>Iako su joj poblajhali obrve i dalje korača kao šefica: Hodam kao da se po cijele dane seksam >>Izazivala je u odijelu dubokog proreza odlučivši grudnjak ostaviti kod kuće 