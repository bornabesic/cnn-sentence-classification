Iako je održavanje tijela posve čistim i više nego poželjno, Reader's Digest donosi 7 činjenica koje dokazuju da je pretjerano tuširanje jednako štetno kao i rijetki odlasci pod tuš. 1. Niste uopće tako prljavi kao što mislite Svakodnevno tuširanje idealno je za ljude koji se bave teškim fizičkim poslovima, u vlažnim i vrućim krajevima i za one koji su skloni znojenju. Za sve ostale, tuširanje jednom u dva, ili čak tri dana, sasvim je dovoljno, tvrde dermatolozi. 2. Čini vašu kožu isušenom i sklonom svrbežu Vaša koža, najveći ljudski organ, također je i najveća zaštita koje imate. Pretjerano tuširanje, osobito u zimskim mjesecima, tu će zaštitu oslabiti isušujući je. Upravo je suha koža sklona svrbežu, alergijama i bolnim iritacijama kože s obzirom na to da se vrućom vodom ispire sav zaštitni sloj koji se, s obzirom na učestalost tuširanja, nema vremena oporaviti. 3. Brisanje ručnikom također uzima svoj danak Grubo brisanje ručnikom dodatno isušuje vašu kožu. Kako biste maksimalno smanjili opasnost od oštećenja kože, koristite mekane ručnike i što nježnije ih "utapkajte" u kožu, brišući na taj način s nje samo vodu. 4. Samo određeni dijelovi tijela trebaju svakodnevno čišćenje Umjesto cijelog tijela, preporučuje se čišćenje onih dijelova tijela koji to stvarno i trebaju – pazusi i područje genitalija. 5. Tuširanjem se rješavate i dobrih bakterija I u ovom trenutku vaše je tijelo prekriveno slojem dobrih bakterija koje se tuširanjem miče. Taj sloj će se obnoviti, no nema potrebe uklanjati ga svakodnevno. 6. Kosa postaje lomljiva Ravna i svilenkasta kosa možda može podnijeti svakodnevno tuširanje, ali ako imate gustu, suhu ili kovrčavu kosu sklonu pucanju, ne smijete je tretirati šamponima baš svaki dan, inače će postati još više suha i sklonija lomljenju. Sredstva za pranje kose uništavaju ulja i prirodnu masnoću kose koja održava zdravo vlasište. 7. Uštedjet ćete na računu za vodu Tuširanje je treći najveći potrošač vode u kući. Odlučite li preskočiti samo jedan dan tuširanja u svojoj rutini, to bi se itekako moglo odraziti na račun koji plaćate za vodu. >> Nakon ovoga više nećete stalno piti vodu iz iste boce 