Većina ljudi ljetovanje doživljava kao odmor za dušu i tijelo pa tako dane provodi ležeći na plaži ili pokraj bazena. No, stručnjaci upozoravaju kako samo dva tjedna takvog života mogu biti uzrok ranije smrti. Izležavanje na plaži može povećati rizik od razvitka dijabetesa tipa 2 i bolesti srca.   Znanstvenici su, naime, tražili 28 odraslih osoba koje su u formi da svoje aktivnosti smanje za 80 posto, odnosno da umjesto 10.000 koraka koliko naprave dnevno, naprave samo 1500. Nakon 14 dana, izgubili su trećinu kilograma mišićne mase, a u struku su se proširili za jedan centimetar. Kada su se vratili starom životu i navikama vježbanja, u formu se nisu mogli vratiti nakon dva tjedna.  Stručnjaci tako savjetuju da umjesto poticanja na vježbanje i kretanje, liječnici trebaju upozoravati što se s organizmom događa ako ste prikovani za kauč. Moderni način života kod ljudi je smanjio fizičku aktivnost u odnosu na prijašnje generacije.  – Naši rezultati podsjećaju na važnost kretanja i ističu opasne posljedice tromog ponašanja – rekao je voditelj istraživanja dr. Dan Cuthbertson sa Sveučilišta u Liverpoolu.  Stručnjaci tako ponavljaju kako je tjedno potrebno 150 minuta potrošiti na jedan oblik aktivnosti, od hodanja, vožnje bicikla, trčanja, teretane i sl.  – Naša dnevna aktivnost je ključ za suzbijanje bolesti i komplikacija sa srcem. Ljudi moraju izbjegavati sjedenje u duljim periodima – upozorio je dr. Cuthbertson.  