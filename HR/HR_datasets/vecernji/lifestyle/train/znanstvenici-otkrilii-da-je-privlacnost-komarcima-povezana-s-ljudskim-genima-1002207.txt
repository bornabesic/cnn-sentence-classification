Oduvijek nam se čini da komarci neke ljude napadaju više od ostalih. Iako smo do sada 'privlačnost' ovim nametnicima pripisivali mirisu tijela nova studija pokazuje da je privlačnost komarcima zapravo nasljedna. Naime, studija objavljena u časopisu Plose One pokazuje da vjerojatnost uboda komarca ovisi o našim genima.  Istraživanje je provedeno u Londonu na 18 parova jednojajčanih i 19 parova dvojajčanih blizanaca prema kojima su puštani komarci kroz cijev u obliku slova Y. Oni su naravno mogli izabrati kroz koji krak cijevi će ići, odnosno prema kojem ispitaniku.  Pokazalo se da su jednojajčani blizanci koji su imali iste gene bili podjednako privlačni komarcima, dok su u slučaju dvojajčanih blizanaca komarci češće išli prema jednom ispitaniku.  Iako je studija tek u svojoj pilot fazi, istraživači tvrde da već sada imaju jasne informacije o tome kako komarci biraju svoje žrtve.  -Istraživanjem genetskog mehanizma koji stoji u pozadini privlačnosti insekata bliže smo pronalasku novih načina zaštite od samog uboda, ali i od širenja bolesti kao što su malarija,denga groznica i žuta groznica- smatra James Logan, jedan od suradnika na istraživanju. Sve navedene bolesti mogu biti smrtonosne stoga britanski znanstvenici ulažu znatne napore da pronađu repelent koji će odbijati nametnike. Repelent neće koristiti samo protiv širenja zaraza nego i protiv alergijskih reakcija uzrokovanih ubodom komarca. >>Komarci prenose crve koji se šeću pod kožom >>Oprezno kod uboda! Komarci mogu prenijeti i ozbiljne bolesti 