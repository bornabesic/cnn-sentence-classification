Nema gore situacije od one kada u restoranu gladni nestrpljivo čekate jelo koje ste naručili, a kada napokon stigne, u njemu pronađete dlaku. Da ste kod kuće, sigurno bi je samo uklonili i nastavili jesti, ali sama pomisao da ne znate odakle je ta dlaka i čija je, većini će ljudi zgaditi hranu koliko god bili gladni.  No, je li to najgora stvar koju možete pronaći u hrani? U Velikoj Britaniji provedeno je, naime, istraživanje o tome što je najgore što ljudi mogu pronaći u hrani koja im je poslužena.  Čak 24 posto ispitanika odgovorilo je kako im je najgora moguća stvar koju mogu pronaći u jelu životinjski izmet. Na drugom se mjestu našao crv, na trećem komadić stakla, a puž je četvrti na popisu.  Ljudima se gadi kada pronađu i pauka, flaster ili nokat s prsta.  Srećom, samo jedan posto ljudi u hrani uistinu i pronađe životinjski izmet, a najčešće će se u hrani koju jedemo zateći vlas kose. Uz navedeni popis dlaka više i nije tako gadljiva.  