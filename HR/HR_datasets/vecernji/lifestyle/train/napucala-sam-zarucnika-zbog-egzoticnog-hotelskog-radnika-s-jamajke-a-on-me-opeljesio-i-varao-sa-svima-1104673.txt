Louise Chesney i njen zaručnik Paul na Jamajku su stigli nakon romantične prosidbe kako bi upoznali organizatoricu vjenčanja - 'Bili smo tako zaljubljeni. Paul je bio savršen. Većinu vremena je kuhao za mene i pripremao mi kupke. Mislili smo kako će vjenčanje na Jamajci biti savršeno. Odmaralište je bilo predivno, a ljudi tako prijateljski raspoloženi', rekla je Louise. Idilu je prekinuo mladi hotelski radnik kojeg je Louise spazila kako na plaži šeće u svojim hlačicama i prilazi joj. 'Rukovao se sa mnom i osjetila sam udar struje. Nikad nisam osjetila takvu povezanost.' Zbog kemije koja se dogodila između njih dvoje, Paul je ostao kratkih rukava i, iako se zajedno sa zaručnicom vratio u Veliku Britaniju, ona se ubrzo odlučila za povratak na Jamajku. Njena obitelj bila je očajna, neuspješno je pokušavajući upozoriti kako Caffrey samo želi vizu i njen novac. Po povratku na otok, Caffrey je zaprosio Louise, no ovaj put prosidba nije bila romantična. U pitanju je bio običan srebrni prsten, a ubrzo je zatražio i prsten za sebe, kojeg mu je ona dobrovoljno kupila za 300 funti. To je bio tek početak. Rekao je kako mu hotel isplaćuje tek minimalni honorar, a njegova obitelj je siromašna. S obzirom kako je dobio privremenu vizu, Louise mu je platila put do Velike Britanije. Troškovi su se penjali, a Louise je završila 10.000 funti u dugu. Kako bi stvar bila gora, dok je imala spontani pobačaj s njegovim djetetom, on ju je varao sa ženama iz Kanade i SAD-a. Slučajno saznavši za afere, počela je bacati stvari i izbacila ga iz stana. Njena veza skupo ju je koštala: izgubila je posao, uselila se kod brata, u nemogućnosti je otplatiti dug. S druge strane, njen bivši zaručnik Paul izjavio je kako je još uvijek voli. Žao mu je zbog svega jer je vidio u što Louise srlja, a nije je uspio odvratiti. >> Muž joj je dosadan: 'Varam ga svaki dan, umro bi da to sazna' 