Koliko puta vam se dogodilo da ste si skuhali kavu nakon napornog dana na poslu i baš kada ste se napokon mislili odmoriti, prolijete kavu po novoj košulji, ili još gore, vašoj svijetloj kutnoj garnituri? Ili pak navečer umjesto opuštanja uz čašu vina, pokušavate smisliti kako ćete ukloniti tu mrlju koju ste upravo prolili po tepihu... Da ubuduće ne biste imali problema s uklanjanjem takvih i sličnih mrlja, donosimo vam neke čudesne trikove kako ukloniti ružne mrlje s vaših omiljenih komada odjeće, namještaja i sl. i to bez mukotrpnog ribanja i pranja.  Mrlje od tinte Koristite dezinficijens za ruke. Sredstvo nanesite na mrlju i ostavite da djeluje 60 sekundi. Alkohol u dezinficijensu proći će kroz mrlju i ukloniti je. Nakon toga, mjesto dobro operite. Sličan učinak ima i alkohol u laku za kosu. Mrlje od ulja Mrlje od ulja obrišite suhom krpom. Posipajte ih praškom za pecivo i pustite da apsorbiraju tekućinu. Očetkajte prah i uz malo upornosti mrlja bi mogla u potpunosti nestati. Mrlje od crvenog ruža Bijeli kruh tu vam može puno pomoći. Utrljavajte ga u mrlju dok ne počne nestajati. Kasnije uzmite noć ili žlicu kako bi sastrugali mrvice. Područje očistite suhom krpom kako bi uklonili ostatak mrlje. Mrlje od trave Natopite mrlju limunovim sokom. Zatim dodajte soli po mrlji i dobro utrljajte. Mrlja bi trebala odmah nestati. Pomoći bi trebao i obični sapun za ruke kojeg prstima trebate nanijeti na mrlju. Zatim ga isperite toplom vodom iznad sudopera. Mrlje od crvenog vina U debelom sloju na mrlju nanesite pijesak za mačke. Utisnite ga i ostavite neko vrijeme da djeluje prije nego što usisate. Pomažu i voda, ocat i sapun. Pomiješa se žlica octa sa žlicom sapuna i dvije šalice vode. Čistim ručnikom mješavinu nanesite na mrlju, a drugim ručnikom onda osušite. Mrlje od kave Razbijte jaje i odvojite žumanjak. Istucite ga i dodajte malu količinu tople vode. Uzmite krpu i utrljajte smjesu u mrlju pa isperite i osušite. Pomoći vam može i pivo. Malom količinom prelijte prljavo područje, lagano utrljajte i mrlja bi trebala nestati.  >>Muči vas kašalj? Uz ove domaće recepte riješite ga brzo! >>Ovi trikovi u kućanstvu uštedjet će vam vrijeme, novac i živce! >> Nećete vjerovati za što sve možete koristiti mlijeko! Ovo vrijedi znati... 