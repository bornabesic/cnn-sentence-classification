Bloom je mladi brand koji se bavi dizajnom cvijeća te uređenjem prostora za vjenčanja i evente. Na tržištu se pojavio početkom 2016. te kada je među prvima u Hrvatskoj predstavio cvijeće u kutiji poznatiji kao flowerbox. Nakon godinu dana rada, u ponudi imaju dvije vrste flowerboxa, prvi dizajnerski buket u Hrvatskoj, koji potpisuje Robert Sever, i dodatne poklone koje je moguće kupiti uz bukete Odnedavno ime Bloom sve više vežemo uz dekoriranje vjenčanja i evenata. Iza imena Bloom stoji 24-godišnja Irma Zovak koja je svoju strast za cvijećem i dizajnom pretvorila u posao. Kako sama ističe, posebnu ljubav gaji upravo prema dekoriranju vjenčanja i evenata. Bloom iza sebe ima mnogo zadovoljnih klijenata te svakodnevno oduševljavaju svojim personaliziranim pristupom i neobičnim dizajnom. Iako većina klijenata i dalje teži klasičnom dizajnu buketa i vjenčanja, Bloom s veseljem prenosi njihove vizije u djelo. Na Bloomovom blogu često možete pročitati najnovije trendove i savjete iz svijeta vjenčanja, ali Irma ističe kako je na kraju dana najbitniji osoban ukus. U Bloomu smatraju kako je bitno poznavati svjetske trendove, ali i ono što mladenke žele. S porastom popularnosti Pinteresta, mnoge buduće mladenke su upućene u trendove, te sve više slijede trend rustikalnih, prirodnih dekoracija. Cvijeće biraju sezonski, koristi se puno zelenila, vjenčani buketi su veći, lepršaviji, pomalo “divlji”, izrađuju se razne viseće instalacije, lukovi, girlande, cvjetne krune. Klijente svakodnevno oduševljavamo personaliziranim pristupom i neobičnim dizajnom", ističe Irma Zovak Željene boje ovise o sezoni u kojem se vjenčanje odvija te se i cvijeće za takva vjenčanja kupuje ovisno o onome što je u sezoni. Tako su proljetna vjenčanja nježnijih pastelnih boja, ljetna vjenčanja sastoje se od izraženijih boja i često su šarenija. Jesenska vjenčanja obično su tamnijih boja s naglaskom na vrste cvijeća kao što je suncokret te se često koriste dodaci kao npr. male tikve. Zimska vjenčanja često su u bijeloj boji u kombinaciji s tamnijim zelenilom te ostavljaju elegantan dojam. Nerijetko se umjesto klasičnih vaza koriste razne teglice koje se uređuju i bojaju, razne boce, lampice, kantice i vintage komadi. Irma je podjelila s nama kako rado ide u potragu za neobičnim, starinskim dekorativnim komadima, a uživa u izradi inventara koji se koristi na vjenčanjima. Brojne mladenke ipak, preferiraju tradicionalnije dekoracije koje se sastoje od nježnih boja, romantične atmosfere i puno svijeća. Osim angažmanima vezanim uz vjenčanje, Bloom je ostvario uspjeh i u dekoriranju evenata, kao najdraži angažman Irma ističe otvorenje dizajnerskog dućana State of style, kada je imala priliku raditi “zid” od egzotičnog lišća. Ukoliko planirate vjenčanje u skorije vrijeme, ekipa Blooma svojim idejama i savjetima stoji vam na raspolaganju. www.bloom.hr. 