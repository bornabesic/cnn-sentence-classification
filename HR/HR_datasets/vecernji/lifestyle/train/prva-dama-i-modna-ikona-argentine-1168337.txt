Kada je Mauricio Macri postao argentinski predsjednik, njegova pobjeda na izborima označila je veliku transformaciju argentinske politike. Međutim, nije samo novi predsjednik plijenio pozornost javnosti nego je to činila i prva dama Juliana Awada. Zbog istančanog modnog ukusa, mnogi su je počeli uspoređivati s Jackie Kennedy, bivšom prvom damom SAD-a. Juliana se itekako nametnula kao još jedna pametna, modno osviještena žena u politici. Četrdesttrogodišnja Juliana studirala je na prestižnom fakultetu Oxford, a svoj egzotični izgled može zahvaliti libanonskim i sirijskim korijenima. Stil je naslijedila od majke Else, koja je na čelu modne kompanije Awada, a Juliana je jedna od njezinih vlasnica i dizajnerica. Ukras inauguracije Prvu damu Argentine zapazio je i modni časopis Vogue koji je oduševila kombinacijom casual sportskog looka i damske elegancije. Juliana se može pohvaliti i angažmanom u suprugovoj predsjedničkoj kampanji tijekom koje je javnost svakim pojavljivanjem počastila novom, zanimljivom kombinacijom. Nosila je odvažna odijela tijekom predsjedničkih debata, tradicionalna argentinska pletiva i skinny jeans hlače kada se susretala s građanima te veličanstvenu haljinu boje bjelokosti s prorezom na suprugovoj inauguraciji. Otvoreno o seksu U skladu s time, brzo se popela na međunarodnu ljestvicu najbolje odjevenih žena. Julianu na Instagramu prati više od 800 tisuća ljudi, a često objavljuje obiteljske fotografije i trenutke razmjenjivanja nježnosti sa suprugom. Veliku pozornost javnosti izazvale su Julianine i Mauricijeve izjave o njihovu seksualnom životu. Na upit novinara o tome kakav je njezin suprug u spavaćoj sobi, Juliana je odgovorila: - Zar ne vidite koliko sam sretna? S druge strane, njezin je suprug izjavio: - Moja se žena previše seksa. Nezasitna je! Juliani je ovo drugi, a Mauriciju treći brak, a par zajedno ima kćer Antoniju.  