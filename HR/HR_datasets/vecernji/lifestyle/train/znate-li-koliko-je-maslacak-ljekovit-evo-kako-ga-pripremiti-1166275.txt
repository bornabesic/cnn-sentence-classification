Biljka maslačka vrlo je ljekovita, od korijena do listova i cvijeta. Zadnji su trenuci da iskoristite suhe dane i krenete u berbu jer "mala žuta sunca" sve ćete teže naći na proplancima.  Lišće maslačka (radič) pripremite na salatu jer, osim što ima diuretička svojstva, ono potiče stvaranje žuči, čisti jetra, pomaže kod alergija i smanjuje kolesterol te se posebice preporučuje trudnicama i ženama u postmenopauzi. Maslačak sadrži više karotena od mrkve i rajčice, odličan je izvor različitih minerala i vitamina, a stabljike pospješuju rastvaranje žuči, reguliraju metabolizam te pročišćavaju krv i želudac. Mlijeko iz stabljike poznato je za uklanjanje bradavica i nije otrovno kako neki  misle. Upravo suprotno!  Od cvjetova maslačka dobiva se sirup koji ponekad nazivaju i medom. Dobro ga je imati u svom domu jer čisti i jača krv i probavu, a pomaže i kod kašlja. Sirup od cvjetova Uberite oko 400 žutih cvjetova maslačka. Prelijte ih s 3 litre hladne vode i ubacite na kriške narezana 4 limuna i 4 naranče. Ostavite 24 sata. Nakon toga kroz gazu procijedite da ne ostanu mrvice i prebacite tekućinu u lonac. Dodajte 2 kilograma šećera i, uz često miješanje, kuhajte otprilike sat i pol nakon što tekućina proključa. Trebali biste dobiti gušći sirup. Zatim smanjite vatru i dobiveni vrući sirup prelijte u tople staklenke koje ste prije toga sterilizirali. Zatvorite. Uzimajte ga na žličicu po potrebi i ne bojte se davati ga svojim mališanima svaki dan. Čaj od cvjetova Cvjetove nakon branja operite i ostavite da se osuše na zraku. Od osušenih cvjetova napravite čaj i pijte ga uvijek svježe pripremljenog.  Korijen maslačka liječi rak Najlakše ćete ubrati korijen maslačka tako da nožem zabodete u zemlju pokraj stabljike i izvučete cijelu biljku. Korijen ogulite i izrežite na komadiće, a potom ih sušite na zraku na suhom i hladnom mjestu s dobrim protokom zraka. Bit će potrebno od 3 do 14 dana da se posuši, a prepoznat ćete da je osušen kada postane krhak pod prstima. Suhi korijen maslačka zadržava ljekovita svojstva ovako osušen i do godinu dana, uz čuvanje u staklenci na suhom i tamnom mjestu. Korijen maslačka čisti jetra, žuč, bubrege i limfu te potiče bubrege da toksine kroz urin šalju van iz tijela. Ovaj korijen koristi se i za liječenje mnogih bolesti, poput opstipacije (op.a. zatvor), čisti kožu od akni, edema i slično, liječi artritis, reumu, hepatitis, žučni kamenac... Korijen maslačka izrazito je dobar za ženska oboljenja, posebno u prevenciji i liječenju različitih bolesti dojki, poput ciste, karcinoma, raznih tumora, nateknutih grudi i problema s dojenjem i majčinim mlijekom. Da bi se iskoristio puni potencijal korijena maslačka, najbolje ga je koristiti kao dekokciju ili tinkturu, piše Narodnilijek.com Recept za dekokciju Pomiješajte 30 grama suhog korijena maslačka sa 60 grama svježeg te smjesu prelijte sa 2,5 decilitara vode, u što dodate prstohvat soli. Pustite tekućinu da provri, prekrijte posudu i lagano kuhajte 20 minuta. Nakon kuhanja, sadržaj procijedite, te pijte po tri šalice "čaja" dnevno. Čaj od korijena maslačka Korijen biljke osušite, zatim sitno narežite i sameljite. Pohranite prah za buduću upotrebu. Na dan pijte pola čajne žličice uz čašu vode. 