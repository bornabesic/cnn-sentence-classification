Kada je u pitanju ljubav, neki ljudi nimalo ne razmišljaju u koga će se zaljubiti. Pa čak i ako se radi o nekome s kim se nikada ne bi trebali upustiti u ljubavnu ili pak seksualnu vezu. No, takvih ima puno, a oni koji su željeli olakšati dušu svoje su najveće tajne podijelili preko aplikacije Whisper. Prednost je što su mogli objaviti sve što žele, a da nitko ne sazna njihov identitet jer je aplikacija potpuno anonimna. A ono što su otkrili, uistinu je šokantno. Mi vam donosimo neka od priznanja. – Zaljubljen sam u sestrina dečka i spavamo zajedno već šest mjeseci – priznao je jedan muškarac. – Zaljubljena sam u sestrina dečka. Kako da mu to priznam? Ne želim nju povrijediti – napisala je pak jedna djevojka. – Zaljubljen sam u bratovu djevojku, ljubili smo se dok se on tuširao, otkrio je jedan muškarac svoju tajnu. – Sestrin dečko i ja smo u vezi, redovito smo zajedno, no sada se osjećam loše jer ga volim i želim to reći sestri, a ne znam kako – priznala je jedna djevojka. – Zaljubljena sam u sestrina dečka. Oni će se vjenčati sutra, a nitko ne zna da sam trudna. S njim – šokantno je priznanje jedne žene. – Zaručena sam za predivnog muškarca, ali sam zaljubljena u njegova najboljeg prijatelja koji je dečko moje sestre i ne znam što da radim – otkrila je svoju kompliciranu situaciju jedna djevojka.  