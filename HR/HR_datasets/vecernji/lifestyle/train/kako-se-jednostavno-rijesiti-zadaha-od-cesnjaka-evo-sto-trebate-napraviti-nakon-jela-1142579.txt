Ako se bojite gripe ili prehlade, uz čaj, med i limun, svakako jedite češnjak. Ojačat će imunitet, a zbog svojih antibakterijskih, antivirusnih, antigljivičnih, antiparazitskih i antioksidacijskih svojstava držat će infekcije dalje od vas. Studije također potvrđuju da češnjak može poslužiti kao odlična prevencija mnogih vrsta raka. Znaju to dobro naše mame i bake koje su često pribjegavale ovom prirodnom lijeku, ali uz jednu neugodnu nuspojavu – neugodni  miris češnjaka nakon jela osjeća se još satima.  Kako ne biste izbjegavali češnjak zbog neugodnog mirisa, imamo rješenje.  Razlog zbog kojeg snažni miris češnjaka ostaje tako dugo nakon jela jest zato što se tijekom probavljanja hrane u krvotok oslobađaju spojevi sumpora iz češnjaka. Upravo zato osvježavajuće vodice za usta neće biti od pomoći u pokušaju da zakamuflirate prepoznatljiv miris češnjaka.  Ali neke namirnice hoće. Istraživači tvrde da bi uz češnjak ili nakon jela s češnjakom trebalo jesti jabuke, zelenu salatu, cikoriju, celer, krumpir, peršin, metvicu, bosiljak ili gljive jer te namirnice sadrže fenole, spojeve koji će u kemijskoj reakciji reagirati sa sumporom iz češnjaka i tako neutralizirati snažan miris.  Dokazali su to masenim spektrometrom, uređajem koji analizira molekule na osnovi njihove mase, a nakon konzumacije spomenutih namirnica, razina sumpora bila je znatno niža u dahu volontera.  Najviše fenola ima u metvici, ali znanstvenike je iznenadilo i kako list salate, koji ima znatno manje količine fenola, učinkovito suzbija miris češnjaka.  >>Evo kako jednostavno oguliti češnjak u samo nekoliko sekundi >>Evo što će se dogoditi ako pojedete češnjak na prazan želudac 