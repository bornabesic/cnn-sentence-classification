Mnogi pokušavaju pronaći partnera na nekoj od aplikacija ili portala za upoznavanje, no upravo su takva "mjesta" savršena za svakakve neugodne situacije, pa čak i prijetnje.  Tara Natascha, 26-godišnja je djevojka s adresom u Londonu, koja je u jedan u noći putem Snapchata dobila poruku nepoznatog muškarca koji joj je poslao dvije fotografije, jednu svog lica, a drugu - penisa! A zatim ju je upitao je li za seks. Ovaj put Tara nije htjela odmah blokirati korisnika već je razmislila kako mu može "smjestiti". Nakon kraćeg vremena dosjetila se i nastavila razgovor s muškarcem.  - Gdje živiš i živiš li sama, upitao je muškarac.  Tara se dosjetila i rekla da živi s cimericom koja bi se rado priključila u seks, što je muškarac odmah prihvatio i zatražio adresu kako bi se uputio do djevojaka. Tara je razmišljala gdje bi ga mogla poslati, jer svakako nije htjela susret s tim muškarcem. Sjetila se Buckinghamske palače i muškarcu dala adresu, misleći da će on vrlo brzo "pročitati" šalu. No to se nije dogodilo.  Vozio je oko 40 minuta od svoje kuće do palače, stao pred ogradu gdje su ga dočekali čuvari s puškama. Nastavio je slati poruke Tari pitavši je gdje je i da ga čuvari tjeraju te da njegov sportski automobil privlači mnogo pozornosti, piše Metro.  Tara mu je poslala i fotografiju nasmiješene kraljice Elizabete, ali ni to muškarcu, očito jako željnom seksa, nije bio dovoljan znak da se djevojka dobro našalila s njim. Kada je konačno shvatio kako je prevaren, počeo je Tari slati ljutite i prijeteće poruke navodeći kako je potrošio dosta goriva da bi došao skroz do palače usred noći.  Bilo kako bilo, možda više neće slati fotografije svog "muškog ponosa" nepoznatim djevojkama.  