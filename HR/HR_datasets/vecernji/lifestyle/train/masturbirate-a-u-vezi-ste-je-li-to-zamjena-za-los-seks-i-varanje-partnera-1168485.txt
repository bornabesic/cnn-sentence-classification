Kada u jednoj epizodi kultne serije Seksi grad, Charlotte uhvati svog supruga u masturbaciji – njeno srce je slomljeno. A mnoge su se žene, a i muškarci, poistovjetili s njom.  Zašto bi se vaš partner u sretnoj vezi uopće odlučio na masturbaciju i znači li to da mu više niste privlačni? Ne očajavajte. Masturbacija u vezi zapravo je dobra stvar, piše Metro. I to iz više razloga. No do tih saznanja parovi često dođu tek nakon godina veze i naposljetku sazrijevanja, pa ćemo vam olakšati.  1. Ako je seks igra užitka i ljubavi u kojoj upoznajete tijelo svog partnera, masturbacija je igra u kojoj upoznajete sebe i stavljate naglasak na užitak vašeg tijela. U tome nema ništa loše, dapače. 2. Masturbacija svakako nije varanje. Neće se partner odlučiti na samozadovoljavanje samo zato što nije zadovoljan vašim seksualnim odnosom. Masturbacija je najčešće potaknuta željom, ona nije zamjena za seks, već prirodna potreba. 3. Naposljetku, masturbacija je logična ako jedan od partnera ima želju za odnosom, a druga strana nije zainteresirana ili jednostavno nije u mogućnosti. Svakako je bolje od lošeg seksa 'na silu'. A ohrabrit će vas i podatak istraživanja iz 2008. godine, koji jasno kaže: više masturbacije, više seksa! 