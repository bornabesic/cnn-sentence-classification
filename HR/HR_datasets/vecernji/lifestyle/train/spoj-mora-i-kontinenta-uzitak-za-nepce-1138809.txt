Na putu prema Sisku ili zračnoj luci na Plesu, u centru Velike Gorice, nalazi se restoran „Mon Ami“. Osim što je poznat po dalmatinskoj kuhinji, u njemu možete uživati i u specijalitetima kontinenta, pa sam ga i ja odlučio posjetiti. Restoran ima 70 sjedećih mjesta te poseban odvojeni salon s desetak mjesta prikladnih za intimna druženja ili sastanke zatvorenog tipa. Uređen je namještajem od prirodnih materijala, među kojima prevladava drvo, tj. turopoljski hrast. Voditelj restorana Mario Meštrović ponudio mi je, uz čašu domaćeg pjenušca, za hladno predjelo hobotnicu na salatu te hladno dimljene dagnje s malo čilija i badema na rikuli, sve je bilo svježe i vrlo ukusno. Gospodin Meštrović je i sommelier te predavač u edukaciji Hrvatskog sommelier kluba, a uživa i u posluživanju gostiju u restoranu pa nije bilo problema kod preporuke vina uz večeru. Cijele godine gosti mogu uživati u svježoj oboritoj ribi, škampima, različitim školjkama, rižotima te jadranskim lignjama, po čemu je restoran i prepoznatljiv. Kako kaže Mario, u potrazi za kvalitetnim namirnicama redovito posjećuju najbogatiju zagrebačku tržnicu Dolac gdje se opskrbljuju svježom ribom i morskim delicijama te nutritivno vrijednim i rijetkim voćem i povrćem. Nisam mogao odoljeti i ne probati jadranske lignje pečene na roštilju na drvenom ugljenu, bile su izvrsne, mekane, svježe i vrlo ukusne. Samo je falio šum mora umjesto buke automobila pa da osjetim dalmatinski ugođaj. Osim morskih delicija i svježe oborite ribe, restoran nudi i mesna jela uz koja koriste i Podravkin ajvar te ukusne Podravkine zimske salate, jela za vegetarijance te jela bez glutena. Tjesteninu rade sami, rezance za juhu, pljukance, njoke i krokete od finog Podravkina brašna. Od 80 etiketa vina 90% su poznata vina iz svih regija Hrvatske, a 10% su strana vina te pet poznatih hrvatskih pjenušaca kao i predikatna vrhunska vina. Sva b poslužuju i na čaše, a odnedavno umijeće vinogradarstva i podrumarstva vlasnika restorana možete kušati kroz kapljicu sorti vina (chardonnay, graševina, rajnski rizling i traminac) kao otvoreno vino kuće. Za glavno jelo sam naručio ukusan file zubaca na posteljici od blitve i krumpira začinjenim domaćim ekstra djevičanskim maslinovim uljem iz vlastita maslinika kod Skradina koji je nagrađivan zlatnom medaljom. Osoblje restorana je ljubazno i stručno, a pohvaliti treba i urednost i čistoću restorana, kao i „dress code“ osoblja. Restoran primjenjuje sustav HACCP-a. Od raznih slatkih delicija koje također rade sami kušao sam odličnu skradinsku tortu bez brašna s orasima i čokoladom u kombinaciji s narančom. U restoranu organiziraju proslave te poslovne domjenke do 60 osoba, a na području V. Gorice rade i usluge cateringa. „Mon Ami“ je restoran gdje se spaja more s kontinentom i zato neka vaša nepca dožive jedinstven gastronomski užitak u srcu Turopolja. >>Restoran Cocktail mjesto je za gastronomski užitak i opuštanje Sastojci: oko 2,5 kg svinjskih kotleta s kostima u komadu s kožom 2 češnja češnjaka 3 komada Klinčića Podravka 1/2 žličice sjemenki Kima Podravka 1 žlica limunova soka 2 žličice Vegete pikant 1 luk 2 žlice ulja 6 manjih jabuka sol Crni mljeveni papar Podravka Prilog: 1,2 kg mladog krumpira 1/2 žličice sušenog Ružmarina Podravka 3 žlice ekstra djevičanskog maslinova ulja 1 žlica Senfa rustika Podravka sol Priprema: Češnjak usitnite, dodajte mu žličicu soli, zdrobljeni klinčić i kim. Sve zajedno miješajući razradite u pastu dodajući limunov sok, papar i Vegetu pikant. Pripremljenom mješavinom dobro natrljajte meso. Luk narežite na ploške i postavite ga na nauljenu posudu za pečenje. Na luk stavite meso, podlijte s malo vode i posolite. Pecite u pećnici zagrijanoj na 200 °C oko 45 minuta. Nakon toga oko mesa uspravno položite jabuke i nastavite peći još 45 minuta. Izvadite iz pećnice i ostavite još 10 minuta prije posluživanja. Krumpir narežite na polovice i stavite ga na veliki pleh za pečenje. Dodajte ružmarin, nakapajte maslinovim uljem, posolite i zapecite u pećnici zagrijanoj na 230 °C oko 50 minuta, dok ne postane hrskav. Na kraju krumpir premažite senfom, pomiješanim s maslinovim uljem i 2 žlice vode i začinite ga. Kotlete izvadite iz pećnice, ostavite da odstoje 10 minuta, a potom narežite. Na svaki tanjur za posluživanje stavite kotlet, prelijte umakom i poslužite s pečenim jabukama i krumpirom. Savjet: Dužina pečenja ovisi o veličini, za 1 kg mesa potrebno je 1 sat pečenja. Tijekom pečenja meso okrenite i prelijte sokom. IZBOR I KVALITETA JELA (do 50 bodova): 49 bodova IZBOR I PONUDA PIĆA (do 15 bodova):15 bodova POSLUGA I LJUBAZNOST (do 10 bodova):10 bodova DOJMOVI I PROSTOR (do 20 bodova):17 bodova UKUPNOST PONUDE (do 5 bodova):4 boda Ukupno: 95 bodova 