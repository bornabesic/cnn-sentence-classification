Poznati dizajnerski dvojac eNVy room, u prekrasnom ambijentu svog showrooma, prilikom predstavljanja nove kolekcije vjenčanica priredio je pravu modnu izložbu vjenčanica kao umjetničkih djela. Prozračan, minimalistički uređen, eNVy room showroom, uz malu intervenciju dizajnera pretvorio se u prekrasnu galeriju u kojoj su haljine poput muzejskih eksponata bile izložene na modelima. Potpuno intiman i neposredan uvid u modele iz nove kolekcije omogućio je uzvanicima da osjete dio čarolije i dožive ljepotu, eleganciju, preciznost izrade i dašak luksuza kojima zrači kolekcija koja će zasigurno izazvati pažnju budućih mladenki. Nova bridal kolekcija nudi mnogo noviteta. Dizajneri su predstavili nove varijante just married ležernih modela, te modele koji su podložni transformaciji za mladenke koje žele drugačiju, modernu varijantu vjenčane haljine koja skidanjem raskošne suknje od tila postaje elegantni kombinezon. Izbor čipke i kolorita također je osvježenje za eNVy room koji se u novoj kolekciji fokusirao na modele u nude nijansama, no, ono što će se svidjeti svim njihovim obožavateljicama je mogućnost da svoj custom made model dobiju u ivory ili bijeloj boji. Osim romantičnih i elegantnih haljina, dizajneri Vjeko Franetović i Nikica Ivančević za mladenke su pripremili cijeli niz modela među kojima mogu birati kombinacije za svoj poseban dan. Tu su kompleti, t-shirtevi, suknje raznih dužina i kombinezoni koji su postali njihov zaštitni znak, ne samo na red carpet izdanjima nego, sve češće, i na vjenčanjima. Nakon što je prije par mjeseci otvoren novi eNVy room showroom, novost u poslovanju popularnog dizajnerskog dvojca bit će predstavljanje kolekcija koje će prilagoditi dinamici poslovanja pa će tako svoje kolekcije predstavljati u siječnju i lipnju za nadolazeću sezonu. „Želja nam je predstavljati kolekcije javnosti putem manjih, ekskluzivnijih i intimnijih modnih događanja koji će omogućiti ekskluzivniji pristup našim klijenticama i ležerniju atmosferu. U mnogočemu smo bili prvi kad je u pitanju kreiranje i predstavljanje vjenčanica i želimo se dodatno fokusirati na taj segment našeg poslovanja, ali i na pret-a-porter kolekcije koje će biti u manjim, ali ekskluzivnijim i luksuznim serijama“, ističu dizajneri Vjeko i Nikica, koje mnogi nazivaju hrvatskim kraljevima vjenčanica. Prvo, u nizu predstavljanja novih kolekcija, okupilo je brojne poznate ambasadorice branda koje u svojim posebnim, svečanim izdanjima biraju eNVy room potpis: Mia Kovačić, Tatjana Jurić, Jelena Veljača, Vanda Winter, Nevena Rendeli Vejzović, Petra Kurtela, Korana Gvozdić, Judita Franković, Anita Dujić, Edita Misirić, Renata Sabljak, Kristina Krepela, Lidija Lešić, Tihana Harapin Zalepugin i mnogi drugi. Modele iz nove kolekcije vjenčanica nosile su manekenke modne agencije Talia model, a za bridal makeup bila je zadužena Sanja Agić, dok se za prekrasne frizure pobrinula Draška Topić uz asistenciju Danijele Cigrovski.   Kolekcije u eNVy room showroomu mogu se pogledati uz prethodnu rezervaciju termina na broj telefona 099 2322 939, a eNVy room možete pratiti na službenoj Internet stranici www.envyroom.com ili putem facebook profila www.facebook.com/envyroom.hr, kao i na Instagramu.  