Svađe s partnerom mogu izazvati stvarnu, fizičku bol, pokazali su rezultati istraživanja provedenog na Sveučilištu Northwestern.  U studiji koja je trajala dva desetljeća, znanstvenici su svakih pet godina stavljali pred kamere bračne parove koji su sudjelovali u istraživanju. Pred kamerama su "odradili" svoje uobičajene rasprave, a stručnjaci su proučavali njihove izraze lica, analizirali razgovore i ton glasa, govor tijela te su upitani o njihovu zdravstvenom stanju.  Čak 80 posto muškaraca koji su skloni naljutiti se tijekom prepirke s partnericom, razvili su simptome kardiovaskularnih bolesti poput boli u prsima, ubrzanog rada srca, kratki dah... Među onima koji su uspijevali zadržati smirenost tijekom prepirke s partnericom, ovakve simptome razvilo je "tek" 53 posto muškaraca.  Ovi rezultati objašnjeni su činjenicom da tijekom prepiranja raste krvni tlak i povećava se broj otkucaja srca, a to tijekom godina ostavlja posljedice na zdravlje srca i povećava rizik od kardiovaskularnih problema, pojasnila je voditeljica istraživanja Claudia Haase.  Muškarci koji se tijekom prepirki "zatvaraju", izbjegavaju kontakt očima i ne obaziru se na svoju partnericu, osjećaju napetost mišića i bolove u leđima. Gotovo polovica ispitanih imalo je ove simptome za razliku od onih koji su emocionalno otvoreniji, njih tek 23 posto je s vremenom počelo osjećati bolove u mišićima i kostima.  Vrat i ramena tijekom svađe postaju napeti, što tijekom duljeg vremena može uzrokovati spomenute boli, pojašnjava, kaže Haase. >>5 razloga da vam je veza osuđena na propast >>Znakovi da vaša veza postaje ozbiljna 