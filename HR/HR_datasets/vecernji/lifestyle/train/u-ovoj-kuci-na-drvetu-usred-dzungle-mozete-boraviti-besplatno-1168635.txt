Obitelj iz Kanade izgradila je kuću na drvetu usred džungle u Kostariki.  - Svoju smo kuću na drvetu oduvijek željeli i osim što mi u njoj boravimo, također ju nudimo u zamjenu s drugim ljudima diljem svijeta i na ta način otvaramo vrata svoje neobične kuće i ostalim članovima diljem svijeta. Dosad nas je posjetilo šest obitelji diljem svijeta - kazala je vlasnica kuće Corinne portalu Home exchange.  Kuća je izgrađena između dva drveta na 10 metara visine, a vlasnica je kazala da u njoj možete biti svjedoci nevjerojatnih prizora iz životinjskog svijeta. - Jutros sam gledala sam kako se ogroman mravojed penje po stablu pola metra od mjesta gdje doručkujem i to je ono što ovu kuću čini posebnom, ta divljina, životinje i biljke. Osim životinja neobično je i to što se po džungli krećete domišljatim zip-lineovima koji su zamijenili lijane Tarzanovog doba koje svi tako dobro pamtimo. Poželite li recimo na kupanje do prvog vodoskoka možete brzom zip linijom i začas se osvježite - kazala je Corrine. U kući od 120 kvadrata imate sve što vam treba za normalan život. Corinne je kazala kako bi željela svoju kuću zamijeniti s nekim iz Hrvatske, a oduvijek joj je želja posjetiti Dalmaciju. Uz prijavu na portal Home exchange možete privremeno zamijeniti svoju nekretninu s Corinnom i uživati u nevjerojatnoj kući u džungli u Kostariki.  