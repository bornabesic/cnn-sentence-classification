Bivša zvijezda "Prijatelja" i miljenica gledatelja, Jennifer Aniston (47) zanimljiva je zbog svoje otvorenosti, ali i popularnih komedija. Osim glumom, pažnju plijeni i mladenačkim izgledom. Američka glumica, stoga je otkrila tajne svoje jutarnje rutine. Čini se da zdrava žuta voćka, šarenilo voća i povrća ponovno dokazuju svoju djelotvornost, posebice za početak dana. Donosimo vam njezine savjete: Glumica se obično budi već u pola pet ujutro. – Kada se probudim, prvo popijem čašu tople vode s kriškom limuna. Zatim, kako bih se razbudila, operem lice sapunom i vodom – kaže Jen za Today. Spominje i kako svakodnevno meditira dvadesetak minuta, ako nema vremena, izdvoji barem deset minuta. – Zatim doručkujemo, obično popijem shake s nekom vrstom čistog proteina, banana i borovnica, smrznutih trešanja, stevije, mješavine povrća, maca praha i malo kakaa. Nakon toga vježbam – otkriva glumica. Zdrave navike zahtijevaju posvećenost izboru prehrane, a odabir su za kojim nećete žaliti. – Imam i trenericu, predivnu ženu koja podučava jogu. Zagrijavamo se pola sata pa četrdesetak minuta radim jogu. Iako je intenzivno, nakon toga odlazim u teretanu na vježbe istezanja ili one na biciklu, traci za trčanje i sl. Važno je mijenjati stvari, mislim da je ključ uspjeh pokušati zbuniti vlastito tijelo – kaže 47-godišnjakinja. Način života i drukčije prilike zasigurno joj olakšavaju spomenutu jutarnju rutinu. Iako, svatko može djelovati na vlastito zdravlje i uvesti minimalne promjene za vlastito dobro i uspjeh. >> Plavi tepih bez vau-efekta. Čeka se Oscar 