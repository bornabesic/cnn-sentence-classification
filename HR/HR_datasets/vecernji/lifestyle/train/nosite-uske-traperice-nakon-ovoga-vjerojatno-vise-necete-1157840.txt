Nedavno istraživanje Britanske udruge kiropraktičara pokazalo je da skinny traperice mogu pridonijeti jačanju bolova u kralježnici te da zbog toga mogu biti opasnije od jako visokih potpetica.  Gotovo tri četvrtine žena koje su sudjelovale u istraživanju priznale su da, iako pate od bolova u kralježnici, nose skinny traperice, velike i teške torbe te cipele s visokim potpeticama ili trendy "mule" natikače. Britanska udruga kiropraktičara upozorava da jedan od glavnih uzroka bolova u leđima i vratnom dijelu kralježnice mogu biti i jako uske traperice.  One, naime, sputavaju opseg pokreta jer su vrlo uske te ograničavaju slobodu kretanja u području bokova i koljena, a to uvelike utječe na opće držanje, objasnio je kiropraktičar Rishi Loatey za Independent.  "Ako su kukovi, koljena i donji dio leđa sputani jako uskim hlačama, vi se ne krećete slobodno kako biste trebali, a pritisak se seli na druge dijelove tijela", objasnio je Loatey.  Podsjetio je da sličan učinak na kralježnicu imaju velike i jako teške torbe koje se nose na jednom ramenu te veliki i teški komadi nakita, takozvane "statement" ogrlice. Problem s visokim potpeticama i bolom u leđima i vratnoj kralježnici bio je poznat i našim majkama i bakama, a prabake su imale sličan problem s korzetima.  Loatey kaže da žene koje imaju problema s bolovima u leđima ne moraju potpuno odreći omiljenih traperica, torbi ili cipela, već trebaju biti umjerene kada ih odluče odjenuti. Mogu ih nositi dvaput tjedno, a ostatak tjedna odjenuti udobniju odjeću i obuću.  >>Obožavate nositi štikle? Zbog ova 4 razloga mogli biste se predomisliti 