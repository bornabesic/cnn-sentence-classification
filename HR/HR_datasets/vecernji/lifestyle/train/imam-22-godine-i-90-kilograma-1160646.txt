P: Imam 22 godine i imam problema s težinom. Udebljala sam se preko zime i sada imam 90 kg na 165 cm. Trudim se smršavjeti. Inače, bila sam nedavno kod ginekologa i rekao mi je da imam policistični jajnik. Menstruacije su mi redovne, ali jako bolne. Ne želim piti kontracepciju. Zanima me i što se događa s trudnoćom ako imam policistične jajnike? O: Ako imate policistične jajnike, mogućnost da zatrudnite nešto je smanjena, ali nije isključena. Podatak da su menstruacije redovite je ohrabrujući, ali nemojte se začuditi ako dođe do poremećaja ciklusa. Po onome što ste naveli, mislim da je samo pitanje dana kad će se dogoditi. Morate se jako zabrinuti zbog svoje težine, ona nosi sa sobom niz zdravstvenih rizika – a u trudnoći dodatno: rizik za razvoj trudničkog dijabetesa, povišenog tlaka, oštećenja bubrega... Nastojte smršavjeti što više možete. P: Moj suprug ima 65 godina i prije tjedan dana operirao je sivu mrenu. Inače je potpuno zdrav, osim što pije lijekove protiv hipertenzije. Je li normalno da mu se vid na operiranom oku još nije popravio, da mu je preko zjenice prevučena neka koprena koja je jako vidljiva te da vidi lošije nego prije operacije? O: Ovisno o gustoći mrene i težini operacije, oporavak vida nakon zahvata može trajati različito dugo. U većini slučajeva razlog slabijem vidu nakon zahvata jest postoperativni edem rožnice koji je čini slabije prozirnom, no mogući su i drugi razlozi poput malenog ostatka lećne mase. Ako se vid nije počeo popravljati nakon tjedan dana, obvezno otiđite na pregled. U slučaju pojave bolova i crvenila na pregled se treba javiti hitno. >>Je li istina da svakodnevno konzumiranje po jednoga režnja bijelog luka utječe na smanjenje učinka oralne kontracepcije? 