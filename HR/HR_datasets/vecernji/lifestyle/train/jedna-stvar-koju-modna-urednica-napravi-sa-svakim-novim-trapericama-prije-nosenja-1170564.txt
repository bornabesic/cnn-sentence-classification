Traperice su uvijek IN i klasik u svim modnim trendovima. Mnogo je savjeta što se sve može napraviti s tim, originalno "radnim hlačama", ali i savjeta kako ih održavati poput onih da ih je potrebno jednom mjesečno oprati s bijelim rubljem na visokoj temperaturi ili pak da se ne peru uopće. Bilo kako bilo, svatko ima svoje male rituale kad je riječ o omiljenom modnom komadu.  Modna urednica sa portala PopSugar, a koja na svom Instagram profilu objavljuje fotografije s raznih modnih događanja, Sarah Wasilak, otkrila je da uvijek napravi jednu stvar s novim trapericama prije nego ih opere i odjene.  Svake nove traperice stavi na ravnu površinu i odreže rub nogavice, a zatim istrlja rub kako bi se otpustili končići. Tvrdi kako je to  nešto što napravi sa svakim trapericama i poručuje kako će taj jednostavan korak "podići" svaki par ženskih traperica, a na taj način njene cipele još više dođu do izražaja. Svakako preporuča oprati traperice nakon toga kako bi se rub u perilici dodatno "izradio". Ako ste spremni za malo samostalnog uređivanja trapera, možete i pokušati sami napraviti neke preinake na svojim trapericama.  