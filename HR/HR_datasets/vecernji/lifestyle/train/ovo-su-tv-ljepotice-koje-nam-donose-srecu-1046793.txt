Zaista nam se posrećilo kada smo uspjeli okupiti čak tri HRT-ove voditeljice Hrvatske lutrije – Tatjanu Jurić, voditeljicu Binga, Mirnu Maras, voditeljicu Eurojackpota te Jelenu Glišić, voditeljicu Lota 7/39 i 6/45. Otkrile su čemu se tijekom blagdana najviše vesele te svoje novogodišnje planove. Ove tri prekrasne dame zaista su dobitna kombinacija za optimizam. Iako žive „sto na sat“, kažu da stignu uživati u sitnim, ali bitnim zadovoljstvima svakidašnjice. Otkrile su nam i da uživaju u blagdanskom ozračju u Zagrebu, ukrašavanju bora, pečenju kolača s najdražima, a priželjkuju i bijeli Božić. I dok Jelena ističe kako Božić za nju znači mir, ljubav, obitelj i druženje, Tatjana ističe kako su blagdani prilika da svi usporimo i družimo se zajedno. Bitno je, kaže, „uloviti trenutak“. Na pitanje o planovima za budućnost, složile su se s jednim: „Planovi za budućnost na kraju budu one male stvari što život znače, ostalo je bonus.“ Budući da su ove tri ljepotice voditeljice igara na sreću, upitali smo ih i za njihov recept za sreću. Dok Tatjana ističe kako se njezina definicija sreće mijenja kako sazrijeva, Mirna ističe kako mnogi sreću imaju, no ne znaju je prepoznati, dok je za Jelenu sreća uživanje u trenutku, ovdje i sada. Više o intervjuu s našim tv-ljepoticama saznajte samo u novom broju magazina Moje zdravlje koje izlazi u četvrtak, 24. prosinca, za samo 5 kuna uz bogati trobroj Večernjaka. Donosimo i veliki zdravstveni horoskop koji će vam otkriti što vas čeka u 2016., a pripremili smo vam i jednostavne recepte za slasne zalogaje i koktele kako bi vaš novogodišnji party nadmašio sva očekivanja. Sve to i još mnogo više ne propustite u četvrtak u blagdanskom izdanju Mojeg zdravlja. 