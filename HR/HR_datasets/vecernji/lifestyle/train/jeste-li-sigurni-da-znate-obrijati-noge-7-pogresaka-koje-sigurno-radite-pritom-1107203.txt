Reader's Digest donosi nam 7 uobičajenih pogrešaka kada je u pitanju taj omraženi ženski (sve češće i muški) sport. 1. Brijete noge prebrzo... ...pogotovo kada imate nove oštrice. Važno je brijati noge u pravilnim, sporim povlačenjima oštrice, a posebnu pažnju posvetiti osjetljivim područjima koljena i gležnjeva. 2. Rijetko mijenjate britvice/oštrice Dva su znaka koja govore - britvice su istrošene: zaštitni dio je potrgan, sama oštrica izgleda prljavo i pojavljuju se prve naznake hrđe. Hrđa je osobito opasna, a prljave brtvice često prenose bolesti i infekcije 3. Ne radite piling/hidratizaciju kože Kožu koja je stalno izložena brijanju ili čupkanju osobito je suha i sklona infekcijama. Kako bi se stanice kože obnovile, preporučaju se pilinzi i hidratizirajuće kreme. 4. Počnete se brijati na početku tuširanje Brijanje bi trebali ostaviti za sam kraj vaše rutine tijekom tuširanja. Zašto? Jer topla voda omekšava kožu i otvara čahure u kojima su smještene dlačice, olakšavajući pritom brijanje. 5. Koristite sapun Sapun ne pruža dovoljnu barijeru između oštrice i kože, pa se tijekom takvog brijanja koža lako oštećuje. Preporučaju se kreme za brijanje. 6. Dijelite svoju britvicu Najgore što možete napraviti jest dijeliti svoju britvicu. Svaka koža je drugačija. Dijeljenje pospješuje ne samo oštećenja kože, već je i najčešći uzrok infekcija. 7. Koristite britvicu sa samo jednom oštricom Britvice djeluju ovako: prva oštrica je dizajnirana da podigne dlačicu, a svaka sljedeća je reže sve dublje i dublje u korijenu. Za najbolje moguće brijanje koristite britvicu sa 4 ili 5 oštrica. >> 5 neobičnih bolova koje uzrokuje korištenje pametnog telefona 