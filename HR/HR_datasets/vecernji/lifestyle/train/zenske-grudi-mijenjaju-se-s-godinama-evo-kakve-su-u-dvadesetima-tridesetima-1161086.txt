Baš kao sve što se mijenja na našem tijelu kako starimo, tako se i ženske grudi mijenjaju. Sedam je oblika ženskih grudi, ali bez obzira na to koji oblik vi imate, nisu iste u dvadesetima, tridesetima, četrdesetima.... U dvadesetima.... Veličina grudi u dvadesetima varira. Promjena težine također će utjecati na njihovu veličinu, ali i trudnoća na koju se mnoge žene odlučuju u dvadesetima. Zbog trudnoće grudi će postati veće i napetije, aureole će postati tamnije, a bradavice veće. To se može vratiti u predtrudničko stanje nakon poroda. Uobičajene su i promjene na grudima uslijed hormonalnih promjena, mogu nastati i bolne kvržice. Lisa Jacobs, kirurginja iz klinike John Hopkins, upozorava da se zbog svake promjene javite svome liječniku, ali i dodaje da ne paničarite ako su kvržice bolne jer one koje ukazuju na rak – nisu bolne.  U tridesetima... Ako je žena rodila, u tridesetima će se koža grudi rastegnuti. Mogu se pojaviti strije i drugi ožiljci na koži grudi, a na to će utjecati i promjene u težini.  U četrdesetima... U ovom razdoblju ženina života proizvodi se manje estrogena, a grudi prolaze kroz involuciju, pojavu kada se tkivo dojke zamjenjuje mastima. Zbog toga grudi postaju mnogo mekše na dodir, kaže Jacobs. Involucija se ne događa ravnomjerno u obje dojke. U ovom procesu se također mogu pojaviti kvržice na grudima, a znak je za uzbunu ako su kvržice tvrđe na dodir.  >>Pet žena ispričalo što im se dogodilo kada su prestale uzimati kontracepcijske pilule  >>Postoji 7 tipova ženskih grudi, koji je vaš oblik? 