Naša lijepa i svestrana glumica Kristina Krepela otkrila nam je tajne svoje vitke linije i dobroga zdravlja. Ističe kako sve zdrave navike zahtijevaju minimalno vremena i tako malo volje da, kada bismo toga svi postali svjesni, ne bismo se borili s problemima pretilosti, stresa i bilo čega drugoga. 1. Topla limunada svako jutro Ono što svako jutro, bez iznimke napravim, jest da na tašte popijem toplu limunadu. Ovo prakticiram godinama i zaista se ne sjećam dana kada sam se probudila, a da nisam popila ovaj napitak. Možete dodati i malo đumbira kako biste poboljšali okus. 2. Pilates Odlazim četiri, a nekada i pet puta tjedno na pilates. Time se bavim već 11 godina i svoj život ne mogu zamisliti bez ove vrste treninga. Osim što je dobar za formu, pilates mi dođe i kao anti-stres terapija. 3. Ne koristim automobil Minimalno koristim automobil, pa čak i javni prijevoz. Imam sreću da živim blizu centra grada tako da sve što trebam obaviti, obavam pješice, i to u roku od 30-40 minuta. Osim za zdravlje moga organizma, ova je navika zdrava i za novčanik s obzirom na cijene parkinga i goriva u današnje vrijeme. 4. Jedem sve – umjereno! Ne mogu se pohvaliti da imam neki režim prehrane jer jedem apsolutno sve, a slatko naprosto obožavam! Mislim da je najbolja dijeta i najzdraviji način prehrane – umjerenost! 5. Zdrav duh! Mislim da je jedna od najvažnijih zdravih navika – rad na sebi u duhovnom smislu. Čovjek mora odabrati za sebe ono što ga čini sretnim. U životu sam svašta probala, a od nedavno iskušavam tehnike meditacije i moram reći da je vrijeme posvećeno duhovnom razvoju sebe u današnje užurbano vrijeme – nužno. Treba shvatiti da će sve u životu doći, ali će sve i proći. Stoga, kroz život samo s osmijehom! >>Ovo je pet zdravih navika Sanje Doležal. Evo što pije za snagu svako jutro 