Većina ljudi pripada nekoj religijskoj skupini, a vjera igra veliku ulogu u ljudskom životu. Čak 77 posto ljudi identificira se s religijom, kako piše Women's Health. Kad govorimo o ljubavi i vezama, partnere većinom ne biramo iz vjerskih razloga, ali što ako zavolite osobu čija vjera vas, tako reći, sprječava da stupite u brak ili gradite zdravu zajednicu? Pet žena otkrilo je da su za ljubav promijenile vjeru te kako su se s time nosile. "Roditelji ne bi odobrili brak" - Prešla sam na ortodoksno židovstvo prije vjenčanja. Pristala sam na to jer sam upoznala ljubav svog života, a njegovi roditelji ne bi odobrili brak da nisam promijenila vjeru. Htjela sam biti iste vjere kao moj suprug zbog naše djece. Sviđali su mi se i židovski običaji i blagdani - priznala je Laura (62). "Trebali smo krenuti u drugom smjeru" - Prvih šest godina veze borili smo se kroz život. Vjenčali smo se i dobili dijete, a životne okolnosti dodatno su se pogoršale. Kad smo bili na rubu prekida, suprug me iznenadio tako da je mene i našu kćer odveo u crkvu mojih roditelja. Nismo bili jako religiozni, ali trebalo nam je nešto da krenemo u boljem smjeru za dobrobit naše kćeri i braka. Ubrzo smo i kršteni - priznaje Theresa (28). "Njegova logika o vjeri imala je smisla" - Bila sam agnostik prije nego sam upoznala današnjeg supruga, a on je bio ateist. I nakon vjenčanja odlazila sam u crkvu jednom, dvaput godišnje, većinom kako bi srela stare prijatelje. Ali, shvatila sam da mrzim to raditi. Kada smo razgovarali o znanosti ili teorijama religija, shvatila sam da je suprugova logika ispravna. Otada sam odana nevjernica - rekla je Leah (31). "Značilo je mom zaručniku" - Znala sam da neću odlaziti u crkvu svake nedjelje, ali biti dio Katoličke crkve vrlo je važno mom zaručniku. Počela sam pohađati nastavu vjeronauka i promijenila vjeru. Sada sam katolkinja, ali samo imenom. Naša djeca također će biti krštena u crkvi - kaže Eliana (30). "Zaintrigirala su me njegova vjerovanja" - Suprugova obitelj dolazi iz Indije, imali smo tradicionalno indijsko vjenčanje. Ne postoji posebna procedura prelaska na hinduizam, ali, dok smo se pripremali za vjenčanje, zaintrigirala su me njegova vjerovanja i počela sam o njima više učiti. Kako biste postali hinduist potrebno je prihvatiti hinduistički način života i obredne propise dharme. Vjerujem da sve na svijetu posjeduje nešto božanstveno, što je i temeljno uvjerenje hinduizma. Zato se smatram hinduistom, iako takvom nisam rođena. Suprug me nije tražio da promijenim vjeru, ali njegov utjecaj i primjer igrali su odlučujuću ulogu - tvrdi Elizabeth (36). >> Muškarci iz Dalmatinske zagore po žene odlaze na Filipine 