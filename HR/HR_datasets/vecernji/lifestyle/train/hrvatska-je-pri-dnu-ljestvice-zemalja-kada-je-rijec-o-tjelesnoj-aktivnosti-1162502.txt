Svjetski dan zdravlja jedinstvena je i izvrsna prilika da se zapitamo kada smo zadnji puta bili na zdravstvenom pregledu. Redoviti pregledi često mogu biti spasonosni, ali i poticaj da vlastitom tijelu priuštimo najbolju skrb. Hrvatska je pri dnu ljestvice zemalja kada je tjelesna aktivnost građana u pitanju. Poznat je podatak kako nas više od 65 % nije aktivno, a čak će 92 – 95 % adolescenata zbog nedovoljne aktivnosti, u budućnosti vjerojatno patiti od ozbiljnih zdravstvenih tegoba uzrokovanih nedovoljnim kretanjem. Ove statistike nam pokazuju i govore kako već danas moramo mijenjati životne navike. Brojne osobe iz društvenog života Hrvatske, među kojima su hrvatski nogometni reprezentativac Ivan Perišić, hokejaš KHL Medveščak Tom Zanoški, olimpijac Damir Martin, nogometaš Hillel Soudani, vaterpolo legenda Dubravko Šimenc, modna dizajnerica Aleksandra Dojčinović, glazbenica Lana Jurčević te brojni drugi, posjetili su zdravstvenu ustanovu Vaš Pregled u Zagrebu, kako bi provjerili zdravstveno stanje vlastitog organizma. Savjete i preglede pružio im je stručni tim pod vodstvom ravnatelja doc.dr.sc. Tomislava Madžara, dr. med., koji je dugogodišnji liječnik Hrvatske nogometne i rukometne reprezentacije, trenutno na funkciji posebnog savjetnika Predsjednice RH za zdravstvo i sport. Svjetski dan zdravlja održava se od davne 1950. godine, a ovog proljeća neka bude poticaj i vama za odlazak na redovite zdravstvene preglede.  >>Novo istraživanje pokazalo: Vježbanje 'na prazan želudac' čini se boljim za zdravlje 