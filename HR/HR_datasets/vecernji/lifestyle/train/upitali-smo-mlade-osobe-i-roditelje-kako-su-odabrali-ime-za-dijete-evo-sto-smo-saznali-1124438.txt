Odabrati ispravno ime za dijete nije jednostavan posao. Ime djeteta okarakterizirat će osobu i može itekako oblikovati njegovu budućnost. Brojni roditelji upravo zato osjećaju pritisak pri odabiru imena za svog nasljednika/cu. Pogrešno odabrano ime, kasnije u životu, moglo bi rezultirati diskriminacijom ili zadirkivanjem dok ono dobro može stvoriti predispozicije za, primjerice, karijerni uspjeh osobe. Razgovarali smo s roditeljima i mladim osobama koje su nam otkrile kako biraju ime djeteta. Važnost tradicije Većina ispitanika i dalje se u velikoj mjeri oslanjala na izbor tradicionalnih imena i onih s određenim značenjem. – Nismo željeli strano ime ili neko od ovih novokomponiranih imena. Obiteljski smo, uglavnom, birali imena po bakama i očevima, to je neka nasljedna tradicija. Ali, da, uglavnom biramo hrvatska, poznata imena – poručila je Dora, 32-godišnja majka iz Koprivnice. – Važno mi je da ime sadrži određeno značenje koje bi okarakteriziralo to dijete. Primjerice, simbolika imena, obiteljsko nasljeđe ili uspomena na osobe poput baka ili djedova. Ime nas karakterizira, stoga je važno dati djetetu ime koje ima snažno značenje – smatra Terezija (23), studentica iz Osijeka. Istraživački duh Pojedini roditelji otkrili su nam svoje zanimljive i dugotrajne priče pri odabiru imena. Maja (39), majka iz Zagreba inspiraciju je potražila u mitologiji. Ime nas karakterizira, stoga je važno dati djetetu ime koje ima snažno značenje – Ime smo počeli tražiti kroz mitologiju i priče, pa i općenita imena koja nam se sviđaju. Naposljetku smo suzili izbor na 30 najdražih imena, a, jer smo bili neodlučni, za konačni savjet upitali smo numerologinju. Ona je po datumu rođenja djeteta predložila ime – kazala nam je majka djevojčice Eme. – Ime Dalija odabrali smo jer se činilo zanimljivo zbog različitih značenja. Na litvanskom jeziku Dalija znači sudbina ili vjera, a na afričkom jeziku svahili "nježna". Također je jedno od imena egipatske božice Sekhmet – kazao je Marijan (28) koji smatra da je zapravo najvažnije da se roditeljima svidi ime. Nadodaje kako partnerica i on nisu željeli djetetu dati, tako reći, obično ime, a ne sviđa im se niti trend davanja modernijih imena popularnih posljednjih 15-ak godina. Ispitanicu Rahelu (30) privlače ruska imena. – Oduvijek sam ih voljela, sviđaju mi se imena poput Katja, Sofia, Dorja, Sergej, Lav itd. Ime Sofia vezano je i za moju obitelj, tako bi nazvala svoje najstarije dijete – priznala je. – Svidjelo mi se ime Vita jer na latinskom znači život. Željela sam da bude kratko, ali ipak malo rjeđe – otkrila je 30-godišnja Kristina. Bez puno komplikacija Da je internet plodno tlo kad tragamo za idejama, pokazalo se često puta. Tako je 26-godišnja Arijana pomoć potražila u opsežnim online bazama podataka. – Cijelu noć smo tragali za imenom i tako se odlučili za ime prvog sina – rekla nam je. – Zato što nam je prvo dijete, odabrali smo ime Eva. Drugo dijete dobilo je ime po baki, a treće po danu na koji se rodilo – sv. Nikoli - kazao nam je Zagrepčanin Hrvoje (38). Martinu (30) iz Biograda privuklo je ime s domaće televizije, točnije ono voditeljice Fani Stipković. – Zapamtila sam ga jer je zanimljivo i kratko – kazala je. – Svidjelo nam se ime Lara, razmišljali smo i o drugim imenima, ali niti danas ne možemo zamisliti drugo ime za svoju djevojčicu – priznala je 31-godišnja Lidija. Pri odabiru imena pripazite na sljedeće: >> U ovih šest godina samo jednom mi je rekao „Laku noć, mama“. I to je bilo baš na Dan žena. 