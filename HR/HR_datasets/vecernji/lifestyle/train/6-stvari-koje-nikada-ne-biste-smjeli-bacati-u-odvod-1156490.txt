Ako imate sudoper s drobilicom za smeće u slivniku, vjerojatno vam je čišćenje stola i posuđa nakon jela mnogo lakše. Sudoper i toalet postali su mjesta na kojima se najbrže rješavamo otpada ne razmišljajući o posljedicama koje mogu nastati nakon toga. Mnogi imaju naviku u slivniku ispirati posuđe i ostatke hrane, barem one manje, i pustiti da ih voda "pogura" u odvod. No, znate li što nikada ne biste trebali bacati ni izlijevati u slivnik? Masnoća od pečenja Učestalo bacanje ostataka hrane u odvod može ga začepiti, ali i prouzročiti nastanak i širenje neugodnih mirisa po vašem domu. Masnoća od kuhanja koju izlijevate u odvod bit će kao magnet na koji će se u cijevima lijepiti ostaci hrane i ostali sitni otpaci, poput dlaka i sl. Najčešći začepljivači odvoda su mesna masnoća, ulje, maslac, margarin, umaci, mliječni proizvodi, majoneza  To može s vremenom začepiti odvode, a onda imate jako puno posla i financijskog troška kako biste sanirali štetu. Ako imate običaj ovo raditi, svakako redovno čistite odvode otopinom kipuće vode, jabučnog octa i sode bikarbone.  Riža i tjestenina Riža i tjestenina mnogima su omiljeni ugljikohidrati, no nerijetko koje zrno riže ili komadić tjestenine završi u odvodu. Ono što je zanimljivo jest da će tjestenina i dalje dobivati na volumenu u dodiru s vodom. Jedan komadić ili dva neće napraviti problem, ali ipak neka vam postane navika bacati ostatke hrane u za to predviđeno mjesto u vašem domu.  Vlaknasta hrana Ma koliko ove namirnice bile zdrave u vašoj svakodnevnoj prehrani, za vaš odvod prava su prijetnja.  Talog od kave Malo promiješate s vodom i bez straha izlijete talog od kave u odvod slivnika? I ništa se ne događa? I ponavljate postupak gotovo svaki dan. Nemojte, jer kava itekako može stvoriti problem i začepiti odvod, posebice na užim dijelovima i onim koljenastim. Radije je iskoristite kao sredstvo da se riješite nametnika u svom vrtu.  Brašno Baš kao i kava, može prouzročiti začepljenje odvoda pa ostatke brašna koje nećete upotrijebiti radije bacite u smeće.  Lijekovi Lijekove nikako i nikada nemojte bacati u odvode. Dok su ostaci hrane koje bacate korisni za okoliš, lijekovi su ti koji kroz odvode dospijevaju u okolinu i mogu onečistiti izvore vode, jezera i sl. Studije koje se provode na otpadnim vodama pokazale su prisutnost lijekova u otpadnim vodama. Umjesto da ih bacate u toalet, odnesite ih u najbližu ljekarnu, gdje će stari lijekovi biti adekvatno zbrinuti. >>Ovo je jedna od najprljavijih stvari u domu koja prouzročuje probleme vašem zdravlju i koži 