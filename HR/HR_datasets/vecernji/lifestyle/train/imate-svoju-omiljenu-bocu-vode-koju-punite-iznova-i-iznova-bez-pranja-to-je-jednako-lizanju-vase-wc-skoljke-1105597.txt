Biti hidratiziran tijekom dana svakako je pametna odluka, nakon svega, preporučuje se čak 2,5 litre vode na dan. No navika koju mnogi imaju – piti iz iste boce cijeli dan, puneći je iznova i iznova – nije tako zdrava. Istraživanje koje prenosi Metro.co.uk, dokazuje da je piti iz takve boce jednako lizanju WC-školjke s obzirom na to da je prekrivena klicama i mikrobima. Istraživanje je provedeno nad upotrebljavanim bocama vode, koje su sportaši koristili tjedan dana. Boca s najvišim brojem bakterija premašila je broj bakterija na WC-školjci, što je zabrinjavajuće jer, za razliku od WC-a, bocu koristimo ustima. Velik broj bakterija koje nalazimo na bocama rezultat je jednostavnog zanemarivanja pranja, s obzirom na pretpostavku kako je voda koju punimo ionako čista. Osim količine bakterija u takvim bocama, zabrinjavajuća je činjenica kako je 60 posto tih bakterija odgovorno za bolesti. Osjećate se loše? Možda se odgovor nalazi upravo u boci iz koje pijete vodu. Osim redovitog pranja, preporučuju se boce od nehrđajućeg čelika i naravno, one bez čudnih zakrivljenosti čije je kutove teško dosegnuti.  >> Tjelesna aktivnost smanjuje opasnost od razvoja pet teških bolesti 