Ne postoje samo dvije vrste grudi – male ili velike – što se lako dade čuti kad o njima govore muškarci. Prema tvrtki koja proizvodi grudnjake, ThirdLove, žensko tijelo može imati sedam različitih oblika grudi. – Tijekom procesa dizajniranja proizvoda došli smo do zaključka da je potrebno identificirati koji će stil najbolje pristajati vašem prirodnom obliku – rekao je Ra'el Cohen, potpredsjednik razvoja dizajna u tvrtki ThirdLove. I dok su svi oblici ženskih grudi savršeno normalne i lijepo nesavršene, poznavanjem oblika vlastitog tijela olakšat ćete si pronalazak najboljeg grudnjaka, piše Womanshealth. 1. Asimetrične – jedna dojka veća je od druge; veličina varira od gotovo neprimjetne razlike u veličini pa do izražene razlike (koja je prikazana na skici). Asimetrične dojke najbolje će djelovati u grudnjacima kojima se mogu izvaditi jastučići i umetnuti na onu stranu gdje je potrebno. 2. Oblik zvona – najčešće je riječ o grudima koji imaju veću masu. Najbolje izgledaju u grudnjacima sa snažnim i velikim košaricama i širokom bretelama jer su grudi teže i za sobom povlače ramena zbog čega je potrebna snažna potpora. 3. Istok – zapad: oblikom je ovaj tip dojki razdvojen na način da bradavice izraženo strše svaka na svoju stranu u suprotnim smjerovima. Ove grudi najbolje izgledaju u push-up grudnjacima i T-shirt majicama koje oblikuju prirodni oblik te ih približavaju. 4. Podignute u stranu – između dojki vidljiv je prazan prostor; bradavice su više centrirane od prethodnog oblika grudi. Najbolje izgledaju u grudnjaku naziva balconette – imaju košarice koje podupire žica. Na košaricama imaju više tkanine koja popunjava prostor među grudima. 5. Oble i malene – šire na gornjem dijelu i pomalo zakrivljene, no male. Nedostaje im masnog tkiva. Najbolje izgledaju u modelu "plunge" koji ih podiže, a može imati i push-up dodatak koji centrira dojku i dekolte čini punijim. 6. Oblik suze – slične su kao dojke koji imaju oblik zvona, no ovaj oblik je suptilniji. I ovom obliku pristaje plunge stil sa ili bez push-up dodatka. 7. Okrugle – jednako velike na vrhu i na dnu, obično su kirurški poboljšane, no to nije pravilo. Najbolje izgledaju u balconette grudnjaku. Ove grudi zapravo najbolje izgledaju i sretni ste ako ih imate. >> Grudi u fokusu: Kako odabrati pravi grudnjak? 