Odnedavno otvoren Pizza bar nova je omiljena destinacija svih zaljubljenika u talijansku kuhinju. S obzirom kako su ljubitelji pizze i tjestenine u Hrvatskoj razvili izuzetno istančan ukus za ove gastronomske delicije, Pizza bar u svojoj pripremi koristi isključivo prvoklasne namirnice, kako bi zadovoljio sve zahtjevniju klijentelu. Sve pizze izrađuju se od posebne vrste brašna, namijenjenog isključivo za izradu pizza. Riječ je o sitno mljevenom brašnu, kojeg koriste najbolje pizzerije u Italiji, ali i ostatku svijeta. Poseban okus pizzi daju prvoklasna mozzarela i bivolja mozzarela, premium šunka te nadaleko poznati pršut San Daniele. Kako bi svojim gostima uvijek nudili svježe i kvalitetne namirnice, pošiljka s odabranim namirnicama pristiže u Pizza bar dva puta tjedno iz Italije. Iz Italije također dolazi i Gianni Canalono, trostruki svjetski prvak u izradi pizze, koji je svoje kulinarsko znanje prenio na osoblje restorana i osmislio meni, koji će zasigurno osvojiti srce svakog gosta. Moderan dizajn interijera nosi potpis priznate arhitektice Mirte Mujačić Đaković, koja je željela postići povezanost naslijeđa talijanskog villaggio-a s prometnom lokacijom zagrebačke Selske ceste. Poveznica s Italijom vidljiva je i u načinu slaganja keramičkih pločica na podu, koji neodoljivo podsjeća na trg u gradu Sieni, u crvenoj, zelenoj i bijeloj boji. Drvene grede i daske, kao i zidna bibloteka, interijeru donose stari šarm nekadašnjih izvornih talijanskih pizzerija. Za sve popularniju industrijsku rasvjetu i namještaj u različitim stilovima zaslužna je dizajnerska trgovina Marnic, čiji se proizvodi izvrsno nadopunjuju s tradicionalnim pristupom uređenju prostora te pridonose suvremenosti restorana. Otvorena kuhinja također predstavlja idealan spoj modernog dizajna i tradicionalnog načina pripremanja hrane. Kako nam stižu sve topliji dani, za opušteno uživanje u ukusnoj hrani i osvježavajućim pićima, kao i jutarnoj kavici pobrinuti će se šarmantna terasa restorana, koju možete pronaći na adresi Selska cesta 90b. Lovor, masline i drugo mirisno zelenilo pronašlo je svoje mjesto na terasi, istovremeno doprinoseći štihu mediteranskog vrta i pružajući zaklon od prometnice. >>Je li ovo najjednostavnije tijesto za pizzu ikad? Potrebna su vam samo dva sastojka... 