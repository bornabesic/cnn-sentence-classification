Ma koliko ste bili u strahu u mlađim danima i strepili hoćete li zatrudnjeti zbog neobaveznog seksa, sad već križate još jedan mjesec u nizu u kojem niste uspjeli začeti dijete? Rijetki su parovi kojima uspije već u prvom ciklusu, taj postotak pada što ste stariji, a i način života uvelike će se odraziti i na reproduktivne organe. Najčešći uzroci neplodnosti su pušenje, ispijanje alkohola, pretjerivanje u tjelovježbi, usko donje rublje, loša prehrana i sl... Muškarci s niskim brojem spermija imaju manje šanse za oplođivanje jajašca nego muškarci koji nemaju oligospermiju. Srećom, postoje mogućnosti liječenja tog stanja.   Količina Da bi se smatrali plodnima, muškarci bi trebali imati više od 20 milijuna spermija po mililitru sjemene tekućine. Od milijuna spermija kod ejakulacije, samo oko 200 dosegne jaje u jajovodu. No, potreban je samo jedan za oplodnju jajašca.   Kvaliteta Oblik i struktura spermija (morfologija) jednako su važni kao i količina. Za plodnost je potrebno imati više od trećine spermija normalnog oblika i strukture. Pokretljivost Da bi došli do cilja, spermiji moraju biti pokretni. Pokretnost spermija je važna karakteristika zdravih spermija. Najvjerojatnije ćete biti plodni ako se barem pola vaših spermija kreće. Kako si pomoći? Svakako s eobratite liječniku koji će temeljem rezultata spermiograma preporučiti koji su vam daljnji koraci  u liječenju. Ono što svakako možete sami napraviti je da se ne tuširate niti kupate u vrućoj vodi, spremijima više odgovara hladnija okolina. Izbjegavajte nositi uske bokserice, a po noći spavajte goli. Ostavite se pušenja i alkoholnih pića te pretjeranog samozadovoljavanja. Ako pokušavate zanijeti, odnose imajte svaki drugi dan da se "proizvede" dovoljna količina spermija koja bi povećala mogućnost za začeće. Uzimajte dodatke prehrani poput L- arginina ili cinka.  >>Vrsta posla utječe na plodnost žene >>Uzrokuje li zaista stres smanjenu plodnost? Evo odgovora... 