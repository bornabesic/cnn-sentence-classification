UNIQA Grupa službeni je osiguratelj i sponzor Specijalnih zimskih olimpijskih igara koje će se održati od 18. do 25. ožujka u Styriji u Austriji. Specijalna olimpijada iznimno je važna jer globalno promiče inkluziju osoba s intelektualnim teškoćama kojima sport pomaže da postignu značajne uspjehe, ispune svoj potencijal i uživaju u radostima života. Zbog toga su zemlje UNIQA Grupe pokrenule kampanju na društvenim mrežama Make2017Better (Učini 2017. boljom) u znak podrške sportašima s intelektualnim teškoćama iz cijeloga svijeta. Kampanju je podržala i UNIQA Hrvatska budući da će na Specijalnim olimpijskim igrama nastupiti i 29 sportaša iz Hrvatske. Cilj kampanje je da što veći broj građana postavi svoje fotografije s maskotama Specijalnih zimskih olimpijskih igara, Larom i Louisom, na službeni Facebook profil UNIQA osiguranja  ili na svoj Instagram profil uz hashtag #Make2017Better. Što više fotografija bude objavljeno, tim hrvatskih specijalnih olimpijaca ima veću šansu osvojiti značajnu novčanu podršku. Kampanji su se već pridružili poslovni partneri i zaposlenici UNIQA osiguranja. Više informacija pronađite ovdje. 