Više od 500 posjetitelja do sada je pogledalo 200-tinjak mačaka koje se ovaj vikend natječu na međunarodnoj izložbi u Westgate Shopping Cityju, a svi ostali imaju priliku to učiniti danas do 21 sat i sutra od 10 do 18 sati. Među brojnim vrstama jednog od najbližih čovjekovih kućnih ljubimaca može se vidjeti "singapurska mačka", najmanja i jedna od najrjeđih pasmina mačke na svijetu. I dok se njena težina kreće oko 1,7 kilograma za ženke i 2 kilograma za mužjake, na izložbi se može vidjeti i pomaziti i Maine Coon mačku koja teži od 9 do 11 kilograma. - Imamo oko 130 izlagača iz cijele Europe, a najmanja, "singapurska mačka" došla nam je iz Sofije. Pozivamo ljubitelje životinja da dođu jer imaju priliku dobit informaciju o svakoj vrsti mačke ali ih i pomaziti - kazala je Branka Ilakovac u ime Saveza felinoloških društava Hrvatske, organizatora natjecanja. Kako bi događaj učinili atraktivnijim za izlagače i posjetitelje, izlagači su se i maskirali, a na dolazak s maskama pozvani su i posjetitelji. Najatraktivniji dio programa oba dana je proglašenje najljepših mačaka izložbe, koji će danas započeti u 19 i 30 sati, a u nedjelju u 16 i 30 sati. Cijena ulaznice za odrasle iznosi 20 kuna, za djecu, umirovljenike i invalide 10 kuna, a u prodaji su i obiteljske ulaznice, kao paket od 2 odrasle i 2 dječje ulaznice za 50 kuna. >>Je li ovo najbizarniji poziv policiji? >>Moje dijete želi mačku za kućnog ljubimca. Je li to 'pametno'? 