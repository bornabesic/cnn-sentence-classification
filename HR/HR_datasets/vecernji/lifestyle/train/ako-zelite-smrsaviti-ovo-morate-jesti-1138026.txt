Kad izabiremo hranu s velikim udjelom vode, osjećamo se siti bez obzira na to što konzumiramo manje kalorija, i na taj način možemo izgubiti na težini, objašnjava nutricionistica Christina Esser. Osobe koje jedu pet obroka voća i povrća na dan unose manje kalorija, a "istodobno, voće, povrće i jogurt također imaju mnogo vitamina i minerala", rekla je Esser. Proizvodi koji sadrže integralne sjemenke također mogu pomoći. – U želucu funkcija im je poput spužve, apsorbiraju vodu koja hrani daje njezinu težinu i volumen – objašnjava Esser. – To stvara osjećaj da prije osjetimo sitost i ne jedemo tako mnogo kalorija. Za zaštitu mišića potrebne su nam bjelančevine, objašnjava Esser te dodaje: – A bjelančevine uzrokuju da se ljudi osjećaju posebno siti, što je upravo ono što želimo: osjećaj sitosti dok se u isto vrijeme gubi težina. Međutim, same bjelančevine nisu dovoljne da se održava mišićno tkivo, nego su za to potrebne i tjelesne vježbe, kaže Esser. Optimalne rezultate dobit ćemo upravo kombinacijom vježbi snage i izdržljivosti, napominje Esser. >>7-dnevna dijeta za zdravo mršavljenje dr. Oza >>3 stvari koje radite prije spavanja, a zbog kojih se debljate