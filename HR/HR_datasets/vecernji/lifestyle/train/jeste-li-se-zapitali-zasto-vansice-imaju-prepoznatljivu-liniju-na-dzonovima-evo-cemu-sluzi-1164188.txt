Neki modni trendovi brzo dolaze i još brže prolaze, neki se zadržavaju malo duže nego ostali, a neki su vječni. Ipak, da je na sceni s jednim modelom moguće opstati čak 50-ak godina, dokazuju dva velika imena u svijetu lifestylea. Prije svih, to je za rukom pošlo modnom gigantu Adidas, čiji je Superstar model, po prvi puta lansiran davne 1969. godine, proteklih sezona po mnogim istraživanjima proglašen planetarno najtraženijim i najpopularnijim tenisicama. Ove sezone, istom fenomenu svjedočimo zahvaljujući Vansu i njihovom kultnom modelu Old Skool. Prve "vansice" mogle su se kupiti 1966. u kalifornijskom Anaheimu, a djelo su ideje i ruku braće Paula i Jima Van Dorena koji su se udružili s pratnerima Gordonom Lee i Sergeom Deliom. U početku je njihova tvornica proizvodila gumu pod nazivom The Van Doren Rubber Company. Počeli su izrađivati tenisice za skejtere koje su se izrađivale po narudžbi. prvi dan kada su otvorili prodaju, tenisice je kupilo 12 kupaca. Vansice su proslavili skateri i kalifornijska scena 70-ih godina prošlog stoljeća, no danas Vans uspješno vlada od lifestylea do high fashiona, što ga odmiče od etikete isključivo skaterskog brenda. Dokaz tomu su i mnoge svjetske face, koje su po pitanju mode i stila još uvijek stara škola te svoje stylinge redovno upotpunjavaju Old Skool modelom tenisica, koje se zbog svoje ležerne, cool i mladenačke vibre s nevjerojatnom lakoćom uklapaju u najrazličitije modne stilove, čak i u onaj slavnog hip-hopera s neupitnim smislom za modu – Kanye Westa. Ovaj najprodavaniji i najprepoznatljiviji Vansov model, s bijelim džonom i krivudavom crtom, tijekom godina izašao je u bezbroj varijacija, boja i uzoraka. No, neke stvari se kod nijednog para Old Skool tensica ne mijenjaju - debljina gumenog džona i prepoznatljiva krivudava crta koja se pojavljuje više od 40 godina samo na ovom modelu. Nastala je sasvim slučajno, bila je to tek črčkarija Paula Van Dorena, ali s vremenom je upravo ona postala prepoznatljiv znak jednih od najpoznatijih modela tenisica. Nazvana je "Jazz Stripe". Ovaj moderl tenisica nije odmah dobio ime po kojem ga danas prepoznajemo, naime, sve su tenisice u početku proizvodnje bile nazvane brojevima pa je ovaj model prethodno imao oznaku #36. Tenisice koje su ove sezone ultimativni hit street style trendsetera jesu svakako "slips-ons", a kreirane su s oznakom #98. Zvijezda Sumrak sage Kristen Stewart nosila je jedne takve kada je na Hollywood Walk of Fame ostavila svoje otiske pored zvijezde sa svojim imenom. >>Čemu zapravo služi onaj mali džep u trapericama? 