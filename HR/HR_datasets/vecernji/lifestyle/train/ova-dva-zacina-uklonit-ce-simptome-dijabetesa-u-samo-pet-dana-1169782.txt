Dijabetes je stanje koje se pojavljuje kada gušterača ne može proizvesti dovoljne količine inzulina ili ga ne proizvodi kako treba.  Naime, zdrava gušterača proizvodi točno određene količine inzulina potrebne da se snizi povišena razina šećera u krvi koja nastaje tijekom konzumacije određenih namirnica.  Razlikujemo dva tipa dijabetesa, tip 1, kada se uopće ne događa proizvodnja inzulina i, onaj najčešći – tip 2. Bolest obično počinje postupno i napreduje polagano. Simptomi se ne moraju pojaviti godinama, čak desetljećima. Kod uznapredovale bolesti javljaju se prekomjerna žeđ, pojačano mokrenje, umor, zamagljen vid i gubitak težine. Kod žena su česte vaginalne gljivične infekcije. Teške promjene na desnima, pogoršanje vida, svrbež, impotencija i neobični osjeti u ekstremitetima, kao što su trnci i žarenje, također mogu ukazivati na šećernu bolest tipa 2, koja se najčešće otkrije rutinskim pregledima nalazom povišenih vrijednosti glukoze u krvi i u urinu prije pojave simptoma. Zabrinjava činjenica da se dobna granica sve više pomiče pa sve je sve veći broj mlađih ljudi pogođen dijabetesom, a osim genetskih predispozicija, na razvijanje dijabetesa poprilično utječe i stil života.  Dugotrajna izuzetno visoka razina šećera u krvi može prouzročiti mnoge ozbiljne zdravstvene probleme, poput bolesti bubrega, srca i sljepoću. Može doći i do suženja arterija. Postoji jednostavan, prirodni recept koji kontrolira simptome dijabetesa 2, piše Healthy Magazine, i to već tijekom pet dana.  Potrebna su vam dva štapića cimeta i jedna žlica klinčića. U lonac ulijte pet litara vode i dodajte začine. Ostavite da tako stoji u hladnjaku četiri do pet dana. Nakon toga pijte nakon buđenja po jedan decilitar ove vode na prazan želudac. Pripremite drugu količinu ovog napitka kada procijenite da ste pri kraju s prvom količinom tako da možete odmah nastaviti piti svakodnevno bez prekida. Nakon tri ispijene spomenute količine, napravite stanku od 15 dana.  Ova voda s cimetom i klinčićima navodi se kao vrlo učinkovit, prirodni lijek.  Cimet može pomoći dijabetičarima jer pojačava osjetljivost na inzulin i tako uravnotežuje razinu šećera u krvi. Stimulira receptore inzulina, istodobno inhibirajući enzime koji ga inaktiviraju. Ovo dvostruko djelovanje pospješuje stanično korištenje glukoze. Klinčić ima još više antiupalnih  polifenola od cimeta.  Znanstveno je potvrđeno da je klinčić među najzdravijim začinima svijeta zbog svojih antioksidativnih svojstava. Postoje i dokazi da određeni spojevi u klinčiću djeluju kao antihistaminici. To je jedan od najsnažnijih prirodnih rastvarača krvnih ugrušaka.  Danski su istraživači otkrili da klinčić u rastvaranju krvnih ugrušaka ima jače djelovanje od aspirina, koji je mnogima dio terapije u liječenju visokog tlaka i povišenog kolesterola u krvi. 