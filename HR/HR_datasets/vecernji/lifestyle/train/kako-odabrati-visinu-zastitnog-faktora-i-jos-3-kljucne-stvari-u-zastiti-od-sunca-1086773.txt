"Koji faktor odabrati da ne pocrvenim, a opet dobijem boju?" pitanje je koje si svaki put iznova postavljamo s dolaskom toplijih dana ili u onoj tamnoj varijanti – ako smo već (nekoliko puta) zakuhali na suncu i umjesto željenog tamnijeg tena, bili prošarani crvenim nijansama. Ako si među onima koji vole sneno lješkariti na suncu, u nastavku možeš pronaći mali pojmovnik o sunčanju te objašnjenje kako odabrati visinu zaštitnog faktora kako bi tvoj boravak na suncu bio siguran. Visina zaštitnog faktora – i kako se izračunava? Visina zaštitnog faktora označava razinu učinkovitosti proizvoda u zaštiti od štetnog zračenja. Izračunava se uspoređivanjem vremena koje je potrebno da se razvije opekotina od sunca na zaštićenoj koži i vremena potrebnog da se opekotina razvije na nezaštićenoj koži. Primjerice, osobama čija koža obično crveni već nakon 10 minuta izlaganja suncu, koža će pocrvenjeti nakon 20 minuta ako koriste kreme sa zaštitnim faktorom 2. Ako pak koriste faktor 20, koža će pocrvenjeti tek nakon tri sata izloženosti suncu. Kako odabrati pravi faktor? Zaštitni faktor 30 preporuča se fototipu II, a zbog nemasne formule SUNDANCE krema za sunčanje idealna je za nanošenje na lice. Kako nanositi kremu? Dok tvoje lice zahtijeva malu količinu kreme, nogama i rukama je ipak potrebna „žlica“ kreme. Osobito je važno nanijeti kremu na rizične dijelove tijela, kao što su lice, glava, uši, ramena, grudi, stražnjica i stopala. Nakon mazanja, pričekaj 15 do 30 minuta da se krema upije prije no što se prepustiš blagodatima sunca. Kremu nanosi svaka dva sata, što je osobito važno ako se kupaš ili znojiš. Ne zaboravi da oblaci propuštaju više od 90 posto UV zračenja što znači da je potrebno nanijeti kremu i kada je oblačno. Ako se želiš zaštiti od štetnog UV zračenja, možeš odabrati alverde proizvode za zaštitu od sunca. Tako ćeš dobro djelovati i prema okolišu jer mlijeko za sunčanje alverde ne sadrži kemijske, već isključivo mineralne filtere, a bazirano je na sastojcima iz kontroliranog ekološkog uzgoja. Od čega se štitimo? Svjetlo i toplina imaju pozitivan utjecaj na naš organizam – potiču lučenje endorfina, hormona koji izaziva osjećaj blagostanja i sreće. Ultraljubičasto zračenje sastoji se od A, B i C zraka, odnosno UVA, UVB i UVC. Dok UVC nema važnu ulogu jer ga apsorbira ozonski sloj, UVB zračenje uzrokuje jaku fototoksičnost, a UVA zračenje prodire u dublje slojeve kože. Kako bi se zaštitili od štetnih poljedica UVB i UVC zračenja, za izlaganje suncu pripremite se odabirom odgovarajućih proizvoda za zaštitu od sunca. Paleta proizvoda robne marke SUNDANCE, koji uz zaštitu od UV zračenja, štiti i od infracrvenih A zraka koje dublje prodiru u kožu. IRA zrake mogu oštetiti strukturu kolagena i ubrzati prijevremeno starenje kože. 