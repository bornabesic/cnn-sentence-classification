Hrvati za roštiljanje uglavnom koriste svinjetinu, teletinu i janjetinu. Iako dominiraju svinjska vratina i kare, sve je veća potražnja za junećim mesom koje je najzdravije. Važno je obratiti pozornost na rezanje mesa jer u svakom dijelu mesa postoje vlakna koja se moraju poprečno presjeći kako bi se razvukla, a meso ostalo mekano. Ako se meso prereže po dužini, bit će vrlo žilavo. Taj dio je najbolje prepustiti stručnjacima / mesarima. Oni će znati prema vrsti namjene preporučiti najbolje komade mesa te ga izrezati na način primjeren pripremi. Junetina Juneća leđa ili kare (Amerikanci ga nazivaju juneći ramstek) najbolje je odrezati na debljinu od 2 do 2,5 cm. Prije pripreme odrezak treba minimalno sat vremena stajati na sobnoj temperaturi. Može se peći u tavi ili na roštilju. Solite po želji, odmah ili nakon pečenja. Svježe mljeveni papar koristi se tek nakon pečenja jer brzo izgara na visokim temperaturama i daje mesu gorak okus. Začinjeno meso prije pečenja stavite u ulje i po želji premažite senfom. Marinada će proći kroz meso i omekšati ga. Takvo meso peče se sa svake strane po dvije minute. S vanjske strane moraju biti vidljive rešetke roštilja, a iznutra bi meso trebalo biti ružičasto. Kako biste ovakav komad mesa iskoristili na poseban način predlažemo karamelizirani ramstek. Svinjetina U Hrvatskoj se često jede carsko meso i vratina te kare. Vratina je najzahtjevnija te se preporuča rezati je na 1 cm debljine jer tada nije potrebna dulja termička obrada. Za neke nove okuse predlažemo da marinirate svinjetinu. Kako biste uštedjeli na vremenu, marinade možete kupiti gotove u Spar i Interspar trgovinama. Za svinjetinu se preporučaju Mediteran i Chili marinada. Mediteran će oplemeniti okus vratine i carskog mesa, a Chili je idealan za vratinu i kare. Preporuka je da meso odleži u marinadi oko 24 sata te da se pazi prilkom pečenja da ne bude na jakoj vatri te ne predugo, ovisno o mesu najčešće se peče s obje strane dvije - tri minute. Piletina Pileće meso najčešće se nađe na tanjuru onih najmlađih. Piletina, iako je sama po sebi suha, ipak dopušta da se njome „poigramo“ i dobijemo nove posebne okuse. Mali bataci, bijelo meso i sve vrste peradi poželjne su za dječji meni, a začinit ćete ga osnovnim začinom - solju. Ako ga napunite šunkom i sirom, zarolate u foliji i stavite peći na roštilj kao male paketiće, itekako može ostati sočno. Za one željne posebnih i drugačijih okusa, pileća prsa možete marinirati te na taj način dobiti posebne, pomalo egzotične okuse. Zašto ne biste za svoje goste, na roštilju pripremili Tajlandske marinirane ražnjiće? Evo recepta... Ako nemate vremena, u Spar i Interspar trgovinama možete pronaći gotove marinade -Talijansku, Francusku i Chili, one u sebi sadrže egzotične začine te jela čine drugačijima. Pileća prsa pečena na roštilju i narezana na trakice možete iskoristiti i kao sastojak ukusnih salata. >>>Više recepata pronađite na www.dobartek.spar.hr 