U ovom projektu Večernjakove Turističke patrole kontinentalnom Hrvatskom i dodjele Večernjakovih zvjezdica, čiji je cilj promicanje gastronomske i etnološke kulture, posjetio sam Knin u Šibensko-kninskoj županiji. Najprepoznatljiviji simbol grada je tvrđava na brdu Spas koja je podijeljena na gornji, srednji i donji grad koji su međusobno povezani drvenim mostovima. U neposrednoj blizini centra nalazi se restoran „Mihovil“ u sklopu istoimenog hotela. Bilo je vrijeme ručka, no u restoranu sam zatekao samo troje gostiju, dvije gospođe i jednog gospodina, koje sam usput zamolio za fotografiju, na što su rado pristali i još mi i nazdravili. Vlasnik je gospodin Slavko Živković koji se ugostiteljstvom bavi godinama te je tako postao i najpoznatiji ugostitelj u Kninu, ali kaže da ne pamti tako loše poslovanje kao u zadnjih nekoliko godina. U gradu se teško živi pa je jako teško opstati jer općenito nema posla ni gostiju zbog slabe platežne moći stanovnika Knina i okolice. Samim time problem je naći konobare i kuhare jer ih je većina otišla u veće gradove ili izvan Hrvatske, ali o tome uporno pišem u cijeloj ovoj seriji tekstova. U „Mihovilu“ tzv. a la carte gostiju ima jako malo pa poslovanje temelje na prihvatu domaćih i stranih grupa turista koje su na proputovanju kroz Knin ili u sezoni posjećuju Nacionalni park Krka pa ondje prenoće. U ponudi restorana su internacionalna jela i lokalni domaći specijaliteti. Od svih jela iz ponude, kušao sam teletinu ispod peke i palačinke s čokoladom jer glavne kuharice taj dan nije bilo u kuhinji pa nisam imao drugi izbor. Vinska karta sadrži petnaestak vina među kojima prevladavaju bijela te nekoliko crvenih. U restoranu i hotelu radi osmero djelatnika, a urednost i čistoća su zadovoljavajući, kao i ljubaznost osoblja. Već sam spomenuo da se restoran nalazi uz sklopu hotela s 32 sobe i više moderno opremljenih dvorana u kojima se organiziraju seminari, konferencije i društveno-sportske priredbe. Ponuda se stalno obogaćuje sadržajima kao što su odlasci na planinarenje na Prominu i Dinaru te u lokalna izletišta ili na more. U hotelu dopušten je boravak kućnih ljubimaca, pa je u tu svrhu sagrađen moderan prostor za njihov boravak. Vlastito parkiralište za 30 vozila i dva autobusa znatno olakšava poslovanje. Dolaskom u grad Knin zaljubljenici u prirodu doći će na svoje, bilo da žele šetati nedirnutim krajolikom, uživati u pogledu na pristupačni slap Krčicu ili pak u ribolovu na izvoru rijeke Krke.          1. karlovac korana-srakovčić 100 osijek waldinger 100 3. samobor kod špilje 98 4. čakovec mala Hiža 95 ilok principovac 95 ozalj žganjer 95 v. gorica mon ami 95 8. ravna gora/ brod na kupi mance 94 vukovar lav 94 10. plitvička jezera lička kuća 93 11. varaždin zlatne gorice 92 12. krapina vuglec breg 91 našice ribnjak 91 požega grgin dol 91 sisak cocktail 91 sl. brod savus 91 17. gospić maki 90 koprivnica kraluš 90 ludbreg mejaši 90 20. buje la parenzana 89 đakovo sorisso 89 fužine bitoraj 89 23. bjelovar bistro franz 88 ogulin frankopan 88 slunj mirjana 88 26. otočac mirni kutak 83 27. zabok stara škola 82 28. knin mihovil 81      IZBOR I KVALITETA JELA  (do 50 bodova): 44 boda  IZBOR I PONUDA PIĆA  (do 15 bodova):10 bodova  POSLUGA I LJUBAZNOST  (do 10 bodova):10 bodova  DOJMOVI I PROSTOR  (do 20 bodova):15 bodova  UKUPNOST PONUDE (do 5 bodova):2 boda   ukupno 81 bod 