Iako zdravstveni stručnjaci ne preporučuju unos previše soli u organizam, novo istraživanje otkrilo je nešto potpuno novo o tom neizostavnom začinu. Zasoljena hrana može vam, naime, pomoći pri mršavljenju. Istraživanje je pokazalo da veći unos soli u organizam ne uzrokuje nužno povećanu žeđ, ali da unatoč tome što ne pijete previše vode, češće morate mokriti. To zapravo pokazuje da tijelo razgrađuje masnoću i pretvara je u tekućinu, a razlog tome je sol koju ste unijeli. Ovo istraživanje pobija prethodno kojim se tvrdilo kako povećan unos slane hrane može dovesti do debljanja jer tijelo zadržava vodu u sebi. Istraživači sa Sveučilišta Vanderbilt analizirali su ruske astronaute tijekom stimulacije putovanja u svemir. Studija je pokazala da, unatoč tome što su jeli slaniju hranu, astronauti nisu pili više vode. No, zato su urinirali jednako kao da su pili više tekućine. Objašnjenje za to je da je organizam 'razbijao' masnoću te proizvodio tekućinu. – Samo je jedno objašnjenje za ovaj fenomen. Tijelo je moralo proizvoditi vodu kada je unos soli bio povećan – rekao je autor istraživanja dr. Jens Titze. Unatoč tome, ne pretjerujte s unosom soli u vaš organizam i ne zaboravite da je dnevna preporučena količina 6 grama, odnosno jedna čajna žličica.