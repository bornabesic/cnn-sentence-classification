Vrhunski kuhar Fabio Viviani (38) iz Chicaga otkrio je zbog čega se u vodu u kojoj se kuha tjestenina ne smije stavljati maslinovo ulje, a to mnogi rade da bi poboljšali okus tjestenine te spriječili njezino lijepljenje. Kaže kako postoji nešto puno jednostavnije od toga što će spriječiti tjesteninu da se lijepi te da je dodavanje maslinova ulja u vodu čisti grijeh. – Oni koji to rade trebali bi se sramiti jer je to nepotrebno trošenje vrijedne namirnice – kazao je. Tvrdi da u vodu za tjesteninu ne treba dodavati ništa, a ona se neće lijepiti ako je miješate. – Samo je potrebno miješati tjesteninu i tako će se spriječiti da bude ljepljiva. Ne treba dodavati čak ni sol ako se tjestenina služi uz umak u kojem ima dovoljno soli – savjetuje Viviani.  