Jeste li primijetili kako se vaše raspoloženje mijenja kad ste gladni, postajete čangrizavi, neki u vašoj okolini bi rekli i "nemogući"? Dobra vijest za vas, ali na za vašu okolinu, jest da vi osobno niste za to ništa krivi. Bar ne svjesno.  Promjena ponašanja javlja se kada padne razina glukoze u krvi. Naš mozak za rad treba jednostavne šećere, poput glukoze, a ako razina glukoze jako padne, javlja se razdražljivost, osjećaj ljutnje i nemogućnost obavljanja uobičajenih zadataka. Ipak, ne reagiraju svi isto na pad razine glukoze. Dok su neki  razdražljivi, u nekim situacijama mogu osjećati vrtoglavicu te im može čak i pozliti, drugi se s niskom razinom glukoze nose puno bolje. Mirniji su, usporeniji i opušteniji. Barem neko vrijeme. Činjenica je da svi postajemo razdražljivi kad smo gladni, samo neki postaju puno brže. Stvar je u tome koliko vašem tijelu treba da obradi šećere.  Jaka je povezanost između niske razine šećera u krvi i osjećaja ljutnje i agresivnosti, čak je i studija provedena 1984. godine lako mogla predvidjeti da će netko počiniti nasilje.   Kada se javlja glad, dolazi i do pojačanog oslobađanja adrenalina koji djeluje na raspoloženje.  Kada ste gladni, ostaje vam samo jedno, ono logično rješenje - što prije pojedite nešto ako se ne želite pretvoriti u - čudovište! >>5 razloga zašto ste stalno gladni 