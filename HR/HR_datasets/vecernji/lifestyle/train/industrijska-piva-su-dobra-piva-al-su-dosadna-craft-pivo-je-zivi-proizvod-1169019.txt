Majstor pivar Krešo Marić iz daruvarske pivovare predstavio je jučer novo pivo Imperial IPA Petog elementa brojnim uzvanicima u prostoru restorana Batak Beer&Grill.  - Imperial IPA pivo spravljeno je u pravom maniri i duhu crafta. To je emocija koja se prenosi u priču - ono je jedan autorski projekt", naglasio je Marić.  Gosti su uživali u novim jelima u ponudi restorana poput grillanog sira škripavca s pekmezom od luka, pašteti od pileće i gusje jetre s tartufima, te hladnom platom domaćih proizvoda lokalnih OPG-ova.  - Craft je umjetnost proizvodnje piva. Pivo koje se proizvodi u velikim količinama, kreirano je na način da izdrži pritisak distribucije.  Industrijska piva su dobra piva, al su dosadna. Craft pivo je proizvod koji je s druge strane jako osjetljiv - ima puninu boja, okusa, mirisa... to je živi proizvod! Takav proizvod se ne može globalno distribuirati. Ono što je ključno je to da je craft stvorio jako puno radnih mjesta jer je to pivo koje se proizvodi lokalno i ovisi o majstoru pivaru. Zato pijte i jedite lokalno!", istaknuo je majstor pivar.  Novi Batak Grill&Beer u Remetinečkoj 14 jedini je Batak restoran koji u ponudi ima Craft Beer Bar te nudi više od 50 vrsta craft piva. Uz pomoć vrhunskih domaćih pivara, izabrana su najbolja regionalna i svjetska craft piva, a u planu je otvorenje i na dvije nove lokacije, u Sesvetama i Zaprešiću.    