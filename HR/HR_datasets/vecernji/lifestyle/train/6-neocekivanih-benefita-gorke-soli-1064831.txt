Što ako vam kažemo da postoji skriveni dragulj u vašoj ljekarni po prihvatljivoj cijeni koji može itekako pozitivno utjecati na vaše zdravlje i ljepotu. Na prvu ovo zvuči previše dobro da bi bilo istinito, no ovaj čudotvorac doista postoji. Riječ je o gorkoj soli, poznatoj još i kao epsomska sol. Naziv je dobila po engleskom gradu Epsomu u kojemu je kemijski spoj magnezijevog sulfata od kojeg se sol sastoji prvi put destiliran iz vode. Cijena joj je prava sitnica, a učinci koje ima na vaše zdravlje i ljepotu oduševit će vas. Jim Hill, predsjednik Vijeća epsomske soli za Women's Health otkrio je šest neočekivanih benefita koje ovaj sastojak može imati na vaše zdravlje. 1. Blago čisti vašu kožu Gorku sol mnogi koriste umjesto uobičajenog pilinga jer snažno utječe na redukciju mitesera. Za razliku od mnogih proizvoda na tržištu Epsom sol nije sastavljena od plastike i zbog toga nježno uklanja nečistoće s vašeg lica i tijela nakon čega se otapa u umivaoniku ili kadi. Smjesu pomiješajte s malo vode i nanesite na kožu nakon čega ju isperite toplom vodom. 2. Daje volumen vašoj kosi Hills kaže da se gorka sol također može koristiti i kao preparat koji povećava volumen kose. Pomiješajte jednake omjere gorke soli i regeneratora i umasirajte mješavinu u vašu kosu. Pustite da ostoji 10-15 minuta prije ispiranja. Vaša beživotna kosa bez volumena nakon ovog tretmana u potpunosti će se transformirati. Isprobajte! 3. Smanjuje nadutost Namakanje u slanoj kupki sačinjenoj od gorke soli može biti brzo rješenje za privremeno smanjenje nadutosti, ističe osobna trenerica Sabrina Sarabella i dodaje da sol brzo izvlači toksine i vodu iz tijela. Slavna glumica Amanda Seyfried priznaje da ovaj trik koriste kako bi zablistale u pripijenim haljinama na crvenom tepihu.  Odlučite li se isprobati ovaj trik donosimo vam i recept za čarobnu kupku. Dodajte pola šalice gorke soli u kadu na svakih 50 kilograma težine, savjetuje kiropraktičar David Jockers. 4. Smiruje bolove u mišićima Ako ste uganuli gležanj ili vas mišići bole iz nepoznatog razloga pripremite si kupku s gorkom soli jer osim što pomaže kod nadutosti ova kupka smanjuje bolove kod lakših uganuća, liječi upalu mišića, pripomaže kod splasnuća oteklina i smanjenja modrica.Osim toga Jockers ističe da kupka s gorkom soli može ženama smanjiti bolove i tijekom rane faze poroda.  5. Opušta um Kupka s gorkom soli osim što povoljno utječe na zdravlje, odličan je saveznik i u relaksaciji.  -Kupka s epsomskom soli odlična je za opuštanje. Jedna studija pokazala je čak da eposmska sol pomaže smanjiti hormon stresa kortizol. 6. Poboljšava zdravlje kostiju Iako mnogi misle da je za zdravlje kostiju dovoljna konzumacija kalcija putem mliječnih proizvoda to nije dovoljno. Vaše kosti trebaju i magnezij koji mogu dobiti iz gorke soli. Ovo je još jedna blagodat slane kupke.  Ipak stručnjaci upozoravaju da se s gorkom soli treba biti oprezan, posebice u slučajevima kad ju namjeravate uzimati oralno u slučajevima čišćenja organizma jer nepridržavanje savjeta stručnjaka može uzrokovati više štete nego koristi vašem zdravlju. >>'Čudo' od soli! Zbog ovoga ćete požaliti što niste prije koristili himalajsku sol >>Od pranamirnice do pomoćnika u kuhinji i lijeka. Evo što sve možete učiniti s prstohvatom soli! 