Veliki broj muškaraca gubi samopouzdanje i pati zbog ćelavosti, pokazala su brojna istraživanja, piše Men's Health.  No, čini se kako je i njihovim problemima došao kraj jer bi se iz novog otkrića mogao "izroditi" lijek za ćelavost. Znanstvenici iz Medicinskog centra UT Southwestern pronašli su određene stanice koje potiču ćelavljenje i stvaraju protein "odgovoran" za pigmentaciju, pa je moguće i da će se riješiti i problem sijede kose.  Starenjem proteini počnu "štekati"? Kada su znanstvenici "izbrisali" gen KROX20 kod miševa, oni su oćelavili, dok su brisanjem gena SCF postigli da dlaka miševa postane sijeda.  To ih je dovelo do važnog pitanja: događa li se da protekom godina ti specifični proteini počnu "štekati" i je li to razlog zbog kojeg ćelavimo i sijedimo? Znanstvenici svoje istraživanje namjeravaju nastaviti na ljudima što bi, jednoga dana, moglo dovesti do lijeka za ćelavljenje i sijedu kosu.  