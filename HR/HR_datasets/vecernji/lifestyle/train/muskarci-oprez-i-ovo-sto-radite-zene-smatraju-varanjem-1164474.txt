Varate li svoju partnericu, a da niste toga niste svjesni? Moguće je ako radite nešto od ovoga što navodimo. Istraživanje koje je provela tvrtka YouGov, a u kojem je sudjelovalo tisuću sudionika, potvrdilo je da žene, osim dugotrajnog fizičkog varanja s drugom osobom, smatraju varanjem i seks za jednu noć, poljubac, slanje seksi poruka... Ali i ovo... Aplikacije za upoznavanje Čak i ako nemate potajne spolne odnose s nekom sa strane, a imate otvoren i aktivan profil na nekoj aplikaciji za upoznavanje, varate! Barem tako misli čak 70 posto ispitanica.  U vezi ste, ali i dalje imate neki profil na aplikaciji za upoznavanje. To je emocionalno varanje i pokazuje da nemate dovoljno povjerenja u vezu i osobu s kojom ste i pokušavate držati svoje karte otvorenima. To je jako uvredljivo za osobu s kojom ste u vezi, objasnio je terapeut za veze i obitelj Paul Hokemeyer. Isto je ako se često čujete s drugom ženskom osobom ili na nju mislite i pokušavate dogovoriti sastanak i to skrivate od svoje partnerice "da ne bi pogrešno shvatila". Mislite li da nema ničega lošeg u tome? Ima jer riječ je o emocionalnoj prevari.  Ako vam nedostaje dopisivanje ili flertovanje, radite to sa svojom partnericom i unesite nešto novo u vašu vezu.  Izlazak na večeru s osobom za koju znate da pikira na vas Više od 40 posto žena istaknulo je da je izlazak s osobom koja pikira na muškarca – znak varanja. Ako izlazite na večeru ili na piće s osobom za koju znate da ste joj privlačni, budite iskreni prema sebi i odredite granicu u svome ponašanju. A ako vam odgovara tuđe zavođenje, znači da nešto s vašom vezom nije u redu. Zašto biste potrošili svoje vrijeme i novac za izlazak s nekim ako nemate ništa u planu s tom osobom? Stavite se u položaj svoje partnerice prije nego počnete puhati i optuživati je da je nepotrebno ljubomorna.  Gledanje pornofilmova bez partnerice Ovdje je jako tanka granica jer upravo gledanje pornofilmova može biti vrlo stimulirajuće za vezu. Kada ih muškarac gleda bez svoje partnerice, 22 posto žena doživljava to kao prevaru.  Srećom, u manjini su.  Pratite što vaša bivša radi na društvenim mrežama Gdje je, s kim je, što radi? Većinu muškaraca neće zanimati što rade njihove bivše, a njihove sadašnje partnerice, točnije  20 posto ispitanica, smatra to varanjem. Ako provjeravate bivšu preko društvenih mreža, vjerojatno je još niste preboljeli i krenuli naprijed. U toj situaciji, vaše partnerice itekako imaju pravo sumnjati u vašu vezu. Bez obzira na to radite li to potajice ili otvoreno.  