Većinu žena pomisao kako njihovi supruzi izlaze i spavaju s drugim ženama ne ostavlja ravnodušnima. A kada se zaljube u nekog drugog, dožive najveći očaj. No za ovaj neobičan par tako nešto vrlo je poželjno. A svoj život u četvero i sve dobre strane toga redovito prenose na društvenim mrežama. U ovoj neobičnoj ljubavnoj priči sudjeluje Carson, njezin suprug Raymond, njezin dečko Jason i Jasonova dugogodišnja zaručnica Alex – prenosi The Mirror. To što njezin suprug redovito izlazi s Alex, ni najmanje ne zabrinjava Carson. Ona ga je i potaknula na to da pronađe curu. I dok njezin muž i Alex izlaze tek 15 mjeseci, Alexin zaručnik i ona u svojoj su posebnoj vezi oko godinu i pol dana. Iako su odrasli u konzervativnim obiteljima koje osuđuju ovaj brak, čini se kako Carson i Jasonu odgovara odabrani stil života. Par ima 13-godišnjeg sina pred kojim je težak zadatak objasniti svojim prijateljima kako su njegovi roditelji u poligamnoj vezi. Kada izlaze, ljude često zbuni njihovo iskazivanje nježnosti iako tvrde kako se u tome ne razlikuju od drugih monogamnih parova. Redovito održavaju i seksualne odnose, pa čak i dijele savjete kako bi njihova intima bila što ispunjenija. "Obično vikende provodimo svi zajedno, a preko tjedna svaki par ima svoj spoj", rekao je Raymond. "Iako se svi zajedno volimo maziti, spavamo u odvojenim krevetima jer jedan krevet za četvero ljudi baš i ne garantira dobar san." Dodao je i kako se bore protiv stereotipa prema kojem su poligamne veze izlika za seks i tvrdi kako je poligamija ''čista ljubav''. No postoje i loše strane poligamnih veza, a to je ''emocionalni lunapark'', poručuje Carson, sretna što postoje ljudi koje je u tim trenucima brzo utješe. Stereotipi i loši dani upravo su razlozi zbog kojih su odlučili svojim načinom života izići u javnost – da pokažu koliko je normalna njihova nenormalna ljubav. >> Jesmo li monogamni? Nekada je bilo – imaš jedan auto i jednu ženu, danas to ne vrijedi 