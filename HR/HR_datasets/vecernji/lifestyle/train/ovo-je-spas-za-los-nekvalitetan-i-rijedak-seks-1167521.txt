Građani Hrvatske na začelju su Europske Unije po broju vođenja ljubavi tijekom mjeseca, ali i njegovoj duljini. Sve lošije prehrambene navike koje su dovele do pretilosti hrvatskog stanovništva, kao i ubrzani ritam života, stres, manjak vremena, ali i fizičke kondicije, učinili su građane Hrvatske nezainteresiranima za seks. Prema istraživanjima seksualnih navika građana EU-a, vođenje ljubavi na našim prostorima sve je rjeđa pojava, te sve kraća – u prosjeku traje od sedam do deset minuta.   Tomu je učinkovito svojom kreativnom inovacijom doskočio Davor Kovačić, koji je patentirao ljubavnu stolicu Jelly s jednim ciljem – donijeti u svaku vezu poželjni užitak, maštovitost i strast u vođenju ljubavi. - Stolica je anatomski građena da pruža mogućnost više od 50 različitih poza vođenja ljubavi, u kojima jednako uživaju oba partnera, ujedno olakšavajući ljudima sa zdravstvenim problemima, viškom tjelesne mase ili manjkom tjelesne kondicije seksualnu aktivnost. Kut i nagib naslonjača su ergonomski oblikovani, te je stolica antropometrijski prilagođena dimenzijama tijela. Između krivulje sjedenja i kutova karakterističnih za pravilno projektiranje stolice postoji međuzavisnost koja se očituje prije svega u postojanju kutova udobnosti, ali i dinamike ljudskog tijela. Jelly sigurno donosi novu udobnost, rekao  je poduzetnik i inovator Davor Kovačić.  