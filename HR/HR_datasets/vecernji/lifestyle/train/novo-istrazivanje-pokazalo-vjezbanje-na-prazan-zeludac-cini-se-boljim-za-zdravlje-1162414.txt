Poklonici vježbanja često se pitaju trebaju li jesti prije tjelovježbe ili ne i novo istraživanje proučavalo je učinke oba slučaja na ekspresiju gena u masnom tkivu kao odgovoru na vježbanje. Istraživanje osvjetljava različite uloge koje masno tkivo igra u omogućavanju vježbanja i odgovoru na vježbanje a rezultati istraživanja objavljeni su u časopisu American Journal of Physiology, Endocrinology and Metabolism. Znanstvenici s britanskog sveučilišta Bath proučavali su skupinu pretilih muškaraca koji su u prvom slučaju vježbali hodajući 60 minuta uz 60 posto maksimalne potrošnje kisika na prazan želudac te u drugom slučaju vježbali dva sata nakon unosa visokokaloričnog doručka bogatog ugljikohidratima. Znanstvenici su uzimali uzorke krvi prije i nakon vježbanja te prikupljali uzorke masnog tkiva prije vježbanja i sat vremena nakon vježbanja. Utvrdili su da se ekspresija gena uvelike razlikovala u slučaju vježbanja na prazan želudac u odnosu na vježbanje nakon obilnog doručka. Ekspresija dva gena PDK4 i HSL povećala se kad su muškarci gladni vježbali i smanjila se kad su jeli prije vježbanja. Porast ekspresije PDK4 vjerojatno ukazuje na to da je uskladišteno masno tkivo korišteno kako bi 'hranilo' pojačani metabolizam tijekom vježbanja u nedostatku ugljikohidrata iz bogatog obroka. HSL je standardno rastao kad je masno tkivo koristilo uskladištenu energiju kako bi omogućilo pojačanu aktivnost poput one tijekom vježbanja, kaže autor studije Dylan Thompson. Ti rezultati potvrđuju stajalište da je masno tkivo često suočeno s kompetitivnim izazovima. Nakon jela masno tkivo zaposleno je odgovorom na obrok i vježbanje u tom trenutku neće potaknuti iste korisne promjene u masnom tkivu. To znači da vježbanje na prazan želudac može potaknuti poželjnije promjene u masnom tkivu i to bi moglo biti dugoročno korisnije za zdravlje, kazao je. >> 10 zabavnih načina kako se pokrenuti i ostvariti fit formu >> Khloe Kardashian ima seksi stražnjicu zahvaljujući ovoj vježbi 