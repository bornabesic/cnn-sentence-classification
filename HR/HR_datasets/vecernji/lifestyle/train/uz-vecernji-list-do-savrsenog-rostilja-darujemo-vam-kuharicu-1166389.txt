Jedan od razloga zašto mnogi od nas s nestrpljenjem čekaju proljeće i ljeto svakako je i – roštilj. Teško je reći koja je tajna vrhunskog roštilja, ali i roštiljanja; je li to stvar najkvalitetnijih namirnica, profesionalnog pribora ili pak najboljeg društva? Vjerojatno se odgovor krije u ovoj magičnoj kombinaciji koja garantira cjelodnevni užitak u hrani, svježem zraku, obitelji i prijateljima. Ima nešto drugačije u roštiljanju koje podiže raspoloženje svima koji sudjeluju. Kako biste ovog proljeća i ljeta uživali u što više takvih druženja uz roštilj, donosimo vam kuharicu s puno recepata za prave gurmanske užitke. Budite hrabri i odlučite se svaki put pripremiti nešto novo i drugačije; kada vam dosadi meso, posegnite za ribom, raznim povrćem ili pak pokojim vegetarijanskim receptom. Kako god bilo, donosimo vam meso na sto načina, salate koje savršeno odgovaraju uz roštilj, ali i savjete i trikove vrhunskih majstora koji će vam pomoći da u roštilju uživate svim osjetilima. Naravno, ne zaboravite, ako nešto nije onako kako ste si zamislili, važno je da ste se družili s najmilijima. Kvalitetno provodite zajedničko vrijeme i boravite što više u prirodi. Želimo vam dobar tek i puno zabavnih trenutaka jer ipak je dobar provod poanta svakog ukusnog roštilja. 