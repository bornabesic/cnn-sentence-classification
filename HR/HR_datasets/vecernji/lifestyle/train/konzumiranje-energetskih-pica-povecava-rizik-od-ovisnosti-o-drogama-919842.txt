Konzumiranje energetskih pića udostručuje šansu za kasnijim konzumiranjem droga, alkohola i cigareta, pokazalo je istraživanje sveučilišta u Michiganu na uzorku od 22 000 američkih srednjoškolaca, prenosi Daily Mail. Iako bi većina roditelja preferirala da njihova djeca, umjesto alkohola i droge, konzumiraju energetska pića, ovim istraživanjem pokazalo se da će tinejđeri rado pribjegnuti i drugim porocima. Kao objašnjenje za takvo ponašanje, naveli su da su tinejđeri skloni rizicima i potrazi za 'osjećajem' koje im navedeni poroci pružaju. Rezultati istraživanja pokazali su i da čak 30 % tinejđera pije energetska pića svaki dan, a najčešći su konzumenti dječaci. Djeca samohranih roditelja te onih lošijeg obrazovanja također pokazuju tendenciju za konzumiranjem kofeinskih proizvoda. Osim droge i alkohola, za koje svi već znaju da više odmažu nego pomažu, smrtnih je slučajeva bilo i zbog konzumiranja samih energetskih pića. Mladi manchesterski ragbijaš, 19-godišnji Joshua Merrick, umro je u snu nakon što je konzumirao enegetsko piće Animal Rage da poboljša produktivnost na treninzima. Testovi nakon njegove smrti pokazali su da je imao povećano srce, no i dalje se ne zna da li je uzrok bio Animal Rage ili pretjerano vježbanje. Tragična smrt Joshue nije jedina, mnogi su tinejđeri umrli zbog pretjerane konzumacije energetskih pića, i to najčešće u kombinaciji s alkoholom. 