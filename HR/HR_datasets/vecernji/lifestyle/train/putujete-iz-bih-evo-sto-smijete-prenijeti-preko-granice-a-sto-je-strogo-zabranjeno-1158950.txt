Ljeto je pred vratima, dakle, i vrijeme godišnjih odmora te modernih migracija. Putuje se svim mogućim prijevoznim sredstvima – pješice, biciklom, motociklom, skuterom, automobilom, željeznicom, brodovima, autobusom, zrakoplovom. Krenut će se prema planinama, moru, šumama, jezerima..., uglavnom preko granice. Kako ne bismo imali neugodnih situacija, jedno od važnijih pitanja jest što smijemo prenijeti preko granice, a da ne prekršimo pravila, piše Večernji list BiH. Bez mesa i mlijeka Ako krenete preko bilo kojeg graničnog prijelaza iz BiH, ne smijete ponijeti meso (pa ni u sendvičima) ili mliječne proizvode, dok su voće, povrće, slatkiši, kao i hrana za bebe i kućne ljubimce dopušteni, ali u ograničenim količinama. Putujete li automobilom, natočite pun spremnik gorivom. Tu je najjeftinije. A hrana? Takozvanim paradajz-turistima koji su punili prtljažnike raznoraznim prehrambenim proizvodima je odzvonilo jer su na granicama pooštrene kontrole. Iz Carinske uprave Hrvatske tvrde kako uglavnom nemaju problema s putnicima koji dolaze iz BiH. Na osnovi ranijih, ponekad i neugodnih iskustava, putnici se često prije polaska na odmor informiraju o tome što mogu ponijeti i nemaju problema prilikom carinskih kontrola. Uglavnom to rade preko internetske stranice Carinske uprave RH, gdje je istaknuta uputa o sadržaju osobne prtljage, na osnovi koje putnici mogu saznati što sa sobom mogu ponijeti. Ista pravila vrijede i za sve koji su uplatili ljetovanje u Grčkoj. Ali i Crnoj Gori, bez obzira na to što još nije dio europske obitelji. Državljani BiH koji putuju u zemlje EU i zemlje potpisnice Schengenskog sporazuma, osim biometrijske putovnice, trebaju imati između 35 i 70 eura za svaki dan boravka u zemljama EU. U preporukama je navedeno i da putnici moraju imati putovnice koje vrijede najmanje tri mjeseca (u nekim državama i šest) od datuma planiranog boravka. Kućni ljubimci Ako na putovanje povedu i svog kućnoga ljubimca, (psi, mačke i životinje iz porodice kuna), u pratnji posjednika koji putuju kroz RH ili koji tu privremeno borave moraju, prije ulaska u zemlju, biti označeni mikročipom ili jasno čitljivim tetoviranim brojem koji mora biti upisan u međunarodni certifikat izdan u skladu s važećim zakonodavstvom RH. Osim cijepljenja protiv bjesnoće koja se provodi u starosti od 3 mjeseca, moraju biti cijepljeni najmanje 6 mjeseci i ne više od godine dana prije putovanja, a kod naknadnih (booster) cjepiva ne više od godinu dana prije putovanja. > > Puno putujete? Dobro zapamtite mapu na kojoj se nalaze WiFi šifre zračnih luka > > Spremate se na poslovno putovanje? Donosimo vam 10 korisnih savjeta 