Imamo li problema s pretilošću, trebali bismo zaviriti u smočnicu. Koje namirnice kupujemo i spremamo i što zapravo jedemo? Nije svejedno što konzumiramo samo zbog neželjenih kilograma, već i zbog zdravlja općenito. Zato je vrlo bitno znati koje bismo namirnice trebali izbaciti iz prehrane, a kojima bismo svakako trebali naći mjesto u smočnici ili kuhinji. Avokado Ovo je supernamirnica koja obiluje zdravim masnoćama, ulje avokada uništava slobodne radikale – molekule koje su glavni uzročnici degenerativnih procesa kože i unutarnjih organa. Ili jednostavnije starenja. Kokosovo ulje Kokosovo ulje ne djeluje samo protuupalno već i potiče metabolizam i jako je ukusno. Snižava kolesterol, potiče gubitak kilograma, jača imunitet, djeluje antioksidativno, a posjeduje i antivirusna, antifungalna i antibakterijska svojstva. Kakao prah Gorki kakao, osim što podiže raspoloženje, potiče cirkulaciju i snižava krvni tlak. Obiluje antioksidansima koji sprečavaju oštećenje stanica, degenerativne bolesti pa čak i neke oblike raka. Orasi Šačica oraha svaki dan osigurat će vam potrebne količine omega-3 masne kiseline i minerala kojima obiluje, kao i oblik vitamina E koji čuva srce. Orasi će zaštiti i mozak te prevenirati razvoj Alzheimerove bolesti. Sardine Sardine u konzervi nisu samo "brz obrok" već i prava mala riznica zdravlja. Sadrže omega-3 masne kiseline, ali i vitamin D. Mrkve Ovaj "slatkiš" iz prirode, u kuhanom izdanju i mjeri od jedne šalice, opskrbit će naš organizam vitaminima A, K, C, vlaknima i kalijem. Rajčice Obiluju vitaminom C i jačaju imunosustav. Djevičansko maslinovo ulje Poznato je da maslinovo ulje djeluje preventivno na obolijevanje od raka, djeluje protuupalno, snižava kolesterol. >>Ovo su namirnice za koje niste ni pomislili da mogu na roštilj >>Ovih 25 namirnica odmah biste trebali izbaciti iz svog jelovnika 