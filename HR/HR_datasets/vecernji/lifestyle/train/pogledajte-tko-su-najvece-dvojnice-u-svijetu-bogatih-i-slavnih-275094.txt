Kažu da svatko na svijetu ima svojeg dvojnika, najčešće ga ne sretnemo nikada, a ako ga i vidimo teško da sami primijetimo sličnost, koliko god nam prijatelji i poznanici to isticali. No, za dame iz ove priče apsolutno smo sigurni da iznimno sliče.  Pitamo se je li itko Cheryl Cole ikada rekao da ima još slavniju dvojnicu, Evu Longoriju? Zna li Julia Roberts da mnogima nalikuje na svoju stariju kolegicu Kyru Sedgwick? Što Courteney Cox kaže na frapantnu sličnost s 10-ak godina mlađom pjevačicom Nelly Furtado? Jeste li se ikada pitali na koga vam sliči Katherine Heigl? Otkuda vam je poznata Katy Perry? Ono što sa sigurnošću možemo ustvrditi jest da su modeli Claudia Schiffer i Lara Stone itekako svjesne svoje sličnosti s filmskom divom Brigitte Bardot. Svaka joj nalikuje na svoj način, što su često koristili i modni urednici radeći s njima editorijale u kojima se to namjerno potenciralo. No, iako je Brigitte danas gospođa u ozbiljnim godinama, teško da njezinoj mladoj verziji itko može parirati... 