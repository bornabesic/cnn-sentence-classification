Poznata voditeljica Marijana Batinić uvijek je imala fit liniju koju održava redovnim vježbanjem i pravilnom prehranom. Iako nam je priznala da joj se ponekad stvarno ne vježba, rijetko odustaje od treninga. Ekipa s portala Fashion.hr doznala je sve o njenoj fitness rutini, a otkrila je i što jede kako bi održavala težinu.  "Vježbam koliko stignem. Od dva do tri puta tjedno, ovisno o obiteljskim i poslovnim obvezama, ali trudim se da to budu tri treninga tjedno kako ne bih izašla iz đira. Najčešće treniram navečer iako sam ujutro efikasnija, ali život mi nameće takav ritam pa na trening idem kada mi dijete zaspi i nerijetko izađem zadnja iz teretane", otkrila je Marijana. Priznaje kako vježba na velikom broju rekvizita jer joj sve brzo dosadi pa je trener raznim trikovima motivira da joj trening bude zanimljiviji i drugačiji od prethodnog. Najčešće koristi stepere, TRX, medicinku, pilates loptu i girju. Njoj omiljeni rekvizit su boksačke rukavice jer kaže kako joj često dođe da prebije boksačku vreću. Cijeli članak pročitajte na portalu Fashion.hr >>Marijana Batinić: Sada znam da se na roštilju može pripremiti i ukusan rižoto i hobotnica 