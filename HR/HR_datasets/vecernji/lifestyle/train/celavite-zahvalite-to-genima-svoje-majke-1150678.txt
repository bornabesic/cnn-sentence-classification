Ćelavite? Ovisno kako gledate na to, zahvalite, odnosno okrivite svoju - majku. Znanstvenici sa Sveučilišta u Edinburghu otkrili su kako muškarci najčešće ostaju bez kose zbog gena koje su 'pokupili' s mamine strane obitelji. U dosad najvećoj analizi gubitka kose, znanstvenici su istraživanje proveli na DNK-u čak 52.000 muškaraca. Identificirali su gotovo 300 gena koji bi mogli biti uzrok ćelavosti, a većina njih dolazi iz X kromosoma, piše Metro. – Identificirali smo stotine novih genetskih signala. Zanimljivo je bilo otkriti kako mnogi od tih gena za mušku ćelavost dolaze iz kromosoma X koji su muškarci naslijedili od svojih majki – rekao je Saskia Hagenaars koji je vodio istraživanje. Znanstvenici kažu kako su ovim istraživanjem korak bliže otkriću zbog čega muškarci zapravo ćelave. >> Evo što se događa s muškarcima koji oćelave oko 30-e 