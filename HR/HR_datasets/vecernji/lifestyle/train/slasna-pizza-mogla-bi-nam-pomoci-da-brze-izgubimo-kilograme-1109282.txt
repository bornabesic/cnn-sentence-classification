Portugalsko istraživanje pokazalo je da jedenje pizze može pomoći kod gubitak kilograma. Iako je ova slasna namirnica svrstavana u kategoriju brze prehrane, znanstvenici smatraju da je jedenje pizze jednom tjedno djelotvornija metoda za uspješno rješavanje nakupljenih kilograma, javlja Telegraph. Pritom osoba šest dana u tjednu treba paziti na unos kalorija, a jedan dan tzv. cheat day, uživati u željenom obroku. Važnost motivacije U istraživanju su sudjelovale dvije skupine dobrovoljaca. Obje skupine smjele su unijeti 10,500 kalorija tjedno, dok je prvoj dozvoljeno jedenje pizze jednom tjedno. Ostalih šest dana, kandidati nisu prelazili granicu dozvoljenog tjednog unosa kalorija.  Na kraju istraživanja otkriveno je da je upravo skupina koja je kratko uživala u kaloričnijoj hrani, izgubila višak kilograma. Druga skupina dobrovoljaca brže je posustajala zbog manjka motivacije, a pojedinci su i u potpunosti odustajali od spomenutog režima prehrane. >> Njome su se najprije sladili siromašni seljaci i pučani, preko Amerike osvojila je svijet 