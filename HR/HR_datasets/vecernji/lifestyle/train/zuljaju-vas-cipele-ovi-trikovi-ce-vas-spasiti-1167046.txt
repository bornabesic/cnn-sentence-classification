Znate onaj osjećaj kada jedva čekate isprobati omiljeni par cipela koji ste nedavno kupili? Ili ste bili prisiljeni kupiti neke za vjenčanje ili neku drugu proslavu, a niste ih stigli isprobati prije? Vjerojatno vas očekuje borba sa žuljevima. Ipak, postoji nekoliko načina na koje možete to spriječiti.  Često se žuljevi pojavljuju u ljetnim sandalama kada se stopala znoje pod utjecajem visokih temperatura. Pomoći će vam puder za bebe koji biste trebali staviti u cipelu. Kada cipele ne nosite, svakako u njih stavite sodu bikarbonu koja će povući višak vlage.  Upotrijebite sušilo za kosu Navucite najdeblju čarapu na nogu te obucite cipele. Sušilom grijte cipelu i to će omekšati kalup i samim time malo ga i raširiti, piše Lifehack. Čarape u cipeli Namočite čarape vodom i ocijedite te ih nagurajte u cipelu i pustite da se osuše. Kako se čarape budu sušile, rastegnut će cipele. Zamrznite ih Napunite vodom vrećicu za zamrzivač i stavite u čizmu, cipelu, sandalu… Nakon toga cipelu s vrećicom stavite u zamrzivač na najmanje 24 sata.  Krumpir Ogulite krumpir srednje veličine i stavite ga u cipelu. Ostavite tako preko noći i ona će se proširiti.   Novinski papir Ostavite preko noći nagužvane vlažne novine u cipelama. Dok se budu sušile, polako će se širiti i raširiti cipele.     