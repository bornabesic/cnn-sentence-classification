Ashley Colburn, američka novinarka nagrađena Emmyjem, objavila je serijal reportaža Wonders of Croatia te u popratnom intervjuu izjavila kako bi voljela živjeti – u Istri. Peta od sedam epizoda dokumentarca govori o Istri, a autorica je priznala da se, nakon što je proputovala cijeli svijet, jednostavno zaljubila u Rovinj. – Uspoređujem li Istru i njezinu obalu s Dalmacijom, vidljiva je velika razlika u svemu, pa čak i u načinu života. Moraju me prestati hraniti pršutom, vinom, rakijom... Bila sam u traženju tartufa i pronašla jedan veličine šake od kojeg smo napravili omlet, što je bila nagrada za rano ustajanje – našalila se novinarka i svjetski putnik te dodala kako bi se rado jednog dana preselila ovamo. 