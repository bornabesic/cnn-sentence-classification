U svakoj dužoj vezi neke stvari postanu malo čudne. Neki bi rekli da je riječ o točki kada su partneri potpuno upoznali jedno drugo i nema zadrške u odnosu. Ipak, promatračima sastrane, te se stvari mogu učiniti itekako čudnima i neprihvatljivima.  Evo o čemu je riječ... Ne smetaju im neugodni mirisi Mnogima će se dići želudac kada prođu pored osobe koja ima neugodan miris. Ali parovima koji su dugo zajedno, ti mirisi tijela sve manje smetaju i na koncu ih neki čak i prihvate i na njih ne reagiraju poput ostalih. I ispuštanje vjetrova odavno već nije bauk.  Odijevaju odjeću od partnera Ako ste muškarac i izađete u ženskim tajicama izvan svog doma, mnogi bi vas gledali čudno. No, parovima nije nimalo čudno odijenuti nešto što pripada drugom članu vaše veze. Mupkarci u ženskim tajicama po kući ili ispod traperica, žene u muškim boksericama...Vidite li vi tu nešto čudno? Jutarnji zadah Ako izađete jednom s nekim tko ima neugodan zadah iz usta, zasigurno ćete ga/nju prekrižiti s liste za drugi sastanak. No, parovi koji su dugo u vezi, tu neugodnu pojavu ne doživljavaju tako dramatično i tragično.  Koriste jedno drugo kao izgovor Ako netko ne želi ići s prijateljima na neko druženje ili slično, bez problema će se "izvaditi" na račun partnera. "Nećeš ići gledati utakmicu i ispijati litre pive sutra navečer?" Komuniciraju gotovo telepatski Parovi u duljim vezama toliko se dobro poznaju da im riječi ponekad nisu ni potrebne u komunikaciji. Dovoljan je pogled ili izraz lica da druga strana zna što prva želi reći. 