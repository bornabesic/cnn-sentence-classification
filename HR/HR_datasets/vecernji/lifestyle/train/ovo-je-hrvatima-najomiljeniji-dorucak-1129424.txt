Dvije trećine hrvatskih građana doručkuje svaki dan, sirne i mliječne namaze kupuje gotovo 80 posto kućanstava, 94 posto djece svakodnevno doručkuje, a devet od deset građana smatra da je doručak važan, pokazalo je istraživanje nezavisne agencije za istraživanje tržišta - Hendal, koje je provedeno na tisuću ispitanika. Čak 84 posto ispitanih smatra mliječne proizvode važnim izvorom kalcija i bjelančevina. Djeca do 14 godina, prema onome što su u istraživanju rekli njihovi roditelji, doručkuju najčešće žitarice, žitne kaše, pahuljice i mlijeko, a potom sirne i mliječne namaze koji su omiljeni izbor svakog trećeg djeteta.  Gotovo svi roditelji djece do 14 godina potvrdili su da pridaju veliku važnost doručku. Čak i oni koji nisu redoviti u prvom obroku u danu, svjesni su važnosti doručka.   "Kalcij i bjelančevine iz sira osiguravaju da djeca imaju snažne kosti i uravnoteženu prehranu, potiču stvaranje tkiva i rast, pravilno lučenje hormona te ostalih fiziološki aktivnih tvari", ističu uz agencije Hendal. >>Ovo je doručak za kojim su 'poludjeli' milijuni ljudi. Pogledajte zašto je ovo jelo takav hit 