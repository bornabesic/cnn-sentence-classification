Uoči inauguracije njenog muža Donalda Trumpa kao 45. predsjednika SAD-a, oči modnog svijeta bile su uprte u Melaniju Trump, s obzirom na to kako velika imena modnog svijeta nisu htjela biti dizajnerima koje će nositi prva dama.  Ipak, njen izbor je oduševio, pa gotovo i nema kritičara koji je našao zamjerke svijetlo plavom kompletu Ralpha Laurena koji je neodoljivu podsjećao na ikonu stila Jackie Kennedy. Već u simbolici boje može se povući paralela između Melanije i njene prethodnice Michelle Obame koju su mediji zbog stila hvalili, ali koja je voljela eksperimentirati žarkim bojama koja su opisivale njen energičan, veseo i snažan karakter. Svojim je kombinacijama Michelle Obama jasno dala do znanja da neće biti prva dama koja samo sjedi uz svoga muža. Melania se za inauguraciju odlučila na nijansu plave koja simbolizira mirnoću, sofisticiranost, odanost, red, harmoniju, konzervativnost, ali i ženstvenost. Za usporedbu, njen je muž nosio klasično odijelo žarko crvene kravate koja je simbol odlučnosti, strasti, ali i agresije! Yahoo prenosi kako je dizajnerica Melanijinih dosadašnjih ženstvenih kombinacija često bila Norisol Ferrari, kćer ranjenog američkog vojnika. Osim što je pokazala kako SAD-u želi biti odana, konzervativna, ali i ženstvena prva dama kakvu je SAD imao u vrijeme Johna Kennedyja, Melania šalje poruku potpore svim američkim vojnim trupama diljem svijeta. No zanimljivo je i kako se za inauguracijski bal odlučila za elegantnu bijelu haljinu Reem Acre, libanonske doseljenice. S obzirom na Trumpov stav o imigrantima, i ovo se može protumačiti kao snažna poruka prve dame.  >> Gdje su zapravo skrojene kape kojima je Trump pozvao da se kupuje američko? 