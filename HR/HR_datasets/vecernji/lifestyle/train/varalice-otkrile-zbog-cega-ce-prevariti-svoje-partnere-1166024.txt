Mislili ste da je privlačnost utkana pretežito u izgled? Ili da budemo  – zločesti – u novac? Ma što mi mislili, istraživanje je otkrilo kako je privlačnost povezana s mirisom.  Istraživanje je provedeno na portalu za izvanbračno upoznavanje Victoria Milan. U njemu je sudjelovao 5071 nevjerni partner iz 12 zemalja, a otkrili su što ih privlači kod osobe da požele s njom/njim prevariti svoje partnere. Čak 78 posto žena odbilo je upustiti se u seks s muškarcem koji ima loš miris. Muškarci su tu, čini se, tolerantniji. Pet od deset muškaraca podnijet će neugodan miris žene ako ga je privukla nečim drugim i pristala na seks.  Većina žena, 53 posto sudionica istraživanja, izjasnila se da ih više privlači prirodni miris muškarca, a 63 posto muškaraca više voli kada je žena prirodna, po ponašanju i izgledu. Žene su tu rigoroznije jer čak 50 posto je prekinulo vezu s muškarcem jer im se nije sviđao muškarčev miris.  Osnivač portala Victoria Milan Sigurd Vedal tvrdi kako je miris nešto što ostane itekako urezano u sjećanju i godinama nakon što tu osobu više ni ne vidite i ne čujete.  