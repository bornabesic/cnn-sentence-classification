Kako starimo, raste i strah od nastanka osteoporoze koja kosti čini slabima i podložne prijelomima. Osteoporozu je lakše spriječiti nego liječiti te je potrebno na vrijeme  tijelu osiguravati potrebnu količinu minerala kao što su kalcij i fosfor, koji ih čine čvrstim i gustim. Vitamin D također ima znakovitu ulogu u prevenciji nastanka osteoporoze jer je nužan za apsorpciju kalcija iz hrane i ugradnju u kosti. Koristite svaku mogućnost da kraće vrijeme provedete na otvorenom, na suncu, no svakako je potrebno zaštiti se od štetnog UVA zračenja. Na kvalitetu kostiju također povoljno djeluju magnezij, kalij i lizin. Namirnice koje sadrže lizin su soja, grah, mlijeko, sir, slanutak, amaranth, leća.  Kosti postupno povećavaju gustoću do maksimalane gustoće koja se postiže oko 30 godine života, nakon čega se postupno smanjuje. Ako tijelo nije sposobno regulirati sadržaj minerala u kostima, gustoća kosti se smanjuje, a kosti postaju lomljivije, što dovodi do osteoporoze. Uzimanje dvije čaše mlijeka bogatog kalcijem i vitamina D svaki dan pomaže u povećanju gustoće kosti u zdravih žena srednjih godina koje prije nisu uzimale dovoljne količine kalcija i vitamina D. Međutim, većina žena za prevenciju mora uzimati kalcij u tabletama. Preporučuje se dnevna doza od 1,5 grama kalcija. Možete ga osigurati tako da svoju prehranu obogatite mliječnim proizvodima, sezamom, algama, keljom, bademima, grahoricama, amaranthom, brokulom.. Vježbe s opterećenjem, kao što je hodanje ili penjanje uz stepenice, također povećava gustoću kosti.  Za prevenciju i liječenje osteoporoze možete koristiti različite vježbe, ali dizanje utega se pokazalo posebno učinkovitim za formiranje snažnih kostiju. Ako ste starija osoba i malo se krećete, u svoju svvakodnevnu rutinu uvedite šetnju.  Kako prepoznati da vam prijeti osteoporoza Nekoliko testova za procjenu gustoće kosti može pomoći u dijagnozi ove bolesti. Najtočniji test je dvojna rendgenska apsorpcimetrija (DXA, engl. dualenergy xray absorpciometry), u kojoj se koriste male doze zračenja―manje od onih što se koriste za rendgensko snimanje―za mjerenje gustoće kosti. Ovaj test je bezbolan i siguran, a traje 5 do 15 minuta. Općenito, test je namijenjen ženama s visokim rizikom za osteoporozu, osobama s nesigurnom dijagnozom ili osobama kojima rezultati liječenja moraju biti točno predviđeni. Manje od 5% ljudi s osteoporozom ima sekundarnu osteoporozu, koja je posljedica drugih bolesti ili lijekova. Uzrok mogu biti kronična bolest bubrega ili endokrine bolesti (osobito bolesti štitne, paratiroidne i nadbubrežne žlijezde), te lijekovi kao što su kortikosteroidi, barbiturati, lijekovi protiv konvulzija (antiepileptici) i prekomjerne količine hormona štitne žlijezde. Prekomjerno uzimanje alkohola i pušenje cigareta mogu pogoršati stanje. Gustoća kosti se smanjuje postupno te u početku nastanka osteoporoza nema simptoma. U nekih se osoba nikad ne razviju simptomi. Čimbenici rizika za osteoporozu u žena • Član obitelji ima osteoporozu • Nedostatak kalcija u prehrani • Stil života siromašan aktivnostima • Bijela ili azijatska rasa • Nježna građa • Osobe koje nisu imale trudnoću • Upotreba određenih lijekova kao što su kortikosteroidi i pretjerane količine hormona štitne žlijezde • Rana menopauza • Pušenje cigareta • Pretjerano pijenje alkohola >>Simptomi koji pokazuju da bolujete od depresije 