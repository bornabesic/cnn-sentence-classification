Put do čvrste i stabilne veze je maraton, a ne sprint. Neke veze počinju intenzivno, ali nerijetko se partneri s vremenom počinju izluđivati. Neke veze počinju polako i imaju veću vjerojatnost da će upravo takve veze biti i stabilnije.  Što je zajedničko parovima koji su u stabilnim i čvrstim, dugotrajnim vezama?  Ako radite ove stvari, znakovi su to da vaša veza ima temelje za ozbiljnu i dugotrajnu vezu.  Mogu se nasmijati jedno drugome Nije riječ o ismijavanju partnera već o pojedinim situacijama kada se partneri mogu nasmijati jedno drugome bez ozbiljnog podrugivanja.  Sitnicama pokazuju jedno drugom koliko se vole Lako je upustiti se u seks, ali pokazati svaki dan nekome koliko vam je stalo, može se činiti nemogućom misijom. Ipak, nije to baš tako. Skuhati kavu ili ručak, staviti sušiti veš ili dati pokoju pusa partneru jer "znate da je imao/la težak dan" ne bi trebao biti nikakav problem. I nije parovima u sretnoj vezi. Kada ove sitnice postanu navika, a ne iznimke, budite sigurni da je vaša veza na odličnom putu za dugovječnost.  Ne ustraju u pogreškama Muškarcima je posebice teško slušati od žena kako su nešto napravili "krivo". Oni kraćeg fitilja, vjerojatno će nakon dvije - tri primjedbe već odlepršati dalje. I opet će se naći s novom partnericom u istim situacijama jer u ovim slučajevima muškarcima bude povrijeđen ego preko čega neki ne mogu prijeći. Da ne bude pogreške, i žene znaju biti jednako teške, ako ne i teže. No sretni parovi svjesni su svojih karakternih osobina i nakon što im druga strana ukaže na nešto što remeti njihov odnos, pokušat će to razumjeti i promijeniti ili ne dovesti se u situaciju da se isto ponovi još koji put. Jer im je ljubav i veza s osobom koju vole, bitnija od ega.  Hvataju se u koštac s problemima - zajedno Svatko se suočava s raznim izazovima i problemima svaki dan. No, partneri u sretnim vezama, zajedno će pokušati riješiti probleme, iako se čini da su oni ponekad samo na leđima jednog partnera. Utješna riječ, razumijevanje, preuzimanje dio obveza na sebe dok druga strana pokušava riješiti neki problem, svakako je od velike pomoći i čine vezu među takvim partnerima, još čvršćom.  