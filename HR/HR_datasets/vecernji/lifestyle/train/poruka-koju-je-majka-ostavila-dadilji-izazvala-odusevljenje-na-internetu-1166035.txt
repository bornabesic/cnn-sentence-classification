Čuvanje tuđe djece zna biti teško, pogotovo ako ne poznajete navike te djece. No, uz upute roditelja, dadiljanje se može olakšati, a ako su roditelji pritom opušteni i zabavi, čuvanje njihovih mališana može biti pjesma. U takvoj se situaciji zatekla jedna djevojka kojoj je majka djece ostavila upute o tome što treba raditi, a što ne smije. Njezina poruka dadilji postala je odmah hit na Twitteru kada je djevojka te iste upute proslijedila svome dečku. Korisnik pod imenom Malik Brazile fotografiju popisa pravila za dadilju odmah je objavio na internetu i izazvao opće oduševljenje. U "pravilima" se tako može vidjeti kako majka dadilji savjetuje da "sačuva svoje dragocjeno vrijeme koje bi potrošila pripremajući djeci zdrave obroke i neka im jednostavno da pizzu i grickalice koje je majka ostavila". – Ako susjedi dođu na vrata, slobodno se ponašaj prema njima kao prema Jehovinim svjedocima. Ne posuđuj im jaja, mlijeko, cigarete. Znaju gdje je trgovina. I ne, ne želiš biti i njihova dadilja – napisala je majka. Savjetovala joj je i kako djeci slobodno može dati koliko god želi slatkoga jer ionako uzimaju tablete za spavanje. – Ako će ti doći neki dečki, samo se pobrini da imaju ujaka, tatu, brata, prijatelja kojeg mogu nazvati kasnije – poručila joj je duhovita majka. No, jedna je poruka zbunila dadilju. – Još uvijek sisaju majčino mlijeko kada to zatraže. Samo pogledaj video na YouTubeu. Nije teško, jer inače ja to ne bih radila – napisala joj je majka.  