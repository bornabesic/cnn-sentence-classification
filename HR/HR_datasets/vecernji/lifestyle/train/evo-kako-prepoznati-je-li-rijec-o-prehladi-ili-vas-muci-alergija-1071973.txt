Kada djeca kišu, kašlju i iscjedak iz nosa brišu o rukav, roditelji znaju da je u pitanju ili prehlada ili alergija. Ali kako razlikovati uzrokuje li curenje iz nosa, grlobolju i suzenje očiju virus obične prehlade ili je nešto alergeno u zraku? Evo nekoliko savjeta liječnika koji mogu pripomoći u razlikovanju dvaju stanja: Prehlada počinje sporo, moguća je cijele godine, ali najčešće u kišnim ili zimskim mjesecima. Obično traje do deset dana i često dolazi s povišenom tjelesnom temperaturom. Iscjedak iz nosa je ispočetka vodenast, a kasnije se zgušnjava i poprima žutu ili zelenu boju. Alergije kreću naglo i obično se događaju u određeno doba godine, primjerice kada cvatu određene biljke. Mogu trajati tjednima, čak i mjesecima. Suzenje očiju je izraženije nego kod prehlade. Iscjedak iz nosa je tanak i bistar. Jedini način da se točno utvrdi što je posrijedi odlazak je liječniku, ali roditelji se prije toga mogu pripremiti, savjetuju njemački stručnjaci. Jedan način za to je vođenje alergijskog dnevnika, u kojem bi roditelji zapisivali što je dijete jelo i s čime je bilo u kontaktu. To mnogo pomaže, kažu liječnici, jer alergije mogu potaknuti i druge stvari, a ne samo pelud. Životinjska dlaka, prašina, plijesan i hrana najčešći su alergeni. >>Alergičari zbog lijeske traže pomoć >>Ovako ćete se napokon riješiti partnerova hrkanja 