Modna dizajnerica Aleksandra Dojčinović svojim ženstvenim kreacijama osvaja iz sezone u sezonu poznate i nepoznate Hrvatice. Nama je otkrila kojih to 5 zdravih navika posebno njeguje. 1. Odavno sam spoznala blagotvornost najjeftinije hidratizacije tijela – vode. Savjetujem svima najmanje 6 čaša vode na dan jer su rezultati vidljivi vrlo brzo. Najviše uživam u zdravim obrocima u kombinaciji s voćem. Hranim se prema ayurveda principu i jedem što odgovara mom organizmu. 2. Trudim se uvijek biti nasmijana i dobre volje, a tip sam osobe koja u problemima vidi samo nove prilike. To je posljedica dugogodišnjeg rada na sebi. Sve dolazi iz glave. 3. Obožavam sve moguće tretmane lica, na mene djeluju vrlo opuštajuće i rado se prepuštam u ruke stručnjaka, bez obzira na to idem li na masažu ili neki od tretmana lica za uljepšavanje. 4. Jednom mjesečno mi cure odlazimo u wellness i ti naši trenuci su za mene neprocjenjivi. Dijelimo jedna s drugom poslovne probleme, pomažemo si savjetima. A uz to se prekrasno opustimo od stresne svakodnevice. 5. Rijetko kada popijem tabletu, a odlazak doktoru kod mene svodi se na najnužnije preglede. Ponekad je dobro dozvoliti organizmu da se sam izbori protiv malih virusa jer navikavati ga na lijekove dugoročno ne donosi dobro. >>Ovo je pet zdravih navika Kristine Krepele: Ovaj topli napitak pijem svako jutro! 