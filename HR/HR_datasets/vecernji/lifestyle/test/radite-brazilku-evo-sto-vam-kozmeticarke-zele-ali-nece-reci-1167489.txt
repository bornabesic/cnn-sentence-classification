Brazilka, ili potpuna depilacija intimnog područja, pravi je hit posljednjih godina.  Neke žene više ne mogu ni zamisliti kako im to područje izgleda pokriveno stidnim dlakama, a neke se kunu da je 'brazilka' odličan izbor i kad je riječ o higijeni tog dijela tijela. Ginekolozi se možda i ne bi složili s tim, no činjenica je da žene i dalje odlaze kod kozmetičarki koje će im napraviti 'brazilku'. I dok vjerojatno imaju poprilično pitanja na koje bi htjele dobiti odgovor, posebice prije nego se na depilaciju odluče po prvi put, kozmetičarke, s druge pak strane, imaju odgovore koje bi htjele reći svojim klijenticama.  "Ne brinite se kako vaša vagina izgleda" Odlazak kod ginekologa mnogim je ženama prava muka i stres. A 'brazilka' zvuči privlačno, ali ideja da kozmetičarka gleda u vašu vaginu i depilira stidne dlake s nje, ne čini vam se poticajno da se odlučite na taj korak? Kozmetičarka Krystal Cordova poručuje: Mi smo tu da vam pomognemo, ne da vas osuđujemo i proućavamo. Pomoći ćemo vam da se osjećate opuštenije i na kraju, puno ljepše i ugodnije.  "Ne brijte se između odlazaka kod kozmetičarke" Najbolje je da žena dolazi na brazilsku depilaciju nakon menstruacije jer je tada manje osjetljiva. Čak i ako dođete u napast da se riješite dlaka koje su u međuvremenu izrasle, a vi još niste dogovorili novi sastanak kod kozmetičarke, nemojte brijati dlake jer ćete poremetetiti ciklus depiliranja i kada dođete na 'brazilku', neke dlake će biti prekratke da bi se uspješno uklonile. To će vas dovesti u začarani ciklus da nikada nećete imati osjećaj potpune depilacije, barem ne dok se ne strpite dok sve izrastu iste duljine prije depilacije. Kozmetičarke znaju i vide da ste se brijali britvicom, poručuje Cordova. "Ne pijte alkohol prije depilacije" Osim što će suziti žile i učiniti cijelo tijelo jos osjetljivijim na bol, nije pristojno doći na depilaciju pod utjecajem alkohola, makar i blažim, pojašnjava Cordova.  "Brazilka za vrijeme menstraucije...?" Moguće je, ali bolje je izbjegavati. U to će vrijeme depilacija biti bolnija jer je žena osjetljivija, a i jedna priča djevojke s Redditu svakako ide u prilog ovoj tvrdnji. Otišla je na brazilsku depilaciju, bilo joj je neugodno reći kozmetičarki da ima menstruaciju, ali je kozmetičarka slučajno za vrijeme depilacije zahvatila kraj konca na tamponu i kada je povukla traku za depilaciju, povukla je i tampon iz rodnice klijentice. Nemojte se voditi onom: Meni se takve stvari ne mogu dogoditi.  