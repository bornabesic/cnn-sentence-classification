Rockerski detalji kao što su zakovice, pune pete i resice glavni su motivi nove Deichmann kolekcije za jesen i zimu 2016/2017 koja je predstavljena modnom revijom u Booze & Blues baru. Nezaobilazna crna i elegantna siva omiljeni su tonovi nove kolekcije baš kao i tople zemljane i crvene nijanse. Ove sezone nose se cipele na visoke pete, čizmice i pune pete. Nadolazeća modna sezona neće proći bez motorističkih čizmica ukrašenih vezicama, patentnim zatvaračima i kopčama koje svaki komad obuće ili modnog dodatka pretvaraju u rockerski. Nježnije rockerice vjerojatno će birati motorističke čizmice s platformama ili obrubom od ukrasnih kamenčića. Radi li se o naglašenim potplatima, četvrtastim ili tankim visokim petama – crne čizmice su vječne. Utjecaj 70-ih u jesensko-zimskoj kolekciji prisutan je kod antilop ili “chelsea” čizmica u smeđoj, sivoj i crvenoj boji, koje su obogaćene obrubima od krzna i punim petama. Predstavljene su i torbe za nadolazeću jesen i  zimu, a posebno se ističu ležerne torbe preko ramena s resicama modernoga boho stila.  >>Pogledajte u čemu šeću žene na ulicama Šibenika 