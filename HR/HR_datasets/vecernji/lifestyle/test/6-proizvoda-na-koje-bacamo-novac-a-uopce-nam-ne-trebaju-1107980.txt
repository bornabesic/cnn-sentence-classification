Ako se pitate kako uštedjeti, a da pritom ne ugrozite zdravlje, Reader's Digest donosi vam 6 proizvoda koje svakodnevno upotrebljavamo, no zapravo nam uopće ne trebaju. 1. Vodica za ispiranje usta Ako redovito četkate zube i čistite ih zubnim koncem, vodica za ispiranje usta više nije potrebna. Osim toga, njezini efekti nisu dugotrajni i ne uklanjaju plak. Stomatolozi upozoravaju kako alkohol isušuje usnu šupljinu, koja može povećati razinu bakterija u ustima. 2. Vitamin C Zar zaista mislite kako će vas megadoze vitamina C izliječiti od prehlade i pomoći vašem tijelu? Velikim unosom vitamina C zapravo dobivate veoma skup urin, u kojem se izlučuju doze koje više nisu potrebne tijelu. Osim toga, nedavne su studije pokazale kako uobičajena prehrana sadrži sasvim dovoljno tog vitamina. 3. Skupa krema za sunčanje Kada je u pitanju naša koža i zaštita od sunca posegnut ćemo za skupljim kremama jer računamo na njihovu kvalitetu. No posljednja istraživanja pokazala su kako skuplje ne znači nužno i bolje, osobito kad su u pitanju kreme za zaštitu od UV zraka. Najboljim kremama pokazale su se one 'srednjih' cijena, generičnih marki i lanaca supermarketa. 4. Pamučni štapići za uši Od pamučnih štapića za uši profitirat će jedino vaš doktor. Iako se nekima ideja o vosku u ušima čini nepodnošljivom, on zapravo štiti naš slušni organ od bakterija i stranih tijela. Pretjeranim korištenjem štapića za uši zapravo ćete gurnuti vosak dublje u kanal i time stvoriti blokadu koja može biti opasna za sluh. 5. Kapi protiv crvenila očiju U redu je posegnuti za kapima kada su vam oči nadražene poslije neprospavane noći ili slično, no svakodnevna uporaba zapravo je odgađanje posjeta liječniku i kamufliranje stvarnog problema. Ako su vam oči nadražene i crvene, moguće je kako se radi o alergiji, upali ili čak problemima s tlakom. 6. Tonik za lice Iako je osjećaj na koži nakon tonika za lice savršen, on je zapravo posve nepotreban u vašoj rutini za ljepotu i zdravlje. Zašto? Jer noviji sapuni ne ostavljaju talog zbog kojeg je tonik i izumljen. >> Bacate sjemenke od lubenica? Nemojte, trebaju vam za čaj 