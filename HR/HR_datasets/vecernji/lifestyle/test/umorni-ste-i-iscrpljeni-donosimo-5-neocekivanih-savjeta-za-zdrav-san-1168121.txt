Svakodnevni stres, pretrpani rasporedi i brojne obveze često utječu na naš dobar san koji nam je prijeko potreban za funkcioniranje organizma, kao i psihe. Ako ste razdražljivi, iscrpljeni i bezvoljni, ovih će vam 5 savjeta pomoći da se osjećate bolje, budite puni energije, i na kraju krajeva - budete ljepši, mlađi i zadovoljniji sobom! 1. Postavite 'obrnuti alarm' Mislite da alarm služi samo da vas natjera da ustanete iz kreveta? Preporuka stručnjaka je da alarm koristite i kako bi na vrijeme otišli na odmor. Fiksno vrijeme odlaska na spavanje poboljšava kvalitetu sna, ali i pomaže u kreiranju rasporeda i navika koji su bitni za funkcioniranje našeg tijela i zdravog načina života. 2. Spavajte na leđima Poza u kojoj spavamo vrlo je bitna, a najviše se savjetuje spavanje na leđima. Ako spavate na boku ili na trbuhu, veće su šanse za osjećaj pritiska na lice što zaustavlja protok krvi i usporava stvaranje kolagena koji je bitan faktor za mladolik izgled! 3. Ugasite sve ekrane! Da je vrijeme za spavanje, mozgu ćete najlakše signalizirati gašenjem svih ekrana: mobitela, laptopa, tableta, televizora itd. Ovaj način odlaska na spavanje nije samo blagotvoran za vaše oči, već i bitno utječe na brzinu kojom ćete utonuti u san. 4. Pospremite Istraživanju su pokazala, piše Daily Mail, kako nered bitno utječe na hormone sreće. Jednostavnim rječnikom rečeno, urednost utječe na naš osjećaj zadovoljstva i organiziranosti.  Osim toga, vašu sobu možete prije spavanja pretvoriti u pravu malu oazu opuštanja: uz mirisne svijeće i zatamnjena svjetla lakše ćete se opustiti i dopustiti da san donese sve svoje beneficije: zdravlje i ljepotu.  5. Uložite u dobar madrac! Madrac može biti ključ dobrog sna i nikada nemojte štedjeti kada je u pitanju podloga na kojoj spavate. Prije kupnje, postavite si nekoliko pitanja kao što su: 1. Odgovara li mi tvrdoća? 2. Ima li moj partner dovoljno mjesta, postoji li razmak između? 3. Ako vaš partner ima problem sa snom, prenose li se njegovi pokreti na moju stranu madraca? 4. Odgovara li mi temperatura: zadržava li toplinu?  5. Je li prozračan?   