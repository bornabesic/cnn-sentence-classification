Blagdanski dani su iza nas, ali i nakupljeni kilogrami koje je teže skinuti. Motivacije nema, a ono što bi vas moglo povući čini se tako daleko kao i sunce koje će tek za nekoliko mjeseci doći. A onda nastaje panika! Kako se skinuti u ljetne krpice, kako utegnuti tijelo koje bi ponosno mogle pokazati? Svakodnevica provedena sjedeći na radnom mjestu ili pred TV-om ne ulijeva neku nadu. Upravo zato pojavili su se "superheroji" koji će svaku ženu vratiti na pravi put i pomoći da se osjeća poletno, lagano i puna samopouzdanja. Novi voditelji u aerobnom vježbanju su dečki isklesanog tijela, pravi magneti koji privlače žene na vježbanje i to bez imalo muke. Mnoge žene koje se upuste u vježbanje uz nadzor pravih frajera ubrzo postaju pravi aerobni vojnici. A tko i ne bi kada za voditelje imaju takve časnike. Pravi su hit danas u rekreativnom vježbanju intenzivni aerobni treninzi koje vode upravo muškarci i to zgodni i duhoviti. Iako intenzivni programi vježbanja zahtijevaju već određenu razinu treniranosti vježbača, katkada je dovoljna samo motivacija i upornost vježbača amatera koji se upišu na takve programe. Takvu vrstu programa nikako nije preporučljivo vježbati kod kuće bez stručnog nadzora trenera. Danas su intenzivniji programi „in“ jer brže dolazimo do rezultata, a u današnje vrijeme kad ljudi ionako uz posao i obaveze imaju premalo vremena, pogotovo za vježbanje, to puno znači. Ionako je u današnje vrijeme motiv za vježbanjem najčešće mršavljenje i izgled, a u mnogo manje slučajeva – zdravlje. Većinom ljudi počinju vježbati zbog zdravstvenih razloga (po naputku doktora) ili jer su se kile već nakupile i krajnje je vrijeme za skidanje težine. Ako vam je glavni motiv za vježbanjem skidanje kila, a nemate zdravstvenih problema, onda su intenzivni programi definitivno za vas. Military workout visokointenzivan je trening za sve one kojima su uobičajeni treninzi monotoni. Treninzi su osmišljeni po uzoru treniranja vojnika gdje će trener izvući najbolje iz vježbača. „Military Workout izuzetno je učinkovita kombinacija vježbi snage i intenzivnih aerobnih i anaerobnih vježbi. Trening traje samo 45 minuta, no zbog visokog intenziteta omogućava sagorijevanje više kalorija od bilo kojeg programa vježbanja! Vježbačice koje dolaze na moj sat snažne su žene koja rasturaju! Energija u grupi je odlična i pruža motivaciju kada je najteže. Zahtjevan intenzitet treninga u kombinaciji s uravnoteženom prehranom vodi do vidljivih rezultata u manje od mjesec dana! Potrebno je "preživjeti" prva dva tjedna koja su uvijek najteža. Tu većina vježbačica odustane. Do izražaja dolazi grupa koja pomaže da odradite svako ponavljanje do kraja i u vrlo kratkom periodu dođete u zavidnu kondiciju", rekao nam je trener Marko Tošić. HIIT Ovo je vrlo popularna metoda vježbanja gdje se izmjenjuju visokointenzivni intervali rada i odmora. Istraživanja su pokazala da se takvim treniranjem se postižu izvrsni rezultati jer naše tijelo troši kalorije i nakon što završimo s treningom. Ovaj trening zahtjeva određenu razinu utreniranosti vježbača, no rezultati ne izostaju i dolaze vrlo brzo. "Razlika između početnika i kvalitetnog rekreativca može se jedino uočiti u kondiciji, ali ona će uz redovite dolaske brzo doći – objasnio nam je trener Luka. >>5 zdravih navika Bojane Gregorić Vejzović: ‘Kada ne stignem u teretanu, vježbam kod kuće’ >>Bodybuilder potajno snimao ženu dok je vježbala i osramotio ju: 'Ovo je degutantno!' 