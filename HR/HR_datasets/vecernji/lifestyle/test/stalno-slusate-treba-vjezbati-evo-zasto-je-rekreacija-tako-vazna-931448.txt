Moderan način života i sve više sati provedenih u uredu uzimaju sve veći danak po naše zdravlje. Stručnjaci stalno upozoravaju kako se moramo više kretati i baviti se nekom tjelesnom aktivnošću da očuvamo zdrav organizam. Najčešće se odlučujemo na vježbanje kada želimo skinuti višak kilograma, ali stručnjaci upozoravaju da je potrebno kretati se i čak kada nemamo problema s naslaganim masnoćama.  Rekreacija je jako bitna za sve dobne skupine, a posebice za starije generacije koji su izloženi povećanom riziku od raznih oboljenja. Vježbanje će nam pomoći da se osjećamo ljepše, ali i da izgledamo ljepše. Tjelesna aktivnost odrazit će se na kosu, kožu, držanje tijela... Redovitim vježbanjem izbjeći ćemo i depresiju, smanjiti razinu stresa u organizmu, dobiti vrijeme samo za sebe i poboljšati psihološko stanje. Ako redovno vježbamo, postat ćemo i produktivniji, ali i optimističniji. Osim što ćemo izgubiti kilograme i dovesti se u top formu, vježbanjem ćemo ojačati srce i pospješiti protok krvi, spustiti krvni tlak i razinu kolesterola u krvi. Ako ste u mogućnosti, svakako birajte rekreaciju na svježem zraku umjesto u zatvorenim prostorima ili barem kombinirajte jedno i drugo. Ako niste od onih koji će se odmah baciti na intenzivno vježbanje, započnite s hodanjem jer ono opušta i smiruje, osnažuje mentalno i tjelesno, probavu čini boljom i san kvalitetnijim. >>Hrvati žive sve kraće! Vrijeme je za akciju! >>Prije nego se odlučite na vježbanje, ovo trebate znati 