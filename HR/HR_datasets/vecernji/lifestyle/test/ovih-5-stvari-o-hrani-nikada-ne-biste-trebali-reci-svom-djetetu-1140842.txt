Za roditelja može biti osobito stresno kada dijete odbija jesti, pa mnogo puta pribjegnu metodama zbog kojih često zažale. Dijete se tada ucjenjuje, prijeti mu se ili daje nerealna obećanja. BBC prenosi savjete psihijatrice Susie Orbach koji će svim roditeljima pomoći kako se nositi s lošim raspoloženjima djeteta i kako ih preoblikovati u zdrave navike. Pogreška broj 1: 'Nakon što pospremiš igračke možeš dobiti sladoled' Zašto je ovakav kompromis loš? Jer sladoled tada postaje nagrada. Dijete će povezati zadatak kojeg najčešće ne žele ispuniti kako bi bili nagrađeni, umjesto da zadovoljstvo bude obavljanje zadatka samo po sebi. Ispunjavajući stvari i zadatke dijete gradi samopouzdanje, a možete ga i ohrabriti riječima: Iako znam da ti nije bilo drago pospremiti sobu/napisati zadaću, napravio/la si to jako dobro! Što zapravo reći: 'Ove se igračke moraju pospremiti. Želiš li to napraviti sad ili za 10 minuta? Dati djetetu izbor, znači dati mu kontrolu nad situacijom. Pogreška broj 2: 'Nemoj brinuti o tome što ti je napravio ili rekao tvoj zločesti prijatelj, kupit ćemo tvoju najdražu čokoladu' U ovom slučaju, vaše će dijete misliti kako nakon svake teškoće dolazi skupa utjeha. Cilj je pružiti vašem djetetu priliku da izrazi svoje emocije, a ne priliku kako bih iz zadržalo u sebi i dobilo čokoladu. Djeca bi lako mogla pomisliti kako je način za nositi s teškoćama - dobiti slatku utjehu. Što zapravo reći: 'Dođi da saniramo to koljeno, što se zapravo dogodilo s tobom i Ivanom?' i tada pažljivo poslušati dijete. Vaša dijete naučit će nositi se s emocijama, bez pomoći slatkiša. Pogreška broj 3: 'Pojedi to povrće, inače nećeš dobiti desert' Iako vama ovo ne zvuči tako 'oštro', djeca će povrće percipirati kao nešto što ne žele, ali moraju[ jesti, gotovo kao gorak lijek, a desert će vidjeti kao magičnu hranu. Što zapravo reći: 'Znači ne sviđa ti se način na koji smo pripremili cvjetaču, no možda je možemo pretvoriti u neko jelo koje voliš?' Tako dijete shvaća na koje se sve različite načine hrana može pripremiti i biti ukusna. Pogreška broj 4: 'Pojedi ovo za mamu, baku, brata, tetu...' Ova je taktika s roditeljske strane zapravo veoma razumljiva i potječe od velike želje da naprosto nahrane svoje dijete koje ne želi priznati koliko je gladno. Ipak, ako dijete nije gladno, možda ga učite prejedanju. Ako dijete počne jesti nakon jednog zalogaja 'za mamu', znači da je doista gladno, no ako stignete do prabake... Što zapravo reći: 'Znam da misliš da si gladan, ali znam da si trčao i igrao se dosad i uskoro ćeš ostati bez energije za dalje. Probaj zalogaj ili dva, možda ćeš se osjećati bolje. Mogu ti napraviti nešto fino, tjesteninu ili sir, želiš li što?' Pogreška broj 5: 'Nemoj toliko jesti, udebljat ćeš se' Nikad ne znate kako će ova kritika utjecati na dijete. Kao roditelj morate razumjeti kako svi ponekad imamo velik apetit, dok drugi dan skoro ništa ne pojedemo. Kada to razumijete i kod sebe, i vaše će dijete slijediti taj primjer. Što zapravo reći: 'Opa, danas zaista imaš velik apetit. I ja sam jučer puno pojeo, ali danas uopće nisam gladan. Jednostavno, nekad sam kao lav, a nekad su mi dovoljni i manji obroci. >> 'Ovisnost o tehnologiji kod djece jednaka je ovisnosti o kokainu' 