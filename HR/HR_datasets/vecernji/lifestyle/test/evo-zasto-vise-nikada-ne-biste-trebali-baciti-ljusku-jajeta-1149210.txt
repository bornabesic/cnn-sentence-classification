Iako je uglavnom svi bacaju, ljuska jajeta sadrži hranjive vrijednosti i bogati je izvor kalcija. Naime, ljuska jajeta sadrži čak 95 posto kalcija, odnosno kalcijevog karbonata, jednog od ključnih nutrijenata za ljudski organizam. Ljuska jajeta zbog toga je odličan prirodni izvor kalcija i samo pola ljuske zadovoljava dnevne potrebe ljudskog organizma za kalcijem. Istraživanje je pokazalo kako je ljusku jajeta najbolje uzimati u praškastom obliku. Naime, prirodni kalcij u ljuski jajeta jača ljudske kosti, a odličan je za prevenciju i liječenje osteoporoze. Osim toga, pomaže i kod povišenog kolesterola, krvnog tlaka, a dobra je i za rad štitnjače.  Video: Duško Jaramaz/PIXSELL Ljusku, naravno, nećete pojesti zajedno s ostatkom jajeta već ju je najbolje uzimati u praškastom obliku. Uvijek koristite ljusku sirovog jajeta koju je potrebno dobro oprati i osušiti. Ako želite, možete jaja i prokuhati, ali tada se gubi na vrijednosti kalcija. Zatim ljusku zdrobite i lagano popržite na suhoj tavi. Kada se ljuske ohlade, zdrobite ih u prah s pomoću mužara, multipraktika ili mlinca za kavu. Takav prašak uzimajte četiri tjedna jednom dnevno i to najbolje od pola do jedne žlice. Prašak možete uzimati pomiješan s vodom, čajem, kavom, a u njega je dobro dodati i malo limunovog soka kako bi tijelo bolje apsorbiralo kalcij.  >> Što će se dogoditi ako jedete jedno jaje na dan? 