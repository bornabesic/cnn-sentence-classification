Hrkanje, neprospavane noći, seljenje u drugu sobi i razdor među partnerima... Sve su to scenariji poznati mnogima,a nitko ih ne bi želio doživjeti ili proživjeti ponovno. Stručnjaci savjetuju da osoba koja hrče ne spava na leđima jer tada jezik pada unatrag pa strujanje zraka  može prouzročiti hrkanje. Trebalo  bi izbjegavati i spavanje na mekanim jastucima jer glava može utonuti unatrag, što će dovesti do opisane situacije.  Ali promijeniti naviku spavanja na leđima nekima je vrlo teško. Posebice ako se na leđa okrećete tijekom sna i nesvjesni ste tih rotacija tijela. Da biste to spriječili, čak i u snu, postoji jednostavan trik s teniskom lopticom.  Sašijte od platna torbicu u kojoj će stajati loptica, nešto sasvim jednostavno. Stavite lopticu unutra pa to pričvrstite koncem za stražnji dio gornjeg dijela pidžame onoga tko hrče. Loptica na leđima stvarat će neugodu ako će spavati na leđima i nakon nekog vremena prijeći će mu u naviku da spava samo na lijevom ili desnom boku.    