Poznata streetwear linija branda Robert Sever od četvrtka, 04. svibnja može se naći samo na jednom mjestu – u poznatom concept storeu State of Style. Limitirana kolekcija od 50 komada koja se krije iza imena SEVER bazira se na odjevnim predmetima od trapera i pamuka, koji su namjenijeni mlađoj populaciji - upravo onoj koju concept store iz Radićeve ulice 12 osvaja od svojeg otvorenja.  Tako u već dobro poznatu ponudu S.O.S. storea, koji svojim posebno uređenim interijerom odskače od klasičnih modnih dućana, dolazi i Robert Sever, dizajner koji će oduševiti ljubitelje grunge i urbanog stila. Kombinacijom najboljeg od domaćeg dizajna i stranih brandova, State od Style privlači brojnu modnu publiku, kojoj je uz KLISAB, Sonju Lamut, Rugsack, FAKE, Bomber, ABA, Papirflay, ATB by Antun Tin Brišar, Urban Watch te dva svjetski poznata streetwear brenda - Boy London i Black Boy Place od sad pridružuje i streetwear dizajn Roberta Severa. „Izboru brandova koje imamo u našem storeu savršeno odgovara ovosezonska SEVER linija, koja se sada može naći samo kod nas. Svaki Severov proizvod je pomno osmišljen te unutar svojih jednostavnih formi i funkcionalnosti koju zahtjeva ovakva linija obiluje mnoštvom zanimljivih dizajnerskih rješenja, a to je ono što mi kod njega iznimno cijenimo i zbog čega je on uvijek dobrodošao u S.O.S.“, rekli su Andriana Gazić i Antun Tin Brišar, mladi poduzetnici koji stoje iza poznatog unisex storea. Traper jakne, koje su različitim načinima izrade i industrijske dorade dovedene do unikatnih predmeta tako će uz već poznatu ponudu urbane odjeće i modnih dodataka, State of Style učiniti omiljenom shopping destinacijom svih onih koji svojim modnim izričajem vole miješati razne stilove – od punka preko hip hopa do grungea i mode 80-ih i 90-ih.   „Jakne su ukrašene i unikatnim bedževima koje smo izradili specijalno za ovu ediciju, kao i našim prepoznatljivim RS metalnim gumbima. Materijali su uglavnom pamučni, kako bi cijela kolekcija, koja sadrži i muške i ženske odjevne kombinacije bila ugodna za nošenje. Kolekcija sadrži muške i ženske odjevne kombinacije, kao i modne dodatke i torbice. Htjeli smo našim klijentima ponuditi nešto stvarno posebno, jedinstveno i trendy“, rekao je Robert Sever, dizajner koji je svoju modnu liniju odlučio predstaviti isključivo u S.O.S. concept storeu kako bi se što bolje približio mlađoj urbanoj publici. Miješanje različitih uličnih stilova, koji se uklapaju u jednu novu dizajnersku cjelinu - to je nit vodilja Severovog dizajna, a i koncept State of Style-a pa ova logična suradnja na modnom tržištu zasigurno neće proći nezamijećeno.  