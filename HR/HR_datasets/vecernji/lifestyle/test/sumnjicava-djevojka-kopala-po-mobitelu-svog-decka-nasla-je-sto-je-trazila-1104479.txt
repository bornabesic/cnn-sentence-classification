Kad počnemo sumnjati u partnerovo ponašanje, često nam na pamet padne ideja da malo "provjerimo" njegov mobitel. I u najstabilnijim vezama dolazi do prijevare, a ovaj potez način je da pokušamo umiriti savjest. Ipak, neki smatraju da nije u redu provjeravati partnerov mobitel bez njegova znanja.  Korisnica Reditta rampaign_nation u vezi je 5,5 godina, a posljednje dvije godine njezin partner jako je pazio na svoj mobitel. Čak i kad bi trebala nečiji broj, dečko joj nije htio dati uređaj, pa je postala vrlo sumnjičava. Jednom prilikom, dok je njezin partner spavao, uzela mu je mobitel i doznala da koristi stranicu za upoznavanje partnera Plenty of Fish.  Znala je da njezin potez nije bio ispravan, ali i postala vrlo ljutita jer je njezin dečko aktivan na stranici, kako piše Mirror. "Često je koristi. Platio je i pretplatu na tri mjeseca", napisala je zabrinuta djevojka na Redditu i potražila savjet drugih korisnica.  "Slično mi se dogodilo s bivšim zaručnikom. Zajedno smo bili osam godina, a zatim sam saznala da je posljednje tri godine imao niz online afera", napisala je KinksMcGee.  Poručila joj je da ga napusti kad bude u mogućnosti, a da i prekinu kad riješe sve oko "afere". "Ako ti dečko koristi stranicu za upoznavanje ljudi, vrlo je vjerojatno da testira što se nalazi na 'tržištu'. Na tvom mjestu preispitala bih vašu vezu", savjetovala je jedna korisnica. Ostale žene smatraju da je rampaigin_nation pretjerala i da nije trebala "kopati" po njegovu mobitelu, nego se suočiti s dečkom. Prozvale su ovaj potez i hakiranjem zbog kojeg bi mogla snositi pravne posljedice. >> Dečki, stvarno volimo živjeti s vama, ali ovih 10 stvari želimo da znate 