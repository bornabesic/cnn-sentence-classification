Na samoj obali rijeke Korane u parku Vrbanićev perivoj smješten je restoran „Korana-Srakovčić“ u istoimenom hotelu. Restoran, aperitiv-bar te lounge salon odišu urednošću, čistoćom i uređenjem, što se vidi odmah pri ulasku. Mogu slobodno reći: to je „mala“ nekadašnja zagrebačka Esplanada. Spadaju u Europsku grupaciju ekorestorana i hotela i nose oznaku „srce s listom“, što potvrđuje da vode brigu i o hrani koju pripremaju prema tradicionalnim receptima od domaćih proizvoda s njihova područja te šire ekološku svijest. Imaju i prekrasnu ljetnu terasu restorana s pogledom na rijeku Koranu i park. Na samom ulazu ljubazno me dočekala i smjestila za stol konobarica Gordana Petrović te mi poslužila čašu vrhunskog hrvatskog pjenušca. Potez za pohvalu jer pjenušac je idealno piće za aperitiv premda to kod nas još nije običaj. Za predjelo sam naručio prepeličja jaja na podlozi od rukole i matovilca s domaćim vrganjima. Svakako moram pohvaliti šeficu kuhinje Snježanu Grgurić, jer jelo je bilo vrlo ukusno. Od vrhunske gastronomske ponude spomenut ću samo neka jela iz karte, razne mesne delicije, divljač na razne načine, domaće tjestenine koje rade od odličnog Podravkina brašna, morsku i riječnu ribu, razna jela za najmlađe te jela za vegetarijance. Jelovnik prilagođavaju i godišnjim dobima. Regionalno raznolika vinska karta s više od 130 etiketa vina, bijelih, crvenih, rose, kao i desertnih vina, a i nekoliko etiketa stranih vina zbog, kako kaže vlasnik Ivan Srakovčić, pažnje prema stranim gostima, te desetak vrhunskih domaćih pjenušaca i poznatih stranih šampanjaca pravi je izazov za poznavaoce i ljubitelje dobre kapljice. Za glavno jelo naručio sam biftek na žaru u kombinaciji s raznim povrćem. Biftek je bio odličan, pečen prema mojoj želji. Što se tiče kvalitete pribora za jelo, čaša, tanjura i restoranske „apoteke“, sve je na visokom nivou kao i „dress code“ i ljubaznost osoblja. U restoranu također organiziraju i glamurozna vjenčanja te razne domjenke, a ako trebate organizirati konferencije, kongrese, poslovne susrete, ručkove ili večere, tu je i prekrasna dvorana koja ovisno o potrebi može primiti od 10 do 200 ljudi. Od mnogih slatkih delicija koje imaju u ponudi, a također ih rade sami, izabrao sam izvrsnu i frišku „Bakinu tortu od maka“. Na samom kraju gastronomskog uživanja naručio sam odličan sorbeto, jer nema ga puno restorana u svojoj ponudi. Nosioci su mnogobrojnih uzastopnih priznanja za najbolji restoran i hotel kontinentalne Hrvatske. U restoranu možete također bezbrižno uživati jer je vaš limeni ljubimac na čuvanom parkingu. Osim restoranske ponude, gosti mogu uživati u 15 dvokrevetnih soba, tri apartmana, unutarnjem bazenu te wellness programima. Sve pohvale obitelji Srakovčić na velikom trudu. Sastojci: 2,5 kg teleće koljenice (1 ili 2 manje) 1 luk sol Crni papar Podravka 1/2 žličice Dimljene paprike Podravka 4 češnja češnjaka malo sušenog Ružmarina Podravka malo sušenog Timijana Podravka 50 ml ulja 50 g suhih marelica 50 g grožđica 100 ml bijelog vina 200 g Sjeckane rajčice Podravka Za prilog: 800 g krumpira 100 g Pancete Podravka 3 žlice ulja 1 luk sol Crni papar Podravka Priprema: Koljenice stavite na zagrijano ulje i lagano zapecite sa svih strana. Stavite u posudu za pečenje, posolite, popaprite, pospite dimljenom paprikom, ružmarinom i timijanom. Ulijte preostalo ulje, dodajte češnjak, luk narezan na četvrtine, suhe marelice, grožđice, vino i malo vode. Posudu prekrijte i pecite u pećnici zagrijanoj na 180 °C oko 1 sat. Nakon toga meso preokrenite, ulijte sjeckanu rajčicu i pecite još pola sata da meso omekša. Po potrebi podlijte vodom da dobijete fini umak. Krumpir skuhajte u ljusci, malo ohladite, ogulite i narežite na ploške. U zagrijanoj tavi popecite narezanu pancetu, dodajte malo ulja i nasjeckani luk. Pecite da luk pozlati i dodajte krumpir. Posolite, popaprite i dobro promiješajte. Pečenu koljenicu poslužite s umakom od pečenja i aromatičnim krumpirom. IZBOR I KVALITETA JELA  (do 50 bodova): 50 bodova  IZBOR I PONUDA PIĆA  (do 15 bodova): 15 bodova  POSLUGA I LJUBAZNOST  (do 10 bodova): 10 bodova  DOJMOVI I PROSTOR  (do 20 bodova): 20 bodova  UKUPNOST PONUDE  (do 5 bodova): 5 bodova   Ukupno: 100 bodova 