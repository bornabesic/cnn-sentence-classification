Bijelo meso često je suho i mnogima nije najomiljeniji izbor.  Ipak, ako znate kako pripremiti piletinu, meso će zadržati svoju sočnost.  Ako niste ljubitelj pečenih pilećih prsa, birajte batke i zabatke. Svakako ih pecite s kožom kako bi meso bilo što sočnije.  Pripremite marinadu kojom ćete premazati meso za sočan, ukusan i hrskav doživljaj.  Sastojci: – Pileći batak (komada po želji)  – Pola šalice meda – Malo vode – Žličica mljevene crvene paprike – Dvije jušne žlice jabučnog octa – Jedna i pol žličica soli – Jedna žličica crnog papra Priprema: Zagrijte pećnicu, pomiješajte sastojke i stavite u pećnicu dok se smjesa ne ugrije, odnosno, pojave se mjehurići na površini. Izvadite i ostavite sa strane. Meso posolite i popaprite i stavite na lim ili papir za pečenje. Namažite meso s pripremljenom marinadom. Pecite meso oko pola sata, a zatim ponovno premažite. Ostavite da se peče još 10-ak minuta dok meso ne bude pečeno do kraja, a kada je spremno za serviranje, premažite još jednom marinadom prije posluživanja.  >>Evo zašto ne biste smjeli ostaviti piletinu da se odmrzava na sobnoj temperaturi >>Jeste li primijetili bijele linije na piletini? Evo što one znače... 