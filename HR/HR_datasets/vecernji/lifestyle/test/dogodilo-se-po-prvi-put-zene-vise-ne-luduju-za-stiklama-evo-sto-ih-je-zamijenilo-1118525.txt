Moda se stalno mijenja i trendovi se "vrte u krug", ali štikle su uvijek bile IN.   Sve do sada... Istraživanje je pokazalo da žene više ne luduju toliko za cipelama s visokom potpeticom kao glavnim ženstvenim modnim komadom, već za udobnim tenisicama.  Liječnici su opetovano posljednjih godina upozoravali da je nošenje štikli štetno po zdravlje. Štikla vizualno "izduži" nogu, ali  zanimljiva je činjenica da će se, nakon što prestanete nositi štikle, vaše noge zaista izdužiti. Dok nosite štikle, peta je uzdignuta prema gležnju pa žene koje štikle nose svaki dan imaju kraće mišiće nogu jer se noga pri koračanju u potpunosti ne istegne, pokazalo je istraživanje iz 2012. godine objavljeno u časopisu The Journal of Applied Physiology. Da leđa mogu pričati, zasigurno bi vam se zahvalila nakon što štikle pospremite u ormar na duže vrijeme. Pritisak se javlja u lumbalnom dijelu kralježnice, odnosno na mišiće u tom dijelu, tvrdi Todd Sinetta, kiropraktičar iz New Yorka. Svjedoči kako učestalo nošenje visokih potpetica može uzrokovati "guranje" jednog kralješka prema drugom i oštećenje živaca. Nakon što prestanete nositi štikle vaša kralježnica ponovno će biti u prirodnom položaju i oslobodit će se pritisak na donji dio leđa što će i ublažiti bol koja se često javlja kao posljedica nošenja štikli. Istraživanje provedeno među stjuardesama u Južnoj Koreji pokazalo je da višegodišnje nošenje visokih potpetica dovodi do nestabilnog držanja i otežanog održavanja ravnoteže. Kada hodate u cipelama s ravnim potplatima, vaši mišiće "rade" na način na koji su i "dizajnirani". Čini se da su upozorenja stigla do žena pa se po prvi put u Velikoj Britaniji, protekle godine, prodalo više tenisica nego štikli, rekla je Tamara Sender iz Mintela. Sportska odjeća sve više zauzima svoje mjesto i u dnevnim, poslovnim kombinacijama, a štikle su pale u drugi plan. Na tron su, nećete vjerovati, "zasjele - tenisice! >>Štikle su opasne po zdravlje? Zbog ovoga biste ih trebali izbjegavati 