Mnogi parovi traže načine da začine svoj seksualni život, a prema online istraživanju koje je proveo britanski lanac drogerija Superdrug, većinu parova posebno uzbuđuje seks na javnom mjestu. Najviše parova, njih 16 posto, odlučilo se isprobati seks u parku, pokazali su rezultati istraživanja u kojem je sudjelovalo 2.000 ispitanika. Nakon parka najprivlačniji je seks na plaži koji je isprobalo njih 13 posto.  Na listi privlačnih javnih mjesta za seks našle su se i javne garaže, ali i javni toaleti, a manji broj anketiranih upustio se u seks na poslu, u kabinama za presvlačenje, u javnom bazenu, na planinarenju ili u kino-dvorani. Istraživanje je pokazalo i kako su muškarci ipak veći ljubitelji javne kopulacije - čak 56,4 posto muškaraca reklo je kako ih pomisao na odnos na javnom mjestu uzbuđuje, dok je 43,8 posto žena uzbuđeno pomišlju na seks na javnom mjestu.  Nedavno istraživanje provedeno na portalu za online upoznavanje OkCupid, obuhvatilo je istraživanje u kojem je sudjelovalo više od 400 tisuća njihovih članova, a rezultati su pokazali da  62 posto žena uživa u grubom seksu. >>Žene otkrile najčudnije stvari koje su njihovi partneri učinili tijekom seksa 