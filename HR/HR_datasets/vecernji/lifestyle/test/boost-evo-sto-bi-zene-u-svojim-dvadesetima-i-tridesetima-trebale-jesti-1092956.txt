Kako starimo, naš organizam ima drukčije nutritivne potrebe koje ne bismo trebali zanemariti ako želimo sačuvati svoje zdravlje.  Tako u ranijim dvadesetima žene često izlaze, piju alkohol i partijaju. S takvim tempom života, organizmu je potrebno osigurati dovoljne količine B vitamina koji pomaže eliminirati višak alkohola. Stoga bi na meniju trebali biti jaja, crvena leća, zeleno lisnato povrće, riba... U kasnijim dvadesetima mnogi su već jako posvećeni karijeri i uspostavljanju kvalitetne veze i planiranju obitelji. Žene u ovim godinama trebali bi konzumirati namirnice koje obiluju magnezijem kako bi se lakše nosile sa stresom koje nosi ova životna dob. Grah, avokado, tamna čokolada i cjelovite žitarice svakako bi trebale biti dio vaše svakodnevne prehrane u ovoj dobi. Kavu i unos šećera bi svakako trebalo svesti na minimum jer reducira zalihe magnezija.  Ako ste već zakoračili u tridesete, a tek planirate potomstvo, u svoju prehranu uvrstite namirnice koje obiluju folnom kiselinom: špinat, kelj, šparoge, grah i citrusi. Citrusno voće trebali biste pojesti svaki dan, a ako ste u mogućnosti, idealno bi bila dva obroka zelenog lisnatog povrća dnevno.  U četrdesetim i pedesetim godinama života, žene osjećaju niže razine energije i pad koncentracije. Preporuka je jesti srdele ili skuše dvaput na tjedan kako bi nadoknadili reducirane rezine antioksidansa CoQ10, a ima ga i u govedini i kikirikiju.  >>Hranimo se krivo: Pretilost i pothranjenost postaju 'novi standard' 