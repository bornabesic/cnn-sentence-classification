Umjetnica Nera Stipičević uživa u glumačkoj i pjevačkoj karijeri koju je dugo i predano gradila. Osjeća se odlično u svojoj koži, a smatra da je za to odgovorna i predana briga o zdravlju. 1. Kada je lijepo, život samo teče, no kada nije tako, brinemo se, padamo u depresije, ne znamo se nositi s problemima i nastupa stres. Vjera da tako kako jest treba biti i da je tako najbolje za nas, da nešto moramo naučiti iz teške situacije koja nas je zatekla polazna je zdrava navika koju osvještavam svakog dana. 2. Objektivno sagledati stanje i situaciju u sebi i oko sebe nužna je nulta pozicija za pokretanje motora u sebi. Priznati i prihvatiti vlastite nedostatke najbolji je početak. Pretvoriti ih u prednosti, to je umijeće življenja! 3. Sportski sam tip i tjelovježba mi je odmalena dio svakodnevice. Dok su drugi ispijali kave na rivi u srednjoj školi, ja sam trčala po tartan-stazi i skakala u pijesak. Svaki napor davao je rezultat i tako sam se izgradila u disciplinirani karakter. Naravno, bez zdravih namirnica kao što su povrće, voće, riba i meso, koje mi daju potrebnu energiju, ništa ne bi bilo moguće. 4. Biti na nekom mjestu zato što se to podrazumijeva, a ne zato što mi to istinski želimo velika je muka. Nema ljepšeg osjećaja nego u sebi donijeti odluku da vi više ne želite biti tu u određenoj situaciji ili s nekom osobom ili s određenim ljudima. 5. Ponekad si priuštim slatki zalogaj. Treba znati uživati u životu. Čaša dobrog crnog vina također je poželjna. >>Ovo je 5 zdravih navika Aleksandre Dojčinović: Jednom mjesečno priuštim si wellness s curama’ 