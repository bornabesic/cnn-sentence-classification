Imam 20 godina i od 17.godine koristim sprej za nos koji sam počela koristiti nakon prvih znakova uobičajene prehlade i začepljenog nosa zimi. od tada svaku večer prije spavanja moram ukapati sprej kako bi mi se nos odčepio i kako bih mogla zaspati. U protivnom ne mogu disati i ponekad se počnem gušiti. Primijetila sam da mi je sluznica jako suha, nema mokrog sekreta gotovo nikad. već me to polako zabrinjava. Što mi savjetujete? Kod vas su se javile smetnje koje su tipične kod prekomjernog i nekritičkog uzimanja spreja za nos. Jedina prava terapija sada je da prekinete s korištenjem spreja. Tijekom odvikavanja, koje traži puno volje i discipline, možete povremeno u nos ukapavati fiziološku otopinu. Već dugo imam problema s izrazito neugodnim zadahom. Zubi su mi u odličnom stanju. Redovito idem na pregled zubaru i uredno vodim brigu o higijeni. Odavno sam primijetila povremeno neke bijelo-žute kuglice iz grla koje grozno smrde, da bi potom naišla na članak koji govori o “tonsil stones” ili kamencu krajnika. I točno to što sam vidjela događa se i meni. Nikad nisam imala problema s krajnicima. Grlo me ne boli često, a ni kao dijete nisam bila podložna bolestima grla. Možete li mi reći u čemu je problem, te što moram napraviti u ovom slučaju? Trebate otići na pregled specijalistu otorinolaringologu da se vidi ima li u udubinama mandula ostataka hrane, što može uzrokovati zadah. Potrebno je detaljno pregledati i cijelu nosnu šupljinu jer i u njoj može biti gnojne sekrecije koja može imati zadah. Na tom pregledu najbolje bi bilo napraviti fiberendoskopiju gornjih dišnih i probavnih putova nakon koje će biti jasno što uzrokuje zadah i koja je najbolja terapija. >>Kod kronične ozljede ligamenata pomaže fizikalna terapija 