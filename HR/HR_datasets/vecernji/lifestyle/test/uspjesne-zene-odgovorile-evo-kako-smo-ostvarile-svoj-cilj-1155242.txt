Pitate se što je ključ za postizanje uspjeha? Istina je da su uspješne žene jake, ali moramo uzeti u obzir da su i  žene koje se na oko čine snažne i samouvjerene, zapravo, nježna bića kojima je potpora itekako bitna. Razgovori, poznanstva, prijatelji i istomišljenici sve su to bitne stavke na koje se imaju potrebu osloniti. No, novinar  Michelle de Klerk razgovarao je s par uspješnih žena i dobio konkretne odgovore kako su došle do svakog svoga cilja.  1. Radite na tome da dobijete sve što želite Prije nego se odlučite za neki potez, morate imati jasnu viziju što je to što vi zapravo želite. Nakon što stvorite viziju, vrijeme je da stvorite plan i strategiju kako ćete do nečega doći. Taj plan će uračunati brojna odricanja, troškove i činjenicu da postoji mogućnost da izgubite sve što ste uložili.  Bez obzira na sve morate probati sprovesti plan, dignuti glavu i znati da ste dali najbolje od sebe.  2. Budite informirane  Bilo da pregovarate o povišici, novoj investiciji ili nekom novom istraživanju koje želite sprovesti, važno je biti upućen u sve informacije koje će pokazati da ste upoznate sa svim zgodama i nezgodama koje vas u tom pothvatu čekaju.  3. Zatražite pomoć Nemojte se sramiti pitati nekoga za pomoć. Svi su vješti na svoj način, ali iskustva ljudi koji su već prošli kroz takvo što će vam svakako pomoći da se u budućnosti još bolje nosite sa situacijom.  4. Držite do svojih vrijednosti  Budite vjerne sebi i nikada se nikome nemojte ispričavati zbog svojih točki gledišta. Ostanite autentične, strastvene i predane svojim ciljevima. Sam vaš originalni stav će biti prepoznat kod drugih, te ćete uvijek biti zamijećene kao netko tko nije ničija kopija i može donijeti nešto novo.  5. Budite uporne Važno je doživjeti sebe kao nekog tko je uvijek u stanju ostvariti projekt. Postoje situacije kada će vam za ostvarenje projekta trebati duže vremena, ali to ne znači da ga morate pustiti da se riješi sam od sebe. Ustrajte u svemu i probajte u što skorije vrijeme riješiti sve probleme.  6. Vjerujte u sve što radite  Vjerojatno ćete imati dane kada će vam se činiti da je sve što radite uzalud, ali morate znati da takvih situacija ima uvijek. Ili ćete se pomiriti s tim da svaki posao ima svoje uspone i padove, ili ćete dati petama vjetra i naći nešto novo.  Ako se dogodi situacija da vam netko nameće svoje mišljenje i pokušava poljuljati vaše stajalište o poslu, ostanite i dalje vjerne sebi i zanemarite tuđe komentare. Njih će uvijek biti. 7. Proslavite svaki svoj uspjeh  Vjerojatno ste se namučile da dođete do svakog svog uspjeha. Počastite se večerom, izlaskom, izletom, planinarenjem ili nekom drugom sitnicom koja vas čini sretnom.  8. Naučite voljeti kritike Budite spremne reagirati i prihvatiti kritike. Nakada će vam kritike smetati, nekad se nećete ni obazirati, ali definitivno ja važno da duboko dišete i imate odgovor na sve upite.  9. Slušajte svoje instinkte Ako ste već našle mjesto koje vas čini sretnima, onda ste vjerojatno donijeli prave odluke u pravom trenutku. Nemojte se bojati i dalje donositi nove odluke, vaš unutarnji glas će vas sam voditi.  10.Stvorite dobre timske uvjete Važno je okružiti se dobrim ljudima na koje ćete moći računati. Bitno je stvoriti okruženje koje će vama biti potpora i kojemu ćete vi biti potpora u najtežim trenucima. Više pozitivne energije donosi više uspjeha. >>Zašto uspješne žene ne privlače muškarce >>Uspješne žene poduzetnice: Kako im je uspjelo? 