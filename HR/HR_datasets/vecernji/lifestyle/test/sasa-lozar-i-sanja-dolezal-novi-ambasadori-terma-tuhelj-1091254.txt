„Ne paše ti vrućina i gradski treš, dođi u Terme Tuhelj na ljetni splash!“ – pjevaju poznati pjevači Lozar i Doležal koji su se u potpunosti uživjeli u splash ljetnu priču Vodenog planeta što je i ovogodišnji slogan poznatih terma. I ove godine Terme Tuhelj nastavljaju projekt Postani ambasador Terma Tuhelj kojem su se priključili i Saša Lozar te Sanja Doležal koja je u projektu sudjelovala i 2014. godine. Projekt je namijenjen širenju pozitivnih emocija koje gosti dožive u resortu i zbog kojih se uvijek iznova vraćaju. Na snimanju za ljetnu kampanju bilo je vrlo zabavno gdje su poznati pjevač i radijski voditelj te pjevačica odlično odradili fotografiranje te u cjelokupnoj ponudi pronašli nešto i za sebe. Oduševile su ih masaže, selfness koncept, bazeni i spoj umjetnosti i wellness-a. Najzabavnije je bilo na snimanju fotografija za Vodeni planet gdje su se kroz smijeh i pljuskanje vode najviše zabavili, a time dali svoj poseban utisak ljetnoj splash priči. Ove godine, goste Vodenog planeta očekuju odlična splash događanja, svakog vikenda od 14:00 h, a za sve one koji žele uživati u dobroj glazbi, Terme Tuhelj su pripremile i posebnu večernju splash varijantu – Art&Wine fest gdje će moći uživati u besplatnim koncertima uz degustaciju vina, svaku subotu od 20:30 h. Donosimo vam nekoliko fotografija sa snimanja 4 sezone poznatih ambasadora. Ovo ljeto neka bude posebno, neka bude splash. Doživi Terme Tuhelj. 