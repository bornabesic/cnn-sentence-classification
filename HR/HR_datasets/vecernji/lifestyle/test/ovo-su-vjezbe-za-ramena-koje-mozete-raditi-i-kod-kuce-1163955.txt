Široka i izgrađena ramena dugo su bila simbol muževnosti i snage, tvoreći poželjnu V figuru torza. Međutim, definirana ramena i kod žena stvaraju iluziju užeg struka i približavaju tijelo obliku pješčanog sata. U svakom slučaju, lijepo oblikovana ramena privlače pozornost, posebno u toplim danima i sezoni kratke odjeće i majica bez naramenica.  Iako na položaj kostiju ne možemo utjecati, deltoidne mišiće možemo učvrstiti, oblikovati ili ojačati specijalnim vježbama za ramena. Za povećanje mišićne mase nužno je koristiti vanjsko opterećenje, odnosno utege određene težine koju je s vremenom potrebno povećavati kako bi mišić mogao rasti. Ako Vam cilj nije povećanje, već definicija deltoidnih mišića, mogu biti dovoljne i vježbe kod kojih se koristi samo težina vlastitog tijela pa ih možete izvoditi i kod kuće. Koje su to vježbe koje možete raditi sami, pročitajte i pogledajte na portalu Kreni zdravo.  >>5 Tibetanaca – vježbe za pomlađivanje, vratnu kralježnicu i mršavljenje 