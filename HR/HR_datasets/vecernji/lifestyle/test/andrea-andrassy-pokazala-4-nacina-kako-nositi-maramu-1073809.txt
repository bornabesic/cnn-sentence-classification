Omiljeni modni dvojac ELFS, u suradnji s brendom Perwoll, lansirao je proljetni limited edition hit komad – maramu s printom. Savršeni modni dodatak koji odjevnim kombinacijama daje potpuno novi izgled dolazi u tirkiznoj boji s prepoznatljivim ELFS potpisom. Vječni klasik među modnim dodacima, ELFS marama prozračnog laganog materijala u živim bojama, daje dozu chica svakoj kombinaciji, a na koje se sve načine može nositi, isprobala je poznata trendseterica i kolumnistica Andrea Andrassy. Neodoljiva Andrea zna da se marama ne nosi samo oko vrata te je u svom prepoznatljivom stilu pokazala maštovite kombinacije. ELFS maramu iskoristila je kao odličan ukras za kosu koji je njezinim kovrčama dao retro glam izgled. U nešto opuštenijoj varijanti, spremna za sezonu proljetnih glazbenih festivala, Andrea je, uz neizostavne traperice visokog struka, ELFS maramu iskoristila kao top. A za obožavateljice modne klasike, poznata kolumnistica odlučila se za svoj omiljeni business styling koji je ova hit marama učinila atraktivnim i modernim. Neizostavni dio svake ženske garderobe ove je sezone dobio jedinstveni ELFS potpis, a limitirano izdanje dostupno je ekskluzivno od 31. ožujka do 13. travnja samo u BIPA trgovinama. >>Ono kada ti je Moje Zdravlje na prvom mjestu (ft. Andrea Andrassy) 