Postoje različite situacije u životu žene kada se dogodi izostanak mjesečnice. Iako je najčešća prva pomisao da je izostanak mjesečnice povezan s trudnoćom, to ne mora biti jedini razlog za njezin izostanak. Ovo su razlozi koji mogu odgoditi mjesečnicu ili prouzročiti njezin izostanak. 1. Nagla promjena težine Izostanak mjesečnice može uslijediti ako ste naglo izgubili kilograme. Mršavljenje treba biti postupno i kontrolirano kako se ne bi poremetila ravnoteža u organizmu i da bi se spriječio efekt bumeranga. Uz nagli gubitak kilograma, može se poremetiti i ciklus te može doći do izostanka mjesečnice.  2. Ekstremno vježbanje Visoki intenzitet vježbanja može biti još jedan od razloga izostanka mjesečnice. To je prirodni obrambeni sustav organizma koji priječi nastanak trudnoće kada je tijelo pod jakim naporima i stresom. 3. Stres Upravo je stres jedan od najčešćih razloga narušavanja redovnog ciklusa.  4. Hormonalne terapije Korištenje kontracepcijskih pilula može prouzročiti nuspojave, poput izostanka mjesečnice. Za vrijeme konzumiranja hormonalnih tableta, žensko tijelo "otpušta" lažnu mjesečnicu. Nije razlog za zabrinutost ako kontracepcijska sredstva, poput tableta, injekcije ili spirala koristite pod kontroliranim uvjetima i uz nadzor liječnika. 5. Preuranjena menopauza  Situacije u kojima žene mlađe od četrdeset godina imaju problema s hormonalnom uravnoteženošću, mogu imati za posljedicu preuranjenu menopauzu. Prepoznat ćete da je riječ o tome ako je izostanak mjesečnice praćen i valunzima, noćnim znojenjem i suhoćom vagine. 6. Policistični jajnici  Izostanak i kašnjenje mjesečnice mogu biti povezani i s bolestima kao što su policistični jajnici, celijakija... 