Novo globalno istraživanje koje je proveo Booking.com, otkriva namjere neustrašivih putnika koji u 2017. godini planiraju proširiti svoja prva iskustva u putovanjima. Iako prvo putovanje u inozemstvo zvuči zastrašujuće, dvije trećine ispitanika (66%) smatra da se isplati zbog otkrivanja novog odredišta, a većina se ispitanika (61%) slaže da je sva eventualna nervoza prije putovanja bila nepotrebna. Vezanje pojasa u avionu, okretanje ključa u vratima hotelske sobe ili apartmana, pogled iz sobe i okus lokalnog specijaliteta – prva iskustva na putovanjima stvaraju uspomene koje zauvijek pamtimo i otvaraju vrata prema novim uzbudljivim pustolovinama na putovanjima. Solo putovanja Rezultati istraživanja provedenog na više od 15.000 ispitanika iz 20 zemalja pokazuju da iako vrlo malo ispitanika (6%) kaže da su na svoje prvo putovanje išli sami – većina je na prvo putovanje išla s obitelji (52%), prijateljima (11%) ili sa školom (10%) – samopouzdanje koje osoba stječe na putovanjima pokreće novi trend za solo prva putovanja u 2017. godini. No kamo hrabri solo putnici putuju? Globalno istraživanje otkriva da 80% ispitanika planira daleka međunarodna putovanja kao što su pješčane plaže u Australiji, užurbani velegradovi u SAD-u, Njemačka zbog umjetnosti i glazbe, planine u Austriji i ljepote Japana. U Hrvatskoj je situacija malo drugačija. Hrvatima su najomiljenija odredišta za solo putovanja Austrija, Češka, Njemačka, Francuska, Italija, Belgija, Australija, Sjedinjene Države, Norveška i Andora.  Od kobaltno plavog mora, uzbudljivih izleta automobilom i ukusnih lokalnih specijaliteta – društvene su mreže pune filtriranih fantazija naših putovanja iz snova. Stoga nije neobično što istraživanje otkriva važnu ulogu društvenih medija u odluci o odredištu za prvo iskustvo putovanja, pogotovo među ispitanicima u dobi od 18 do 34 godine. Zapravo, gotovo polovica ispitanika (44%) ove milenijske generacije potvrđuje da koristi društvene mreže prilikom odabira odredišta za putovanje, a više od polovice (55%) tvrdi da ih društvene mreže inspiriraju za otkrivanje novih iskustava na putovanjima.  I baš je milenijska generacija ta na koju najviše emocionalno utječe ono što vidi na društvenim mrežama jer gotovo polovica ispitanika (45%) između 18 i 34 godine tvrdi da zbog društvenih mreža ima osjećaj da svi osim njih putuju, a 44 posto priznaje da se zbog toga osjeća kao da propušta nova iskustva. Natjecateljska narav ove generacije vidi se i u rezultatima koji pokazuju da gotovo polovica ispitanika (46%) tvrdi da je ljubomorna zbog iskustava s putovanja koja vidi na svojim društvenim mrežama, jedan od tri ispitanika (34%) tvrdi da putuje više i otvoren je prema novim iskustvima samo zbog objavljivanja novih fotografija na društvenim mrežama. Zapravo, možda je baš popularnost društvenih mreža i strah od propuštanja novih iskustava ono što potiče percepciju gotovo tri od pet ispitanika (58%) između 18 i 34 godine koji tvrde da su pustolovniji od generacije prije njih. Ovaj se trend nastavlja kroz različite generacije: osjećaj veće sklonosti pustolovinama od prethodne generacije potvrđuje više od polovice ispitanika (54%) između 35 i 54 godine i polovica ispitanika (50%) u dobi iznad 55 godina. Putnici koji su već iskusili solo putovanja navode da su se tada osjećali slobodno (27%), uzbuđeno (20%), sretno (12%), dok ih vrlo malo (11%) navodi strah zbog solo putovanja. Kao korisne savjete novim putnicima ili onima koji po prvi put idu na neku novu destinaciju, preporučuju naučiti nekoliko osnovnih korisnih fraza na lokalnom jeziku (18%), spakirati manje stvari od onoga što mislite da će vam trebati (18%), nositi putovnicu sa sobom (24%), rezervirati smještaj prije dolaska (30%) i najvažnije, opustiti se i uživati u svakoj minuti! (40%).  Izleti su posebno popularan izbor za 2017. godinu (44%), a slijede eko-obilasci (39%), duhovne pustolovine (23%) te putovanje i volontiranje (21%).  >>Proljetno putovanje: Vrijeme je za Budimpeštu 