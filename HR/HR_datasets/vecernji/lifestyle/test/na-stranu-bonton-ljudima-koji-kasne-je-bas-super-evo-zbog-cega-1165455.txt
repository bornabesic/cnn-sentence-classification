Koliko ste puta čekali  na dogovorenom mjestu znajući da će osoba s kojom ste se dogovorili- kasniti? I vjerojatno ste već naučili da takvim osobama, koje redovito kasne, javljate termin susreta prije nego što vi namjeravate doći jer znate da će kasniti. I onda se možda i nađete "na vrijeme".  I ma koliko vas takve navike osoba živcirale, njima je zapravo baš odlično.  Osobe koje stalno kasne nisu toliko pod stresom pa su samim time i zdravije, imaju mogućnost da sagledaju širu sliku, mirniji su, dulje žive, a stručnjaci kažu i - poslovno uspješniji. Riječ je o optimističnim ljudima, i nerealnim, koji vjeruju da u kratkom roku mogu napraviti cijelo čudo stvari.  U jednoj studiji o prodaji 'trgovci koji su bili najoptimističniji, prodali su 88 posto više od onih koji su bili kategoriji pesimista'. Oni koji često kasne spadaju upravo u tu 'entuzijastičnu' kategoriju, a njihove pozitivne karakteristike su ekstrovertiranost, spontanost i zaigranost. Ovo istraživanje proveo je Jeff Conte, profesor psihologije na Sveučilištu u San Diegu. Istraživači su sudionike podijelili  prema tipu osobnosti, A (skloni natjecanju, nestrpljivi) i tipu B (opušteni, kreativni). Osobe koje kasne svrastane su u tipove B. Obje skupine pitali su nakon jedne minute da procjene koliko je vremena prošlo: u grupi A odgovorili su u prosjeku '58 sekundi', a u grupi B odgovorili su '77 sekundi'. Tip B doslovno je pokazao da njihova percepcija vremena drugačija.  Ljude koji kasne ne smeta kada drugi kasne, jer vide 'širu sliku'. I upravo jer njima ne smeta što će netko zakasniti, i sami smatraju da u redu što kasne pet minuta. Pošto im vrijeme nije bitno, tip B puno je spontaniji. Oni će često, bez ikakvih problema, ubaciti nekoliko stvari u kofer i krenuti na put, pa tek onda odlučiti gdje će jesti ili spavati. To dovodi i do negativnih strana ovog tipa jer oni koji kasne često žive za trenutak i teško čuvaju novac za budućnost, tvrdi Alfie Kohn za Psychology Today. Takvi ljudi se ne mogu kontrolirati što se tiče vremena pa vjerojatno imaju problema i kontroliranjem drugih stvari - poput štednje novca ili provođenja dijeta. Također, istraživanje je pokazalo da A osobe imaju veće izglede od srčanih bolesti jer su podložniji stresu.   Oni koji se manje brinu o vremenu  izbjegavaju i bolesti vezane uz stres. 