O analnom seksu ne govori se puno, a razlog je vjerojatno u tome što ga većina žena jednostavno ne voli. Bar tako pokazuju rezultati našeg malog istraživanja koje smo proveli na 50 spolno aktivnih žena iz Hrvatske. Za razliku od analnog, za oralnim seksom većina Hrvatica je jednostavno luda. Vole ga primati, ali i davati te je kod velikog broja parova neizostavan dio predigre.  No, s analnim seksom drugačija je situacija. Od 50 ispitanih žena njih 30, odnosno 60 posto ga ne voli, a većina ga zbog odbojnosti nije niti probala.  "Ne, hvala. Ne vidim kako to može nekoga uzbuđivati", "Nikad ga na nisam probala jer imam osjećaj da boli. Malo mi je gadno.", "Nisam probala i ne namjeravam. Nehigijenski." samo su neki od odgovora koje su nam dale žene koje ne vole i ne prakticiraju analni seks.  No, postoje one kojima se on uistinu sviđa. Naime, 17 žena, odnosno 34 posto izjasnilo se kako voli i prakticira analni seks. Taj postotak čini se i velikim kad uzmemo u obzir koliko je analni seks zapravo tabu tema kod nas.  – U idealnim uvjetima može biti jako ugodno iskustvo – rekla nam je jedna žena dok je druga podijelila svoje iskustvo:  – Bio mi je tabu tema. Prvi put sam probala s mužem, skroz opuštena i zapravo je ugodno, ali samo kad je žena za to spremna.  – Može biti super ako ga žele obje strane i ako znaju kako – dodala je treća.  Šest posto žena izjasnilo se kako nemaju nikakvo posebno mišljenje o toj vrsti seksa jer ga "nisu prakticirale pa ni ne mogu suditi o njemu".  S druge strane, oralni seks je apsolutni hit među ženama. Čak 80 posto pripadnica ljepšeg spola ga voli, dok se njih 20 posto izjasnilo kako tu vrstu seksa ne prakticiraju te ih uopće ne privlači.  "Volim ga izluditi, ali ne prakticiramo prečesto", "Da, nema ništa protiv, dok je bez prisile i onaj koji obavlja radnju vodi tempo ", "Prakticiram redovito i važan je dio predigre" neki su od pozitivnih odgovora na oralni seks dok jedna ispitanica ističe:  – Volim ga kao predigru, ali ne kao kampiranje da predugo traje jer ona postaje dosadno. 