U braku ste i mislite da je sve sjajno? Možda se varate. Postoje neke stvari koje mogu ukazati na to da bi vaša veza mogla doći kraju. Reader's digest donosi 8 tajnih znakova koji vam govore da vaš brak ide prema razvodu: 1. Razgovarate, ali ne komunicirate Zabrinjavajuće je ako sa suprugom razgovarate samo o beznačajnim stvarima kao što su vrijeme i kupovina. Također je loš znak ako jedna osoba samo govori, a druga sluša.  2. Ne slažete se oko toga trebate li imati djecu To je tema o kojoj ste vjerojatno razgovarali prije braka, ali mišljenja se mijenjaju. Ako se ne slažete oko ove teme, pokušajte se staviti u njegov ili njezin položaj. Nije pošteno nagovarati supruga ili suprugu da promijeni mišljen je o djeci. 3. Provodite sve manje vremena zajedno Ne morate baš biti nerazdvojni, ali slobodno vrijeme svakako biste trebali provoditi zajedno. U redu je ako gledate TV, surfate po internetu ili čitate knjigu, ali razmislite koristite li te aktivnosti za odvlačenje pažnje od problema u braku. 4. Ne trudite se za poboljšanje braka Oba supružnika trebaju se jednako truditi da veza funkcionira. Jedna osoba ne može to činiti sama. Ako nemate motivacije za rad na vašem braku, morate se pitati - zašto. Ako je osjećaj izgubljen, ne znači da ga ne možete vratiti, ali se morate posvetiti razmišljanju o tome zašto se osjećate nezainteresirano. 5. Ne poštujete se Ako se stalno kritizirate ili čak ponižavate, možda niste baš idealan par. Teško da ćete voljeti neku osobu koju ne poštujete. Ako poštovanje nije moguće vratiti ili je napravljena prevelika šteta, brak neće trajati. 6. Serijsko varanje Neki brakovi mogu preživjeti varanje. Izolirana afera može čak i ujediniti supružnike. Međutim, ako se varanje događa stalno, vjerojatno je riječ o problemu koji ne možete popraviti.  7. Nema seksa Ne znači da se morate stalno hvatati kao klinci. Zapravo je u braku prirodno da ndođe do nekih razdoblja gdje supružnici ne osjećaju želju za drugom polovicom. Ali ako više uopće niste prisni u tom smislu i ako to već dugo traje, morate se pitati zašto. 8. Stalno se svađate oko istih stvari Uobičajeno je da se bračni par svađa oko istog problema. Ako dopustite da svađe eskaliraju i postanu stvarno opake, to bi moglo dovesti do razvoda. Morate biti spremni na kompromis kako biste okončali stalne bitke. >> Dobili su kćer, a ne sina... Ovo su nevjerojatni razlozi zbog kojih se ljudi zaista razvode 