Naknade za mobiteliranje u zemljama EU potpuno će se ukinuti 15. lipnja ove godine. To znači da će svi putnici u zemlje Europske unije moći koristiti mobitel na jednak način kao što ga koriste i kod kuće. Naime, kao posljednji korak u ukidanju naknada za roaming do 15. lipnja 2017., predstavnici Europskog parlamenta, Vijeća i Komisije dogovorili su regulaciju veleprodajnih tržišta roaminga, odnosno cijenu koju operatori međusobno naplaćuju kada njihovi korisnici koriste druge mreže u EU. Andrus Ansip, potpredsjednik Europske komisije zadužen za digitalno jedinstveno tržište, pozdravio je dogovor: – Ovo je bila posljednja kockica mozaika. Korisnici od 15. lipnja 2017. mogu pri povremenim putovanjima u inozemstvo unutar EU koristiti pakete mobilnih usluga iz svoje matične zemlje. Pobrinuli smo se i za jamstvo daljnje konkurencije među operaterima kako bismo na domaćim tržištima i dalje mogli nuditi najatraktivnije ponude. Ipak, u domaćem regulatoru HAKOMU-u, tvrde nisu zadovoljni postignutom razinom veleprodajnih cijena. Jasno je da će korisnici koji koriste roaming imati bolje uvjete, a za opći utjecaj na tržište je još uvijek prerano nagađati, kažu iz HAKOM-a. U prijevodu, ako telekomi budu imali nepovoljne uvjete mogli bi povećati cijene na domaćem tržištu kako bi nadoknadili troškove. Ono što svakako treba upamtiti jest da roaming ne vrijedi za zemlje u regiji poput Srbije, Bosne i Hercegovine, Crne Gore... odnosno zemlje koje nisu u EU, te da će pozivanje doma iz tih zemalja i dalje biti poprilično skupo, a surfanje nikako ne preporučujemo. Usto valja razlikovati međunarodne pozive od roaminga. U roamingu ste čim s “lica mobitela” nestane mreža vašeg operatora s kojim imate ugovorenu uslugu i prebaci se na stranu mrežu. Uglavnom korisnici dobiju obavijest kada se to dogodi tako da znaju i po kojim cijenama i uvjetima tada komuniciraju i koriste podatkovne usluge. Međunarodni pozivi su kada iz mreže svog operatora zovete neki broj u stranoj državi. Ipak, postoji situacija kada vas pozivi u drugu državu EU košta manje negoli kada je pozivate ga pozivate iz vlastite države, a to je kada ste u roamingu. Naime, roaming je regulirana usluga, dok međunarodni pozivi još uvijek nisu. No, da ne biste to zlorabili, EU će uvesti ograničenja. Prvi prijedlog o roku od 90 dana je napušten, no pravila pravedne uporabe bit će zamijenjena novim. Radit će se o količini što već i postoji za podatkovne usluge, a ne vremenu korištenja. 1. Od 15. lipnja svi koji se nalaze u roamingu, ali unutar EU zemalja, trebali bi moći telefonirati, slati poruke i surfati internetom po istim cijenama kao i kod kuće     2. Ako ste u roamingu u zemljama koje nisu članice EU, primjerice BiH ili Srbija, pozivanje kući bit će i dalje skupo ili ovisiti o vašoj ugovorenoj tarifi      3.  Ako ste u roamingu, pozivanje u drugu zemlju EU bit će jednako onom prema hrvatskim brojevima i vjerojatno jeftinije negoli da iz Hrvatske zovete u zemlju EU      4.  Wi-fi je i dalje najjeftiniji način komunikacije, a posebice kada se radi o potrošnji podataka. Internetu dakle, pristupite putem wi-fi mreže      5.  Ako planirate dulji boravak u inozemstvu, najsigurnije je nabaviti neku kratkoročnu SIM karticu operatora u zemlji u kojoj boravite  