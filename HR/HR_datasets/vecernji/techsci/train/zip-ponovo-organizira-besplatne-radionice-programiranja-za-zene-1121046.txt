Nakon uspješno održanih radnica u travnju i svibnju ove godine, Zagrebački inkubator poduzetništva (ZIP) ponovo organizira besplatne radionice programiranja namijenjene isključivo ženskoj populaciji. Kako objašnjavaju u ZIP-u, statistike pokazuju da su samo desetak posto pokretača startup projekata na svijetu žene, a iako je razvoj internetskih startup projekata u punom jeku, žene čine samo 14 posto zaposlenih u ovom sektoru. ZIP je, u želji da se ove brojke promijene, pripremio novu radionicu programiranja. Nakon što su u prvom ciklusu radionica polaznice vrlo uspješno savladale osnove web tehnologija, u ovom ciklusu ZIP-ovi predavači poučit će žene C# programiranju. Polaznice će se upoznati s građom .NET Framework 4.5 okruženja, osnovama programiranja u C#-u, izradom jednostavnih konzolnih aplikacija, te osnovama objektno orijentiranog programiranja. Predavač na ovim radionicama će biti Ivan Čuljak, .NET developer i vlasnik transpose.xyz, agencije za razvoj softvera specijalizirane za Xamarin i Azure rješenja. ZIP će i ovaj put održati radionice za dvije skupine polaznica svaka po tri termina nedjeljom, od kojih prva kreće 23.10. s početkom u 9 sati u ZIP-ovom coworking  prostoru. Za sudjelovanje je potrebno imati samo prijenosno računalo s instaliranim programom Visual Studio 2015. Nisu potrebna neka prethodna iskustva s programiranjem, iako je potrebno prijaviti se i odgovoriti na par pitanja, nakon čega će se odabrati polaznice. Prijave su moguće ovdje. >> ZIP potpisao ugovor o strateškom partnerstvu s austrijskim fondovima 