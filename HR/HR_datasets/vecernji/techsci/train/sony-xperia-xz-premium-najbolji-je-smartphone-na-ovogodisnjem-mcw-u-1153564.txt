Sony Xperia XZ Premium službeno je proglašen najboljim novim smartphoneom na ovogodišnjem sajmu tehnologije MWC u Barceloni, objavila je jučer organizacija GSMA, koja bira pobjednika. - Xperia XZ Premium je naš tehnološki najmoćniji smartphone svih vremena - komentirao je Hiroki Totoki, predsjednik i izvršni direktor Sony Mobile Communicationsa. Xperia XZ Premium, koji kreće u prodaju u kasno proljeće ove godine, ima Sonyjev novi sustav kamere Motion Eye te je prvi smartphone na svijetu s 4K HDR zaslonom. GSMA je ranije također u sklopu MWC-a proglasila Samsung Galaxy S7 Edge najboljim smartphoneom u 2016. godini. >> Sony predstavio novi adut Xperiju XZ Premium s najjačim procesorom >> Predstavljena nova Nokia 3310 - baterija traje i do 30 dana, a cijena je 49 eura 