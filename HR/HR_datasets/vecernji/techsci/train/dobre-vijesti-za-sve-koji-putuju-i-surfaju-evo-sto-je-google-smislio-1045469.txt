Iz Googlea stižu dobre vijesti za sve putnike koji vole surfati internetom – uskoro će u ponudi biti jeftiniji internet u 120 zemalja diljem svijeta kako bi korisnici izbjegli skupe roaming pakete. Projekt Fi, Googleova vlastita mreža, uskoro bi trebao pružiti brzi bežični internet za cijenu od 10 dolara za gigabajt, bez obzira na to gdje se nalazili. Ta je opcija dostupna u trenutno 120 zemalja diljem svijeta, piše RT.   Oni koji žele ranije pristupiti programu mogu zatražiti pozivnicu. – S ovim novitetom se na mobilni internet možete spojiti putem tableta i drugih uređaja koji se mogu spajati na internet dok ste na putu. Jednom kada ste naručili i primili SIM podatkovnu karticu, umetnete je u kompatibilan uređaj, pratite upute i to je to – trenutačna povezanost na bežični internet – rekla je Laura Holmes, viša menadžerica za Project Fi. Uređaji koji podržavaju ovu mogućnost su iPad Air 2, iPad mini 4, Galaxy Tab S, Nexus 7 i Nexus 9. Ova usluga će uvelike promijeniti cijenu interneta za putnike jer cijena od 10 dolara za gigabajt prometa je povoljnija cijena od skupih cijena roaminga koje korisnicima nude operateri. >> Google će početi nuditi usluge mobilnog operatora 