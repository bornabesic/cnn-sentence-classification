Google je proveo istraživanje o tome što je "cool" takozvanim generacijama Z, X i Y, odnosno mladim ljudima svrstanim u nekoliko dobnih kategorija. Istraživanje je provedeno u SAD-u, gdje živi oko 60 milijuna tinejdžera koji čine više od četvrtine ukupne populacije. Prema istraživanju o društvenim mrežama, 60% ispitanika koristi i simpatizira Instagram, 56% Snapchat, 53% Facebook, 42% Google+ i 35% Twitter. Tinejdžerke više preferiraju Snapchat, Instagram i Pinterest, dok tinejdžeri favoriziraju Facebook. Što se tiče Googleovih proizvoda, osim Google+ koriste se YouTube, Netflix, Google, Xbox, Oreo, GoPro, PlayStation, Doritos, Nike i Chrome. Niže na "cool skali" nalaze se WhatsApp, TMZ, Wall Street Journal, Sprint, McDonald's, Vice and Yahoo. Američki tinejdžeri jako vole obuću, a preferiraju Jordan, Converse i Vans brendove. Internetska generacija odnosno Y generacija od igraćih konzola preferira  PlayStation, dok generacija Z odnosno mladi rođeni između 1990. i 2000., smatraju da je Xbox više "cool" od starijeg modela PlayStationa. Od slavnih i poznatih osoba, najviše su simpatizirani Steph Curry, Selena Gomez, Ariana Grande, Chance the Rapper i Emma Watson. Što se tiče glazbenih zvijezda, najviše ''cool'' su Beyonce, Drake, Fall Out Boy, Panic at the Disco, Twenty One Pilots i Coldplay. Istraživanje se sastojalo od tri dijela. Prva dva su provedena u suradnji s YouGovom, a obuhvaćala su 1500 tinejdžera u dobi između 13 do 17 te 18 do 25 godina. Treći dio istraživanja provela je posebna istraživačka grupa, a provedeno je na 67 tinejdžera u dobnoj granici od 13 do 17 godina koji su odgovarali na ponuđena pitanja.  >> Kraj jedne ere: Gigant interneta upravo je izgubio vodstvo prvi put u povijesti >> Istraživanje pokazalo: u borbi protiv PTSP-a pomaže - igranje tetrisa >> Veliko istraživanje: Dominacija interneta u Hrvatskoj sve veća 