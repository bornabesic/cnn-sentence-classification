Od tisuća dronova prikazanih na ovogodišnjem sajmu tehnologije CES u Las Vegasu, koji se održava ovaj tjedan, jedan se posebno ističe. Ehang 184, naime, kako navodi Reuters, prvi je putnički dron na svijetu. Iako na prvu može izgledati kao paradoks da dron ili bespilotna letjelica prima ljude, stvar je u tome da osoba koja u njemu leti nije pilot, već putnik. Ehang nema kontrole za upravljanje - oslanja se na senzore i računala te je potpuno autonoman. Tu je jedino tablet koji putniku omogućuje da odabere polijetanje ili spuštanje te da podešava klimu. - Osoba koja će sjediti unutra neće biti pilot. Znate, ne trebate imati vozačku dozvolu. Vi ste samo putnik. Uđete, sjedite i uživate u letu - objasnio je Derrick Xiong, suosnivač Ehanga. Dron ove kineske tvrtke zasad može nositi jednog putnika na visinu od oko 3500 metara, a standardna brzina bit će oko 100 km/h. Očekuje se da će cijena biti između 200 i 300 tisuća dolara. >> Hrvatska prijenosna kamera za videostreaming iz prvog lica >> Live Good iz Tehnološkog parka Zagreb izlaže na CES-u 