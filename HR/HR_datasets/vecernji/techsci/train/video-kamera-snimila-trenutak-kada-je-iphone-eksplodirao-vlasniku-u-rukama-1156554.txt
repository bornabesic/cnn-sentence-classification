Nadzorna kamera servisa za mobitele uhvatila je trenutak kada je iPhone eksplodirao u rukama muškarca koji je došao popraviti razbijeno staklo. Na snimci se vidi kako muškarac drži mobitel iz kojeg se počelo dimiti nakon čega ga je on ispustio na stol. Dim je postajao sve jači, a zaposlenik je otrčao po aparat za gašenje. Snimku je na Facebooku objavio Simon Owen, a uz snimku su objavljene i fotografije izgorjelog iPhonea 6 Plus te se tvrdi da su ''baterije eksplodirale''. On navodi i kako je muškarac ''pritiskao ekran, kao što bi svaka druga osoba činila prilikom svakodnevne upotrebe''. Zbog eksplozije je otpao ekran mobitela. – Izvedite svoje zaključke, no zamislite da se to dogodilo pet minuta prije dok je muškarac vozio automobil – napisao je Owen. >> Slušalice eksplodirale tijekom leta: 'Osjetila sam kako mi lice gori' >> Neispravne baterije i dalje proganjaju Samsung, zbog njih se zapalila tvornica u Kini 