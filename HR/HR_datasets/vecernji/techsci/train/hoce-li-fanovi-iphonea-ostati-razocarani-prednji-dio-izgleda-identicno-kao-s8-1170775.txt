Malo je stvari u tehnološkom svijetu koje se toliko željno iščekuju kao što je to u slučaju najnovije verzije iPhonea. Fanovi su nestrpljivi i žele doznati barem neke pojedinosti vezane uz novog 'ljubimca'. I prošle serije nisu bile izuzete od nagađanja koja su se širila internetom. Neke informacije nisu se pokazale točne, kao niti fotografije za koje su mnogi tvrdili da prikazuju novi model. Tako su se sada pojavile i fotografije uređaja za kojeg se tvrdi da je iPhone 8. Ako se ova nagađanja pokažu točnim, mnogi fanovi bi mogli ostati potpuno razočarani jer će u tom slučaju mobitel u velikoj mjeri nalikovati na najljućeg suparnika, Samsung Galaxy S8, a mnogi vlasnici to ne bi željeli. Primjetno je i da nedostaje fizička tipka na prednjoj strani mobitela dok je na stražnjoj strani izražen dio za kameru. Vrlo sličan uređaj objavio je na Twitteru još prije gotovo mjesec dana Benjamin Geskin. On tvrdi kako fotografije probnog modela dobio iz tvornice Foxconn u kojoj se proizvode Appleovi uređaji. - Prednji dio izgleda identično kao S8 - komentar je jednog od korisnika dok neki pišu kako Apple 'neće dobiti njihov novac'.       