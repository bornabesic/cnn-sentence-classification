Svjetski kongres mobilne industrije (Mobile World Congress) u Barceloni donosi nam niz najnovijih pametnih telefona. No, veliku pozornost privlači jedan mobitel koji se uopće ne može nazvati smartphone. Već tjednima prije Barcelone svijet bruji o zanimljivom projektu Nokije, odnosno finske kompanije HMD Global, za oživljavanjem legendarne Nokije 3310. Originalna Nokia 3310 izašla je na tržište ‘davne’ 2000. godine, a prodala se u čak 126 milijuna primjeraka, što je čini jednim od najprodavanijim mobitelom u povijesti. Stekla je kultni status zbog dugotrajnog trajanja baterije, izdržljivosti, kao i zarazne igrice Zmija, u svojoj drugoj verziji.   Procjenjuje se da će reizdanje Nokije 3310 stajati oko 60 eura (što je i više nego duplo jeftinije od cijene originalnog izdanja 2000. godine).   Uoči predstavljanja procjenjivalo se da novo izdanje neće imati tehnologiju touchscreena (tako je bilo i na originalu), a umnogome bi trebala podsjećati na stari model. No, nova Nokia 3310 bit će tanja i lakša od originala, a i plastično kućište zamijenit će polimeri ili metal. Također, zaslon ne bi trebao ostati crno-bijeli, nego će vjerojatno stići u boji. No, neće to biti zaslon visoke rezolucije poput najnovijih modela Applea ili Samsunga. Novo izdanje također bi trebalo imati odličnu bateriju, a po tom pitanju očekuje se da i nadmaši original. No, svi očekuje da oživi i igra Zmija.   Osim retro Nokije 3310, HMD bi trebao predstaviti i svoj novi smartphone Nokia P1, što bi trebala biti najjača Nokia dosad. >> 'Hrvatska nam je ove godine prioritet za prodaju mobitela' 