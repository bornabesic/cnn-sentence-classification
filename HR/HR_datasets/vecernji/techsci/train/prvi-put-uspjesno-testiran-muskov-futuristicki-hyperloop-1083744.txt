Jutros je u američkoj pustinji prvi put uspješno testiran hyperloop, futuristički sustav javnog prijevoza koji je osmislio poznati tehnopoduzetnik Elon Musk. U Nevadi nije testirano samo vozilo koje će činiti taj sustav, već "sanjke" na tračnicama, koje su elektromagneti doveli do brzine veće od 160 km/h. Nakon kratke vožnje vozilo se zaletjelo u pijesak jer još uvijek nema kočnice. Hyperloop će, bude li sve išlo po planu i projekt se realizira, prevoziti putnike i teret kroz velike cijevi između Los Angelesa i San Francisca za manje od 30 minuta, a pritom bi trebao postizati brzine od gotovo 1200 km/h. Direktor Hyperloopa Rob Lloyd rekao je da se prijevoz tereta očekuje do 2019., a putnika do 2021. godine, prenosi Reuters. Na sljedećoj probi sanjke bi trebale lebdjeti, a na probnim lokacijama oko Las Vegasa već su postavljene cijevi.   >> Muskov Hyperloop uistinu je moguć >> Musk: Razmišljam o električnom zrakoplovu, možda učinim nešto oko toga 