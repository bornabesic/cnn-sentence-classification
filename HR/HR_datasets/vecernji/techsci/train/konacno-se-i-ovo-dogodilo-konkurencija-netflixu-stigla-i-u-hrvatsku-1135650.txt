The Grand Tour, nasljednik Top Geara od danas se može gledati i u Hrvatskoj. Naime, Amazon je svoju uslugu Prime Video učinio dostupnom i u nas i to po vrlo povoljnim uvjetima. Nakon što ste se logirali, to možete učiniti korisničkim imenom i lozinkom koji ste i do sada koristili za Amazon, ponudit će vam se sedmodnevni probni period. Nakon toga, plaćat ćete promotivnu cijenu od tri eura mjesečno za prvih šest mjeseci, nakon čega se ta cijena penje na šest eura mjesečno.  No, ponuda je i više nego bogata. Uz The Grand Tour, tu je i Mozart in the Jungle zadnjih dana poznat po golišavim scenama Monice Bellucci, pa onda Man in the High Castle, što se serija iz Amazonove produkcije tiče.   Dostupna je i bogata ponuda poput Kuma III, Noah, Minority Reporta, Jurskog parka, Brzih i žestokih, kada o filmovima govorimo ili ponude filmova iz Bollywooda, no da biste njih mogli pogledati morate obavezno promijeniti lokaciju na Hrvatsku, jer inače taj sadržaj ostaje nedostupan. Zvuk i titlovi raspoloživi su na nekoliko jezika među kojima ipak nema i hrvatskog. Kod sučelja nema ništa posebno, slično je servisima koje otprije koristimo, no iskustvo je gledanja bogatije, iskoristimo popularnu riječ multimedijalno. Primjerice, dok gledate The Grand Tour pomakom miša u gornji lijevi kut ekrana dobit ćete kratku triviu vezanu uz osobu koja u tom trenutku dominira scenom, primjerice Jeremyju Clarksonu, pa onda i automobilu koji vozi, glazbi koja svira u pozadini. I to je sve zaista detaljno jer se u uvodnoj sceni prve epizode opisuje baš svaki automobil koji kroz nju prođe. Zbilja inteligentno koliko je i jednostavno. >> Amazon otvorio revolucionarni dućan: Zaboravite na duge redove i gužve na blagajnama 