Austrijski glečer poslužio je kao simulacija Marsa kako bi se vidjelo s čime bi se astronauti mogli suočiti na Crvenom planetu. Naime, znanstvenici vjeruju da se voda na Marsu pretvorila u oblik sličan glečeru, s ledom ispod stjenovite ili pjeskovite površine. Na probnoj misiji održanoj u petak u Kaunertalu dvojica znanstvenika nosila su prava svemirska odijela teška 50 kilograma, prenosi Reuters. - Moj glavni cilj je da se osjećam što sličnije onome kako će se osjećati pravi astronaut u budućnosti, na Marsu ili na drugim tijelima - rekao je jedan od znanstvenika, Španjolac Inigo Munoz Elorza. On i njegov austrijski kolega Stefan Dobrovolny sa središnjicom su mogli komunicirati samo putem radija, a na odgovor su morali čekati 20 minuta, čime se simulirala vremenska razlika između Zemlje i Marsa. U Austrijskom svemirskom forumu smatraju da će čovjek moći stići na Mars za 20 do 30 godina. Kako je misija izgledala pogledajte u videu. >> Testiranje NASA-inog ogromnog padobrana opet neslavno završilo >> Izvanzemaljac, svemirski pauk ili...? Pogledajte fotografiju s površine Marsa 