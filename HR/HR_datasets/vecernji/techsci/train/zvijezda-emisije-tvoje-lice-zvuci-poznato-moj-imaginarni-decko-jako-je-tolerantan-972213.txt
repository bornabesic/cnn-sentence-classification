Za njene britke rečenice pune sarkazma u popularnoj kolumni “Dnevnik gradske cure” odavno zna pola interneta u Hrvatskoj, a odnedavno je, osim na Prvom radiju, možemo slušati i gledati u novom showu Nove TV “Tvoje lice zvuči poznato”. Ona ne štedi nepravdu oko sebe, naporne likove, a nekad stradaju i cheesecakeovi... Tvoje kolumne izazivaju razne komentare, kako ti doživljavaš agresivne komentare, koji je tvoj zen recept? – Najprije sam čitala i pitala se zbog čega me ti ljudi koji toliko negativno komentiraju kolumne ne vole. Onda sam shvatila da nije stvar u tome da ne vole mene, nego da ne vole sebe. Nakon toga prestala sam čitati komentare. Trolovi imaju jedan jedini cilj – biti primijećeni. Ako ih primijetiš i reagiraš, dao si im točno što žele. Ako ih ne primijetiš, njihov trud otišao je u vjetar. Ja biram drugu opciju. S obzirom na curenje fotki slavnih osoba u Hollywoodu, paziš li da su tvoje šifre komplicirane? Jesi li dosad imala problema s hakiranjem računa? – Dosad nisam, a i da me netko hakira – pronaći će samo puno slika cheesecakea, cheeseburgera i hrane. Stand up komičari često reagiraju na reakcije publike i to iskoriste kao šlagvort, je li i tebi komentatorska publika inspiracija? – Nisam još koristila komentare u nastupima, ali tu i tamo u kolumnu ubacim neki ekstrazločesti o kojem me obavijeste prijatelji. Jesi li i kao dijete uvijek bila spretna s riječima? Kako ti je bilo u školi? – Ne sjećam se, ali se sjećam da sam uvijek imala odgovor na sve. Neki su profesori to pokušavali potisnuti kod mene i mislim da je to velika greška – učenike se ne smije kažnjavati jer razmišljaju i argumentiraju, treba ih se nagrađivati. U osnovnoj školi mi je bilo OK, ali srednjoj mi je bilo užasno dosadno. Nikad nisam shvaćala zbog čega moram učiti formule kemijskih spojeva kad znam da mi to nikada neće trebati. Ni dandanas to ne shvaćam – znam formulu sumporovodika i znam da mi nikad neće trebati. Bila sam uvjerena da nikad neću napustiti Apple, ali nisam htjela dati toliko novaca za novi iPhone pa sam probala Xperiju Kolumnistica, radijska voditeljica, stand up komičarka, sudionica novog showa na televiziji... koje još talente skrivaš? – Ne znam, dobro kuham i loše se parkiram. To je to. Od svih tih uloga, u kojoj se najugodnije osjećaš? – Trenutačno mi je najdraže kada pred publikom mogu utjeloviti lik nekog pjevača – to mi je definitivno jedna od dražih stvari koje sam radila. Inače sam najsretnija kad završim kolumnu, pogotovo onda kad stavim zadnju točku i kad sam jako zadovoljna napisanim. Ponekad nisam zadovoljna, ali kolumne kojima jesam daju mi veliko zadovoljstvo. Je li ti veća trema prije stand upa nastupa ili u showu Tvoje lice zvuči poznato? – Stand up, definitivno. Tamo si ogoljen, ti i tvoja fora. I publika koju treba nasmijati. Nema matrice, nema vježbe, samo ih moraš nasmijati. Naravno, ima i trenutaka u showu kada imam tremu, najčešće ako imam neku zahtjevnu koreografiju. Kako to da malo nastupaš u Hrvatskoj, više naginješ inozemnoj karijeri, u Sloveniji i sad Londonu? –U Sloveniji nastupam više jer je njihova stand up scena puno razvijenija, što znači i da postoji više gaža. Tamo nastupam na hrvatsko-slovenskom jer sam kao mala gledala slovensku televiziju pa mi je ostao i njihov jezik. U Mađarskoj sam prošle godine snimila nastup za Comedy central na engleskom i moram priznati da mi je na tom jeziku puno draže nastupati. Više je mogućnosti za igru riječima i, ne znam, jednostavno mi je lakše pisati materijal na engleskom jeziku. U Londonu je bilo super, poziv mog agenta da se vratim i dalje stoji, ali sada sam u Hrvatskoj fokusirana na show i knjigu koju dovršavam. Kako uspiješ sve te poslovne role iskombinirati i još ubaciti i sve privatne uloge? – Moj imaginarni dečko jako je tolerantan pa trpi moje izbivanje – inače ne bih mogla ništa. Koristiš li neku aplikaciju koja ti pomaže organizirati dan i lakše pratiti raspored? – Koristim, zove se mozak. Koji put ne radi, ali tako je to s aplikacijama. Koji smartphone koristiš, koliko ti baterija izdrži? Koliko aplikacija ili slideova aplikacija koristiš? Koristiš li cijelu lepezu aplikacija ili samo nekoliko? – Prebacila sam se s iPhonea 4S na Sony Xperiju Z3 Compact. Bila sam uvjerena da nikad neću napustiti Apple, ali nisam htjela dati toliko novaca za novi iPhone pa sam probala Xperiju. Prvih sam je tjedan dana mrzila, ali sad je jako volim. Izađem ujutro iz kuće sa 70% baterije i nakon cjelodnevnog korištenja 10-ak aplikacija, fotića i gledanja videa, navečer dođem doma sa 30% baterije. IPhoneu bi, s druge strane, toliko baterije otišlo dok pročitaš ovaj odgovor. Aktivna si na Fejsu, ali ne i na Twitteru. – Slabo tamo objavljujem jer mi Twitter baš i nije sjeo tako da sam linkala Facebook-fanpage na Twitter pa se sada svaki status s fanpagea automatski objavljuje na Twitteru. Pogledam ga nekoliko puta dnevno, ali nije mi najdraža platforma. Ali volim pročitati tweetove srpskog kralja Twittera – zove se Nichim Izazvan i najpametniji je. Gdje si bila i što si radila kad su uhitili Bandića? – Tuširala sam se. Sjećam se jer sam taman prije tuširanja bila na Facebooku, otišla pod tuš i, kad sam se vratila za 15 minuta, Facebook je bio prepun statusa i vijesti. Intervju s Andreom Andrassy objavljen je u novom broju iQ magazina koji možete pronaći na kioscima Kasandra spremna... Zadatak – pjevat k’o Dinamov navijač s prehladom Došla sam na posao. Rekla sam periki: “Dobar dan.” Petak Upravo sam dobila pozivnicu za “prosvjdni” mimohod podrške “gradonaćelniu” koji kreće ispred “gradckog” poglavarstva. Kako je krenulo, po popularnosti na Fejsu Foodopis bi mogao postati veći hit od komičarke Andree Andrassy? Foodopis sam otvorila jer mi je bilo dosta čitanja nerazumljivih recepata u kojima se čini da je glavni cilj da se autor napravi pametnim. Foodopis je normalna stranica za normalne ljude koji vole hranu i o njoj razgovaraju kao normalni ljudi, a ne kao Glembayevi. U četiri mjeseca postojanja ima više od 20 tisuća fanova tako da je definitivno pogodio neki živac kod ljudi. Što se tiče popularnosti, meni je svejedno – Foodopis je Andrea Andrassy i Andrea Andrassy je Foodopis. Bitno je da se nešto jede. 