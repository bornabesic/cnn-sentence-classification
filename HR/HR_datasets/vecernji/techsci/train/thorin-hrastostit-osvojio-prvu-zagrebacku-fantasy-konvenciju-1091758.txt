U Zagrebu i Hrvatskoj pokrenuta je još jedna konvencija fantastike. Ni mjesec dana nakon najveće hrvatske konvencije SFeraKon u Zagrebu je u klubu Buena Vista održan premijerni Zagreb Fantasy Convention. Jedan od glavnih tema konvencije bila je posveta djelima slavnog pisca J. R. R. Tolkiena, tvorca svijeta "Gospodar prstenova". Više stotina Zagrepčana i gostiju iz svih dijelova Hrvatske i šire uživali su i u brojnim drugim književnim, gaming i filmskim svjetovima. No, glavni naglasak bio je na kostimiranju i natjecanju u cosplayu. Za hrvatske prilike nuđena je i najbogatija nagrada u odnosu na sve konvencije i fanovska okupljanja ovakve vrste (glavna nagrada je bila 3000 kuna). Velik broj natjecatelja je uložio puno energije i vremena u stvaranje svojih kostima vilenjaka, ratnika, junaka iz Star Warsa, League of Legends, Warcrafta, Marvelovih stripova i drugih brendova. Pobjedu u cosplayu odnio je gost iz srbijanske udruge Valinor Bogdan Čurguz s likom Thorina Hrastoštita, kralja patuljaka iz Hobita u impresivnom (kartonskom) kostimu ručne izrade. Drugo mjesto pripalo je Zagrepčanki Sari Pašić (23) za kostim vlastitog lika Dragon queen Elariel iz D&D-a. Sara je kostim koji se sastoji od 2000 dijelova i komadića sama napravila, smišljala ga je mjesecima, a u samu izradu uložila je gotovo mjesec dana. Treće mjesto pripalo je Matiji Mihokoviću za također vrlo dojmljiv kostim – Witch King of Angman, nazgula iz Tolkienova Gospodara prstenova. Četvrto mjesto pripalo je Nataši Prodić za lik Necromancera iz Guild Wars. Osvojili su sljedeće nagrade su: 1. mjesto: karta Međuzemlja, 3000 kn i od Hrvatskog ferijalnog i hostelijerskog saveza europien youth card s plaćenom članarinom za godinu dana; 2. mjesto: figurica zmaja, igra Vauts, štit, Knjiga leda i vatre Georgea R.R. Martina, sok Maraske; 3. mjesto: Tysca figura Witch Kinga, igra Shadow over Camelot, poklon-paket Zvečeva; 4. mjesto: plašt i narukvice, poklon-paket Zvečeva. – S obzirom na to da je ovo naša prva konvencija, imali smo lijepu posjećenost, otprilike 600-700 posjetitelja. Prvi nam je dojam da su ljudi zadovoljni. U Hrvatskoj ima dosta konvencija pa nije bilo lako izabrati datum, to je bio veliki problem. Ali mjesec dana nakon SFeraKona je dobro razdoblje. Cijeli događaj pripremljen je u dosta kratko vrijeme, Zagreb Fantasy Country je jako mlada udruga, a sve smo pripremili u samo dva mjeseca. Okupili smo se nakon jednog događaja na Facebooku koju je jedan 15-godišnjak bio kreirao, ali bez izvedive logističke podrške. Nama se svidjela ideja i odlučili smo napraviti konvenciju – kaže glavni organizator, Luka Šabić Schmidt iz udruge Zagreb Fantasy Convention. – Pozvali smo i kolege iz Srbije iz njihovih udruga Valinor i Evenstar jer fantasy ne poznaje granice. Želimo se još širiti, potencijala i interesa ima. Konvenciju ne radimo za nas, nego za posjetitelje. Naglasak smo stavili na cosplay, stavili smo velike nagrade. Želimo poticati mlađe generacije da se počnu baviti cosplayem jer to potiče kreativnost i maštu kao i druženje i upoznavanje. To je bit konvencija. Jako sam zadovoljan, i kostimima i brojem natjecatelja, u cosplayu i zahvalan našim sponzorima – poručuje Luka. Star Wars udruga MOS Croatia priredila je zabavno natjecanje "Trenchrun" – vožnju "X-wingom" i precizno gađanje. Posjetitelji su uživali i u kvizovima, LARP-ovima, predavanjima, savjetima u izradi kostima, streličarstvu, igranju i – gulašu od veprovine. 18.6.2016. Marsonikon, Slavonski Brod 18.6. 2016. Yaoicon, Zagreb 22.-24. 7. FantaSTikon, Split, 22.-24. srpnja 30.6. - 3.7. 2016. - Japanizam  13.8. 2016. - Dracon u Dubrovniku 19.-21.8. 2016. Liburnicon, Opatija 17.-18.9. 2016. Pandakon, Zagreb 14.-15.10. 2016. Rikon, Rijeka 8.-13.11. 2016. InfoGamer, Zagreb 7-9. travnja 2017. - Istrakon, Pazin svibanj 2017. SFeraKon, Zagreb svibanj 2017. Crtani romani šou, Zagreb lipanj 2017. Zagreb Fantasy Convention 