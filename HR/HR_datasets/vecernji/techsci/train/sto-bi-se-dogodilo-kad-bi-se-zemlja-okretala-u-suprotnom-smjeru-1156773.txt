Jeste li ikada razmišljalo o tome što bi se dogodilo kad bi se naš zeleni planet okretao u smjeru suprotnom od onoga u kojem se okreće milijarde godina? Možda jeste, možda niste, no znanstvenici su za BBC otkrili zanimljive podatke o rotaciji Zemlje. Laički rečeno, da se okrećemo u suprotnom smjeru, svijet bi izgledao potpuno drukčije. Ako stojite na ekvatoru, Zemlja se ispod vas okreće brzinom od 1670 kilometara na sat, što utječe na kretanje valove i strujanje zraka. Time se stvaraju vremenske prilike i na kraju krajeva o tome ovisi naša klima.  Kad bi se sve zaokrenulo, Sahara bi bila jedno od najkišnijih područja na Zemlji, kalifornijske bi pustinje bile vlažne, a močvare na Floridi potpuno bi presušile. S druge strane, kada bi Zemlja primjerice usporila, sunčana strana bila bi sve toplija, a tamna strana zemlje ledena. Zemlja uistinu usporava, ali taj se proces odvija veoma sporo.  Dan je danas 1,7 milisekundi dulji nego što je bio prije jednog tisućljeća, a tim tempom Zemlja bi se potpuno zaustavila za 1,9 trilijuna godina.  >> Sablasni fenomen: Kad se tijela nakon smrti sama zagriju... >> NASA otkrila sustav od 7 planeta veličine Zemlje: Tri se nalaze u nastanjivoj zoni 