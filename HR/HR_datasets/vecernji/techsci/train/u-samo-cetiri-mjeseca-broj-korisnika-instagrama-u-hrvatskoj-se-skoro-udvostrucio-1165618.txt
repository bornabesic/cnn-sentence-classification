U samo četiri mjeseca 2017. godine broj korisnika Instagrama u Hrvatskoj se skoro udvostručio te je sada na toj društvenoj mreži oko 730.000 Hrvata, izvijestila je agencija za digitalni marketing Croapp. Kako navode, prema dostupnim podacima na webu te raznim istraživanjima u listopadu 2015. godine u Hrvatskoj je bilo preko 190 tisuća Instagram korisnika. Istraživanjem agencije King Kong u siječnju 2017. godine taj broj iznosio je 390 tisuća. Unatoč značajnom rastu u navedenom razdoblju, čini se da se početkom 2017. godine događaju rapidne promjene. U manje od četiri mjeseca broj korisnika Instagrama dostigao je brojku od 730 tisuća korisnika, što je 1,87 puta više nego u siječnju iste godine. Premda ženski spol i dalje dominira na ovoj društvenoj mreži, značajan je rast udjela muškaraca, navodi Croapp. Također, sve je veći broj novih korisnika starijih od 25 godina. Urbane sredine dominiraju po broju korisnika kao i po rastu novih. >> Instagram ispunio želju korisnicama: Lansirana izvrsna nova opcija >> Google napravio istraživanje: Evo što je mladima danas 'cool' 