Popularna aplikacija WhatsApp uvela je dosta veliku novost koja će promijeniti način na koji se njome koristite. S novom nadogradnjom korisnici će pod opcijom Status moći objavljivati fotografije, GIF-ove i videozapise koji će biti vidljivi 24 sata i nakon toga će nestati. Korisnici će tako moći pregledavati sadržaj baš kao i na Instagramu i Snapchatu, piše Metro.  Korisnicima će također biti omogućeno da pišu tekst, stavljaju emoticone te čak i da crtaju na tim statusima. Ljudi će tako sada imati opciju da unutar aplikacije pregledavaju statuse umjesto da samo odgovaraju na poruke, što su do sada radili.  Ako želite reagirati na neki status, postojat će opcija 'replay (odgovori)', a taj odgovor bit će poslan kao nova poruka. >> WhatsApp: Moći će se brisati poslane poruke >> WhatsApp uskoro gasi potporu za starije mobitele – provjerite je li vaš među njima 