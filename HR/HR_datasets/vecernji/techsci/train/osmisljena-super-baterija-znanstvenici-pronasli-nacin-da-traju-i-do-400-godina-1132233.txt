Znanstvenici s američkog Sveučilišta Carolina osmislili su bateriju koja bi mogla potrajati i do 400 godina, navodi Business Insider. Do otkrića je došlo slučajno tijekom razvijanja nanožica za punjive baterije. Budući da su one dobri provodnici struje, ali zadržavaju elektrone na površini, osjetljivije su i često prestaju raditi nakon nekoliko punjenja. Studentica Mya Le Thai u laboratoriju je zlatne nanožice premazala elektrolitnim gelom te zaključila je da takva baterija kroz tri mjeseca izdrži čak 200 tisuća punjenja bez smanjenja učinka ili kvalitete. Znanstvenici nisu sigurni zašto je spoj zlatnih nanožica i gela toliko djelotvoran, a zbog skupoće zlata planiraju pronaći alternativne materijale kako bi baterija mogla krenuti u proizvodnju. >> Baterija mobitela uskoro bi mogla trajati danima i napuniti se za samo nekoliko sekundi 