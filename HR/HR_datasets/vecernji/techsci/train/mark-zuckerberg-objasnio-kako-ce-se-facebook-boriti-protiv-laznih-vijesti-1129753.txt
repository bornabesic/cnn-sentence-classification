Šef Facebooka Mark Zuckerberg nakon brojnih je kritika iznio plan za borbu protiv lažnih vijesti na toj društvenoj mreži. – Ozbiljno doživljavamo dezinformacije – poručio je Zuckerberg, čija objava dolazi manje od tjedan dana nakon što je odgovorio na kritike na račun lažnih vijesti na Facebooku, poručujući da je 99 posto sadržaja na njemu autentično. – Dugo radimo na ovom problemu i tu odgovornost shvaćamo ozbiljno – napisao je sada Zuckerberg, dodajući da su problemi tehnički i filozofski kompleksni. Zuckerberg je poručio da će se protiv dezinformacija između ostalog boriti jačom detekcijom, lakšim prijavama lažnjaka, ovjerom trećih strana i upozorenjima. – Neke od ovih ideja će dobro djelovati, neke neće. Ali želim da znate da smo ovo uvijek shvaćali ozbiljno, shvaćamo koliko je važan ovaj problem u našoj zajednici i predani smo da to napravimo kako treba – napisao je Zuckerberg. >> Internet je opasno oružje kad mu je municija lažna vijest >> Trumpu podmeću lažne izjave. Jeste li nasjeli? 