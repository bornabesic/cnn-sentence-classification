Argentinski znanstvenici otkrili su novu lozu dinosaura, šest metara dugog mesoždera koji je žario i palio Patagonijom prje 90 milijuna godina. "Mislili smo da se radi o dinosauru iz porodice Carnotaurusa ili Gigantosaurusa, ali na kraju smo otkrili posve novu, ranije nepoznatu lozu", rekao je paleontolog Sebastian Apesteguia na predstavljanju u znanstvenom centru u Buenos Airesu. Dinosaur nazvan "Gualicho" prema patagonskom božanstvu, iskopan je 2007. kod grada El Chocoa u središnjoj provinciji Rio Negro, na sjevernom rubu Patagonije. Analiza fosila počela je tek 2012. Čini se da je dinosaur srodnik dinosaura iz porodice Deltadromeusa koji je tijekom krete živio u Africi. No, s udovima s dva prsta sličniji je Tiranosauru. "Gualicho" pripada liniji koja se razvla u južnoj hemisferi i uključuje dinosaure koji su živjeli u Australiji. Aposteguia kaže da će im on pomoći da saznaju više o dinosaurima mesožderima u Južnoj Americi. "Mislimo da znamo sve, a onda otkrijemo posve novu lozu", rekao je. >> Udar asteroida nije bio ključan: Dinosauri nestali iz drugog razloga