Život na Zemlji je počeo ranije nego se mislilo zaključili su znanstvenici nakon što su otkrili fosile mikroorganizama stare između 3,77  i 4,29 milijardi godina, ili samo nekoliko stotina milijuna godina manje od našeg planeta. Znanstvenici su pronašli te mikrofosile u slojevima kvarza geološkog nalazišta u pojasu Nuvvuagittuq, na sjeveroistoku Quebeca u Kanadi. Njihova otkrića su objavljena u srijedu u časopisu Nature. "Zahvaljujući laserskim snimkama uzetih uzoraka, mogli smo identificirati mikrofosile, koji su najstariji na svijetu", rekao je Matthew Dodd sa University College London (UCL) u video snimci na portalu časopisa. U promjeru su poput polovice ljudske lasi, a u dužini do pola milimetra, precizirao je. "Najuzbudljivije u tim otkrićima je da je život uspio ranije krenuti na Zemlji, što upućuje na zanimljivo pitanje o onome što se zbivalo na Marsu i drugdje u svemiru", rekao je Dodd. "Ako je život tako brzo stigao na Zemlju, je li mogao i na druge planete?", pitao se. Zemlja se formirala prije 4,567 milijarda godina. Ti mikrofosili su pronađeni u Pojasu Nuvvuagittuq, mjestu gdje je na površinu izbila ruda duž obala Quebeca, poznatog po najstarijim poznatim stijenama od 4,29 milijarda godina. Ako se uzme da je starost novopronađenih mikrofosila najmanje 3,77 milijarda godina to je za 300 milijuna godina više od onih za koje se do sada vjerovalo da su najstariji koji su pronađeni u Australiji a čija je starost prociienjena na 3,46 milijarda godina. >> Hrana s probioticima za smanjenje krvnog tlaka 