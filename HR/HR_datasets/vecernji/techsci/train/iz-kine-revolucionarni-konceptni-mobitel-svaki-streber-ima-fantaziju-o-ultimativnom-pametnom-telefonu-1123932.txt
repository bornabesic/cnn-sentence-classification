Xiaomi je u utorak predstavio nekoliko noviteta, a najviše pažnje svakako je izazvao MiMIX, revolucionarni konceptni mobitel. - Stvorili smo mobitel čiji odnos ekrana i kućišta iznosi 91,3%, prvi takav u mnoštvu današnjih uređaja - objavili su iz Xiaomija. Impresivni mobitel ima ekran veličine 6,4 inča, no uređaj uopće nema rubove. Kućište mobitela izrađeno je od keramike kako bi se dobila čvrstina ali i premium osjećaj.  Ekran je rezolucije 2040x1080, a uređaj je pokretan Snapdragonom 821 te ima, ovisno o verziji, 4 ili 6 GB RAM-a. Za pohranu podataka tu je 128 GB memorije odnosno 256 GB kod skuplje verzije, a baterija je kapaciteta 4400 maH. Primarna kamera ima 16MP dok prednja kamera, koja je zbog specifičnog dizajna smještena na dnu uređaja, ima 5MP.  Iako je mobitel koncept, ipak će se prodavati. No, loša vijest je da će samo biti dostupan u Kini i to za cijenu od 3500, odnosno 4000 kuna za skuplju verziju. - Svaki štreber ima fantaziju o ultimativnom pametnom telefonu, a mi smo otkrili pametni telefon naših snova MiMIX - objavili su iz Xiaomija. >> Xiaomi predstavio novu 'zvijer' s kojom kreće u borbu s najboljim mobitelima >> Vrhunski uređaji ne moraju biti bezobrazno skupi, pametnim odabirom uštedite tisuće kuna 