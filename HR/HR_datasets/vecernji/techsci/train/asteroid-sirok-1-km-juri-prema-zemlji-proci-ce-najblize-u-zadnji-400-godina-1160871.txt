Golemi asteroid širok oko 1 km juri prema Zemlji, a astronomi su ga nazvali potencijalno opasnim. Međutim, ova svemirska stijena, nazvana 2014 JO25, ipak bi trebala sigurno proći pokraj našeg planeta. Kako je objavila NASA, asteroid će 19. travnja biti udaljen od Zemlje 4,6 lunarnih udaljenosti, što je oko 1,7 milijuna kilometara. Ovo će biti najbliže što je ovaj asteroid proletio pokraj Zemlje u zadnjih 400 godina, a možda i više, a idući ovako blizak prolazak ne očekuje se prije 2500. godine. Zadnji put asteroid ove ili veće veličine proletio je ovako blizu Zemlje u rujnu 2004. godine – tada je 4179 Toutatis bio na četiri lunarne udaljenosti. Idući prolet objekta sličnog ili većeg promjera dogodit će se u kolovozu 2027. godine, kada će 1999 AN10, asteroid promjera 800 metara, prići Zemlji na jednu lunarnu udaljenost. >> Ukrajinski znanstvenici: Zemlju će 2032. pogoditi veliki asteroid >> Ovo je 10 prijetnji koje mogu uništiti život na Zemlji 