Transformersi iz Žabjaka pokraj Bjelovara postaju sve veća atrakcija. Dvojica braće, Matija i Marko Kozić, nisu ni slutili da će svojom originalnošću i zaigranošću vlastitu obiteljsku tvrtku (otkup metalnog otkupa) marketinški podići na sasvim novu razinu kada su u veljači izradili prvog transformera. Gledajući svakog dana raznolike otpadne metalne predmete, rodila se ideja da počnu izrađivati svoje vlastite transformerse prema trenutačnoj ideji u vlastitoj glavi i otada su izradili desetke jedinstvenih i unikatnih metalnih robota, a koji stoje na ulazu u obiteljsku tvrtku. Koliko su postali popularni, govori spoznaja da se mnogobrojni putnici zaustavljaju i fotografiraju, pa su već imali i udaljene goste iz Kine i Australije te brojnih europskih zemalja. Braća se zajedno prihvaćaju posla nakon odrađenog radnog vremena, tijekom kojeg zanimljive predmete stavljaju na stranu da bi od njih poslije izrađivali robote. Za izradu najvećih, koji teže i preko 300 kg, potrebno im je oko tri tjedna (svakodnevno po dva-tri sata).  Obasuti su i ponudama za turističku promidžbu od Turističke zajednice, te pozivima za izložbu, no sve je još u fazi pregovora. Sljedeća želja im je pribaviti stari neispravni tamić od kojega planiraju napraviti svoju verziju Optimus Primea. >> Sljedećih mjesec dana Zagreb čuva sedam snažnih Transformera 