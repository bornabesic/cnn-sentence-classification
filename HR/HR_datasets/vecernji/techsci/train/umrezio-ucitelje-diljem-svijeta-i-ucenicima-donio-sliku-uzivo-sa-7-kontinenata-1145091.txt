Da čak i u hrvatskom obrazovnom sustavu, u kojem se nastava informatike u gimnazijama još uvijek radi po programu iz 1993. godine, ima svijetlih primjera prikazalo je četvero kreativnih znanstvenika koji su uz svoj entuazijazam uveli i tehnologiju u svoje učionice.  Svoja iskustva prenijeli su javnosti na tehnološkoj konferenciji u Zagrebu Bug Future Show.  Tako je Dejan Nemčić, nastavnik geografije u Osnovnoj školi braće Radić u Botincu prenio bogato iskustvo koje je omogućio svojim učenicima. Naime, Nemčić je iskoristio svoja poznastva s drugim učiteljima koje je upoznavao na putovanjima i dogovorio je mrežu učitelja dopisnika koji se uživo uključuju u nastavu i učenicima odgovaraju na njihova pitanja o određenom gradu ili zemlji.  - Imali smo uživo javljanja sa svih 7 kontinenata. Učenici su impresionirani kada uživo vide tu sliku s lokacije o kojoj učimo na nastavi. Počeli smo s Dubaijem, a tako obišli i Rio de Janeiro, Chicago i mnoge druge gradove. Sutra imamo javljanje iz Pariza uoči naše rukometne utakmice - ponosno je opisao Nemčić, zbog koga se učitelji na drugim kontinentima ustaju u gluho doba noći da bi se prilagodili satnici hrvatskih učenika.  Škola za primjer, pak, zasigurno je zagrebački MIOC, koja godinama osvaja medalje na školskim međunarodnim natjecanjima.  Lani su se iz Amerike vratili sa dvije zlatne i jednom srebrnom medaljom.  - Ostali amo iznenađeni kada su nas na aerodromu u Zagrebu dočekali novinari. Zadnjih par godina mediji su stvarno više počeli pratiti obrazovanje. Sudjelujemo na puno natjecanja, no zadnjih godina za većinu sredstava za natjecanja moramo se sami pobrinuti. Grad i ministarstvo pomognu manjim dijelom, ali za skupiti sav novac moramo tražiti donacije i sponzore. Srećom, pomaže nam dosta informatičkih tvrtke. neke od njih danas vode naši bivši učenici i rado nam pomažu. U Americi je lani 15 naših učenika uživalo. Zahvaljujući našem znanstveniku Soljačiću vidjeli su i laboratorije u MIT-ju i cijeli jedan novi svijet, a to jako rezonira u motivaciji učenika - ispričao je Nikola Dmitrović, nastavnike informatike XV. gimnazije u Zagrebu.  >> Jokić: Ovo je zemlja u kojoj izgubiš izbore, a onda dva mjeseca ne dolaziš na posao 