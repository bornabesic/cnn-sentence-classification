– Ljudski mozak funkcionira poput velikog strujnog kruga koji je moguće uspostaviti i na računalu. Preduvjet je dovoljno snažno računalo koje će imati sposobnost uspostaviti najmanje sto bilijuna konekcija unutar ljudskog mozga koji bi u tom slučaju mogao živjeti poput kompjutorskog programa – kazala je dr. Hannah Critchlow, vodeća znanstvenica s područja neurologije s uglednog sveučilišta Cambridge, predstavljajući najnovija znanstvena dostignuća na nedavno održanom znanstvenom Hay Festivalu. Dr. Critchlow tijekom svog predavanja kazala je i kako bi ljudi mogli u budućnosti živjeti unutar strojeva, a osvrnula se i na korištenje ljudskog mozga, objasnivši kako je mit da čovjek koristi samo deset posto svog mozga te kako posljednja istraživanja pokazuju kako je cijeli mozak konstantno u stanju pripravnosti, a pojedini dijelovi se "uključuju" kada je to potrebno. – Mozak sa svojih 1,5 kilograma težine čini tek dva posto mase tijela, a istodobno na aktivnosti mozga odlazi čak dvadeset posto cjelokupne energije koju čovjek koristi – kazala je Chritclow. >>Što će nam donijeti idućih 10 godina? Evo što misli 7 futurista >>Moždani udar: Znate li kako ga spriječiti?   