Iako je na tržištu već neko vrijeme prisutan Playstation 4, Hrvati još uvijek traže Playstation 2 koji je razvijen davne 2000. godine, a na tržištu je izdržao dugih 13 godina.  Druga generacija ove najpopularnije igrače konzole nalazi se na 10. mjestu najtraženijih pojmova na pod rubrikom Informatika na Njuškalu. Tu definitivno dominira Playstation pa tako građane najviše ipak zanima Playstation 4 (2. mjesto) i Playstation 3 (4. mjesto).  Traže se i igrice za 'četvorku', ali i najsnažnija izvedba PS4 PRO. Na Njuškalu se nudi više od 30 PS4 konzola, a cijene se kreću od 1799 kuna za rabljene primjerke pa do 4300 kuna za novi primjerak PRO verzije. Hrvate ipak najviše zanima Chromecast, uređaj koji vam omogućava da sadržaj s vašeg mobitela, tableta ili laptopa prikazujete na televizoru. Iako na Njuškalu nema previše ovih primjeraka, u ponudi su i drugi proizvođači. Da zanimanje za laptope pada već duže vrijeme dokazuje i deveta pozicija najtraženijih proizvoda. Popularniji od njih su tableti koji su doveli do pada potražnje prijenosnih računala.  Ponuda kod laptopa i tableta stvarno je velika, a takav je i raspon cijena. Tako je tablete moguće naći već od 100 kuna, no tu se radi o rabljenim uređajima. Cijene novih uređaja 'lete u nebo' pa tako ima i onih koji se prodaju po 20-ak tisuća kuna. Slična je situacija i s laptopima čija cijena ovisi o modelu i starosti.  >> Hrvati najviše traže stariji model iPhonea, odmah iza njega je najžešći rival >> Prodajete kuću ili stan? Evo nekoliko savjeta kako to odraditi što uspješnije! 