Ako zbog prehrane morate izbjegavati hranu koja ima gluten ovaj prijenosni uređaj prava je stvar za vas. Kako bi stvarno bili sigurni da u hrani koju želite pojesti nema glutena to lako možete provjeriti s Nima senzorom, uređajem koji vam stane u džep tako da ga uvijek možete imati kraj sebe. Kako radi? Komadić hrane ubacite u spremnik za jednokratnu upotrebu koji se zatim stavi u uređaj. Rezultat bi trebali dobiti za oko tri minute. Osim hrane, moguće je provjeriti i prisutnost glutena u piću. Uređaj je moguće spojiti na mobitel, a postoji i aplikacija na kojoj možete objaviti rezultate testiranja. 