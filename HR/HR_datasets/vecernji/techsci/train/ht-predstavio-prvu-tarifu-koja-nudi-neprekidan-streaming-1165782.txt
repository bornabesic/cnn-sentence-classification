Danas se mobiteli sve manje koriste za uspostavljanje poziva, a sve više za podatkovni promet. Uostalom, to vidimo svaki dan na ulicama u javnom prijevozu jer su mnogi prolaznici i putnici pritom zadubljeni u svoj smartphone. Mobiteli su postali dio naše svakodnevice i prva su stvar s kojom se družimo već od samog jutra.  - Prva stvar kad se probudim prvo je da uzmem mobitel i gledam što je bilo novo na internetu. Pročitam vijesti da budem informirana i da mogu pričati s bratom u Norveškoj što se dogodilo. I dakako odem i na YouTube i tamo budem predugo, probudim se u 7, a ustanem u 10 sati. Ne čujem se ni sa kim preko fiksnog telefona, tamo me zovu jedino ljudi koji me pitaju da mi izmjere podzemne vode i usput prodaju nadmadrac. Inače, koristim samo whatsapp, glasovne poruke koje živciraju moje prijatelje, ali meni je to super.   - otkrila je voditeljica i komičarka Andrea Andrassy. Slične navike ima i njen kolega Ivan Šarić:  - Svaka normalna i nenormalna osoba ujutro prvo pogleda mobitel, mailove, Facebook, Instagram, notifikacije i sve spamove koji su došli, a tek onda ide prati zube. Internet je sad postao i prije WC-a i doručka - točno je zaključio Šarić.  Takav trend, pogotovo među mladim generacijama, prepoznali su i u Hrvatskom telekomu te su ovog tjedna lansirali novu Tarifu za mlade koja po prvi puta nudi neograničeno streaming korištenje servisa YouTube, Netflix, HBO GO i Pickbox. - HT je dosta dugo promatrao mlade i njihove želje i potrebe. Na temelju toga lansiramo prvu tarifu za tu target skupinu. Ideja tarife je da naši korisnici imaju i dodatne minute i SMS poruke prema drugim mrežama. A što se tiče data prometa koji je danas najvažniji mladim generacijama sada nudimo 3 gigabajta, ali i dodatnu pogodnost - neograničen streaming, poručila je Nataša Rapaić, članica Uprave HT-a i glavna operativna direktorica za privatne korisnike.    To znači da se vaš osnovni podatkovni paket, a koji u ovoj tarifi iznosi 3 gigajbajta, neće trošiti dok gledate YouTube, Netflix, HBO GO ili Pickbox preko HT-ove Stream On opcije. A osim gledanja videa na YouTubeu bez trošenja paketa, možete i uploadati videa na YouTubeu bez trošenja osnovnog data prometa. Neograničeno streamanje moguće je dok se ne iskoristi podatkovni promet uključen u tarifu ili dodatni paket podatkovnog prometa koji korisnik može uključiti. Za mjesečni iznos tarife od 149,00 kuna, tijekom ljetnih mjeseci korisnici će uz YouTube sadržaj besplatno i neograničeno gledati hit serije i filmove u sklopu aplikacije MAX Tv GO - HBO GO, PickBox. Tarifa za mlade osim 3GB podatkovnog prometa nudi i neograničene razgovore i minute unutar HT mreže, 400 minuta i poruka prema svim ostalim mrežama, a sve nepotrošene minute i SMS-ovi prema drugim mrežama te GB prenose se u idući mjesec, ističu iz HT-a.  