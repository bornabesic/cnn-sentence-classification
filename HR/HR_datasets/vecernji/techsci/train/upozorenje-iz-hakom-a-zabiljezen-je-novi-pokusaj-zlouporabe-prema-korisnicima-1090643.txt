Ovog utorka zabilježen je novi pokušaj zlouporabe elektroničkih komunikacija i prijevare korisnika. Naime, radi se o povećanom broju dolaznih poziva iz numeracijskog opsega +882138774xx prema korisnicima, a koji se korisniku prikazuju kao propušteni pozivi te se očekuje povratni poziv. Takvi pozivi uzrokovali su povratne pozive korisnika mobilne mreže prema odredištima numeracijskog opsega +882138774xx zbog čega je navedeni odredišni opseg blokiran za promet. Hrvatska regulatorna agencija za mrežne djelatnosti (HAKOM) još jednom upozorava korisnike da budu oprezni kada dobiju poziv ili poruku s nepoznatog broja, posebno ako su u pitanju međunarodni brojevi. Prije nego uzvratite poziv ili poruku, provjerite broj s Vašim operatorom. Ukoliko sumnjate da se radi o zlouporabi ili prijevari, odnosno neželjenoj elektroničkoj komunikaciji možete obavijestiti svog operatora ili HAKOM. >>HAKOM upozorava: Novi pokušaj prijevare! 