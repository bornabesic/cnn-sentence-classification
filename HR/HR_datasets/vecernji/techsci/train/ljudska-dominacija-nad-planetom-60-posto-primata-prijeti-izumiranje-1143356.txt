Globalno istraživanje objavljeno u časopisu Science Advances zaključilo je da 60 posto svjetskih primata prijeti izumiranje. Također, kod 75 posto životinjskih vrsta bilježi se pad u populaciji. Agrikulturne industrije zauzimaju i uništavaju površine šuma koje nastanjuju primati te zbog toga gube svoja staništa. Primate love zbog mesa i trgovine ili kako bi ih iskoristili kao kućne ljubimce, navodi  profesor Jo Setchell sa Sveučilišta Durham. Ostale prijetnje, potaknute ljudskim ponašanjem, su i krčenje šuma i ugrožavanje stoke te dobivanje ulja i nafte kroz bušotine i rudarstvo. Stručnjaci stoga upozoravaju da trebamo smanjiti ljudsku dominaciju nad planetom te naučiti dijeliti prostor s ostalim živućim vrstama, kako spominje BBC. Fokus na razvoj siromašnih područja U najsiromašnijim dijelovima svijeta ljudi love primate kako bi preživjeli pa se sugerira da se više fokusiramo na razvoj tih područja kako bi ljudi imali alternativni izvor proteina. Gubitkom primata, izgubili bismo i šume koje su od suštinske važnosti za, uostalom i našu vrstu. - Trebamo podići lokalnu, regionalnu i svjetsku svijest o neprilikama koje pogađaju svjetske primate i kakav to utjecaj ima na zdravi ekosustav, ljudsku kulturu te u konačnici - opstanak ljudi - smatra prof. Setchell. Dr. Christoph Schwitzer s Međunarodnog saveza za zaštitu prirode, čvrstog je uvjerenja da bi se zajedničkim naporima svjetskih vlada i konzervatorija smanjio pad populacije primata i stabilizirala njihova vrsta. >> Kraj najtužnijeg životinjskog showa na svijetu: Najpoznatiji američki cirkus zatvara se nakon 146 godina 