Ruski bloger Ruslan Sokolovsky uhićen je nedugo nakon što je objavio video u kojem popularna džepna čudovišta lovi ni manje ni više nego u ruskoj pravoslavnoj crkvi. Sud u Jekaterinburgu naposljetku je Sokolovskog osudio, ali na tri i pol godine zatvora – uvjetno. Nakon konačne presude, Sokolovsky kaže kako mu je laknulo, a za BBC je izjavio da do zadnjeg trenutka nije znao kakva će biti odluka suda. Sokolovsky se ispričao vjernicima zbog uvrede njihovoj religiji, ali je naglasio kako je snimka očito bila previše cinična za zatvoreno rusko društvo. Zanimljivo, na spornoj snimci Sokolovsky je kazao kako je nemoguće da zaradi kaznu zbog igranja popularne igrice Pokemon Go, jer što ima loše u tome da osobe sa svojim pametnim telefonom šeću po crkvi.  