Prošlo je šest mjeseci od kada je Elon Musk otkrio svoj radikalni plan kojim će se boriti protiv velikih gužvi s kojima se Los Angeles susreće svakog dana. Njegova tvrtka 'Boring Company' započela je rad na prvom tunelu koji će se protezati od zračne luke LAX do Sherman Oaksa, a plan je da takvi tuneli premreže cijelo područje Los Angelesa. Na fotografijama koje je nedavno objavio na Twitteru i Instagramu vidi se i stroj za kopanje koji je spušten u tunel. Stroj je dobio naziv 'Godot'. Objavio je i snimku testa 'električnih sanjki' koje će kroz tunele automobile prevoziti brzinom od 200 kilometara na sat. Navodi kako će se automatski prebacivati iz jednog tunela u drugi te da će od LAX-a do Westwooda trebati pet minuta. Na stranicama tvrtke Boring Company vidljivo je što točno planiraju. Radi se o nizu tunela kojima bi se automobili prevozili s jedne lokacije na drugu. Automobili bi se s ulice spuštali u tunele te se putem tih 'električnih sanjki' vozili do odredišta.  [Warning, this may cause motion sickness or seizures] This is a test run of our electric sled that would transport cars at 125 mph (200 km/h) through the tunnels, automatically switching from one tunnel to the next. Would mean Westwood to LAX in 5 mins. Objavu dijeli Elon Musk (@elonmusk) Svi 12, 2017 u 5:48 PDT Zašto se odlučio na tunele? Musk smatra da se za rješenje za prometne gužve trebalo tražiti u letećim automobilima ili u tunelima. Druga opcija bila mu je prikladnija jer vremenske prilike ne utječu na promet u tunelu, za razliku od letećih automobila. Tu je prednost i buke koja ne bi smetala ljudima na površini što ne bi bio slučaj kod letećih automobila koji bi i mogli i pasti na ljude. No, problem kod tunela je njihova cijena, a on je to odlučio smanjiti promjer tunela i upotrebom 'električnih sanjki'. Tim bi trikovima smanjio troškove tunela za 3 do 4 puta. Problem je i stroj za bušenje tunela te smatra da bi se njihova brzina trebala povećati za što ima nekoliko rješenja, a jedno od njih je i zamjena dizelskih motora - električnim. Mnogi smatraju kako je Musk ovim projektom samo otkrio da tvrtka neće stati samo na prijevozu automobila 'električnim sanjkama' već da je cilj Hyperloop. Tvrtka Boring objašnjava da bi se 'električne sanjke' mogle koristiti i za transport ljudi ili stvari, no u nastavku dodaju: 'I ako netko ubaci vakuumsku kapsulu to postaje Hyperloop kapsula koja može putovati više od 960+ kilometara na sat'. Ideju Hyperloopa predstavio je 2013. godine, a radi se o transportnom sustavu koji bi koristio propulziju koja se temelji na elektromagnetizmu. Kapsule bi putovale kroz vakuumirane čelične cijevi vrlo velikom brzinom. 