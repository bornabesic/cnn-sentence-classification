Jeff Nesbit, bivši direktnor zakonodavnih i javnih poslova u Nacionalnoj znanstvenoj fondaciji te autor više od 24 knjige, ispitao je posljednje otkrivene mogućnosti i saznanja o umjetnoj inteligenciji, piše indi100. Zaključio je da bi ljudska vrsta mogla potpuno nestati do 2050. godine, ili ćemo pak postati besmrtni.  Nesbit je objasnio teoriju poznatiju kao ASI (umjetna super-inteligencija) koja zauzima poziciju da će se AI (umjetna inteligencija) razviti u super-računalo koje uči tolikom brzinom da nadmašuje ljudsku inteligenciju i rješava sve probleme.  Suprotna stajališta Ray Kurzweil smatra da se ne treba bojati umjetne inteligencije, ukazujući ne mnogo starije, a opasnije prijetnje poput bioterorizma i nuklearnog rata. Kurzweil tvrdi da su mentalne sposobnosti poboljšane umjetnom inteligencijom, a pažnju usmjerava na to da su se nasilje, ratovi i ubojstva na globalnoj razini drastišno smanjili.  On također tvrdi da je umjetna inteligencija pomogla pronaći lijekove za bolesti, razviti obnovljive izvore energije te donijeti mnogo dobrog za društvo.  On predviđa da će se 2029. pojaviti "ljudska razina umjetne inteligencije", što nam daje dovoljno vremena za "smisliti etičke standarde". S druge pak strane, vizionar i inženjer Elon Musk smatra da s umjetnom inteligencijom "zazivamo demona". - Ako moram pogađati koja je najveća prijetnja našem opstanku, onda je to vjerojatno umjetna inteligencija. Mislim da moramo biti vrlo oprezni. Stvaranjem umjetne inteligencije, mi zazivamo demona, rekao je Musk. 2015. su Musk i profesor Stephen Hawking napisali ideju da bi se umjetna inteligencija mogla razviti u autonomno oružje koje bi napravilo revoluciju u ratovanju, ali ne na bolje. Hawking, koji pomoću tehnologije ima mogućnost komuniciranja, rekao je da bi razvijanje potpune umjetne inteligencije moglo štetno utjecati na ljudsku rasu. Tim Urban, autor bloga Wait, but why  sažeo je oprečna mišljenja znanstvenika o umjetnoj inteligenciji. - Dok mnogi znanstvenici tvrde da bi umjetna inteligencija imala mogućnost ljudsku vrstu dovesti do izumiranja, drugi smatraju da bi pojava "super-umjetne inteligencije" omogućila ljudima takvu evoluciju da bi postali besmrtni, napisao je. >> Otapanje glečera prouzročilo nestanak velike kanadske rijeke – u samo 4 dana >> Japanci će pokušati probušiti omotač Zemljine jezgre 