Prve životinje u čijim se žlijezdama još prije 260 milijuna godina stvarao otrov nisu bile zmije već gmazovi koji su nalikovali psu, a koristili su ga za lov ili u obrani, ustanovili su znanstvenici s južnoafričkog sveučilišta na temelju pronađenih fosila. Sačuvana su samo dva fosila Euchambersia, vrste gmazova koja je imala zube poput pasa, a narasla bi do pola metra. Živjeli su prije 260 milijuna godina u jugoistočnoj južnoafričkoj regiji Karoo, što je oko 100 milijuna godina prije evolucije prvih zmija.  Znanstvenici sa sveučilišta Witwatersrand u Johannesburgu su u suradnji s londonskim Prirodoslovnim muzejem posebnom tehnikom skeniranja analizirali dvije lubanje gmazova iz obitelji Euchambersia te u njima otkrili anatomska obilježja koja su odgovarala žlijezdama za proizvodnju otrova.  "Gmaz Euchambersia razvio je duboku kružnu udubinu odmah iza zuba u gornjoj čeljusti u kojoj se proizvodio smrtonosni otrov. Riječ je o prvome dokazu postojanja najstarijeg otrovnog kičmenjaka", kazao je Julien Benoit s Witwatersranda.  "No to nije neobično, jer svake godine otkrivamo sve više sisavaca koji su proizvodili otrov, a među njima su rovke i primati", stoji u priopćenju sveučilišta. >> Je li konačno riješen misterij izumiranja dinosaura? 