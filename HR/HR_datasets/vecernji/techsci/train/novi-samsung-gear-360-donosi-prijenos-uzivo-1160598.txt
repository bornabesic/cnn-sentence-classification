Tvrtka Samsung predstavila je novu Samsung Gear 360 kameru sa sposobnošću snimanja sadržaja u 4K razlučivosti i u krugu od 360 stupnjeva, rafiniranog dizajna za jednostavniju upotrebu. Prvi model olako je korisnicima mogao ispasti iz ruke, a Samsung je brzo reagirao i promijenio dizajn. Poboljšanim značajkama za sadržaj visoke kvalitete, kamera Gear 360 lagana je i kompaktna. Prvi put kamera Gear 360 omogućava snimanje videozapisa u 4K razlučivosti. Opremljena 8,4-megapikselnim senzorima slike i Bright Lens F2.2 lećama na oba dvostruka fisheye objektiva, kamera Gear 360 može stvarati fotografije visoke rezolucije. Korisnici također mogu bez napora pretvoriti videozapise snimljene u krugu od 360 stupnjeva u standardne formate za jednostavno dijeljenje sadržaja. Kamera Gear 360 uvodi dijeljenje sadržaja u stvarnom vremenu. Kad je kamera Gear 360 spojena s kompatibilnim pametnim telefonom ili računalom, novi uređaj omogućava korisnicima dijeljenje njihovih najboljih iskustava uz prijenos uživo visoke kvalitete ili izravnim učitavanjem na platforme kao što su Facebook, YouTube ili Samsung VR. Nasreću, Samsung je odustao od zatvorenosti sustava pa je novi Gear 360 kompatibilan s odabranim dodacima i nosačima drugih proizvođača. Najnovije izdanje kamere Gear 360 kompatibilno je s perjanicama tvrtke Samsung Galaxy S8 i Galaxy S8+, Galaxy S7, Galaxy S7 edge, Galaxy Note5, Galaxy S6 edge+, Galaxy S6, Galaxy S6 edge, Galaxy A5 (2017.) i Galaxy A7 (2017.), a također nudi i širu kompatibilnost s iOS uređajima uključujući iPhone 7, iPhone 7 Plus, iPhone 6s, iPhone 6s Plus i iPhone SE te Windows i Mac računalima. • >> Video 360 novi je hit - sve se vidi i sve je ulovljeno u kadar >> 360 VIDEO Upoznajte topnika gričkog topa: 'Ovo je jedan od najzanimljivijih poslova na svijetu' 