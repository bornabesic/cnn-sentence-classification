Japanski vozač kamiona za vrijeme vožnje igrao je Pokemon Go te udarivši dvije žene jednu usmrtio a drugu ozlijedio, u prvom slučaju smrti povezanim s pomodnom igricom tvrtke Nintendo Co.  Nakon uhićenja u srijedu navečer vozač je rekao da ga je igrica omela u vožnji, rekao je glasnogovornik tokushimske policije. "Vozač je u pritvoru. Zasad nije donesena odluka hoće li biti sudski gonjen", rekao je. Glasnogovornik tvrtke Niantic Inc., koji je razvio Pokemon Go zajedno s tvrtkom Pokemon, rekao je da tvrtka dodala dodatnu aplikaciju, na ekran Pokemon Go u slučajevima kad se ustanovi povećanje brzine pojavljuje se upit za potvrdu da korisnik trenutno nije u vožnji. On nije rekao hoće li tvrtka poduzeti daljnje korake u zaštiti protiv takvih incidenata. Glasnogovornik Nintenda izrazio je sućut obitelji nastradale žene. U Tajvanu je u nedjelju potraga za likovima Pokemona uzrokovala stampedo u Taipeiju zablokiravši ulice u glavnome gradu. Tamošnja policija bilježi povećanje broja kazni vozačima skutera koji igraju tu igricu za vrijeme vožnje. Novinska izvješća u srpnju navode slučaj guatemalskog tinejdžera koji je bio prva žrtva nakon što se igrajući igricu zabio u kuću. >> Iskoristila stanku između sastanaka: Norveška premijerka po Bratislavi lovila Pokemone 