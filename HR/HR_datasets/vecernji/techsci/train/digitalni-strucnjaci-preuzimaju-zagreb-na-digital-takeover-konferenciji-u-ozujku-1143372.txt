Nakon uspješnog lansiranja Digital Takeover platforme 2015. godine organizator 24sata najavljuje prvu regionalnu Digital Takeover konferenciju koja će se održati u Zagrebu 14. ožujka 2017. godine na lokaciji CineStar Zagreb, Branimir centar. Digital Takover najveća je regionalna digitalna konferencija čija je misija transformacija regionalne digitalne scene kroz razmjenu praktičnih znanja i vještina uz predstavljanje trendova od strane vodećih globalnih i regionalnih digitalnih stručnjaka. Konferencija ima ambiciju postati središnje mjesto susreta za donositelje odluka i digitalne eksperte u regiji. Činjenica da hrvatski i regionalni oglašivači ne prate potrebe svojih korisnika iako su Hrvati dokazano digitalna nacija s prosjekom od 7 sati dnevno provedenog vremena na internetu (izvor: IAB Croatia, CROMediascope), a s tek 12% ulaganja medijskih budžeta u digitalno oglašavanje (zadnji dostupni podaci; izvor: HURA AdEx 2015.) razlog je organiziranja ove konferencije kojom se želi osvijestiti važnost ulaganja u digitalno oglašavanje te povećati ukupni postotak ulaganja u digital. Za usporedbu, ulaganja u digital u SAD-u u 2016. su iznosila 38% ukupnih oglašivačkih budžeta, dok su u Ujedinjenom Kraljevstvu prešla polovicu svih oglašivačkih ulaganja - čak 51% (izvor: Warc Data; Adstats, McKinsey & Company, 2016.). Samo neke od tema koje će predavači i panelisti konferencije pokriti jesu digitalna transformacija, content marketing, native oglašavanje, influenceri, big data, video i mnoge druge, a uz panel diskusije i predavanja, na programu konferencije biti će i radionice koje će voditi eksperti u digitalnom marketingu, a koji su ujedno i predavači s bogatim iskustvom na visokom učilištu Algebra. Digital Takeover platforma započela je u ožujku 2015. godine kao serija manjih predavanja, a u posljednje dvije godine unutar nje je organizirano desetak evenata i manjih konferencija, koje su okupile preko tisuću sudionika i digitalnih stručnjaka. Digital Takeover je platforma 24sata, najutjecajnijeg hrvatskog medijskog branda, koji predvodi digitalnu transformaciju na hrvatskom tržištu. 24sata dio je Styria grupe čiji su portali u studenom brojili gotovo 2.1 milijun jedinstvenih korisnika, što je 87% internetskog dosega u Hrvatskoj. (izvor: Gemius, 2016/11) Digital Takeover pratite na Facebooku, Twitteru i LinkedIN-u. 