Erik Bovee, osnivač i partner SpeedInvesta, 8. prosinca dolazi u Zagreb. U prostorima Zagrebačkog inkubatora poduzetništva (ZIP) govorit će o tome kako pronaći investitora i objasniti kako investitori evaluiraju kompanije, kako razmišljaju kada donose odluke o investiciji, kakve sve vrste kompanija, tj. startupa u SpeedInvestu susreću, što prilikom podizanja investicije funkcionira, a što ne... Prijave su putem sustava Entrio, a broj mjesta je ograničen. Bovee je krenuo s inženjerskom školom, nakon čega je odlučio postati profesor, što je rezultiralo time da je započeo studirati filozofiju i literaturu, što je i diplomirao na Oxfordu. Tijekom svog boravka na tom uglednom sveučilištu susreo je profesora i prijatelja s kojim je 2000. godine odlučio prikupljati novce za razvoj i pomoć mladim tehnološkim kompanijama, te su dosegli brojku od 7 milijuna dolara. Bovee je nakon toga nastavio s pomaganjem mladim i vrhunskim talentima u razvijanju njihovih proizvoda, pronalasku tržišta i prikupljanja sredstva. Bovee smatra da investitora treba dobro istražiti, vidjeti kakav će biti investicijski ciklus te jesu li investitori uložili i u konkurente. Najidealniji investitori jesu oni koji pomažu u prijelazu s europsko na američko tržište. Biti poduzetnikom je kada ste svjesni da je sve relativno nesigurno i da imate mogućnost da ni od čega napravite nešto. Kako navode u ZIP-u, može se reći da je Bovee jako strastven prema projektima koje uzme pod svoje krilo, a jako dobri primjeri toga su priče stvaranja proizvoda kao što su Wikidocs, indoo.rs, sip:wise i Usersnap. >> Serijski poduzetnici na ZIP-ovom Master Classu podijelili iskustvo 