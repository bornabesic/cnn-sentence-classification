Premda je trenutačno in na sve načine snimati i plasirati videouratke na društvenim mrežama ili pak streamati vijesti, istraživanje Pew centra pokazuje da time nećete privući više milenijalaca, odnosno generacije koja trenutačno u punom zamahu ulazi u radnu snagu. Oni, naime, više vole pročitati vijest, a ne je gledati ili slušati. Naravno, 42 posto koji čitaju u odnosu na 38 posto koji gledaju ne znači da video nije popularan, ali govori i da nema videobuma, već je on uglavnom proizveden zbog onih koji nude te platforme, a ne uistinu zbog velike potražnje. Facebook je, primjerice, umnogome precijenio vrijeme gledanja videa na svojoj društvenoj stranici, što je i priznao u jednom postu, izvijestio je The Wall Street Journal. Uglavnom, oni koji ne gledaju videovijesti, njih 41 posto, smatraju da je čitanje brže i učinkovitije, dok njih 19 posto misli da videovijesti ne donose dodanu vrijednost pisanoj vijesti. Ono što ljudi vole gledati i čuti jest ili udarna vijest ili neke laganije teme i trivijalnosti za koje zvuk i nije baš potreban. U svakom slučaju, radi se pronalaženju prave mjere i sinergiji sadržaja jer sve ima svoju publiku. >> Jesu li internet, pornografija i videoigrice ubili spolnost? >> Sve se mijenja: Milenijci, ovo vas vjerojatno čeka kada odrastate 