Hrvatski stratup Vollo koji omogućuje bolju pretragu i povoljniju kupovinu autobusnih karata ostvario je od danas suradnju i s Uberom. Koncept intermodalnog prijevoza koji iskorištava prednosti korištenja različitih transportnih sredstava, ujedno je bila i misao vodilja stvaranja partnerstva Ubera i Volla. O čemu se točno radi? – Ovo je prvi korak ka punom Intermodalnom prijevozu gdje će u budućnosti tehnološke platforme poput Ubera i Volloa, te autonomna vozila i autobusi potpuno promijeniti postojeći koncept posjedovanja automobila ili iskustva putovanja javnim prijevozom – kazao je Marko Jukić, osnivač Vollo servisa, koji je nedavno na startup konferenciji Zagreb Connect dobio i posebnu novčanu nagradu, kao i putovanje u Izrael koji slovi kao odlična startup sredina. Od danas je puštena u pogon i android aplikacija Vollo.  Za Večernji list Jukić je pojasnio što njihovi korisnici dobivaju novom uslugom: – Kupnjom autobusne karte na Vollo platformi, Uber novim korisnicima daruje besplatnu vožnju do kolodvora do 65 kn, te obrnuto; sve nove korisnike Vollo časti s do 35 kn  popusta na ukidanje booking feea prilikom prve kupnje. Imajući na umu da su karte kupljene preko Vollo platforme već ionako u prosjeku jeftinije za 10-25% u odnosu na regularne cijena s kolodvora, radi se zaista o popustu koji ne treba zanemariti – kaže Jukić. Osim za grad Zagreb, akcija vrijedi i za gradove Split, Zadar te Dubrovnik, a iz Volla najavljuju da je riječ samo o prvoj od suradnji koje planiraju pokrenuti u ovom tipu prijevoza.  – Ljudi putuju raznoliko, ali većinom smo fokusirani na obalu, dok sada u zimskom razdoblju radimo da povežemo i sjever i istok. Top linije su: Split – Zagreb, Dubrovnik –  Split, Zagreb – Rijeka, Pula – Venecija, Ljubljana – Zagreb, Beč – Zagreb, Zagreb – Sarajevo, Zadar – Zagreb... Preko 5000 korisnika stalno putuje s Vollo – otkriva nam Jukić. Vollo povezuje gotovo cijelu Europu, a najpopularnije rute su u Hrvatskoj i susjednim zemljama kao što su BiH, Slovenija, Austrija, Italija i Crna Gora. No česta su i putovanja od kraja Švedske pa sve do Hrvatske. Ovdje možete skinuti Vollo aplikaciju za Android >> Hrvatski startupi Nanodiy i Vollo među najboljima u Europi 