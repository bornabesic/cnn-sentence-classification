Leteće automobile koji bi mogli sudjelovati u gradskom prometu i time rasteretiti gužve s prometnica još uvijek su daleka budućnost i znanstvena fantastika. Mnogi su pokušavali, od startupa, entuzijasta, renomiranih tvrtki ili novih inovativnih kompanija, izraditi praktičan, isplativ model letećeg vozila koje bi moglo zamijeniti automobile. No, kad iz Airbusa, europske zrakoplovne kompanije i jednog od svjetskih lidera u proizvodnji putničkih aviona i svemirske opreme, objave da će do kraja 2017. imati prototip letećeg vozila koji je k tomu i samoleteći, ta daleka budućnost odjednom postaje vjerojatnija i bliža. Naravno, tomu pridonose tehnološka dostignuća kao što su autonomni automobili i autobusi koji se već testiraju na cestama te dronovi ili bespilotne letjelice koje već neko vrijeme egzistiraju u zračnom prostoru, kako u vojnom smislu, tako sve više i u poslovnom i privatnom. Prilagodba za zrak U Airbusu su iznimno ambiciozni i kažu da će ove godine izraditi funkcionalan prototip letećeg gradskog vozila. Kodno ime projekta kojim se bavi jedinica Airbusa - A3 smještena u Silicijskoj dolini je Vahana, a radi se o autonomnom vozilu dizajniranom da prevozi teret ili jednog putnika. Šef A3 divizije Rodin Layasoff čvrsto vjeruje da je moguće do kraja godine dovršiti prototip. Tvrdi da je većina komponenti tu, poput baterije, motora, avionike... Nedostaje samo pouzdan sustav senzora za izbjegavanje prepreka. – U automobilima se već koriste takvi sustavi, no još nema pouzdanog sustava prilagođenog za zračni promet. Izrada takvog sustava nam je veliki izazov i prioritet – kaže Rodin Lyasoff. – Vjerujemo da bi globalna potražnja za takvim vozilima buknula, čime dolazimo do isplativosti projekta – prognozira Lyasoff i dodaje: – Unutar deset godina imat ćemo dovoljno vozila i usluga koji će donijeti revoluciju u prijevoz u gradovima i obuhvatiti milijune ljudi. Inače, sustav bi trebao funkcionirati po uzoru na sadašnje dijeljenje vožnji. Dakle, potreban je pametni telefon, odnosno aplikacija pomoću koje bi se rezerviralo vozilo za let. Izazov su za autonomne letjelice u gradskim područjima i pravna pitanja. Naime, u svim državama je posebno regulirano pitanje dobivanja dozvole, mogu je dobiti samo licencirani piloti koji polože ispit za upravljanje dronom. Tvrdi to i Bruno Trabel iz Airbusova helikopterskog odjela. Drugi projekt Airbusa, Skyways, dat će odgovore i na ta pitanja. Skyway se, naime, odnosi na dostavu paketa dronovima. Dozvolu za testiranje dostave dronom dobili su od singapurskih zračnih vlasti, početak je najavljen za sredinu ove godine, a mjesto je kampus nacionalnog sveučilišta. Iako se čini da Airbus ulazi na područje Amazona, tehnodiva online prodaje koji već dulje vrijeme planira dostave manjih paketa dronovima, u Airbusu tvrde da mu nisu konkurencija. Dapače, bude li Airbusov projekt uspješan, Amazon im može postati klijent jer ono što rješava je tzv. zadnja milja dostave. Osim učinkovitosti i isplativosti dostave, cilj projekta Skyway je i dokazati da je sustav letenja dronovima odnosno bespilotnim letjelicama u gradovima siguran i pouzdan. Samim time projekt Skyway temelj je i za razvoj projekta Vahana, ali i trećeg projekta – CityAirbusa. Prvo s pilotom CityAirbus je projekt koji već dvije godine razvijaju u Njemačkoj i Francuskoj pod kapom odjela Airbus Helicopters, a radi se o jednostavnom modelu letjelice temeljene na tehnologiji dronova kojim bi se, za razliku od Vahane, prevozilo više putnika. Inicijalno bi imao pilota a kasnije bi bio autonoman. Studija izvedivosti je već završena i dobila je pozitivne ocjene. No, za sada je taj projekt još obavijen velom tajne. Uglavnom, zna se da bi putnici također morali rezervirati vožnju, dok bi stanice bile organizirane kao sustav helipada. Cijena bi, zaživi li u stvarnosti, bila poput obične vožnje taksijem, procjenjuju u Airbusu. – Uopće nije ludo misliti da će uskoro leteći automobili imati svoje rute na nebu, nije to daleka budućnost da uz pametni mobitel naručite let kojim ćete doći do svoga doma – kaže Tom Enders, generalni direktor Airbus grupe. Svi oni koji često putuju u zemlje EU ili uskoro namjeravaju posjetiti jednu od njih trebali bi na vrijeme razmisliti o roamingu. Bez dobre pripreme roaming najčešće ispadne veliki neočekivani trošak. Zbog toga su u Tele2 korisnicima tarifa BIZNIS EKIPNA i BIZNIS RASPALI pripremili poklon - 1000 minuta i 1 GB interneta - svaki mjesec, za roaming unutar EU, koje mogu koristiti i nakon 15. lipnja 2017., za cijelo vrijeme trajanja ugovorne obaveze. Saznajte više 