Referendum o izlasku iz Europske unije podijelio je Veliku Britaniju. Među 48 posto građana koji su glasovali protiv Brexita mnogo je mladih, koji su svoje ogorčenje rezultatom izrazili na društvenim mrežama. Među onima koji je šokiran i razočaran je i izvjesni Nicholas, čitatelj Financial Timesa, čija se izjava u anketi proširila Twitterom. On je rekao da su se dogodile tri tragedije. – Prvo, radnička klasa glasovala je su za ostanak jer je ekonomski zapostavljena i ona će kratkoročno najviše trpjeti. Jednostavno su zamijenili jednu udaljenu i nedostižnu elitu drugom. Drugo, mlađe generacije izgubile su pravo na život i rad u 27 drugih država. Nikad nećemo spoznati puni opseg izgubljenih prilika, prijateljstava, brakova i iskustava koje će nam biti oduzeti. Slobodu kretanja oduzeli su nam naši roditelji, ujaci i djedovi, zadajući udarac generaciji koja se već utapala u dugovima naših predaka. Treće i možda najznačajnije, sada živimo u postčinjeničnoj demokraciji. Kada su se činjenice suočile s mitovima, bile su beskorisne kao meci koji se odbijaju o tijela izvanzemaljaca u romanu HG Wellsa. Kada je (konzervativni zastupnik) Michael Gove rekao da je Britancima dosta stručnjaka, bio je u pravu. Ali, može li mi netko reći kada je prevladavajuća kultura antiintelektualizma dovela do ičeg drugog osim zatucanosti? – komentirao je Nicholas. 