Jednostavna bijela torba u kojoj je posada Apolla 11 1969. skupljala prve uzorke s Mjeseca i donijela na Zemlju bit će prodana na dražbi Sotheby's u New Yorku u srpnju a mogla bi biti doseći i cijenu od 4 milijuna američkih dolara. Torbu s oznakom "Povratak Mjesečevih uzoraka"  koristio je astronaut Neil Alden Armstrong, prvi čovjek koji je hodao Mjesecom, za vrijeme misije Apolla 11.  Torba je korištena za kamenje i prašinu s Mjesečeva područja poznata kao More tišine. Najavljena za 20. srpnja, na 48. obljetnicu spuštanja Apolla 11 na Mjesec, aukcija će biti prva legalna prodaja jednog artefakta iz misije, rekao je u telefonskom razgovoru  u petak direktor izložbe i artefakata u NASA-i Jim Hull. Premda postoje zakonska ograničenja prodaje materijala skupljenih na Mjesečevim misijama, uključujući kamenje i prašinu s Mjeseca, vjeruje se da su neki artefakti prodani na crnom tržištu. Raketa s Apollom 11 poletjela je s lansirne lampe u Floridi 16. srpnja 1969. , a posadu Apolla činila su trojica astronauta Neil Alden Armstrong, Edwin "Buzz" Aldrin  i Michael Collins. Četiri dana kasnije Armstrong i  Aldrin spustili su lunarni modul "Eagle"  na Mjesečevu površinu. U sklopu misije, astronauti su skupljali Mjesečeve uzorke. Nakon gotovo 22 sata na Mjesecu, Armstrong i Aldrin vratili su se u lunarni modul, uzletjeli i pridružili se Collinsu te se vratili na Zemlju. Sletjeli su 24. srpnja i dočekani su kao junaci.