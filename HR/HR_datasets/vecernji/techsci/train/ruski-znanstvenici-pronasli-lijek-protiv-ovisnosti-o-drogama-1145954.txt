Ruski znanstvenici stvorili su molekulu koja blokira osjećaj ugode koji stvara konzumiranje droga. Ulaskom supstance u krvotok ovisnika stvaraju se antitijela koja spriječavaju prodiranje efekta droge do receptora u mozgu. Očekuje se da bi do 2023. godine ovo postao prvi ruski lijek za borbu protiv ovisnosti o drogama, kako izvještava RT. Znanstvenici tvrde da nove molekule pomažu kod liječenja od ovisnosti o opijatima (heroin, morfin, kodein, metadon), a sam tretman potrajao bi od jedne do dvije godine. Testiranje lijeka Lijekovi već dostupni na tržištu liječe svega 10 do 30 posto ovisnika te imaju dosta nuspojava. Ove godine, stoga, počinju predklinička testiranja na životinjama, a pokažu li se uspješnim, novi lijek testirat će i na ljudima. Ovisno o rezultatima, znanstvenici će odrediti mogućnost korištenja lijeka u svrhu profilakse, odnosno prevencije utjecaja/korištenja droga, posebice kod adolescenata. Ruske novine Izvestia navode da je u ruskom Ministarstvu zdravstva registrirano oko 600 tisuća ovisnika. Federacija za kontrolu trgovine opojnih droga pak procjenjuje da postoji još 4 do 7 milijuna neregistriranih korisnika droga.  >> Filipini prekidaju rat protiv droge dok ne "očiste" korumpiranu policiju 