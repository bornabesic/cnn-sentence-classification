Umjetna inteligencija ne da mira Stephenu Hawkingu. Slavni britanski fizičar ponovno je upozorio na opasnost koju računala predstavljaju za ljudsku vrstu. – Računala će umjetnom inteligencijom prestići ljude u sljedećih sto godina. Kad se to dogodi, moramo osigurati da su ciljevi računala usklađeni s našima – rekao je Hawking na konferenciji Zeitgeist 2015 u Londonu, prenosi Tech World. – Naša budućnost je utrka između rastuće moći tehnologije i mudrosti kojom je koristimo – rekao je Hawking. Ljude kratkoročno brine tko kontrolira umjetnu inteligenciju, ali dugoročno, dodao je Hawking, pitanje će biti može li se umjetna inteligencija uopće kontrolirati. Hawking je prošle godine, podsjetimo, rekao kako bi razvoj umjetne inteligencije mogao dovesti do kraja ljudske vrste. >> Stephen Hawking: 'Božja čestica' može uništiti svemir 