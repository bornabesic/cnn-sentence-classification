Na Svjetskom mobilnom kongresu, koji će se održati kasnije ovog mjeseca u Barceloni, HMD Global predstavit će moderniju verziju legendarne i, kako joj svi vole tepati, neuništive Nokije 3310. Finski proizvođač HMD Global ima ekskluzivna prava prodavati uređaje s oznakom ''Nokia'', a već su predstavili smartphone Nokia 6 koji je lansiran u Kini, gdje se uređaji i prodaju, prenosi VentureBeat. Nokia 3310 neće biti pametni uređaj i stajat će 59 eura, što zasigurno neće biti prevelika cijena za sve entuzijaste koji su godinama koristili ovaj uređaj koji je krasilo neuništivo kućište i dugotrajna baterija. U Barceloni će biti predstavljena i Nokia 5 koja će imati ekran veličine 5,2 inča, 2 GB RAM-a i  kameru od 12 megapiksela. Uređaj će pokretati Snapdragon 430, a cijena će biti 200 eura. Otkrit će i Nokiju 3, ulazni Android-uređaj i trebao bi stajati 149 eura, no specifikacije nisu navedene. >> Nokia opet radi pametne telefone >> Hoće li ovaj put uspjeti? Otkriveno je kada se Nokia vraća na tržište pametnih telefona 