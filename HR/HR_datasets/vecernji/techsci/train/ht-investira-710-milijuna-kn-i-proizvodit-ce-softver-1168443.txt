Hrvatski telekom pokrenuo je projekt IT transformacije kompanije vrijedan ukupno 710 milijuna kuna. Naime, HT investira 210 milijuna kuna te 500 milijuna kuna internih resursa. Primarni cilj projekta, rečeno je, jest podizanje standarda kvalitete usluga i korisničkog iskustva na novu, višu razinu. U realizaciji jednog od najkompleksnijih transformacijskih projekata u regiji angažirano je oko 500 stručnjaka. – Ovo je najveći investicijski projekt na ICT tržištu u Hrvatskoj i regiji koji provodimo sa svim našim strateškim partnerima i dio naše strategije da do 2020. budemo lider na regionalnom telekom i tržištu digitalnih usluga. Poslovna IT transformacija jedan je od ključnih pokretača za ostvarenje tih ciljeva. Kvalitetu naše usluge i korisničko iskustvo podižemo na novu, višu razinu i u tom dijelu ćemo postaviti novi standard na tržištu – izjavio je Davor Tomašković, predsjednik uprave HT-a. Implementaciju projekta podržat će niz partnera – IBM, Netcracker, Comarch Technologies i Atos te Neos, Croz, Multicom i  Zira.         