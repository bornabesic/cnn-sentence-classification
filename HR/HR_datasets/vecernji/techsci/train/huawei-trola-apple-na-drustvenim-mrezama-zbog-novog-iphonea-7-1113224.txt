Na tržištu smartphonea vlada velika bitka za vodeće poziciji. Apple i Samsung već su godinama vodeći brendovi u prodaji mobitela, no sve im se više približava kineski Huawei.  Apple je ove godine prvi put zabilježio pad prodaje u povijesti, a Huawei je ljetos prijavio 25-postotni rast.  Ohrabreni ovim brojkama Kinezi su se s Appleom našalili i na društvenim mrežama nakon predstvljanja novog iPhonea 7 i iPhonea 7 Plus.  Kako mnogi korisnici žale što je Apple izbacio 3,5-inčni audioulaz, Huawei je iskoristio priliku pa objavio reklamu za svoj najjači model P9 uz poruku "Ne samo da ima dvostruku kameru, nego Huawei P9 također radi i s vašim slušalicama. I standardno imamo besplatni audioulaz". Prije toga su upravo zbog odluke da i iPhone krene s kombinacijom dvije kamere (iako se radi od drugačijoj tehnologiji kamera), također bocnuli Apple porukom: "Oduševljeni smo što dvostruka kamera Huaweija i Leice inspirira i druge".  Iz Applea zasad nisu reagirali svojom zabavnom kampanjom, kako je to nekad znalo biti u prepucavanjima Applea i Samsunga.  