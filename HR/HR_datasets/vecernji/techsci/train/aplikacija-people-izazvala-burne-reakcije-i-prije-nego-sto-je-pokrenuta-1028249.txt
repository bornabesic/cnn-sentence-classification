Nova aplikacija nazvana "Peeple"  pomoću koje će korisnici moći ocjenjivati druge ljude zvjezdicama kao što postoje recenzije hotela i restorana, izazvala je reakcije i prije nego što je pokrenuta. Trenutno je u beta verziji i već je dobila epitete da je grozna i zastrašujuća. Osnivači tvrde da će svaka osoba koja se logira moći pregledati recenzije prije objave, ali neće moći izbrisati komentare niti se skinuti s liste jednom kad se prijavi, piše BBC.  Paul Bernal, pravnik i predavač sa Sveučilišta East Anglia kaže da osnovni proglem taj da je aplikacija ekstremno grozna te je "idealni alat za trolanje". Skeptičan je i da će korisnici moći ocjenjivati isključivo ljude koje poznaju. "Kako ćete utvrditi poznaje li osoba A osobu B? Ni na Facebooku ne poznajete sve prijatelje.", kaže Bernal. Odvjetnik Steven Heller kaže da ova aplikacija ima potencijal izazvati pravnu katastrofu jer je drugačija od dosadašnjih društvenih medija jer potiče korisnike na ocjenjuju druge te da će negativnim komentarima biti teško vladati. "Korisnici ne mogu biti sudac i porota, zar ne? Iako će vjerojatno postojati nekakva sigurnosna postavka, ona neće spriječiti ljude da ogovoraju i trpe štetu", rekao je. Vlasnici Peeplea kažu da će negativne recenzije biti zadržane 48 sati prije nego što ih se objavi pa će ih ocijenjena osoba moći provjeriti. Međutim, ako se ne uspiju dogovoriti oko komentara, nakon isteka 48 sati komentar će se objaviti. Sistem je loš i zato jer omogućuje nasilje što je posebno bitno kod djece u školama jer će omogućiti bullying preko tehnologije, smatra znanstvenica Natalie Kane. "Esencijalno, tražite od žrtvi da se suoče sa zlostavljačima, a to je teško svakoj zlostavljanoj osobi", kaže Kane. Aplikacija u širu uporabu izlazi u studenom, a dosad se registriralo 5000 ljudi za testiranje beta verzije te se svakog sata zaprimi 100 zahtjeva za registracijom. >> Pao Facebook diljem svijeta: 'Nešto je pošlo po krivu' 