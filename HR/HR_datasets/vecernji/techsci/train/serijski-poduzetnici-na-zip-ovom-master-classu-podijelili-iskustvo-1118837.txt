Zagrebački inkubator poduzetništva (ZIP) danas je u svojim prostorijama u Zagrebu održao Master Class predavanje. Predavači Mirena Bagur, osnivačica CONTeXO Grupe u kojoj vodi tim stručnjaka s područja visokih tehnologija, zdravstvenih tehnologija i startupa, te Winfried Burke, suosnivač iGetBettera, ujedno i član MIT Mentor Smart programa, fokusiranog na mentoriranje odabranih startupova, svoja su znanja i iskustva prenijeli velikom broju posjetitelja, priopćio je ZIP. Bagur je svoje izlaganje uglavnom fokusirala na temeljne principe uspješnog poslovanja i uklapanja u okruženje u kojem gospodarstvenik djeluje, a dala je odgovore na pitanja o tome kako pokrenuti projekt, a potom ga uspješno proširiti, koliko je prilagodba važna za rezultat, kolika je snaga dobrog tima... Burke je pak podijelio svoje iskustvo Incentive targetinga, odnosno kako je moguće po proizvodima koje kupci kupuju prepoznati njihove životne navike ili situacije u kojima se nalaze. Govorio je o Capital Networku, Bostonskoj upravi za prikupljanje sredstava, čiji je bio član, te o nužnosti prodaje proizvoda, koji u protivnom gubi smisao. >> ZIP već deseti put prima startupe u svoj inkubatorski program >> ZIP potpisao ugovor o strateškom partnerstvu s austrijskim fondovima 