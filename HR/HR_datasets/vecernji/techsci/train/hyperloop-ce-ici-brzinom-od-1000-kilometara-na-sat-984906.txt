Elon Musk, osnivač tvrtke Space X specijalizirane za putovanja u svemir i izvršni direktor kompanije Tesla Motors, objavio je kako bi uskoro u Teksasu trebala početi gradnje probnog poligona za Hyperloop, transportni sustav budućnosti koji bi putnike mogao prevoziti brzinom većom od tisuću kilometara na sat. Planove o gradnji ovoga sustava on je objavio još 2013. godine, a već je tada kazao da bi novi superbrzi transportni sustav mogao prevoziti putnike na relacijama između velikih gradova. Tako bi se, kazao je on, od Los Angelesa do San Francisca putovalo manje od 30 minuta. Hyperloop je sustav u kojemu bi putnici sjedili u posebno dizajniranim kapsulama koje bi putovale kroz cijevi iz kojih je potpuno isisan zrak. Kapsulu će ubrzavati sustav elektromagneta tako da će ona lebdjeti u zrakopraznom prostoru ne dodirujući stijenke tunela. Na ovome projektu već intenzivno radi stotinjak inženjera iz Sjedinjenih Država. Za izradu prototipa trebat će oko tri godine, a cijeli projekt mogao bi koštati oko šest milijardi dolara. >> Muskov Hyperloop uistinu je moguć >> Elon Musk želi flotom satelita omogućiti internet svima 