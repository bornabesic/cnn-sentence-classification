Veliki kineski brend Huawei sve više širi svoju ponudu i u Hrvatskoj. Osim povoljnog Honor 7 Litea, na hrvatskom tržištu je i P9 Lite, Huaweijev adut srednje klase. P9 Lite napravljen po uzoru na najjači Huaweijev model P9, ali je puno povoljniji s cijenom od 2300 kn. Ima 5,2-inčni full HD zaslon (isti kao na premium P9 modelima), a zaštićen je Gorilla Glass 4 staklom. Ima bateriju jačine 3000 mAh-a. Potrošnju baterije možete regulirati softverom SmartPower 4.0. Korisnik ima mogućnost ručno odabrati jednu od tri opcije – performanse, pametni ili ultraštedljivi način. P9 Lite verzija nema dvostruku kameru kao flagship model, no trudili su se zadržati visoke standarde s P9 varijante te nudi PRO način snimanja i za fotografije i za video (PRO video flagship P9 ne sadrži). Prednja i stražnja kamera su dovoljno moćne, glavna kamera ima 13 MP, a prednja 8MP. Kao i kod drugih modela, i ovaj mobitel također ima vlastiti Huaweijev procesor – Kirin 650. Operativni sustav je baziran na Androidu 6.0, no prilagođen u Huaweijevoj verziji na softver Emotion UI 4.1 (EMUI). Dolazi sa 16 GB ugrađenog prostora te prostorom za mikro SD karticu kapaciteta do 128 gigabajta. Mobitel možete nabaviti u crnoj, bijeloj i zlatnoj varijanti.  