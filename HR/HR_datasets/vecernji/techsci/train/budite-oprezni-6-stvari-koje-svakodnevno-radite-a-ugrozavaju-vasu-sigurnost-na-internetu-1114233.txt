Danas smo svi navikli živjeti i poslovati u online svijetu. Svakodnevno koristimo sve mogućnosti globalne povezanosti i dijelmo stotine informacija s bližnjima, a i s potpunim strancima. Ponekad nam se sigurnost svodi na činjenicu što uopće imamo lozinku ili mislimo kako će nas pružatelj internet usluge zaštiti od hakera. No istina je kako opasnosti vrebaju posvuda. Osobito je lako doći do informacija na internetu i zloupotrijebiti ih, a još je lakše ako im te informacije serviramo 'na pladnju'. Mashable donosi 6 stvari koje koristimo gotovo svaki dan, a najviše utječu na našu sigurnost. 1. Korištenje javnog Wi-Fi-a Javne otvorene mreže (Wi-Fi) predstavljaju možda najveću opasnost za naše podatke. Svi imaju jednak pristup javnoj mreži što znači kako će svaka informacija koju stavite online tijekom korištenja biti izložena tisućama 'gladnih očiju' Kako se zaštititi? Ograničite korištenje Wi-Fi-a i budite svjesni rizika. Budite sigurni kako ste spojeni na službeni hotspot nekog mjesta i izbjegavajte financijske transakcije. 2. Davanje osobnih podataka putem e-maila Elektronička pošta i dalje je najpopularniji komunikacijski sustav iako je s nama više od 20 godina. No popularni mailovi kriju veliku opasnost jer osim osobnih podataka sadržavaju i one privatne, ponajprije lozinke koje koristimo i na drugim stranicama. Čak i ako pomislite kako je vaša adresa posve sigurna, nikada ne znate koja opasnost vreba u primatelju vaše poruke - vrijedne informacije mogu 'procuriti' svakog trena. Kako se zaštititi? Osim dodatne zaštite e-mail adrese, nikada nemojte pisati nešto za što ne biste željeli da pročita treća strana. 3. Previše objavljivanja na društvenim mrežama Društvene mreže idealna su platforma za pokazivanje (hvaljenje) vašeg života, no pripazite kako sve te informacije ne bi završile u pogrešnim rukama: gdje živite, gdje i kad izlazite, izgled vašeg stana, brava, prozora,... Osobito budite oprezni s otkrivanjem vašeg mjesta stanovanja kako podatci ne bi završili na računalu nekog provalnika.  Kako se zaštititi? Više puta provjerite sigurnosne postavke i izbjegavajte objavu onog što ne želite podijeliti sa širom javnosti. 4. Popunjavanje online obrazaca Većina web stranica zatražit će vas neku privatnu informaciju kao što je e-mail adresa ili puno ime i prezime. Većina online anketa nije opasna, no usprkos tome važno je biti na oprezu kako vaši podatci ne bi bili 'prodani' ili korišteni za sumnjive ciljeve. Kako se zaštititi? Budite informirani o stranicama za koje ispunjavate anketu/dajete svoje podatke. Većina službenih stranica pruža i zaštitu osobnih podataka. 5. Korištenje slabih i repetitivnih lozinka Komplicirane i složenije lozinke teško je zapamtiti pa se većina nas odlučuje za one jednostavne i lako pamtljive. Tom alternativnom zapravo dovodimo u opasnost naše podatke. Hakeri lako probiju jednostavne šifre, a jednom kada je imaju sve stranice koje koristite su im dostupne. Kako se zaštititi? Odlučite se za jake lozinke koje imaju kombinaciju slova, brojeva i drugih simbola. Za svaku stranicu koristite drugu lozinku. 6. Prihvaćanje odredbi o privatnosti bez čitanja Većina stranica pitat će vas, direktno ili indirektno slažete li se s postavkama o privatnosti i većina će jednostavno kliknuti 'OK' bez puno razmišljanja. Dobra vijest je što je većina takvih stranica sigurna, no oprez je uvijek dobrodošao. Kako se zaštititi? Ostavite prihvaćanje takvih postavki za kasnije i najprije se dobro informirajte što one donose i koliko je stranica koju koristite sigurna. >> Hrvati sve više vjeruju novinama 