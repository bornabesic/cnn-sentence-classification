Rijeka koja je tekla od jednog od najvećih kanadskih glečera nestala je u roku od četiri dana prošle godine, piše TheGuardian. Znanstvenici kažu da je to još jedan dokaz kako globalno zatopljenje dramatično mijenja svjetske geografske karakteristike. Prekidanje i neočekivano nestajanje rijeke Slim, koja je imala do 150 metara u najširim točkama, jest prvi zabilježeni slučaj "iskakanja rijeke", u kojem je tok jedne rijeke odjednom prebačen u drugi. Sve je dokumentirala skupina znanstvenika koja godinama prati kretanje, odnosno topljenje glečera. Stotinama godina rijeka Slim nosila je otopljeni led s glečera Kaskawulsh iz kanadskog dijela Yukona u rijeku Kluane, a zatim u rijeku Yukon prema Beringovu moru. No, u ljeto 2016., razdoblje intenzivnog topljenja glečera prouzročilo je tu drastičnu promjenu. Znanstvenici upozoravaju da bi topljenje grenlandskih glečera moglo podići razinu mora za pola metra. >> I Putin kao Trump - doveo u pitanje ljudski čimbenik u klimatskim promjenama >> Globalno zatopljenje može izazvati pola milijuna smrti 2050. 