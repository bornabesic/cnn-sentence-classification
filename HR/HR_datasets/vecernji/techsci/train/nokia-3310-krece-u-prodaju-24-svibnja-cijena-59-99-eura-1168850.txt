Nokia 3310, modernizirana verzija slavnog istoimenog mobitela, 24. svibnja kreće u prodaju u Velikoj Britaniji, po cijeni od 59.99 eura. Kako prenosi Tech Radar, nakon Velike Britanije, 26. svibnja mobitel stiže u Njemačku, a 5. lipnja i u Nizozemsku i Belgiju. Zasad nema informacija o drugim tržištima. Mobitel nosi prepoznatljivi dizajn stare Nokije 3310, ali između ostalog se razlikuje po tome što ima ekran u boji i kameru od 2MP. Novi model ima 16 MB baterije i utor za microSD koji omogućuje proširenje na 32GB. Bit će dostupan u četiri boje: crvenoj, žutoj, plavoj i sivoj. Nova Nokia izazvala je veliko zanimanje zbog kultnog statusa starog modela, no ostaje nam vidjeti hoće li se ta popularnost odraziti na prodaju. 