Facebook, Microsoft, Twitter i YouTube (podružnica Googlea) objavili su u ponedjeljak da su formirali partnerstvo na svjetskoj razini kako bi brže identificirali "teroristički sadržaj" na svojim platformama i spriječili njegovo širenje. Četiri američka tehnološka diva namjeravaju osnovati zajedničku bazu podataka s "digitalnim otiscima" propagandnih fotografija i video snimki za regrutiranje terorista na svojim platformama. "Dijeleći međusobno te informacije, možemo iskoristiti (te digitalne otiske) kako bismo lakše identificirali potencijalno teroristički sadržaj na našim javnim platformama", objašnjavaju u zajedničkoj izjavi. Nijedna poruka neće ipak biti povučena niti blokirana automatski: svaka tvrtka prethodno će samostalno procijeniti krši li identificirani sadržaj njezina pravila. Svaka će također samostalno donositi odluke o fotografijama i video sadržaju koje budu unosile u zajedničku bazu podataka. Počet će s "najekstremnijim i najočitijim" fotografijama i video snimkama koje krše pravila svih četiriju tvrtki. Inicijativa je objavljena nakon što su SAD, Europska komisija i niz država zadnjih mjeseci više puta pozvali društvene mreže da intenziviraju borbu protiv terorističke propagande na internetu. >> Muslimani osuđuju napade: Ne u moje ime! Islam znači mir, a mi nismo teroristi! 