U Hamburgu je počela godišnja konferencija europske udruge hakera u organizaciji Chaos Computer Cluba (CCC), koji već više od trideset godina pruža informacije o tehničkim i društvenim pitanjima, kao što su nadzor, privatnost, sloboda informacija, haktivizam, sigurnost podataka i mnoge druge zanimljive stvari vezane za tehnologiju i hakiranje. Kako prenose njemački mediji, prvog dana konferencije održano je zanimljivo izlaganje u kojem je kao jedna od velikih sigurnosnih prijetnji izdvojen zastarjeli sigurnosni sustav prodaje zrakoplovnih karata. Kako bi demonstrirali o čemu se radi, hakeri su uspjeli promijeniti rezervaciju leta njemačkog TV novinara i ubaciti ga na drugi let, smjestivši ga na sjedalo pokraj jednog njemačkog političara. Stručnjaci upozoravaju da i teroristi mogu koristiti iste metode ukrcavajući svoje ljude na letove koji su im meta. Istovremeno je američki haker Chris Roberts objasnio kako je ranije ove godine uspio preuzeti kontrolu nad zrakoplovom u kojem je letio. Roberts je kazao kako se prijenosnim računalom spojio na sustav zrakoplova preko elektroničke kutije ispod sjedala i nakratko pomaknuo zrakoplov u stranu. Kazao je i kako mu je za to trebao samo kabel za spajanje na laptop i zaporka za sustav zrakoplova koju je provalio hakirajući sistem. Ovo je prvi takav zabilježeni slučaj dosad. >>'Britney Spears je još uvijek živa': hakerska psina na Twitteru šokirala obožavatelje slavne pjevačice 