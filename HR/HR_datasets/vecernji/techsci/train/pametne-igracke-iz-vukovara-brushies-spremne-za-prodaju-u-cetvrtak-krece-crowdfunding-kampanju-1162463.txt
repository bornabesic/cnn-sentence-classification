Brushies, domaće igračke koje djecu uče kako pravilno prati zube, spremne su za prodaju putem web stranice, a uskoro i putem europskih Amazona, objavili su danas iz tvrtke. Brushies će u četvrtak također pokrenuti i crowdfunding kampanju na stranici Indiegogo kako bi skupili sredstva za razvoj nove generacije Brushiesa. Brushies je inače osmišljen i dizajniran u Vukovaru, gdje je napravljen i softver. – Radili smo na tome projektu oko godinu dana. Brushies je napravljen i radi, a napravljena je i aplikacija za pametne telefone. Sada smo u fazi završnih prilagodbi, što će također biti uskoro završeno i tada će se proizvod pojaviti na tržištu – rekao je Saša Salamon, vlasnik vukovarske tvrtke Code Consulting u kojoj je i nastao ovaj proizvod. Brushies radi tako da ga se zakači za bilo koju četkicu za zube. Kada dijete počne prati zube, aktivira se softver koji će se moći besplatno skinuti s interneta. Odmah potom na sučelju telefona ili tableta pojavljuje se grafika koja podsjeća na crtane filmove, a koja na zabavan način djecu uči i motivira da peru zube. >> Ova domaća aplikacija vašim najbližima šalje bitne informacije ako vam se dogodi nesreća >> Na Zagrebačkom velesajmu otvoren tehnološki park za startupove 