Na današnji je dan 1958. osnovana američka svemirska agencije NASA (National Aeronautics and Space Administration) s ciljem ostvarivanja javnog svemirskog programa Sjedinjenih Američkih Država. Cilj joj je i dugoročni razvoj civilnih i vojnih letjelica. Podsjetimo, NASA je uz  pomoć teleskopa Kepler nedavno otkrila "veću i stariju Zemljinu rođakinju", prvi planet veličine slične Zemlji u naseljivoj zoni oko jedne zvijezde slične našem Suncu. Kepler 452 b dosad je najmanji otkriveni planet koji orbitira u naseljivoj zoni zvijezde tipa G2, poput Sunca. Ovaj sustav od nas je udaljen 1400 svjetlosnih godina i nalazi se u zviježđu Labud (Cygnus). Kepler 452 b ima 60 posto veći promjerod Zemlje, masa i sastav još mu nisu određeni, ali prethodna istraživanja upućuju na to da su planeti te veličine vjerojatno stjenoviti. Vjeruje se da ima uvjete za površinsku vodu, koja se smatra nužnom za život. Zvijezda ovog planeta, Kepler-452, stara je 6 milijardi godinas, odnosno 1,5 milijardi godina starija od našeg Sunca. Ima jednaku temperaturu, 20 je posto svjetlija i ima 10 posto veći promjer od Sunca. Udaljenost između planeta i zvijezde oko 5 je posto veća od udaljenosti između Zemlje i Sunca. >> NASA pronašla novi planet, 'veću i stariju Zemljinu rođakinju' 