U posljednje vrijeme korisnici Facebooka objavljuju svoje crno-bijele fotografije uz poruku "izazov prihvaćen". Na prvi pogled nije jasno o čemu je uopće riječ, no ispostavlja se da korisnici Facebooka na taj način žele dati podršku borbi protiv raka. Mnoge su tako kratke i nejasne poruke zbunile jer se inače viralna pokazivanja podrške borbi protiv raznih bolesti na društvenim mrežama iskazuju puno jasnije, poput nekadašnjeg Ice Bucket Challengea za ALS. U ovom slučaju nije jasno daje li se podrška zbog nekog konkretnog povoda ili općenito kako bi se dala podrška svim žrtvama raka i povećala osviještenost o toj opakoj bolesti. Kako piše Mirror, trend se širi diljem svijeta, a početkom kolovoza bio je posebno popularan u Indiji, dok je sada došao i do Velike Britanije. >> Zuckerberg se zalio kantom hladne vode i pozvao Gatesa da učini isto >> Masovni Ice Bucket Challenge u Vinkovcima 