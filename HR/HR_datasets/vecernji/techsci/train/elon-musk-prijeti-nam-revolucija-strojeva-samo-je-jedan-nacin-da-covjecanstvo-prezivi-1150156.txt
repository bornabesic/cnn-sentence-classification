Elon Musk, genije, milijarder te jedan od suosnivača PayPal-a, SpaceX i Tesla Motorsa, na summitu u Dubaiju upozorio je na rastući problem. Naime, Musk tvrdi kako će svijetom uskoro zavladati revolucija umjetne inteligencije, a jedini način da čovječanstvo preživi jest da  postanu kiborzi - napola ljudi, a napola roboti. Musk je siguran kako će problem nezaposlenosti i dalje rasti jer većinu poslova zamjenjuju strojevi koji taj posao obavljaju puno bolje i efikasnije od čovjeka.  Kako prenosi PopSci, Musk predlaže određenu vrstu transformatora koji bi se ugradio u mozak i služio kao operator između naših stanica i tehnologije. Time bi se ljudski mozak 'supernapunio' i mogao konkurirati strojevima. - Što ćete napraviti s masovnom nezaposlenosti? To će biti tektonski socijalni poremećaj! - Argumentira Musk, dodajući kako će svjetske vlade morati uvesti univerzalni osobni prihod, no puno je bolje rješenje za sveukupnu populaciju jednostavno unaprijediti čovječanstvo. Musk priznaje kako njegovo rješenje zvuči kao dio SF romana, no ako samo pogledamo napredak koji je postignut u liječenju, ideja o spajanju stroja i čovjeka ne čini se tako dalekom. >> Čovjek koji je predvidio sve: Trump i Putin su nemoćni, svijet očekuje financijska apokalipsa >> Sudar koji će tlo pretvoriti u oceane lave: Mjesec će biti taj koji će uništiti Zemlju! 