Godinama znanstvenici istražuju područje 'Hladne točke', koje je od nas udaljeno oko 1,8 milijardi svjetlosnih godina, piše metro.co.uk. Mjerenja svemirskog pozadinskog zračenja pokazala su da je to područje hladnije od okoline za 0,00015 Celzijevih stupnjeva. Istraživači smatraju da je hladnije zato što sadržava čak 10 tisuća galaksija manje od svog okruženja. No, nova studija tvrdi da je 'Hladna točka' dokaz postojanja paralelnog svemira. - Ne može se u potpunosti isključiti da je 'Hladna točka' uzrokovana neobičnom fluktuacijom, odnosno kolebanjem određene pojave oko njene osnovne tendencije u kretanju - rekao je Tom Shanks, astronom na engleskom sveučilištu Durham. - Najuzbudljivije je što je ta točka nastala nakon sudara između našeg i drugog svemira, koji još istražujemo. Ako detaljnija analiza to potvrdi, onda bi 'Hladna točka' mogla biti shvaćena kao prvi dokaz za paralelni svemir - tvrdi Shanks. Konkretnije, 'Hladna točka' mogla bi otkriti da naš svemir sadrži beskonačan broj paralelnih svemira koji sadrže beskonačan broj stvarnosti.  Astronom Stuart Clarke tvrdi da ove  domene dolaze jedna pokraj druge u višim dimenzijama koje naša osjetila nisu u stanju izravno percipirati i da svaki alternativni svemir nosi vlastitu verziju stvarnosti. Inače, sa sigurnošću se zna da je 'Hladna točka' nastala prije više od 13 milijardi godina... 