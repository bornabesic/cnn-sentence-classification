Domaća tvrtka ProMDM dobila je titulu globalnog inovatora, a dodijelila im ju je u svom izvještaju analitička i konzultantska kuće MarketsandMarkets. Radi se o priznanju za kvalitetu na području upravljanja mobilnim uređajima (Mobile Device Management – MDM). Poziciju inovatora u ovom izvještaju osigurali su razvojem svojeg rješenja NEBULA, koje predstavlja iskorak u razvoju MDM rješenja u oblaku. NEBULA je primarno namijenjena malim i srednjim korisnicima putem globalnih partnera koji pružaju usluge u oblaku. ProMDM posluje u Hrvatskoj od 2013. godine, nudi softversko i rješenje u oblaku za bolju kontrolu i unapređenje sigurnosti mobilnog poslovanja. – Kontinuirano smo fokusirani na inovaciju proizvoda te povećanje vrijednosti koje naša rješenja donose korisnicima. Širenje poslovanje te jačanje prisutnosti na globalnom tržištu glavni nam je poslovni prioritet te je razvoj i predstavljanje rješenja NEBULA, koje je u oblaku, korak u tom smjeru. Iznimno nam je drago da je globalna analitička kuća prepoznala ovaj naš inovativni iskorak te nas uvrstila kao ključnog inovatora među globalne igračima na MDM području – naglasio je Marko Makovac, direktor tvrtke ProMDM. >> Hrvatski startupi Nanodiy i Vollo među najboljima u Europi >> Osnivač i partner SpeedInvesta 8. prosinca u ZIP-u 