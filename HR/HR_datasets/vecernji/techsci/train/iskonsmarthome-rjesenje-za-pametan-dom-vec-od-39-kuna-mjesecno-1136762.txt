Iskon.Smarthome je jedan od gadgeta koji su obilježili hrvatsku tehnološku scenu u 2016. godini. Cjenovno pristupačno rješenje za upravljanje bilo kojim domom na daljinu nastalo je kao rezultat rada domaćih proizvođača i dizajnera. Kvalitetu su odmah nakon predstavljanja potvrdili prvi korisnici – early bird količine rasprodane su za manje od mjesec dana. Osnovnom setu senzora iz Iskon.Smarthome kompleta (vlaga, temperatura, pokret, pametna utičnica i nadzorna kamera) ubrzo su pridružene Osramove pametne žarulje kojima se lako upravlja putem mobilne i web aplikacije. I baš kada smo pomislili da je sve navedeno dovoljno za WOW efekt i status gadgeta godine, iz Iskona pred blagdane stiže još novosti. Dovoljno privlačnih da svojem domu poklonite sigurnu (a sebi bezbrižnu) novu godinu. Iskonovci upravljaju svojim domom za samo 39 kuna mjesečno Prva je novost vezana uz cijenu Iskon.Smarthome rješenja. Komplet se dosad mogao kupiti isključivo uz jednokratnu naknadu, koja iznosi 1.999 kuna. No od prosinca je smarthome postao dostupan kao jedna od usluga koju postojeći korisnici mogu pridružiti svojem mjesečnom računu za Internet, televiziju ili telefon, i to za samo 39 kuna mjesečno. Iskonovci u najam dobivaju osnovni Smarthome komplet i plaćaju 39 kuna mjesečno sve dok koriste uslugu. Cijena je fiksna, bez obzira na finalni broj senzora koji korisnici spoje na svoj Smarthome. U najam dobivaju senzore iz osnovnog kompleta, dok preostale kupuju s obzirom na osobne želje i potrebe. Inače vrlo skupa smarthome rješenja, koja zahtijevaju i svakojake građevinske radove, Iskon je tako u vrlo kratkom roku pretvorio u jednostavni i cjenovno prihvatljiv plug and play, dostupan svakom domu koji vlasnici žele učiniti sigurnijim, energetski učinkovitijim i pametnijim. Netatmo termostat – prava temperatura u pravo vrijeme Jedan od prvih senzora namijenjenih kućnoj uporabi, koji je našao put do brojnih domova diljem svijeta, bio je pametni termostat Netatmo. Vlasnicima omogućuje upravljanje temperaturom svojeg doma sa zaslona smartphone-a, tableta ili računala. Netatmo termostat se sada može kupiti i putem Iskona, kao dodatni senzor koji se integrira u Smarthome sustav. To znači da, u kombinaciji s drugim dijelovima Iskon.Smarthome kompleta (primjerice, senzorom pokreta ili mikroklime) vlasnik lako podešava pravila koja će sustav primjenjivati kako bi prilagodio temperaturu uvjetima u domu i pritom štedio energiju. „Samostojeći uređaj koji je dizajnirao Phillipe Starck je idealan spoj dizajna, jednostavnosti i tehnologije, poput našeg Smarthome-a. Drago nam je da smo ostvarili suradnju s ovim svjetski poznatim proizvođačem, koji je također prepoznao vrijednost našeg projekta“, istaknuo je Iskonov CEO Krešimir Madunović. Netatmo ističe da korisnici njegovog termostata već nakon prve sezone grijanja bilježe u prosjeku 37% manju potrošnju energije, što investiciju u ovaj senzor čini brže isplativom od bilo kojeg štednog kućanskog uređaja. Spojiv je na sve plinske bojlere, a podršku pri instalaciji u Hrvatskoj daju Vaillantovi servisni centri. Cijena Netatma na Iskonovom webshopu iznosi 1499 kuna, dok je za instalaciju potrebno izdvojiti 300 kuna. Oni koji tek postaju Iskonovci ili nadograđuju postojeći paket usluga, imaju dodatnu mogućnost korištenja aktualne webshop akcije tj. popusta na uređaj do čak 1000 kuna. 