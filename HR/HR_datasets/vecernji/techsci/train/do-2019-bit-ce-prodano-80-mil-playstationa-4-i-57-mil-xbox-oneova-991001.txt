Sony će iz ove ere ratova igraćih konzola izaći kao pobjednik, prognoziraju stručnjaci Strategy Analyticsa. Prema njima Sony će do 2019. godine prodati 80 milijuna PlayStationa 4, dok će konkurentskih Xbox Oneova biti prodano 57 milijuna. Dosad je prodano 18,5 milijuna konzola PS4, a prema nekim procjenama 10-12 milijuna Xbox Onea. Usporedbe radi, originalni Xbox završio je karijeru s oko 24 milijuna prodanih primjeraka, dok je Xbox 360 prodan u 83 milijuna primjeraka, slično kao i PS3, prenosi Forbes. Nintendov Wii U, prognoziraju isti stručnjaci, doživjet će lagani porast prodaje na temelju kvalitete softvera, no to mu ipak neće biti dovoljno da se približi Sonyjevim i Microsoftovim konzolama. >> Haker koji je 'upropastio' Božić: Učinio sam to iz zabave! >> Riješite se PlayStationa 3 i dobit ćete 100 dolara popusta na Xbox One 