Idea Knockout 2017. održat će se 28. rujna 2016. u Zagrebu. Timovi koji se prijave na natjecanje borit će se za hotelski smještaj (šest noćenja) i dvije povratne aviokarte za Las Vegas za vrijeme trajanja CES-a 2018. te nešto još vrednije – izlagački štand u Eureka Parku, dijelu CES-a rezerviranom isključivo za najbolje startupe na svijetu. Da biste se prijavili na Idea Knockout 2017., ne morate nužno biti startup i ne morate nužno biti iz Hrvatske. Dovoljno je da ste tim koji ima originalnu tehnološku ideju, bilo da se radi o softveru, internetskom servisu ili uređaju te da za svoju ideju imate razvijen demo ili prototip. Nije važno imate li tvrtku ili ne, jeste li kompanija ili startup ili samo studenti – važno je samo da ste pametni i da imate hrabrost i ambiciju za svjetski uspjeh! Prijavite se putem web-stranice natječaja, gdje su objavljeni i detaljni uvjeti. I ove će godine žiri Idea Knockouta ostati neotkriven do samog održavanja natjecanja 28. rujna 2016. Nadzor nad regularnošću rada žirija obavljat će veleposlanstvo SAD-a u Zagrebu čiji je Trgovinski ured i službeni zastupnik CES-a za našu zemlju. CES 2018. održat će se od 9. do 12. siječnja 2018. u Las Vegasu u SAD-u. Ne čekajte, prijavite se na www.ideaknockout.com i svojom tehnološkom idejom osvojite put i izlaganje na CES-u 2018. i postanite globalna poduzetnička zvijezda!   