U prosincu 2015. godine kineska tvrtka Oukitel najavila je model K10000, u kojem brojka označava kapacitet baterije te su tvrdili da bi mobitel s jednim punjenjem mogao izdržati i do 15 dana. Sve to, naravno, ovisi o načinu na koji koristite mobitel, no jedno je sigurno – baterija kapaciteta 10 000 mAh prava je rijetkost u svijetu mobilne telefonije. Tvrtka je sada objavila novi, napredniji model koji je uz već poznati naziv dobio dodatak 'Pro'. Za punu bateriju Oukitela K10000 Pro morat ćete čekati 3 sata, a uređaj ćete moći kupiti tijekom lipnja. S velikom baterijom došla je i poprilična težina od 292,5 grama, no i to je 27,5 grama lakše od prvog modela. Mobitel će imati 5,5 inčni ekran Full HD rezolucije te će imati jednu od verzija Gorilla Glassa. Pokretat će ga osmojezgreni MTK6750 frekvencije 1,5 GHz. Imat će i 3GB RAM-a te 32 GB prostora za pohranu. Specifikacije kamere, verzija androida i cijena još uvijek nisu poznati.   