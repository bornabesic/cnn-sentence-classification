Iskon Internet jučer je lansirao mobilnu tarifu. Pretplatnička mobilna tarifa Iskon.Mobile je bez ugovorne obveze i dostupna je isključivo korisnicima Iskonovih fiksnih usluga. Sadrži Instant Messaging paket za komuniciranje putem popularnih chat servisa, aplikaciju za gledanje TV-a te dodatne gigabajte prometa i minute razgovora za dovođenje prijatelja u Iskon.Mobile svijet. Iskon.Mobile ima 099 pozivnu numeraciju na 4G mreži Hrvatskog Telekoma, koji ovim signalom pokriva 97% stanovništva u vanjskom okruženju. – Uvođenjem mobilne tarife postali smo one stop shop svojim korisnicima. Već smo godinama operator s najvećim brojem usmenih preporuka usluga od strane zadovoljnih korisnika. Upravo smo njih pitali za želje pri kreiranju Iskon.Mobilea. Tako je nastala tarifa bez ugovorne obveze, s atraktivnom cijenom za realnu mobilnu potrošnju, pojasnio je Krešimir Madunović, predsjednik uprave Iskona. 