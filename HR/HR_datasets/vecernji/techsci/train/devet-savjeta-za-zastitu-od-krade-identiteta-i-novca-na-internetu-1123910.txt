Pametne mobitele gotovo svi koriste, no mnogi ljudi još nisu dovoljno svjesni opasnosti koje bi mogli imati zanemare li oprez. Opreza nikad dosta Naime, valja znati da mobilni uređaji mogu biti hakirani i napadnuti virusima poput računala, a šteta može biti poprilična, od krađe identiteta do krađe novca. Na opasnosti kojima su izloženi korisnici mobitela upozoravaju Ministarstvo unutarnjih poslova i Hrvatska udruga banaka u sklopu Europskog mjeseca kibernetičke sigurnosti koju je Europol pokrenuo istodobno u 22 zemlje o svijesti o mobilnom zlonamjernom softveru. Mobilni telefoni danas su puno više od uređaja za telefoniranje. Stoga je zaštita mobilnih telefona od internetskih prijetnji važnija nego ikada prije. Većina korisnika i ne zna da postoje antivirusni programi koji su namijenjeni i za mobilne uređaje i veliki dio njih ih ne koristi, napominju u MUP-u. Prijavite policiji U Hrvatskoj nije zabilježen nijedan slučaj prijevare vezan uz korištenje m-bankarstva, no valja biti na oprezu i koristiti mjere zaštite koje vam stoje na raspolaganju. Tako u HUB-u savjetuju da ne dijelite i ne otkrivate podatke vezane uz internetsko i mobilno bankarstvo, a sve sumnjive e-poruke ili SMS-ove proslijedite vašoj banci, a zatim ih izbrišite iz dolazne mape. Ako pak sumnjate da ste žrtva kibernetičkih kriminalaca i da je zlonamjerni softver napao vaš uređaj, možete to prijaviti najbližoj policijskoj postaji.  >> Velika prevara: Mladi Hrvati masovno uplaćivali za iPhone, ali uređaj nisu dobili Instalirajte aplikacije samo iz sigurnih izvora:  Nemojte kliknuti na poveznice ili privitke u neželjenoj e-pošti ili u tekstualnim porukama Odjavite se sa stranica nakon što ste izvršili plaćanje Neka vaš operativni sustav i aplikacije budu ažurirani:  Isključite Wi-Fi, lokacijske usluge i Bluetooth kada ih ne koristite:  Izbjegavajte davanje osobnih informacija:  Nemojte raditi jailbreak na svojem računalu:  Arhivirajte svoje podatke:  Instalirajte aplikaciju za mobilnu sigurnost: 