Davne 1911. godine na antarktičkom glečeru pronađen je takozvani 'krvavi slap' čiju pojavu znanstvenici desetljećima nisu znali objasniti. Prvo se mislilo da je boja nastala od crvenih algi, no 2003. godine pojavila se nova teorija prema kojoj voda koja teče glečerom Taylor pobojana oksidiranim željezom i vjerojatno posljednjim ostacima slanog jezera starog pet milijuna godina. No, prema najnovijoj studiji koju su provela sveučilišta Alaska i Colorado voda koja teče glečerom dolazi iz velikog jezera koje je zarobljeno pod ledom već milijun godina. Znanstvenici su uspjeli pratiti trag vode pod glečerom koristeći tehnologiju za eholokaciju. - Micali smo antene oko glečera u obrascima sličnoj mreži kako bismo mogli 'vidjeti' što se nalazi unutar leda, slično kao što šišmiši koriste eholokaciju da 'vide' stvari oko sebe - rekla je znanstvenica Christina Carr, koautor studije. Istraživanje je potvrdilo da glečer ima svoj vodeni sustav, a istraživači su ostali šokirani činjenicom da se jezero nije zaledilo usprkos činjenici da je tako dugo bio ukopan u ledu.  