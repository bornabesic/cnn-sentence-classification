S obzirom na visoku otpornost svih CAT telefona, njihovu vrijednost prepoznala je i Hrvatska gorska služba spašavanja koja se njima koristi već dulje vrijeme. Kako bi im pomogli u svakodnevnom obavljanju posla, predstavnici CAT-a i Hrvatskog telekoma darovali su HGSS-u mobitele CAT vrijedne 56.000 kuna. Inače, CAT S60 sadrži integriranu termalnu kameru koja omogućava korisnicima da isprobaju mnoge zanimljive funkcije poput detekcije gubitka topline oko prozora i vrata, pronalaska vlage i nedostatka izolacije, identifikacije pregrijanih kućanskih aparata i strujnih krugova, detekciju upalnih procesa kod kućnih ljubimaca, a omogućava i prepoznavanje termalnih razlika u potpunom mraku pa tako možete prepoznati, recimo, osobu ili životinju u mračnom dvorištu. Sposobna je vizualizirati toplinu koja je nevidljiva golom oku te ističe kontraste temperature, može detektirati i izmjeriti površinske temperature s udaljenosti od 15 do 30 metara, a prepreke poput dima ne smanjuju joj učinkovitost. Usto, CAT S60 je čvrst i robustan pametan telefon svjetske klase. Nadmašuje čak i vojne specifikacije, stvoren je da izdrži pad na beton s visine od 1,8 metara te je otporan na prašinu i vodu. Njegov zaslon snažnog osvjetljenja ostaje pregledan i na jakom suncu, a ekran se može kontrolirati i mokrim prstima ili u rukavicama. CAT će se prodavati u Hrvatskoj po preporučenoj cijeni od 5299 kuna. >> Huawei P9 – Uljepšaj si selfije 