Nekoć dominantni, a danas većinom zaboravljen brend pametnih telefona BlackBerry ponovno je u igri. Uoči starta Svjetskog kongresa mobilne tehnologije (MWC), BlackBerry, odnosno tvrtka TCL Communications Technology koja sada ima prava za globalnu prodaju BlackBerry brenda, preduhitrila je sve najveće proizvođače android smartphonea i svijetu ponudila BlackBerry s fizičkom tipkovnicom i Android operativnim sustavom. Ovo nije prvi pokušaj BlackBerryja da uvede najkorišteniji operativni sustav sa svojom slavnom tipkovnicom, no model Priv 2015. godine baš i nije uspio TCL Communications Technology (TCT). No, KeyOne je nova generacija tog spoja i već u startu povoljniji od Priva - stoji 549 američkih dolara. Otkako je TCL preuzeo BlackBerry ovo je najzanimljiviji proizvod njihove suradnje i bit će zanimljivo kako će tržište reagirati na modernu verziju pametnog telefona s nostalgičnom fizičkom tipkovnicom. KeyOne dolazi sa 4,5-inčnim LCD ekranom i rezolucijom 1620x1080  što bi trebalo nuditi dovoljno oštru sliku da se može nositi sa suvremenom konkurencijom. Kamera ima 12 megapiksela i koristi provjereni Sonyjev foto senzor. Unutra je provjereni Snapdragonov 625 procesor. Iako to nije ni blizu najjači Qualcommov procesor, ali je vrlo ekonomičan. A kad se to spoji s jakom baterijom od 3505 mAh-a, ovo bi trebao biti uređaj koji vas neće izdati nakon pola dana. No, dakako, najzanimljiviji dio ovog mobitela jest tipkovnica. Možete je koristiti za skrolanje bez dodirivanja ekrana. Svakoj tipki možete namijeniti neku shortcut funkciju, kao na računalu. Recimo da slovo F otvara Facebook aplikaciju. Pretragu Googlea možete namjestiti da koristite izravno tipkajući po tipkovnici bez da otvarati browser. Za sve ovisnike o tipkanje poruka dobra je vijest da se KeyOne može koristiti i jednom rukom. Prodaja kreće u travnju. Teško je prognozirati kako će korisnici dočekati novi model jer svijet je odavno napustio fizički tipkovnicu na mobitelima, no zasigurno će zaintrigirati nostalgičare koji su nerado prešli na touchscreen. >> Danas stiže nova Nokia 3310, evo što možete očekivati od reinkarnacije 