Dakle, ovaj tekst namijenjen je onima koji se tu i tamo vole ipak sakriti. Biti neodgovorni i ne odgovarati odmah na poruke, ali pritom ne uvrijediti drugu stranu ili barem ne jako. Vjerojatno znate i sami da uređivanjem postavki u svakoj od aplikacija regulirate svoj online status. Želite li da druga strana ne vidi da ste pročitali poruku, možete to, no istovremeno ni vi više ne vidite kad je druga strana online ili barem vidjela poruku, fotku ili datoteku koju ste poslali. Ako ste to riješili u startu i maknuli se iz online registra, donijeli ste odluku. Niti vas vide niti vi njih vidite. Ipak, mnogo je onih koji žele biti u toku, pratiti prijatelje, šefove, vidjeti kada su čavrljali ili im se obraćaju tek ako su ‘na mreži’. Ako niste svoju simpatiju vidjeli online dok je bila na putu, ili nije našla Wi-Fi ili vas se nije sjetila... A što kad silno želite pročitati poruku, ne želite mijenjati postavke, ali ne želite da druga strana o tome bude obaviještena. Naravno, može se i to. I to vrlo jednostavno. Dakle, ne želite da vas se otkrije u Messengeru, Viberu, Whatsappu i Telegramu. Obavijesti su jedna mogućnost. Niste ušli u app, ali imate uključene obavijesti pa vidite jednostavnu poruku. No, ako stižu u nizu, nestaju i u obavijestima. Što vam je činiti? Jednostavno, mobitel prebacite u avionski mod. Pročitajte sve što vas zanima, izađite i vratite se online. Druga strana neće znati, a vi ste si kupili vrijeme. U nastavku donosimo naše omiljene chat aplikacije i njihove specifičnosti. Telegram Neko vrijeme ova aplikacija bila je iznimno popularna među poslovnjacima jer nema ograničenja u razmjeni datoteka, a usto ima i tajni chat koji briše poruke i kod onoga tko ih je poslao i kod pr imatelja. Osim uobičajenih mogućnosti, simpatična je i zbog kolekcije sticker a velikih umova koja je razlikuje od ostalih. Izbor pozadina i opcija nije izdašan. A razgovore ne možete sačuvati, no editirati možete. Viber Viber je jedna od čestih chat aplikacija, a mnogi u njoj vole igrati jednostavne igre za razbibrigu ili chatati tek s pomoću stickera kojih ima doista mnogo. Viber je među prvima napravio i desktop verziju. Dakle, osim na mobitelu, možete ga imati i na r ačunalu. Ali ako ga nemate, a mijenjate uređaj, sve što ste spremali i skidali ili ostavili u chatu, neće se samo prebaciti na novi uređaj. Nestat će! BBM BlackBerry mobitel više gotovo nitko nema, no BBM chat aplikacija iznimno je popular - na, primjerice u Aziji. I doista je fora. Osim privatnog čavrljanja, ima i opciju u nor malnom chatu postaviti rok trajanja poruke. Ne reagirate li odmah, briše se. Usto, kolekcija emojija je impresivna i zabavna. A dr uštvo možete filtrirati tako da ih i ne vidite u kontaktima. WhatsApp Prvi su uveli end to end enkr ipciju i tako stekli status neprobojne chat aplikacije. A nedavno su omogućili i desktop v erziju. Pokazuje točno vrijeme kada ste zadnji put bili aktivni, naravno ako to dozvolite. Savršena za praćenje aktivnosti sugovornika. Možete postaviti omiljene kontakte, pozivati putem aplikacije, ništa neobično ni novo, no ipak je mnogima ova aplikacija prvi izbor. Messenger Messenger je mnoge naljutio jer su ga morali skinuti da bi s mobitela mogli čavrljali s Facebook prijateljima. Aplikaciju su izdvojili s Facebooka da prošire krug korisnika. Grupe, pozivi, videochat, sve je to moguće u Messengeru. Ta je chat aplikacija intuitivna i za sve one koji borave na Fejsu najjednostavnija. Postavke privatnosti zahtijevaju malo truda, posebice ako ne želite biti primijećeni. >> EU razmatra strože kriterije zaštite privatnosti na WhatsAppu i Skypeu 