Iako se u prodaji već duže vremena nalazi iPhone 7, posjetitelji Njuškala najviše traže stariju verziju mobitela. iPhone 6 najtraženiji je model na Njuškalu, a odmah iza njega nalazi se najžešći rival - Samsung. Među 10 najtraženijih uređaja nalazi se čak pet modela iPhonea, tri modela Huaweija i dva modela Samsunga. Kao i u Appleovu slučaju, posjetitelji više traže stariji model Samsungove Galaxy serije S6 (2. mjesto najtraženijih) iako se na tržištu nalazi i S7. Na trećem mjestu nalazi se još jedan Appleov uređaj - iPhone 5s dok je iza njega Huawei P9. Petu poziciju zauzeo je iPhone 7, a na šestoj se nalazi iPhone 6s. Samsung Galaxy S5 sedmi je najtraženiji smartphone na Njuškalu, a posjetiteljima je zanimljiv i Huawei P8 koji se nalazi na osmom mjestu. Mjesto iza njega nalazi se model P9 lite dok je na zadnjoj poziciji iPhone 5.  Kada su u pitanju cijene, za novi i zapakirani iPhone 6 morat ćete izdvojiti između 4 i 6 tisuća kuna ovisno o količini memorije dok su rabljeni jeftiniji no to ovisi i o stanju u kojem se nalaze. Samsung Galaxy S6 je dosta jeftiniji pa se novi uređaj može kupiti već od 2400 kuna, a ako želite potrošiti manje novaca onda ćete se morati zadovoljiti s rabljenim mobitelima. Top 10 najtraženijih mobitela na Njuškalu: 1. iPhone 6 2. Samsung Galaxy S6 3. iPhone 5s 4. Huawei P9 5. iPhone 7  6. iPhone 6s 7. Samsung Galaxy S5 8. Huawei P8 9. Huawei P9 10. iPhone 5 >> Kupujete ili prodajete automobil? Evo kakvo je stanje na tržištu! >> Za ovih pet automobila treba izdvojiti više od 3,3 milijuna kuna 