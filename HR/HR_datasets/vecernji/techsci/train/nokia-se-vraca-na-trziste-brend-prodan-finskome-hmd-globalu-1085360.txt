Američki tehno div Microsoft  prodao je biznis proizvodnje običnih mobitela tvrtki FIH Mobile, podružnici kineskog Foxconna, za 350 milijuna američkih dolara. Usto je brand Nokia prodan finskoj  HMD Global tvrtki. Dakle, mobiteli s imenom Nokia ponovno bi mogli zaživjeti na tržištu. Microsoft je, naime, prije tri godine kupio cijeli odjel proizvodnje mobitela od finske Nokije za 7,2 milijarde dolara, a prije 18 mjeseci prestali su koristiti ime Nokia koji je ionako bilo rezervirano za "nepametne" mobitele. Sada je brend Nokia ponovno u rukama onih Finaca koji su svojedobno predvodili Nokiju te nedavno i osnovali novu tvrtku pod imenom HMD Global. HMD se nalazi u vlasništvu fonda Smart Connect LP, a na njegovu  čelu nalazi Jean-Francois Baril, jedan od bivših Nokijinih menadžera.. Foxconn pak, kineski je proizvođač mnogih mobitela, ali i ostalih proizvoda potrošačke elektronike, a najpoznatiji je jer proizvodi Appleove iPhone, no ne pod svojim imenom. HMD će, najavljeno je, u sljedeće tri godine investirati 500 milijuna dolara, operativni sustav za nove pametne Nokije bit će Googleov Android.   >> Za korištenje WhatsAppa uskoro nam neće trebati mobitel >> Nova Nokia 215 ima bateriju koja može izdržati mjesec dana 