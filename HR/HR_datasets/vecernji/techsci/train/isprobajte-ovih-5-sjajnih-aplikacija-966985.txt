Angry Birds Star Wars 2 (iOS, Android - besplatno) Koristite silu i činite dobro kako biste porazili pohlepnu tamnu stranu ili krenite drugim putem i igrajte kao Darth Maul, Senator Palpatine ili možda kao general Grievous. Igrati možete s više od 30 likova što je najviše u serijalu Angry Birds. Tiny Troopers: Alliance (iOS - besplatno) Sagradite i utvrdite svoju vojnu bazu, ponašajte se kao pravi general i vodite svoje vojnike u epske borbe u realnom vremenu. Brzo ćete se naviknuti na jednostavne kontrole i lako ovladati komandom nad vojnim vozilima i letjelicama. Monsu (iOS - besplatno) Uz odličnu grafiku s kvalitetnom razinom igrivosti Monsu može biti dobar izvor zabave. Skupljajte karte, oružja, power upove i nove likove te ih nadograđujte. Karte mogu i evoluirati u neke legendarne ili ultimativne likove. Bike Rivals (iOS, Android - besplatno) Već neko vrijeme nijedna se igra nije zadržala dulje od nekoliko dana u top 10 najskidanijih, Bike Rivals je u top 10 već više od tjedan dana. Jednostavne kontrole i odlična grafika čine igru zanimljivom, kao i pregršt staza koje treba svladati. Bring Back Bedrock (iOS - besplatno) Dobro došli u Bedrock. Kiša meteora razorila je grad i treba ga ponovno sagraditi. Ujedinite se s Barneyem i njegovom obitelji i počnite s radovima. Sagraditi morate više od 60 kuća, imate više od 350 dekoracija i gotovo 400 animacija. >> Zašto za promjenu ne biste uživali: 10 najboljih aplikacija za putovanja >> 5 zabavnih aplikacija koje morate isprobati 