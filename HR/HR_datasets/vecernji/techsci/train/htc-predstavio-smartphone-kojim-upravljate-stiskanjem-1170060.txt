HTC je predstavio novi smartphone U11, za koji kažu da je prvi telefon na svijetu s revolucionarnom metodom upravljanja - stiskanjem ruba. Riječ je o tehnologiji koju zovu Edge Sense, a koja predstavlja "novu dimenziju u dodirnoj interakciji s telefonom". - Jednostavnim stiskom, HTC Edge Sense omogućuje korištenje telefona na dosad neviđen, ali istovremeno jednostavan način te vam pomaže da još prirodnije uživate u svakodnevnim stvarima koje volite - fotografiranju, korištenju Facebooka ili  pokretanju omiljenih aplikacija - kažu u HTC-u. Edge Sense, na primjer, omogućuje pokretanje kamere ili slanje poruka jednostavnim stiskanjem ruba, a moguće je i dodatno prilagođavanje kako bi se različite funkcije aktivirale različitom vrstom stiska.   HTC U11 inače ima zaslon od 5,5 inča, osmojezgreni 64-bitni procesor Snapdragon 835, 4 GB RAM-a, operativni sustav Android 7.1, otpornost na vodu i prašinu IP67 te bateriju kapaciteta 3000 mAh. U HTC-u posebno ističu kamere - mobitel je na neovisnom testiranju DxOMark dobio najvišu ocjenu ikad dodijeljenu nekoj kameri pametnog telefona, i za fotke i video.  U11 ima glavnu kameru HTC UltraPixel 3 s 1.4 μm od 12 MP i prednju od 16 MP. 