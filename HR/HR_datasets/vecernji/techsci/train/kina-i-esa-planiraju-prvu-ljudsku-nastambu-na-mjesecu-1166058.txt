Europska Svemirska Agencija i Kina planiraju moguću suradnju oko izgradnje prve naseobe na Mjesecu. Prve izave o mogućem staništu na Mjesecu započeo je tajnik Kineske svemirske agencije Tian Yulong, a sad su se u razgovore uključili i iz ESA-e.  - Kinezi imaju vrlo ambiciozan mjesečev program, rekao je Pal Hvistendahl iz Europske Svemirske Agencije. - Svemir se promijenio od posljednje "svemirske utrke" iz šezdesetih godina. Shvatili smo da za istraživanje svemira, moramo međusobno surađivati, dodao je. Direktor ESA-e, Johann - Dietrich Woerner, opisao je moguće "mjesečevo selo" kao potencijalnu platformu za buduće misije na Mars.     