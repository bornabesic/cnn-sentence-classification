Crne rupe izrazito su velike i predstavljaju najveće i najteže astronomske objekte u svemiru. Jakom gravitacijskom efektu crne rupe ne mogu se oduprijeti čestice, niti elektromagnetska zračenja poput svjetla. Supermasivne crne rupe odašilju veliku razinu energije, ali što ustvari uzrokuje ove eksplozije, već dugo je misterij. – Ovo je prvi put da smo povezali lansiranje koroninog bljeska – rekao je Dan Wilkins s Instituta Saint Mary iz Halifaxa u Kanadi. Supermasivne crne rupe ne odašilju vlastitu svjetlost, ali su uobičajeno okružene diskovima vrućeg i sjajnog materijala. Istraživači otkrivaju da je drugi izvor bljeska i korona. Sastoji se od visokoenergetskih čestica koje proizvode rendgenske zrake, iako detalji o njezinu izgledu ili nastajanju nisu poznati. Do otkrića je došlo promatranjem NASA Swift Observatoryja i Nuclear Spectroscopic Telescope Arraya. Promatranje je započelo kada je Swift, koji nadzire kozmičke eksplozije rendgenskih i gama zraka, ulovio veliki bljesak Markarian 335 kako izlazi iz crne rupe. Mrk 335 nalazi se 432 milijuna svjetlosnih godina u smjeru sazviježđa Peagasus. – Nešto neobično dogodilo se i 2007., kada je Mrk 335 izblijedio za faktor 30 – kaže Luigi Gallo, glavni istraživač projekta. Anatomija crne rupe Diagram prikazuje pokretno svojstvo, nazvano korona, kako stvara bljesak rendgenskih zraka oko crne rupe. Korona (ljubičaste boje) skuplja se u sebe, postajući svjetlija, prije nego li se lansira iz crne rupe (sredina i desno). Astronomi ne znaju zašto se korona izmjenjuje, ali saznali su da ova procedura vodi do svijetljenja rendgenskih zraka, koje se može promatrati teleskopom. Korona se kreće jako brzo, a ona povezana s Mrk 335, prema riječima znanstvenika, putovala je 20 posto brzine svjetlosti. 'Priroda energetskog izvora rendgenskih zraka korone je i dalje nepoznata. Trenutno imamo mogućnost vidjeti ove dramatične promjene i približiti se dobivanju tragova o njenoj veličini i strukturi.' rekla je Fiona Harrison, glavna istraživačica. Znanstvenici bi za početak htjeli otkriti, što uopće uzrokuje izbacivanje korone. 'Ovo će nam pomoći da razumijemo kako crne rupe aktiviraju neke od najsvjetlijih objekata u svemiru.' >> Izlaz iz crne rupe u novom svemiru?! >> Otkrivena crna rupa 12 milijardi puta veća od Sunca 