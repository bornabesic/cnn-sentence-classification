Europska svemirska agencija (ESA) objavila je da će surađivati s američkom NASA-om u misiji slanja čovjeka oko Mjeseca. Suradnja se odnosi na razvoj nekih ključnih komponenti za potrebe pothvata koji je planiran za 2021. godinu. Testiran pet puta Bit će to prvi put nakon 1972. godine da će čovjek napustiti Zemljinu orbitu, dakle otkako je ugašen američki program Apollo. Nikada se više nije putovalo dalje od Međunarodne svemirske postaje. Najprije će NASA u Mjesečevu orbitu poslati bespilotnu letjelicu Orion, čiji je pogon proizvod baš ESA-e i Airbusa. Stvar je provjerena jer je pogon već testiran pet puta pri opskrbi Međunarodne svemirske postaje. Taj je let bez ljudske posade predviđen za sljedeću godinu, a trajao bi mjesec dana. Sada je ESA s Airbusom i bez obzira na ishod te prve misije pristala surađivati i na Orionu kojim će upravljati astronaut. Zadatak je Europljana napraviti modul u kojem će se nalaziti pogon, napajanje električnom energijom, voda te kontrola temperature, razine kisika i dušika u kabini u kojoj će biti četiri astronauta. Planirano je da ovaj let bude i najbrži dosad oko Mjeseca i natrag. U toj posljednjoj čovjekovoj misiji na Mars iz 1972. godine – Apollo 17 – bio je nedavno preminuli Gene Cernan, posljednji čovjek koji je hodao po Mjesečevoj površini. Cernan, koji je bio i kapetan misije, ubilježio je 566 sati i 15 minuta u svemiru od kojih je više od 73 sata proveo na Mjesečevoj površini. Nema još planova Misija je tako postavila nove rekorde u najdužem boravku na Mjesecu i najdužem letu u Mjesečevoj orbiti, ali po broju aktivnosti na Mjesečevoj površini, a donijela je na Zemlju i najviše uzoraka s njezina satelita. Zanimljivo, Gene Cernan drži i brzinski rekord vožnje po Mjesecu na kojem je postigao 18 km/h. Ambicije za osvajanje svemira velike su, nakon Mjeseca planira se putovanje na Mars Bespilotni Orion čije je lansiranje predviđeno za studeni 2018. godine oborit će Apollov rekord u prijeđenoj udaljenosti. Ta će misija biti i krajnji test za sustave koji će se koristiti u misiji koja će do Mjeseca odvesti četiri astronauta 2021. godine. Još nema konkretnih planova za tu Orionovu ljudsku misiju, sve što se zna jest da će prvo dvaput orbitirati oko Zemlje kako bi postigla dovoljnu brzinu da do Mjeseca i dođe. Zasad se provjerilo samo simulacijama kakvi bi mogli biti uvjeti u Orionovoj kapsuli pri lansiranju. Ambicije su, međutim, velike, nakon Mjeseca NASA i ESA planiraju i putovanje na Mars.  >> Preminuo posljednji čovjek koji je hodao Mjesecom: 'Zauvijek ću pripadati svemiru' 