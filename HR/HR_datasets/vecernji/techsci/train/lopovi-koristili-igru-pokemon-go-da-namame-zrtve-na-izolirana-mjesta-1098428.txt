Naoružani razbojnici zloupotrijebili su igru Pokemon Go kako bi namamili žrtve na izolirano mjesto, objavila je jučer američka policija. Kako prenosi Guardian, policija je, reagirajući na dojavu o pljački, u 2 ujutro u O'Fallonu u američkoj saveznoj državi Missouri na parkingu u crnom BMW-u pronašla mještane u dobi od 16 do 18 godina. Pokušali su odbaciti oružje kad im je prišao policajac, koji ih je potom identificirao kao osumnjičenike za slične pljačke. Optuženi su za pljačku i određena im je jamčevina od 100.000 dolara. Zanimljivo je da policija vjeruje da su lopine koristili igru za mobilne uređaje Pokemon Go, u kojoj igrači moraju uhvatiti imaginarna bića "ubačena" u stvarne lokacije.  - Koristeći geolokacijsku mogućnost pljačkaši su mogli predvidjeti mjesto i razinu izoliranosti žrtava - rekao je narednik Bill Stringer. U igri postoji i mogućnost privlačenja više drugih igrača, što su ovi kriminalci iskoristili kako bi namamili žrtve na izolirana mjesta, poput parkirališta, gdje su ih mogli lakše "obraditi". >> Evo zašto su špijuni savjetovali Saddamu Huseinu da zabrani Pokemone 