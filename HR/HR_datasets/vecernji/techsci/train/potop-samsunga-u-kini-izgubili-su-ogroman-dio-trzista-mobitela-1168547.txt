Samsung sve teže konkurira kineskim tvrtkama koje bilježe veliki rast prodaje u matičnoj zemlji. Tako je, prema izvješću Counter pointa Samsung u prvom tromjesečju zabilježio pad prodaje pametnih telefona od čak 60%. Prodali su 3,5 milijuna uređaja i zauzeli samo 3,3% tržišta. S druge strane Huawei, Oppo i Vivo povećali su prodaju za 25, 81 odnosno 60 %. Huawei je u prvom tromjesečju zauzeo 19,7% tržišta te je zauzeo prvo mjesto dok je na drugom bio Oppo sa 17,5% tržišta. Vivo je na trećem mjestu sa 17,1%.  Treba napomenuti kako su Samsungovi uređaji skuplji od konkurencije te da nemaju lokalizirane aplikacije što je velika prednost vodećeg trojca, naravno uz niže cijene uređaja. 