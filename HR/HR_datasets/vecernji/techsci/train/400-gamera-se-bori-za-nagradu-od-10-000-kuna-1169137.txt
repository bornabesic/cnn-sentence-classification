Prvo regionalno eSports natjecanje u Splitu ovaj će vikend održati kvalifikacije za glavni događaj, s glavnom nagradom od 10.000 kuna. Od 80 prijavljenih timova svoje će mjesto na turniru osigurati 12 najboljih, a koje od 400 prijavljenih natjecatelja ćemo gledati na glavnom turniru, saznat ćemo u subotu, 13. svibnja, u 14 sati kada će se održati online kvalifikacije za računalne igre League of Legends i CS:GO. Finale LAN Battle for Split natjecanja održat će se u periodu od 20. do 21. svibnja na Fakultetu elektrotehnike, strojarstva i brodogradnje u Splitu. Regionalno natjecanje je besplatno i otvoreno za sve zainteresirane. Natjecatelji iz Hrvatske, Bosne i Hercegovine, Srbije, Crne Gore i Slovenije odmjeravat će svoje snage za nagradni fond od 10.000 kuna, kojeg je osigurao Mall of Split. Gledatelji će se moći i opustiti u LAN Party Zoni, koja će biti opremljena računalima, gadgetima, igraćim konzolama, VR uređajima, pićem, hranom i nagradama. Hostese i DJ će zabavljati ekipu oba dana, a Mall of Split sprema završni party na krovu trgovačkog centra. 