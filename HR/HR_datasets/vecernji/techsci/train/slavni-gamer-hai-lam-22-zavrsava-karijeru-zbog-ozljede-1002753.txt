Slavni gamer Hai Lam zbog ozljede ručnog zgloba završava karijeru sa samo 22 godina, prenosi Cnet. Ovaj mladi Amerikanac kinesko-vijetnamskog podrijetla bio je kapetan ekipe Cloud9, koju se smatra jednom od najboljih američkih ekipa u online multiplayer igri League of Legends (LoL). - Jednostavno više ne mogu ignorirati ozljedu svog zgloba. Ograničava mi sposobnost igre i napredovanja. Ne mogu držati korak s količinom igara koje članovi mog tima igraju i to nije pošteno prema njima - poručio je Lam. Game Spot piše kako je Lam na čelu tima od ulaska u natjecanje u LoL-u LCS 2013. godine te da se proslavio nekima od najvećih uspjeha u povijesti natjecanja u igranju ove megapopularne igre. Lam i dalje ostaje u timu kao Chief Gaming Officer (CGO) kako bi pomagao vlasniku Jacku Etienneu s partnerskim menadžmentom i širenjem tima. >> Hrvatska video-igra Nephil’s Fall na Kickstarteru >> Prijavit će roditelje koji djeci dopuštaju nasilne video-igre 