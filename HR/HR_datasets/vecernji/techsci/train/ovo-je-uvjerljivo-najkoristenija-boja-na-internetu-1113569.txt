Znate li koja je najčešće korištena boja na internetu? Odgovor je plava čije su nijanse koje se koriste gotovo dvostruko više od nijansi žute i crvene boje, a tri puta više od zelene. Dizajner Paul Hebert analizirao je deset najpopularnijih internet stranica, a dominacija plave je tolika da je morao napraviti potpuno zasebnu kategoriju za tirkiznu. Heberta je zanimalo koje boje koriste tvrtke te je analizirao 10 najpopularnijih stranica prema Alexi, a među njima se nalaze Google (1), Facebook (3) i Amazon (7).  Prikupljeni podaci kriju niz zanimljivih zapažanja. Primjerice, poznato je da Facebook u svojem dizajnu koristi puno plave boje, no također koristi i iznenađujući niz drugih boja, gotovo tri puta više nego Google, Wikipedia i Baidu. Amazon, s druge strane jedva da koristi plavu boju u svojem dizajnu oslanjajući se na široki spektar toplijih tonova, javlja The Wire. Hebert se nada u idućem istraživanju analizu proširiti na 100 ili čak 1000 najposjećenijih web stranica.  >> Bežični internet bit će u žaruljama >> Ovo je 10 najboljih plaftormi za online razgovore 