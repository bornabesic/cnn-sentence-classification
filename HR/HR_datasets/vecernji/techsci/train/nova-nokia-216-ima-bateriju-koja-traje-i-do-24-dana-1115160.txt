Na indijskom tržištu idući mjesec kreće prodaja novog mobitela Nokia 216, čija baterija na "standbyu" traje i do 24 dana. Riječ je o, u kontekstu modernih smartphonea, "old school" mobitelu s tipkovnicom, malim ekranom od 2,4 inča te prednjom i stražnjom kamerom od samo 0,3 megapiksela. Za one kojima mobitel ipak treba za nešto više od poziva i poruka Nokia 216 opremljena je i internetskim preglednikom Opera Mini, Opera Mobile Storeom za skidanje aplikacija i igara te Facebookom. Mobitel će biti dostupan na indijskom tržištu od 24. listopada po cijeni od 2495 indijskih rupija, što je oko 250 kuna. >> Nokia se vraća: Evo kada bi se trebali pojaviti novi uređaji >> Nova Nokia 215 ima bateriju koja može izdržati mjesec dana 