Pristup online enciklopediji Wikipediji u Turskoj bit će onemogućen dok se ne primijene odluke pravosuđa o povlačenju članaka koje Ankara smatra lažnima, upozorio je u srijedu šef komunikacijskih tehnologija u Turskoj. "Nemoguće je otvoriti Wikipediju dok se ispune odluke pravosuđa", izjavio je čelnik Uprave za komunikacijske i informacijske tehnologije Omer Fatih Sayan, kojega citira provladina novinska agencija Anadolija. Turske vlasti blokiraju od subote pristup Wikipediji zbog članaka enciklopedije koji iznose povezanost između Ankare i ekstremističkih organizacija. On line enciklopedija, jedna od stranica koje se najviše konzultira na svijetu, uložila je priziv na tu odluku kod turskog suda, izvijestio je dnevnik Hürriyet. 