Na opuštenom događanju održanom u ORIS – Kući arhitekture, Huawei je u srijedu predstavio svoje najnovije pametne telefone P10 i P10 Plus. Dugo iščekivani noviteti u P obitelji uređaja spoj su prekrasnog dizajna, napredne tehnologije i najnovijih softverskih dostignuća. Opremljeni su novom prednjom i stražnjom Leica kamerom s najsuvremenijim značajkama snimanja portretnih fotografija i Leica prednjom kamerom za snimanje savršenih selfieja koja korisnicima omogućuju istraživanje umijeća portretne fotografije. Osim službenog predstavljanja novih uređaja, svi gosti mogli su uživati i u prigodnoj izložbi deset atraktivnih umjetničkih fotografija snimljenih upravo Huaweijem P10 koji svojom naprednom dvostrukom kamerom razvijenom u suradnji s Leicom ponovno oduševljava sve ljubitelje vrhunske fotografije. Ključne značajke uređaja uključuju: Leica dvostruku kameru 2.0 kod Huaweija P10 i Leica dvostruku kameru 2.0 Pro Edition kod Huaweija P10 Plus, koje omogućuju snimanje umjetničkih portreta s preciznom 3D detekcijom lica, dinamičnim osvjetljenjem, značajkama za poboljšanje portreta, prirodnim bokeh efektom, Huawei Hybrid Zoom-om te prvom na svijetu prednjom Leica kamerom s potpunom novim senzorom s većim otvorom blende za izuzetne autoportrete; Trendi boje i dizajn, uključujući izradu Hyper Diamond-Cut tehnologijom i raznim bojama razvijenim u partnerstvu s Pantoneom; Kirin 960 procesor, Huawei Ultra Memory i novo EMUI 5.1 korisničko sučelje, 4x4 LTE MIMO antenski sustav i 2x2 Wi-Fi MIMO antenski sustav za neviđene performanse. Vrhunska kvaliteta izrade i prekrasan dizajn novi Huawei P10 čine pravim remek-djelom, kako izvana, tako i iznutra. Pri izradi ovog pametnog telefona po prvi je put korištena tehnologija Hyper Diamond-Cut, a uređaj dolazi i u izvedbi završnice s profinjenim brušenim izgledom, odnosno visokim sjajem.   Huawei P10 i P10 Plus dostupni su u različitim jedinstvenim bojama što je rezultat suradnje s uglednim Pantone Color institutom, vodećim svjetskim autoritetom za boje. Uređaji u Hyper Diamond-Cut izvedbi dostupni su bojama Shimmer Blue i Dazzling Gold. Uređaji u brušenoj izvedbi dostupni su u bojama Greenery, Rose Gold, Mystic Silver, Graphite Black i Prestige Gold, a boja Ceramic White dostupna je u izvedbi s visokim sjajem. Nastavljajući tradiciju prepoznatljivog dizajna P serije, Huawei P10 je elegantan i tanak uređaj debljine svega 6,98 mm što jamči ugodno držanje u ruci. Obje izvedbe s 5,1–inčnim i 5,5-inčnim zaslonom dolaze s Corning Gorilla 5 zaštitom stakla te uskim rubovima, dok Huawei P10 Plus ima 2K zaslon za više detalja. Osim metalnog izgleda koji naglašava minimalistički i čist dizajn, senzor čitača otiska prsta na Huaweiju P10 i P10 Plus sada je smješten s prednje strane telefona i nalazi se ispod stakla. Zahvaljujući snažnom procesoru Kirin 960 i potpuno novom EMUI 5.1 , Huawei P10 i P10 Plus dodatno podižu ljestvicu kada se radi o učinkovitosti i mogućnostima podešavanja uređaja. Kirin 960 predstavlja najnoviji Huaweijev procesor snažnih performansi, a ovaj čipset omogućuje najbolje višejezgrene performanse u odnosu na ostale procesore za pametne telefone, dok grafički procesor donosi poboljšane performanse za nevjerojatnih 180 posto, uz 40 posto veću energetsku učinkovitost.   Nakon potpuno novog EMUI 5.0 korisničkog sučelja, EMUI 5.1 napravio je korak više omogućivši daljnja poboljšanja korisničkog iskustva, još bolje performanse i nekoliko novih značajki. Tu se posebno ističe Machine Learning Algorithm koji „uči“ korisničke navike i predviđa korištenje aplikacija te na taj način bolje raspoređuje i reciklira resurse sustava. Huawei P10 i P10 Plus opremljeni su baterijama kapaciteta 3,200 i 3,750 mAh s podrškom za Huaweijevu SuperCharge tehnologiju. Ova tehnologija uključuje i sigurnosne značajke poput Super Safe 5 zaštite, koji omogućuje praćenje voltaže i temperature baterije u stvarnom vremenu čime punjenje nije samo brže, već i sigurnije, a svega 30 minuta punjenja dovoljno je za cjelodnevno korištenje. O Huaweiju Huawei je sa svojim proizvodima i uslugama prisutan u više od 170 zemalja, njima se koristi trećina svjetske populacije, a prema broju isporuka u 2015. godini tvrtka je i treći najveći proizvođač mobilnih telefona na svijetu. Huawei ima 16 istraživačkih razvojnih centara (R&D) smještenih u SAD-u, Njemačkoj, Švedskoj, Rusiji, Indiji i Kini. Huawei Consumer Business Group jedna je od tri poslovne sastavnice Huaweija čiji su fokus pametni telefoni, računala i tableti, nosivi pametni uređaji, usluge ”u oblaku” (cloud) i sl. Globalna mreža Huaweija izgrađena je na 20 godina ekspertize u telekom sektoru, a posvećena je pružanju najnovijih tehnoloških iskoraka potrošačima diljem svijeta. ”Omogućavamo izgradnju bolje povezanog svijeta”, krilatica je koju svakodnevno ostvaruje i živi Huawei Business Consumer Group. Za više informacija posjetite Huawei stranicu za korisnike, Facebook stranicu Huawei Mobile Hrvatska, FB Huawei Showcase aplikaciju, Huawei Mobile Hrvatska Instagram, Huawei Mobile Hrvatska You Tube kanal te Huawei Mobile Hrvatska Twitter. 