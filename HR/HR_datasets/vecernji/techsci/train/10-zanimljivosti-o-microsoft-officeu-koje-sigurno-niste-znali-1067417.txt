Danas je teško zamisliti računalo bez Microsoft Office alata. Ukorijenili su nam se u svakodnevnicu do te mjere da se “informatička pismenost“ mjeri poznavanjem rada u Office alatima, a rijetki su oglasi za posao koji ne uvjetuju upravo poznavanje rada u Officeu. No, nije sve tako počelo. Evo 10 najzanimljivijih činjenica o Microsoft Office alatima. 1. Excel je prvi Office alat Još od 1982. godine, kad je pušten pod imenom Multiplan, Excel slovi kao alat s najviše (neistraženih) mogućnosti među Office alatima. Tek 1985. godine, kad je pušten za Macintosh računala, dobiva poznato ime - Excel. Zanimljivo je i to da je mišljenje oko Excela podijeljeno: ljudi ga vole ili ne vole, rijetki su oni koji su indiferentni kad je u pitanju ovaj alat. Naravno, ljubav je veća što je poznavanje alata bolje. 2. Prvi Office paket je sastavljen 1989. godine Iako su se do tada alati mogli zasebno koristiti, tek 1989. godine stvoren je prvi paket osnovnih Office alata. Paket je obuhvaćao alate koje i danas koristimo: Word, Excel, PowerPoint (koji je prethodno bio nazvan Presenter) i Mail (kojeg kasnije zamjenjuje Outlook). Sve što je potrebno za posao i komunikaciju konačno je na jednom mjestu. 3. Pola desetljeće bilo je potrebno za puštanje Accessa Popularna baza podataka zadavala je podosta problema Microsoftovim stručnjacima. No, nakon gotovo 5 godina izrade, Access ulazi u Office paket i nudi u potpunosti nove mogućnosti korištenja velikih količina podataka. Koliko je Access zaista moćan alat govori i činjenica da se vrsni poznavatelji Excela i Accessa ponekad ne mogu odlučiti koji im je od ova dva alata bolji. 4. AutoCorrect se pojavljuje u Wordu već 1993. godine Jedan od najpopularnijih alata u svakodnevnom korištenju na računalu definitivno je Microsoft Word. No, poznavanje pravopisa i gramatike je ono što nam čini pisanje više ili manje izazovnima, zato nam je pomoć uvijek dobrodošla. Stoga, danas gotovo da i nema alata za pisanje, na bilo kojem uređaju, a koji u sebi nema ugrađenu podršku za jezik na kojem pišemo. Jeste li znali da najnoviji Office 2016 ima podršku za čak 102 jezika? 5. Spajalica - prvi pametni Office asistent Od svih pametnih Office asistenata koje smo mogli izabrati unutar Word alata, najčešće nas je gnjavila mala spajalica Clippy (Microsoft Paperclip). Zanimljivo je i to da su se korisnici toliko bunili i kritizirali malu nametljivu spajalicu da Microsoftu nije preostalo ništa drugo nego da je ukloni, što se i dogodilo 2003. (na Mac računalima 2004.), a 2014. se na kratko vratila kao prvoaprilska šala. 6. Zbog Milenijskog buga svi su mogli preuzeti besplatni Microsoft Word 2000. godina za sobom je nosila mnogo nervoze. Kako razlikovati 1900. od 2000. godine kad se u računalnom svijetu oznaka za godinu koristila samo posljednje dvije znamenke? Hoće li nakon '99 oznaka '00. sve vratiti sto godina unatrag? Hoće li se datoteke izbrisati? Pričalo se i o tome da će se sva računala na svijetu u tom trenutku ugasiti. Svjestan problema koje donosi nova, 2000., godina, Microsoft je potpuno besplatno pustio Word 5.5 svim korisnicima. 7. OneNote - najpoželjnija digitalna bilježnica Jedan od najkreativnijih alata unutar Microsoft Office paketa svakako je OneNote. Digitalna bilježnica koja je pobudila veliki interes čim je izašla, još 2003. godine. U međuvremenu se OneNote razvio u alat koji nudi pregršt mogućnosti: od obrađivanja teksta, stvaranja isječaka s weba, slanja pošte, snimanja fotografija i glasovnih poruka do pretvaranja slike u tekst, ali i mnogo više od toga. Od 2014. godine OneNote alat je besplatan za sve korisnike i sve platforme. 8. Mac računala konačno dobivaju novi Office Još od Office 2003 paketa, alati se za Mac računala nisu puno promijenili. Zato je Microsoft novi Office 2016 paket alata prilagodio konačno i za Mac korisnike. Office 2016 alati sad izgledaju baš kao i oni na PC računalima, imaju iste funkcije na istim mjestima i otvaraju se bez problema i dodatnih alata. 9. Jedna Office 2016 licenca za sve uređaje Rapidni razvoj nove tehnologije unosi mnoge promjene. Smartphone, tablet i prijenosno računalo uređaji su bez kojih radni dan ili komunikacija postaju nezamislivi. Zato Microsoft konačno uvodi novu Office 365 licencu za cijeli paket alata koji ima jedan instalacijski ključ odnosno licencu cijelog paketa za više uređaja istodobno. Tako se sad svi Office 2016 alati i usluge mogu koristiti na jednom računalu, tabletu i smartphoneu, bez obzira na operativni sustav. 10. Office 365 – paket koji konačno ima sve Potreba za online kolaboracijom s ljudima unutar i izvan zemlje, odrađivanjem radnih zadataka i izvan ureda, ali i sve veća potreba za skladištenjem podataka tjera Microsoft da osmisli proizvod koji će pratiti ubrzani svakodnevni ritam. Zato Microsoft konačno uvodi Office 365 Personal paket, jedinstvenu grupu alata i usluga za sve korisnike, ali i sve operativne platforme (za PC i MAC računala) koji uključuje: Sve odjednom na jednom mjestu i to za samo 7 € mjesečno! Jeste li znali da Office alate možete nastaviti koristiti i kad nemate internetsku mrežu? Ako vas je ovo dodatno motiviralo, ne bojte se kliknuti na link i detaljnije se informirati oko mogućnosti kupnje Office 365 Personal paketa. 