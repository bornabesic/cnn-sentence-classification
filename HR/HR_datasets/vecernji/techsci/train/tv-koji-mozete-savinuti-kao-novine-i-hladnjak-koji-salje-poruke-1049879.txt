TV koji možete savinuti kao novine i hladnjak koji obavještava o isteku roka trajanja hrane. Novi su proizvodi na današnjem Consumer Electronic sajmu 2016. (CES) u Las Vegasu.  'Rolajući' TV izum je tvrtke LG, a na današnjoj konferenciji predstavit će i novu kolekciju televizora. CES je najveći tehnološki događaj ove vrste, a kao izlagače ugostio je i Forda, Samsung, Huawei i Sony. Nagađa se i potvrda suradnje između Forda i Googlea kako bi realizirali samovozeće automobile, dok Samsung predstavlja nove televizore.   Novi 'pametni' hladnjak sadržava 21.5 inča dugačak zaslon na dodir, a uređaj će biti povezan i s pametnim telefonom, omogućavajući korisnicima obavijesti o hrani, kao i datum isteka namirnica. Osim poznatih tehnoloških divova, na CES-u gostuju i startup tvrtke te mladi poduzetnici. - U središtu smo revolucionalnih inovacija, a najveće ideje dolaze od mladih tvrtki i novih poduzetnika iz cijelog svijeta. - rekao je Gary  Shapiro, direktor CTA za Mirror.  Na skorašnjoj službenoj konferenciji za medije bit će predstavljeno sve od novih smartphonea do dronova. Internacionalni elektronički i tehnološki prodajni sajam trenutno je u tijeku, a očekuje brojne posjetitelje. >> Google i Ford surađuju u razvoju samovozećeg automobila? 