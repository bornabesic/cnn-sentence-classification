Ovih dana oko Zemlje kruži zaista mnogo otpadnog materijala.  NASA trenutno prati oko 20,000 ostataka raketa, satelita i krhotina većih od teniske loptice, a kruže oko Zemlje brzinom od 17,000 km/h. Visoki brojevi svemirskog otpada teški su za vizualizirati. Novi interaktivni video objavljen od strane Royal Instituta Velike Britanije gledateljima će približiti ovaj fenomen, prenosi Mashable. Znanstvenik Stuart Grey kreirao je ovaj vizualni uradak kako bi prikazao koliko se količina otpada koja kruži oko Zemlje promijenila u odnosu na 1957. godinu kada je lansiran prvi satelit Sputnik.    Znanstvenici prate svemiriski otpad kako se ne bi sudario sa satelitima koje koristimo. Svemirski otpad velik je problem za svemirske agencije i vlade diljem svijeta. Milijuni sitnih krhotina mogli bi se sudariti s komunikacijskim satelitima ili ostalim letjelicama oko planete. U lipnju, svemirska postaja planira promijeniti putanju kako bi izbjegla dijelove krhotina. Kanadski astronaut, Chris Hadfield 2013. godine zabilježio je rupu u jednom od solarnih panela postaje. Šteta nije bila velika, ali pokazuje što se sve nalazi iznad nas. Znanstvenici istražuju nove načine 'rasčišćavanja' krhotina kako bi osigurali više mjesta za satelite koji kruže oko planete. Tvrtke poput SpaceX vjerojatno će realizirati ideju višekratnih raketa.  >> Raketa Falcon 9 upješno se vertikalno spustila na Zemlju 