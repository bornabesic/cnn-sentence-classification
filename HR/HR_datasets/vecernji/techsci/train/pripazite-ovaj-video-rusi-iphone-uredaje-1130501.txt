Na ruskoj društvenoj mreži pojavio se video koji, izgleda, ruši iPhone uređaje. Poveznica na video kruži internetom, a korisnici iPhonea koji ga pogledaju suočit će se s njegovim zlonamjernim (malware) sadržajem. Videozapis mp4 formata traje tri sekunde, a prikazuje osobu koja stoji pokraj kreveta te je na ekranu ispisano "Honey". Nakon što ga pogledate, usporit će vaš Safari preglednik, zatim izazvati smetnje dok se mobitel nakon 30-ak sekundi ne sruši. Problem je otkrio EverythingApplePro, a vjeruje se da smetnje prouzročuje oštećena ili zlonamjerna datoteka, kako navodi Telegraph.   Kako riješiti problem? Uobičajeno je da Apple rješava bugove pri sljedećem ažuriranju softwarea, a korisnici si mogu pomoći resetirajući uređaj. Istodobno pritisnite tipku home i tipku za uključivanje mobitela, a kod iPhonea 7 pritisnite tipku home te tipku za prilagođavanje glasnoće. Nakon resetiranja, uređaj će se vratiti u prijašnje stanje, a odgledani videozapis neće imati trajni utjecaj na pametni telefon.  >> Prvi godišnji pad profita Applea nakon 15 godina, prodaja iPhonea pada treći kvartal zaredom 