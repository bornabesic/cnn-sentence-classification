Google već neko vrijeme testira autonomne automobile koji uspješno sudjeluju u svakodnevnom prometu, a sve više proizvođača okreće se tom području. Elon Musk nedavno je objavio video na kojem se vidi Tesla Model X kako sama prevozi vozača od njegove kuće do posla gdje ga ostavlja i kreće tražiti slobodan parking. Uber već u Pittsburghu ima autonomna vozila koja prevoze putnike, a njihova tvrtka Otto nedavno je postigla impresivan podvig. Prošlog četvrtka kamion u njihovom vlasništvu sam je odvozio prvu komercijalnu rutu dugu oko 193 kilometara te je pritom dostavio pošiljke piva Budweiser, javlja Bussines Insider. - Mi smo oduševljeni. Smatramo da je ovo budućnost prijevoza - kazao je James Sembrot, viši direktor logističke strategije kompanije Anheuser-Busch koja se bavi isporukom piva. Ova isporuka piva samo je početak onoga što tvrtka Otto planira postići. I dok druge kompanije proizvode nova vozila s ovom tehnologijom, Otto projektira sustav koji bi se mogao naknadno ugraditi na postojeće kamione. Sembrot ih je kontaktirao nakon što je čitao o njima u vijestima. Šest mjeseci kasnije došao došlo je do prve vožnje. Njemački proizvođač automobila Daimler također je testirao svoje autonomne kamione, a testiranja su se održala diljem Europe, ali i u Nevadi. >> Impresivno: Teslin automobil sam je odvezao vlasnika na posao, ostavio ga i otišao pronaći parking 