Dugogodišnji stereotip da video-igre igraju samo šmokljani i ljudi koji u životu nemaju pametnijeg posla još uvijek nije potpuno istrijebljen. Da je riječ samo o stereotipu pokazuje i niz slavnih i uspješnih osoba koje u slobodno vrijeme uživaju u naslovima kao što su Halo, World of Warcraft ili Call of Duty. Ovo su samo neki od njih: Megan Fox Atraktivna glumica voli igrati Halo na Xbox Liveu, a njezini suigrači nemaju pojma tko se skriva iza njezinog nadimka. - Uvijek sam bila antisocijalna i radije sam ostajala doma. Čak ni u kasnim tinejdžerskim godinama ni ranim dvadesetima nisam bila zainteresirana za klubove, zabave i takve stvari - otkrila je Megan Fox. Daniel Craig I aktualni James Bond voli igrati Halo te tvrdi da je ovisan o video-igrama. Misli da je Halo dobar jer igrači ubijaju izvanzemaljce, ali nije obožavatelj nasilnijih naslova kao što su oni iz franšize GTA, u kojima se ubijaju ljudi. Zanimljivo je da Craig isprva nije htio posuditi glas za igru o Bondu jer je mislio da će biti loša, no na kraju je morao zbog ugovora. Mila Kunis Slavna glumica otkrila je kako je ogromni fan World of Warcrafta, s kojega se zbog ovisnosti morala potpuno "skinuti". Nakon WoW-a prebacila se na Call of Duty, na koji se također "navukla". Robin Williams Pokojni komičar također je bio veliki obožavatelj CoD-a, a volio je i WoW. O Williamsovoj sklonosti igricama govori i činjenica da je vlastitu kćer nazvao Zelda po slavnoj akcijskoj avanturi The Legend of Zelda. Jodie Foster Oscarom nagrađena glumica po vlastitom priznanju nema baš neke glazbene sposobnosti. Upravo zbog toga obožava Guitar Hero. - Pokušala sam naučiti svirati trubu, nije mi baš išlo. Dobra stvar kod Guitar Heroa je što možete jednostavno pritiskati gume i ići "plavo, zeleno, zeleno, zeleno, plavo, zeleno, zeleno..." - objasnila je Jodie Foster. Samuel L. Jackson Jackson je osim u nizu filmskih hitova glumio i u mnogim popularnim video-igrama, kao što su GTA San Andreas i Lego Star Wars III. Jackson, koji je nekad uživao u naslovima poput Ponga i Space Invadersa, danas voli igrati Assassin's Creed i razne pucačine. Christina Aguilera Pjevačka zvijezda velika je obožavateljica Nintenda, a posebno jednog od najpoznatijih likova tog japanskog diva - Marija. Prije nekoliko godina otkrila je da joj je omiljena igra Mario Kart DS, a navodno ima i veliku kolekciju Nintendovih konzola. Zac Efron Mlađahni glumac jako voli Halo, možda čak i malo previše. Danas već bivša djevojka Vanessa Hudgens bila ga je gotovo ostavila jer je više vremena provodio sa svojim online prijateljima nego s njom. Andy Murray I slavnom tenisaču, čini se, igrice su važnije od ljubavnog života. Navodno ga je ostavila djevojka Kim Sears jer je previše vremena provodio igrajući CoD: Modern Warfare 2. Kim Kardashian "Ne mogu dočekati da izađe Call of Duty Black Ops II! Grafika izgleda ludo", objavila je Kim Kardashian na Twitteru uoči objave ove igre. Mnogi su mislili da je riječ o plaćenoj objavi, no ona je to demantirala. 