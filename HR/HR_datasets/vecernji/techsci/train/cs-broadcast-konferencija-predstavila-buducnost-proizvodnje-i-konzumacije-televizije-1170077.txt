U organizaciji tvrtke CS Computer Systems koja je jedan od vodećih sistem integratora na hrvatskom tržištu u zagrebačkom je hotelu Westin organizirana CS Broadcast konferencija koja je predstavila najnovije tehnologije, mogućnosti i trendove u broadcasting i profesionalnoj AV industriji. Domaćim stručnjacima nove mogućnosti svojih proizvoda i usluga predstavili su dugogodišnji partneri CS Computer Systemsa Avid, Panasonic, Fujion i Cartoni, a nakon njihovih predavanja posjetitelji su tijekom programa „Open House“ dobili priliku sav spektar proizvoda isprobati „hands on“, te za svaku potrebnu informaciju pitati stručnjake ovih kompanija, pa tako i isprobati nove Panasonicove kamere 4K i HDR tehnologije, AVID Everywhere platformu s vrhunskim rješenjima za video montažu, asset management, broadcast i studijsku grafiku te kolaboraciju u proizvodnji audio i video sadržaja, kako u broadcast tako i u filmskoj industriji. Mogao se vidjeti i isprobati niz kombinacija najnovijih Fujinon objektiva te Cartoni tripoda i pedestala, namijenjenih svima, od video entuzijasta do TV studija i filmske produkcije. CS Broadcast konfrenciju otvorio je Robert Šipek, CTO i član uprave tvrtke CS Computer Systems i predsjednik uprave tvrtke Aviion Media koji se osvrnuo na uspješnih 28 godina poslovanja CS-a te pozdravio sve sudionike eventa i zahvalio partnerima. CS Broadcast konferencija domaćim je stručnjacima omogućila da iz prve ruke čuju sve o tome kako se produkcija sadržaja seli u cloud te o drugim novostima iz svijeta profesionalne audio i video industrije koje su predstavljene krajem travnja u Las Vegasu na konferenciji NAB, i to kroz predavanja stručnjaka iz tvrtke Avid Technology. Avid je na konferenciji predstavio kako njihovi, svjetski poznati, programi za video montažu i produkciju odgovaraju na tendenciju proizvodnje sadržaja u cloudu, Predstavljene su i nove mogućnosti Avid Media Composera koji koriste najbolji holivudski filmski studiji i čak devet od deset najjačih TV mreža na svijetu, a koji se u proteklih 28 godina etablirao kao industrijski standard koji koriste najveći holivudski studiji i najveće svjetske TV mreže te kojim su proizvedeni svi Oscarima nagrađivani i najveći blockbuster filmovi i najpopularnije svjetske TV serije. Usprkos dugovječnosti, MediaComposer i dalje je predvodnik u novitetima koji su bili predstavljeni i ovom prilikom. Avid koristi i Akademija dramskih umjetnosti Sveučilišta u Zagrebu koja je na CS Broadcast konferenciji prezentirala svoju ustanovu, projekte i kako se najnovijom tehnologijom koriste u edukativnom procesu, ali i kao alatom za odgovaranje na potrebe tržišta. Zanimljivo je bilo čuti i kako je nova televizija na domaćem tržištu, Libertas televizija, koja je u vrlo kratkom roku uspjela krenuti s emitiranjem upravo uz pomoć podrške CS Computer Systemsa, baš na Broadcasting konferenciji proslavila 28 dana emitiranja. Posebnu pažnju posjetitelja privukla su Aviion rješenja za Hybrid Broadcast Broadbend TV (HbbTV), odnosno nadolazeće tehnologije koje povezuju klasični broadcast i streaming tehnologiju u novu hibridnu uslugu. Aviion je potpuno domaće OTT rješenje, sustav za distribuciju i isporuku video i audio sadržaja putem interneta na najrazličitije tehnologije – tablete, pametne telefone, računala, konzole, pametne televizore poput Android TV-a i druge slične uređaje koje je već implementirano ne samo u Hrvatskoj nego na više lokacija i u Europi i SAD-u. Na CS Broadcast konferenciji prikazane su bile njegove nove funkcioanlnosti koje u jednu uslugu spajaju dosadašnji klasičan broadcast način emitiranja TV sadržaja s internet tehnologijama i video streamingom nove generacije. Rezultat je nova Aviion HbbTV platforma koju su posjetitelji također mogli isprobati i vidjeti uživo. Osvrtom na dolazak novih medija i razvoj tehnologije za koje se smatralo da su ozbiljna prijetnja tiskanim medijima te na pritisak koji se stvorio kao prijetnja televiziji koja se svakodnevno suočava s izazovima, ali i perspektivama koje do jučer nisu bile ni zamislive, CS Broadcast konferencija pokazala se kao odlična platforma i za razgovor o budućnosti proizvodnje i konzumacije televizijskog programa, o čemu je govorio Ivan Dobranović, voditelj odjela multimedije tvrtke CS Computer Systems. Sudionici s nestrpljenjem iščekuju iduću ovakvu konferenciju. 