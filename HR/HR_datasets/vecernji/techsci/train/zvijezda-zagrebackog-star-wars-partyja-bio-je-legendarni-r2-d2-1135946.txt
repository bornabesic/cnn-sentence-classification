U povodu pretpremijere filma Rogue One, u predvorju kina Cineplexx u Zagrebu održan je Star Wars party. Bilo je tu raznih kostima – od Dartha Vadera preko Stormtroopera pa do nekoliko princeza Leija, a našlo se i kolačića na temu Star Warsa. Zvijezda večeri bila je ipak replika slavnog droida R2-D2, piše portal MosCroatia. Nakon toga uslijedilo je gledanje filma u dvorani punoj najvećih fanova Zvjezdanih ratova u Hrvatskoj.  – Dok je Epizoda 7 bila na određeni način reciklaža Epizode 4, ovdje su, unatoč tome što je radnja smještena u poznati vremenski period, uspjeli stvoriti nešto novo. Rogue One uspijeva popuniti rupe u radnji iz Epizode 4 te dodatno razviti, definirati i produbiti neke od već poznatih likova – komentirao je Ivan Tolić. – Film govori o odricanju, požrtvovnosti te predanosti. Ujedno ovo je pravi Star Wars film, prepun različitih likova, planeta, ideologije i koji savršeno uklapa sve ove elemente kao uvertiru u originalnu trilogiju. Izazov je bio pred tvorcima filma i, usprkos manjku vremena, napravili su film vrijedan gledanja – mišljenje je Mire Miljkovića. >> Fanovi jedva čekaju: Izašao je novi trailer za jedan od najiščekivanijih filmove godine 