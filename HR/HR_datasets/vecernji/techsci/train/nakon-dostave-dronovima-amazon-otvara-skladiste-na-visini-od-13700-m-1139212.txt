Jedna od vodećih svjetskih internetskih trgovina, Amazon, ponovo je najavila revolucionarni potez u poslovanju. Prema objavi iz te kompanije, Amazon je predao patent za leteća skladišta u kojima bi držao proizvode za dostavu i koja bi služila kao baze za polijetanje dronova. Patent je predan još prije dvije godine, ali su za njega stručnjaci za tehnologiju saznali tek prije dva dana. Prema dokumentima, dronovi koji kreću iz tzv. zračnih distributivnih centara (Airborne Fulfillment Centers, AFCs) koristili bi puno manje energije od onih koji polijeću sa zemlje. AFC-i bi lebdjeli na visini od 13.700 metara, a proizvodi bi se na njih dopremali raketoplanima ili manjim zračnim brodovima. Amazon je još prije najavio planove za revoluciju u sustavima dostave korištenjem dronova, a prije nekoliko tjedana otvorio je i prvu samoposlugu u kojoj nema blagajni i čekanja u redovima za plaćanje proizvoda. Taj je maloprodajni prostor otvoren u Seattleu, a kupcima omogućuje da uzmu predmete i jednostavno iziđu iz dućana. Sve što je potrebno jest da se pri ulasku registriraju uz pomoć aplikacije Amazon Go shop. Kada završe s kupnjom, na izlazu će skener detektirati stvari koje su uzeli te će im naplatiti preko njihova Amazon računa. U trgovini se nalaze stvari koje i inače možete pronaći u trgovinama, kao što su grickalice, pića, kruh i mlijeko...       >> Malena genijalka (6) otkrila način kako uz pomoć mamina otiska prsta može kupiti sve Pokemone koje poželi 