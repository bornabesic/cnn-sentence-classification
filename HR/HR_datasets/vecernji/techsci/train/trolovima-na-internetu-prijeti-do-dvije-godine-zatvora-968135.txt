Bezobzirnim nasilnike na internetu, poznatim kao trolovima, moglo bi prijetiti i do dvije godine zatvora. No, ne u Hrvatskoj, nego u Velikoj Britaniji. Britanski ministar pravosuđa Chris Grayling najavio je da želi učetverostručiti moguću maksimalnu kaznu za zlostavljanje preko interneta.  - Internetski trolovi su kukavice koje truju život cijele nacije. Njihovi napadi znaju biti okrutni i degradirajući. Nitko ne bi dopustio takav otrov u izravnom razgovoru licem u lice, stoga za to ne bi trebalo biti mjesta ni na društvenim medijima. Zato smo odlučni da značajno povećamo maksimalnu kaznu, izjavio je Gralying, javlja BBC.  Njegove izjave stižu nakon što je na internetu napadnuta i vrijeđana TV voditeljica Chloe Madeley zbog izjava njene majke sutkinje Judy Finnigan, koja je silovanje koje je počinio nogometaš Ched Evans opisala "nenasilnim", te da "nije uzrokovalo tjelesne ozljede".  Chloein otac Richard Madeley najavio je tužbe protiv onih koji su slali poremećene prijetnje silovanjem njegovoj kćeri.  - Ovo je zakon koji će se boriti protiv okrutnosti i označava našu odlučnost da zauzmemo stav protiv internetskih nasilnika. Moramo im poslati jasnu poruku, ako trolate, riskirate zatvorsku kaznu od dvije godine, poručio je ministar.  - Fizičke prijetnje ne bi trebale biti svrstane pod kategoriju slobode govora, nego ih treba promatrati kao online terorizam i treba ih proglasiti nelegalnima, istaknula je Chloe Madeley.  Prema sadašnjem britanskom zakonu Zlonamjerna komunikacija donesenom prije 10 godina oni koji pišu seksualno uvredljive poruke, zlostavljaju svojim rječnikom ili prijete nekom objavom na internetu suočavaju se s maksimalnom kaznom od šest mjeseci zatvora.  >>Autori grupa su frustrirani, a pokušavaju biti popularni 