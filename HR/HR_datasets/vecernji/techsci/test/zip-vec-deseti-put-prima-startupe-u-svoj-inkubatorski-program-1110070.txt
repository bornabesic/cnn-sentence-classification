Zagrebački inkubator poduzetništva (ZIP) po jubilarni, deseti put prima startupe u svoj inkubatorski program, objavljeno je danas. Prijave su otvorene do 30. rujna. ZIP-ov program timovima, između ostalog, nudi 16.000 dolara vrijedan paket usluga Amazon Web Services, što, kako kažu, za tim u ranoj fazi i s ograničenim sredstvima može biti izuzetan poticaj i podrška za brzi rast. Primljeni timovi će u ZIP-u provesti četiri mjeseca, a na kraju programa ZIP organizira Demo Day na kojemu će rezultate rada timova promatrati mentori, ZIP-ovi korporativni partneri te dakako i investitori u potrazi za startup-projektima s najvećim potencijalom. >> Traže se najbolji startupi za IBM, Siemens, Huawei... >> Započeo novi ZIP-ov akceleratorski program, timovima investicija od 100.000 kn 