Raketa Falcon kompanije SpaceX lansirana je u subotu iz Kalifornije, prvi put nakon katastrofalne eksplozije u rujnu prošle godine. Raketa je iz zračne baze Vandenberg poletjela u 18.54 minute po srednjoeuropskom vremenu s deset satelita za tvrtku Iridium Communications Inc. Deset minuta nakon lansiranja, prvi dio rakete uspješno je sletio na platformu u Pacifiku. To je peti puta da se iz orbite na Zemlju vratila raketa koja bi trebala smanjiti troškove svemirskih letova. Ambiciozni planovi vlasnika SpaceX-a Elona Muska doživjeli su veliki udarac u rujnu 2016. kada je Falcon eksplodirao tijekom testiranja na Floridi. >> Raketa SpaceX ponijela u svemir komunikacijski satelit >> Muskov SpaceX objavio snimke spektakularne eksplozije rakete 