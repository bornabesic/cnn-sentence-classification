Brodski crvi neobična su stvorenja. Hrane se drvom pa su brodovima tijekom povijesti prouzročili više štete nego mnogo veća morska bića. S odlaskom drvenih plovila u ropotarnicu povijesti, brodski su crvi pali u zaborav, sve do nedavnog otkrića u lagunama Filipina. Ondje su, piše The Guardian, znanstvenici pronašli brodskog crva dugačkog otprilike jedan metar. Ova vrsta živi u čahuri nalik na okoštanu ovojnicu, a organi su joj neobično maleni. – Iako svi znaju da brodski crvi postoje, nismo znali ništa o njima – kazao je Dan Distel sa Sveučilišta Dan Diestel. – To je jedan vrlo misteriozan organizam...  Kako je, dakle, ovo maleno stvorenje naraslo do ove veličine hraneći se samo drvom? Ubrzo su stručnjaci našli odgovor na svoje pitanje. Veliki brodski crv zapravo se ne hrani drvom već se oslanja na bakterije koje pretvaranjem tvari iz vode i drva stvaraju energiju. Upravo ta energija pokreće i hrani brodskog crva. Ipak, ovo je tek početak u otkrivanju tajni što ih kriju ovi čudesni primjerci crva. >> Znanstvenici otkrili šokantnu činjenicu o kanibalizmu – dosadašnja teorija pada u vodu! >> Saturnov mjesec ima većinu sastojaka koji su potrebni za održivi život 