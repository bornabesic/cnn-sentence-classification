Nekoliko velikih pružatelja internetskih usluga, među njima Twitter, Spotify i eBay bili su teško pogođeni informatičkim napadom u petak u Sjedinjenim Državama. Više od dva sata pristup tim stranicama, ali i pristup stranicama nekoliko medija (CNN, New York Times, Boston Globe, Financial Times, The Guardian), bio je onemogućen na američkoj obali. Vezani članak  Rad videousluge na zahtjev Netflix, kanal HBO i usluga internetskog plaćanja Paypal također su bili poremećeni velikim kibernetičkim napadom koji je potencijalno pogodio milijune korisnika.  Napad se dogodio u jeku sve češćih velikih informatičkih napada u SAD-u, ali i drugim industrijski razvijenim zemljama.  Yahoo je nedavno priznao da je bio žrtva velikog napada koji je ugrozio privatnost osobnih podataka 500 milijuna korisnik. Nekoliko napada ciljalo je i financijski sektor te pojedine središnje banke zbog čega je sedam industrijski najrazvijenijih zemalja (G7) odlučilo sredinom listopada donijeti niz mjera zaštite. 