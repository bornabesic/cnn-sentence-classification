Osnivač Microsofta Bill Gates jučer je odradio svoj peti "Reddit AMA" (ask me anything), razgovor s korisnicima društvene mreže Reddit. Jedno od zanimljivih pitanja bilo je i koji bi savjet Gates mogao dati 19-godišnjem Billu Gatesu. - Objasnio bih da pamet nije jednodimenzionalna te da nije toliko važna kao što sam tada mislio - rekao je Gates. - Tada nisam bio jako dobar u društvenom smislu, ali nisam siguran da savjet to može popraviti - možda sam samo trebao biti čudan i odrasti - dodao je. Još jedan savjet koji je Gates naveo je istraživanje zemalja u razvoju prije ulaska u četrdesete. Jedan korisnik Reddita pitao je Gatesa što je za njega uspjeh, a on je citirao Warrena Buffetta, poznatog poduzetnika koji je 2006. godine donirao veliki iznos Gatesovoj dobrotvornoj organizaciji. - Warren Buffett jednom je rekao da je mjera uspjeha jesu li ljudi uz tebe sretni i vole li te. Također je lijepo kada se osjećaš da si nešto promijenio - da si nešto izumio, odgojio djecu ili pomogao potrebitima - odgovorio je Gates. >> Dramatično upozorenje Billa Gatesa: Ovo bi u manje od godinu dana moglo ubiti više od 30 milijuna ljudi >> Gates: Nadam se da nam se idućih 10 godina neće dogoditi epidemija gripe. To bi bila tragedija 