Samsung Galaxy S7 Edge proglašen je najboljim smartphoneom 2016. na aktualnom sajmu tehnologije Mobile World Congress (MWC) u Barceloni. Najbolji smartphone izabrala je organizacija GSMA-a, a Edge, poznat po zaobljenim bočnim rubovima, pobijedio je u jakoj konkurenciji. Za titulu najboljeg borili su se, naime, još i Apple iPhone 7 Plus, Google Pixel XL, Huawei P9 i Moto Z. - Počašćeni smo što je prepoznata naša kvaliteta izrade u dizajnu i inovativnosti. Ova nagrada svjedoči o našoj trajnoj potrazi za odličnošću dok nastojimo premašivati očekivanja kupaca revolucionarnom mobilnom tehnologijom - komentirao je nagradu potpredsjednik Samsunga Junho Park. >> Samsung povrdio: Lansiranje novog Galaxyja S8 29. ožujka u New Yorku i Londonu >> Predstavljena nova Nokia 3310 - baterija traje i do 30 dana, a cijena je 49 eura 