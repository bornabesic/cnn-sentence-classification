Nakon što se dugo nagađalo kada će Xiaomi predstaviti svoju novu perjanicu danas je došao taj dan. U Pekingu je tako otkriven i u prodaju pušten dugoočekivani Mi6. Zasigurno najveći adut u borbi sa Samsungom i Appleom je početna cijena ovog kineskog mobitela koja iznosi 360 dolara, a povećava se s izborom količine memorije za pohranu. Najskuplja verzija je ona sa 128GB-a i keramičkom pozadinom, a okvir leća napravljen je od 18-karatnog zlata. Za tu verziju treba izdvojiti oko 435 dolara. Glavne značajke su radna memorija od čak 6GB, ekran veličine 5,15 inča kao i dvostruka kamera (12 MP) na poleđini mobitela. Pokreće ga Snapdragon 835, a odlikuje ga i 'jednostavan i čist dizajn'. Mobitel je zaobljen kako bi bolje prianjao kod držanja. Ispod prednjeg stakla nalazi se 'ultrasonični' skener otiska prsta što bi trebalo ubrzati vrijeme provjere otiska ali i povećati uspješnost skeniranja. Dvostruki zvučnici stvaraju stereo efekt što bi posebno trebalo oduševiti one koji vole gledati filmove na mobitelima. Baterija ima prilično velikih 3350mAh što je pohvalno s obzirom na veličinu mobitela. Mobitel je dostupan u bijeloj, crnoj i plavoj boji, a tu je i posebna srebrna edicija uređaja 'koja pruža potpuno drugačiji osjećaj'. Cijene koje su objavljene gore u tekstu na žalost neće se odnositi i na Hrvatsku. Trgovci će zasigurno staviti veće cijene, a morate računati i na davanja ako ga planirate naručiti putem interneta iz Kine. >> Xiaomi predstavio novu 'zvijer' s kojom kreće u borbu s najboljim mobitelima >> Njihovi vrhunski mobiteli jeftiniji su od konkurencije, evo kako to utječe na tvrtku 