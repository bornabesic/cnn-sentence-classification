Najveći kineski proizvođač mobitela upravo je obogatio svoju ponudu smartphonea lansirajući na IFA sajmu u Berlinu novu liniju uređaja s dva modela - Huawei Nova i Nova Plus. Huawei je ove godine već predstavljao nove mobitele u srednjoj kategoriji s linijama Mate i Honor, no sada čine još jedan napad na najjače modele Applea i Samsunga s jeftinijim Android mobitelima, ali pojačane verzije s posebnim naglascima na selfije i modne fotografije. Svjetski mediji liniju Nova već prozivaju smartphoneom za žene jer nudi ugrađene filtere za uljepšavanje fotografija. Nova ima Full HD zaslon od 5 inča, stražnju kameru od 12 MP, te prednju sa 8 MP. Kamera može snimati 4K video i ima ugrađeni program za modno snimanje - Beauty makeup 2.0. Pokreće ga procesor Snapdragon 625. Teži 146 grama, debljine je 7,1 mm, dug 14,1 cm, te širok 69,1 mm, a baterija je jačine 3020 mAh. Nova Plus Plus je veća verzija istog modela (5,5 inča), koja pomalo nalikuje na iPhone. Ima i jaču kameru - 16 MP, a prednja kamera isto ima 8 MP. Plus nudi i dodatak u vidu stabiliziranja snimanja fotografije u pokretu što bi trebalo značiti manje mutnih fotografija, odnosno - manje pokušaja okidanja selfieja. Za veći ekran očekivano je i nešto jača baterija na Plus modelu - 3,340 mAh. Huawei Nova na tržište će izaći sa cijenom od 399 dolara, a veći model Plus stajat će 429 eura. Kinezi su proširili u ponudu svog flagship modela P9 - dodajući plavu i crvenu boju za modele koji stoje 549 eura. Također, upravo su predstavili i novi tablet - MediaPad M3 veličine zaslona 8,4 inča s rezolucijom 2560x1600. Pokreće ga Huaweijev procesor Kirin 950, a baterija mu je jačine 5100 mAh. Tablet na tržište izlazi u 4 varijante od 349 do 449 eura. Predstavljajući nove modele Huawei se pohvalio velikim rastom u prodaji i prihodima, tvrtka je zabilježila čak 25 posto rasta prodaje mobitela - prodali su 60,5 milijuna smartphonea. A prihodi su rasli još više - za 41 posto (77,4 milijarde dolara). 