Poslovni sajam hrvatske IT industrije IT Biz Expo koji se održava u Zagrebu u prostorima KRAŠ Auditoriuma, započeo je zanimljivim prezentacijama tvrtki HRPRO, Epson Hrvatska, Konica Minolta Hrvatska i Mondo Tera. Na temu Human Resources - Upravljanje ljudskim potencijalima u digitalno doba, Jasmina Lukačević nas je upoznala s karakteristikama HRNET sustava koje omogućavaju implementaciju trendova i preporuka digitalnog doba. Tema Document Management donosi prezentaciju tvrtke Mondo Tera koju vode Igor Javor i Igor Sjeverac.  Na temu Document i Print ManagementTvrtko Ljubić iz tvrtke EPSON Hrvatska predstavlja inovativna EPSON poslovna rješenja. Na istu temu održava se i prezentacija Mirana Mišića iz tvrtke Konica Minolta koji govori o uštedi kroz optimizaciju ispisa i iskustvo korisnika. Osim ovih prezentacija na sajmu se u ovom trenutku može posjetiti i izložbeni prostor u kojem se nalazi i naš Vidilab u kojem se predstavljaju najbolje ocijenjeni proizvodi u testovima časopisa Vidi. 