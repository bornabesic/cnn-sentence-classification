Još je samo nekoliko dana ostalo do međunarodnog sajma mobilne industrije koji će se održati u Barceloni, a glavna zvijezda mogao bi biti mobitel koji je u svojem prvom izdanju zaradio legendarni status. Vijest o navodnom nasljedniku Nokije 3310 pojavila se prije nekoliko dana i izazvala veliko zanimanje javnosti. Informacije koje su dolazile iz svjetskih medija otkrivale se kako se sigurno neće raditi o pametnom telefonu te da će to biti modernija verzija 3310. Sada su se pojavile nove informacije kako bi taj mobitel trebao izgledati. Prema njima definitivno je potvrđeno kako mobitel neće raditi na Androidu te da će biti 'pomoćni' mobitel. Dizajn neće biti pretjerano različit od prvog modela, a jedine promjene bit će u težini i debljini mobitela, javlja GizmoChina. Ekran će biti nešto veći i neće biti monokromatski već u boji. Navodno neće biti velike rezolucije kako se ne bi previše utjecao na trajanje baterije. Bit će dostupan u nekoliko boja, a prema ovim informacijama nudit će se i u crvenoj, zelenoj i žutoj boji. Hoće li HMD Global uistinu predstaviti Nokiju 3310 ili se radi samo o marketinškom potezu saznat ćemo za nekoliko dana u Barceloni. >> Legenda se vraća: Nokia 3310 će dobiti modernu verziju, poznate i cijene >> Imate li još svoj stari mobitel? Koliko vam je trajala baterija? Šaljite nam fotografije starih modela i svoja iskustva 