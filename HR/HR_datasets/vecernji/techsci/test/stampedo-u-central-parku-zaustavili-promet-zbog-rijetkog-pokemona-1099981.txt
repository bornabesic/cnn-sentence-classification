U newyorškom Central Parku nastala je prava gužva kad su pokemon treneri otkrili da se upravo ovdje nalazi vrlo rijetki pokemon Vaporeon. Korisnike Pokemon Go aplikacije o lokaciji novog "džepnog čudovišta" obavijestio je GPS, a desetine igrača odmah su pohrlile u najveći javni park na svijetu. Snimka prikazuje tzv. pokemon trenere kako s mobitelom u rukama poput zombija tragaju za likovima crtanih serijala, a zaustavili su i automobile u prolazu. Vodeni pokemon Vaporeon nalikuje lisici, a tvrdokornim igračima posebno je zanimljiv jer se rijetko viđa u divljini. Uspjeh Nintendove aplikacije protresao je svijet igara, ali prije svega iznenadio svojom popularnošću. Nastavi li njihov uspjeh rasti, mogao bi se snimati i službeni film o Pokemonima. Pokemon Go dostupan je za Android i iOS operacijske sustave. >> Sve što trebate znati o Pokemon Go senzaciji zbog koje tinejdžeri bezglavo tumaraju ulicama 