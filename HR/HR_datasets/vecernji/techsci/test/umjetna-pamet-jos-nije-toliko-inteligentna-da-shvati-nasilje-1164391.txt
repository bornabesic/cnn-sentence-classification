Mark Zuckerberg, prvi čovjek Facebooka, najpopularnije svjetske društvene mreže izrazio je sućut obitelji i prijateljima ubijenog u nedjelju u Clevelandu. Naime, upravo je na Facebooku osvanuo jednominutni video u kojem je Steve Stephens ubio Roberta Godwina pucnjem u glavu, uz prethodni video najave. Gotovo dva sata bilo je potrebno da se oba videa uklone s društvene mreže, do tada je niz ljudi podijelilo video, a mnogi su ga ‘skinuli’ i objavili na svojim stranicama.  Zuckerberg je uz sućut kazao i kako oni u Facebooku čine sve ne bi li pronašli rješenje da nasilni video-uratci i nasilje u bilo kakvoj formi nestane s fejsa. Učinio je to na samom početku godišnje developerske konferencije F8 koja se održava u San Joseu u Kaliforniji. Uskrsni događaj, izazvao je debatu o tome što društvene mreže i medijske kompanije mogu učiniti da nasilni sadržaj ne dospije u internetski prostor te što mogu učiniti da ga što prije uklone sa svojih stranica. Naime, sada je već svima jasno da ono što ikada osvane na internetu odnosno u online prostoru nije tako jednostavno s njega maknuti, barem ne prije negoli zgrozi mnoge.   Bilo kakav uradak odnosno video mnogo je teže maknuti s interneta, zapravo trebalo bi poduzeti korake da se spriječi da uopće bude uploadan odnosno postavljen na online platformu. Facebook, primjerice, može postaviti protokol na takav način da svako pojavljivanje stranici bude odobren. No, tada ne bi bio moguć live stream ili video koji ide u živo, dok bi nekakvoj bezopasnoj video zezanciji trebalo unedogled da ‘zaživi’. Facebook si to ‘poslovno’ ne može dopustiti jer bi korisnici tada to činili na drugim mrežama i platformama.  Drugi prijedlozi odnose se na to da se nasilni video uratci uklanjaju čim se pojave: no, to pak nije tehnički moguće učiniti toliko brzo. Zapravo, umjetna inteligencija još nije toliko inteligentna da prepozna i filtrira upravo one sadržaje koji su nasilni, kao što to nije u stanju ni u slučaju  lažnih vijesti. Dok bi upošljavanje dovoljnog broja ljudi za potvrde također bilo ‘poslovno’ neodrživo. Stoga Facebook za sada i dalje ostaje pri tome da i UI i ljudi označavaju nepoćudan i nasilan sadržaj s tim da ga moderatori potom pregledavaju.  Jednom će umjetna inteligencija moći pregledavati označene videe, i to  činiti to u realnom vremenu no još nisu došli do tog stupnja razvoja, priznaju stručnjaci Facebooka koji su shvatili da će ljudi uvijek biti potrebni. Da rade uz UI i nadziru je kao i podučavaju. Kada se radi o konkretnom slučaju prvi video najave ubojstva uopće nije bio prijavljen ni označen, dok je drugi označen sati i pol nakon pojavljivanja a bilo je potrebno još 23 minute da se makne s fejsa. Inače u San Joseu, Zuckerberg je najavio niz smjerova i alata u kojem će ići Facebook.  >>Muškarac koji je uživo prenosio ubojstvo slučajnog prolaznika pronađen mrtav    1.     Proširena stvarnost ili kada se digitalne slike plasiraju u realnom svijetu          2.     Messenger će dobiti niz novih funkcionalnosti za povezivanje s biznisom          3.   Virtualna stvarnost ili druženje s prijateljima u virtualnom svijetu kao nova platforma      