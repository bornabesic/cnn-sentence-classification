Istraživači nizozemskog Instituta za ekologiju (NIOO-KNAW) otkrili su kako bakterije i gljive komuniciraju međusobno uz pomoć mirisa. Najčešći tip mirisa koji mikroorganizmi koriste za komunikaciju poznati su kao 'terpeni'. Zbog velike količine mikroorganizama na svijetu, istraživači smatraju kako je najčešće korišten 'jezik' na zemlji, javlja Independent. Terpen je tako najpopularniji 'kemijski medij' na našem planetu kojeg se koristi za komunikaciju. Istraživači su otkrili i kako biljke razgovaraju, a ne samo da odašilju signale. Otkriveno je kako su fragmenti terpena reagirali jedni na druge. - Bakterija Serratia može 'mirisati' mirisne terpene koje proizvodi Fusarium, biljna patogena gljiva. Ona reagira tako što postane pokretna i počne proizvoditi vlastiti terpen - objasnila je istraživačica Paolina Garbeva u priopćenju. - Znali smo već neko vrijeme da biljke i insekti komuniciraju međusobno uz pomoć terpena - izjavila je Garbeva i dodala kako su tek sada otkrili 'širu sliku'. - Postoji puno veća grupa 'terpenskih govornika' - mikroorganizmi - poručila je znanstvenica. >> Muči vas neugodan miris znoja? Problem može biti u rajčicama >> Harmonija biljaka 