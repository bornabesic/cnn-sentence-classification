Huaweijev flagship pametni telefon P9 izabran je za najbolji europski pametni telefon po izboru potrošača u sezoni 2016./2017. u organizaciji Europske udruge za sliku i zvuk, priopćili su iz Huaweija, ističući da sa svojim uređajima na tom izboru pobjeđuju već četvrtu godinu zaredom. - Često zanemarujemo vrijednost nečega što nam omogućuje napraviti važne stvari baš onako kako treba i na vrijeme, a upravo to donosi Huawei P9. Uređaj opremljen sa 5,2’’ IPS-NEO LCD zaslonom sa Full HD rezolucijom, osmojezgrenim HiSilicon Kirin 955 procesorom, operativnim sustavom Android 6.0 s Emotion UI 4.1, nudi ujedno i impresivan izbor završnih materijala. No, to nije sve. Huawei je ispisao povijest kao prvi proizvođač koji je uveo vrhunsku Leica fotografiju u svijet pametnih telefona. Kamera s dvije leće hvata više svjetla i daje jasnoću, kako fotografijama tako i video snimkama. Snažna baterija od 3.000 mAh koja omogućuje neometano bilježenje svih posebnih trenutaka između punjenja i moderan oblik unibody uređaja sa zaobljenim rubovima u kombinaciji sa 2,5D zaslonom čine P9 istovremeno i praktičnim i lijepim uređajom - stoji u obrazloženju. Prema podacima iz srpnja, prodano je više od 4,5 milijuna uređaja P9 i P9 Plus, a iznimno su dobro prihvaćeni u europskim zemljama, posebno Francuskoj, Finskoj i Britaniji, navodi Huawei. >> Huawei P9 – Uljepšaj si selfije   