Evolucija ljudi nije prestala, ona i dalje traje. Postavlja se pitanje – kako ćemo izgledati za tisuću godina? Kako piše Science alert, vjerojatno ćemo biti viši. Također postoji mogućnost da ćemo se spojiti sa strojevima koji mogu poboljšati naš sluh, vid, zdravlje i puno toga. Već sada postoje slušni aparati koji omogućuju snimanje, reprodukciju bijele buke, a neki imaju i ugrađene telefone.   Utjecaj na ljude mogla bi imati i eventualna selidba na Mars, koji prima 66 posto manje Sunčeve svjetlosti nego Zemlja. To znači da će ljudi na Marsu možda imati veće zjenice koje mogu apsorbirati više svjetla kako bi vidjeli. Marsova sila teže iznosi samo 38 posto Zemljine, što znači da bi ljudi rođeni na Marsu zbog duže kralježnice mogli biti viši nego bilo tko na Zemlji. Najveća promjena koja nas možda čeka u idućih tisuću godina mogla bi pak biti – besmrtnost. Da bi se to dogodilo, ljudi će najvjerojatnije morati moći "skinuti" svoju svijest na stroj. Trenutačno znanstvenici u Italiji i Kini izvode transplantacije glave na životinjama kako bi otkrili može li se svijest prenositi s jednog tijela na drugo. 