Osnivač Tesle i SpaceX-a Elon Musk osnovao je tvrtku Neuralink koja bi trebala razviti mogućnost spajanja računala i ljudskog mozga, objavio je Wall Street Journal.  Neuralink će pokušati razviti ono što Musk naziva tehnologijom "živčane vezice", odnosno implantiranje malenih elektroda u mozak kojima bi se jednog dana omogućilo da se u računala pohranjuju ili iz njega preuzimaju misli, piše WSJ pozivajući se na izvore bliske projektu. Musk se o tome nije oglasio, ali je Neuralink registriran u Kaliforniji kao tvrtka za "medicinska istraživanja" još prošlog srpnja. Musk planira financirati istraživanje uglavnom sam, dodaje list.  Jedan od najpoznatijih i najuspješnijih američkih inovatora zadnjih je godina nekoliko puta dao naslutiti da priprema ovakav pothvat. "Mislim da ćemo u budućnosti vjerojatno vidjeti bliskiju povezanost ljudske i digitalne inteligencije", rekao je u jednom intervjuu prošle godine.  WSJ piše da je Musk, odnosno Neuralink već angažirao vodeće stručnjake na tom polju.  >> Koliko je istine u tvrdnji da su uspješnim ljudima dovoljna tek tri ili četiri sata sna? >> Elon Musk – sanjar koji poseže za Mjesecom i zvijezdama 