Tisuće ljudi koji koriste popularni KODI streaming servis u Velikoj Britaniji, mogli bi za to završiti u zatvoru, piše dailymail. Prema novom zakonu, korisnicima sadržaja putem KODIJA prijeti i do 10 godina zatvorske kazne. Naime, mnogi koriste upravo taj popularni servis i za gledanje piratskog sadržaja  Vijest o mogućem kažnjavanju korisnika dolazi nedugo nakon što je Amazon povukao Kodi uređaje, ali i ostale piratske servise, iz svoje internetske ponude.  Politika kompanije je da svi koji prodaju proizvode koji "promoviraju, olakšavaju ili omogućuju" ilegalan pristup podacima zaštićenih vlasničkih prava više to ne smiju činiti te su proizvodi povučeni. Iako Amazon nikada nije javno odobrio prodaju piratskih programa poput Kodija, ipak su do sada učinili vrlo malo kako bi onemogućili prodaju istih na njihovoj online platformi.  No, sad su najavili da povlače prodaju KODIJA i svih sličnih uređaja. Institucije tvrde da posjedovanje same opreme nije ilegalno, ali način na koji su korisnici koristili, ili su imali namjeru koristiti tu opremu jest ilegalna radnja.  Također, vijest o novom zakonu došla je tjedan dana nakon što su iz engleske nogometne lige zatražili sudskim putem da se ugase browseri koji dozvoljavaju ilegalno prikazivanje nogometnog sadržaja. Upravo je engleska Premijer liga vrlo gledana preko Kodija. Sud je taj zahtjev odobrio te su omogućili savezu da onemogući ilegalno gledanje utakmica. Upravo su engleski nogometni fanovi ogorčeni ovakvom odlukom te se sada moraju pretplatili na Sky Sport, ili BT.com kako bi gledali nogometne utakmice.          