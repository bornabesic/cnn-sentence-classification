Na najvećem sajmu potrošačke elektronike CES koji se održava u Las Vegasu, tvrtka Razer predstavila je laptop koji ima čak tri ekrana. 'Projekt Valerie' je laptop predviđen za igranje video igara, a napravljen je kako bi korisnicima ponudio pristup velikim ekranima bez obzira gdje god se nalaze. Svaki ekran velik je 17,3 inča, a rezolucija iznosi 4096 x 2160 piksela. Računalo je opremljeno grafičkom karticom Nvidia GeForce GTX 1080 koja podržava rezoluciju 11520x2160 što korisnicima omogućava širi pogled na "trkaću stazu ili bojno polje", ovisno o žanru igrica koji vole.  - Bez ugrožavanja stila ili performansi, Projekt Valerie je opremljen automatiziranim sustavom napravljenim od izdržljivih aluminijskih šarki. To omogućuje bočnim zaslonima da se brzo postave na svoja mjesta i u roku od nekoliko sekundi savršeno usklade - hvale se u Razeru. Cijena ovog računala, kao i datum izlaska još nisu poznati.  >> MacBook Pro s dodirnom trakom 