Danas kada živimo u doba prave informatičke revolucije, mnogi zaboravljaju kako nam je život izgledao prije samo 20 godina. Djeca rođena u 21. stoljeću ne znaju da smo samo nekoliko godina prije njihovog rođenja u potrazi za informacijama morali listati enciklopedije, serije i filmove smo posuđivali u videotekama, a s prijateljima smo se igrali  razne društvene igre. Prisjetit ćemo se nekih od stvari koje su bile sastavni dio naših života: 1. Gleda vam se neki dobar film? Danas malo prosurfate po netu, pogledate preporuke i odete na bilo koji od streaming servisa. Nekad ste morali ići do najbliže videoteke, pitati videotekara za preporuku, te nakon gledanja filma obavezno premotati kasetu na početak I naravno, vratiti kasetu na vrijeme kako ne bi dobili kaznu. 2. Idete na put i sluša vam se dobra glazba? Danas ubacite sate i sate glazbe na USB, a nekad ste omiljenu glazbu morali pržiti na diskove i nositi u ovakvim "fasciklama". 3. idete na put u nepoznate krajeve? Danas upalite GPS koji vam govori kuda trebate ići. Prije ste morali razvući ogromnu kartu i pratiti po njoj. 4. Danas na vašim mobitelima surfate netom, gledate TV programe i igrate igre sa zavidnom grafikom. Nekad smo kad bi nam bilo dosadno razvlačili zmiju. 5. Želite predah na poslu? Danas surfate na netu ili visite na Facebooku. Nekad smo slagali pasijans. 6. Danas možemo birati način komunikacije s prijateljima u inozemstvu - Viber, WhatsApp, Facebook, Skype... Nekad bismo sate provodili na MSN-u. 7. Odigrali biste neku igru s prijateljima? Danas se nađete na nekoms erveru i ubijate neprijatelje ili odigrate partiju PES-a. Nekad smo se našli kod nekog i igrali "Država, selo, grad, rijeka..." 