U crowdfunding kampanji obitelji Bakić prikupljeno je gotovo 282 tisuće dolara. Projektom "BBC micro:bit - STEM revolucija u školama" željelo se omogućiti djeci u hrvatskim školama računala koja je dizajnirao BBC za informatičko obrazovanje u Velikoj Britaniji. Iako se očekivalo da će projekt prikupiti 60 tisuća dolara, donacija su omogućile neočekivani iznos koji će poslužiti djeci kako bi proširila svoja znanja. "Reforma školstva u praksi, u STEM području, tako da svako dijete dobije primjerak najmodernije tehnologije i pripadajuću edukaciju. Hakiranjem sustava iz 19. stoljeća prečicom u 21.! Croatian Makers je najveća inicijativa u našem školstvu! Oslanjanjem na veliki uspjeh Croatian Makers lige podijelit ćemo barem 3.600 micro:bitova, kao uvod u veći cilj: da svako dijete u 6. ili 7. razredu dobije po jedan već iduće školske godine", stoji na stranici kampanje na Indiegogou, platformi za grupno financiranje. Bakić je na društvenoj mreži naglasio da više ne prikupljaju donacije jer je skupljeno dovoljno financijskih sredstava.  - Znam da će mnogim ovo zvučati ludo, jer se u zadnja 2 do 3 dana kampanje obično prikupi jako puno sredstava (60-70% obično u prva i zadnja 2-3 dana ako se ne varam), ali vas molimo da uplaćujete u druge filantropske svrhe. Nama tek ako se javimo s novim projektom. Iako će novac u IRIM stići za tek oko 25 dana, mi smo pred-financirali trošak i 10.000 micro:bitova je već sletilo u Zagreb - poručio je. >> Bakićev projekt prikupio više od 167.000 dolara: 'Želimo da svako dijete u 6. i 7. razredu dobije računalo' >> Najpoznatiji profesor matematike u regiji ima novi portal za učenje matematike, fizike, kemije... 