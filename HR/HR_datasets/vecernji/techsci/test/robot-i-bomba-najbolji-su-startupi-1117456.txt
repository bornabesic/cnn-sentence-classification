Tim STEMI pobijedio je na Idea Knockoutu, natjecanju startupa održanom jučer u Zagrebu. Naime, dvadesestak timova sudjelovalo je u regionalnom odmjeravanju snaga tehnoloških ideja, a sedmeročlani žiri najviše bodova dodijelio je ideji eukativnog robota STEMI-ja. Prvoplasirani team osvojio je put u Las Vegas na najveći svjetski sajam potrošačke elektronike CES koji će se održati krajem siječnja iduće godine, gdje će zapravo predstavljati hrvatske kreativne snage. Drugo mjesto osvojio je gost iz Crne Gore sa svojim jedinstvenim proizvodom – bombom. Naime, Clockwork Briefcase je kofer u kojem se nalazi bomba koja otkucava, a vaš je zadatak da je deaktivirate i pritom zapravo svladate mnoge vještine i podosta toga naučite o elektronici. Jednak broj bodova osvojila su dva tima te na taj način podijelila treće mjesto, koje za nagradu donosi nastup na predstojećem Bug Future Showu. Radi se o timu GammaChef koji za sad imaju prototip robota kuhara koji sam priprema jela prema zadanim mu receptima, što je idealno za jela iz ‘jedne posude’ za one koji žele dostavljati jela, ali i sve one koji su u stisci s vremenom. A Smart Lumies su, pak, edukativne kocke, namijenjene djeci između 6 i 12 godina, kojima se uz zabavne igre uči i konstruktivnom i logičkom razmišljanju. Inspirativno natjecanje pokazalo je pregršt ideja i upotrebu rješenja na drukčiji način ne bi li ona polučila uspjeh na tržištu, a i pokazala kreativnost koja postoji pa je valja poticati, ali i nagraditi. –Idea Knockout pokazala se kao najvažnije startup natjecanje u regiji i po broju i po kvaliteti sudionika. Hrvatski telekom je već prije tri godine prepoznao potencijal ovog natjecanja koje iz godine u godinu postaje sve relevantnije u ovom dijelu Europe – naglasio je Bojan Mušćet, predsjednik žirija i predstavnik glavnog sponzora natjecanja, HT-a.  >> Da Hrvate zamijenimo Singapurcima, imali bismo rast od 20 posto 