Iako su djeca po prirodi jako znatiželjna te uvijek željna novih znanja i iskustava, često je prezentacija i interakcija ključna za djetetovu motiviranost za učenje. Posebno to do izražaja dolazi u školama, gdje nastavnici zbog velikog broja učenika i nedostataka suvremenih alata često nisu u stanju svu djecu zainteresirati i dovoljno motivirati za stjecanje novih znanja. Osim toga, moderni pristup proučavanja i učenja trebao bi omogućiti i razvijanje i poticanje učeničkih kompetencija ključnih za 21. stoljeće, kao što su kritičko razmišljanje, kreativnost, samostalnost, timski rad, uvažavanje različitosti itd. Toga su svjesni i u nadležnim ministarstvima, ali i u mnogim visokotehnološkim tvrtkama koje razvijaju posebne alate namijenjene obrazovanju. A kako nove tehnologije mogu omogućiti bolje i jednostavnije učenje, možda najbolje pokazuje primjer Office 365 Professional Plus programskog paketa koji je, zahvaljujući Ministarstvu znanosti i obrazovanja, CARNetu i Microsoftu Hrvatska, već drugu godinu zaredom besplatan za sve učenike i zaposlenike u hrvatskom obrazovnom sustavu. (Kako iskoristiti besplatno pravo na korištenje paketa Office 365 pročitajte ovdje. Nakon toga odmah ste spremni za korištenje – pristupite stranici Office365 za škole s koje se obavlja prijava). Office 365 u sklopu Učionice budućnosti u Gimnaziji Karlovac svakodnevno koristi i profesorica njemačkog jezika Snježana Fištrović. Office 365 online paket besplatno je dostupan svima u obrazovanju i znatno olakšava rad nastavnika i učenika S. Fištrović, profesorica njemačkog jezika „Office 365 znatno povećava interakciju na nastavi te podiže produktivnost. Softveri su dostupni u svakom trenutku s raznih uređaja, što je iznimno važno za moje učenike jer konstantno imaju pristup svim materijalima i aktivnostima koje smo koristili na nastavi. S druge strane, ja kao nastavnica imam brži i bolji uvid u sve učeničke radove te im jednostavnije i učinkovitije mogu dati potrebne povratne informacije", kaže Snježana Fištrović te ističe kako Office 365 kao virtualna učionica omogućuje "obrtanje" učionice (flipped classroom pristup), što podrazumijeva da uz dobru pripremu na nastavi (učenici kod kuće pristupaju pripremljenim materijalima i rješavaju ih) u školi ostaje mnogo više vremena za konkretne aktivnosti, pružanje pomoći učenicima, rješavanje eventualnih nejasnoća i slično. Profesorica iz Gimnazije Karlovac kaže kako na društvenoj mreži Yammer sa svakim razredom ima privatnu grupu putem koje s učenicima dijeli i razmjenjuje nastavne sadržaje te koristi pojedine opcije unutar grupe za suradničke aktivnosti. "Primjerice, učenici u parovima imaju zadatak smisliti kratku pjesmicu.Otvaraju svoj Notes na Yammeru i u njega pišu kratku pjesmicu. Ja odmah imam uvid u sve učeničke radove i prema potrebi svakome mogu vrlo brzo dati povratnu informaciju i pružiti pomoć. Posebno mi se sviđa što su svi alati Office 365 dostupni u oblaku te im se vrlo jednostavno može pristupiti s različitih uređaja i mjesta S. Fištrović, profesorica njemačkog jezika Koristeći funkciju interaktivne ploče 'izrezivanje', mogu prikazati sve pjesmice na ploči i tako pružiti učenicima uvid u sve radove te ih potaknuti na konverzaciju", kaže Snježana Fištrović koja za obradu novog gradiva, ali i samostalan rad učenika, koristi Sway prezentacije. Njih objavljuje na Yammeru pa im učenici mogu lako pristupiti te sljedeći upute riješiti zadatke, napisati svoje sažetke ili objaviti vlastitu prezentaciju. Osim alata koji nudi Microsoft Office, Snježana Fištrović koristi i interaktivnu ploču osjetljivu na dodir. Posebno joj se sviđa što sve što radi na ploči može spremiti i ponovno koristiti. Katkada si unaprijed pripremi kompletan plan ploče, uključujući interaktivne zadatke tako da su odmah spremni za nastavni sat. Velika prednost ploče je i što dva učenika istodobno mogu pisati po njoj, a da jedan drugoga ometaju. „Kako bismo utvrdili i ponovili vokabular, katkada s učenicima na ploči igram Pictionary, tako da razred podijelim u dvije grupe, pri čemu svaka grupa bira osobu koja će crtati na ploči. Dakle, dva učenika su ispred ploče, svaki ima jednu olovku, ploča je podijeljena na dva dijela. Imam popis riječi koje zadajem učenicima ispred ploče, oni crtaju pojmove, a ostali pogađaju. Bod ide onoj grupi koja prva pogodi pojam", opisuje jedan od zabavnijih načina učenja njemačkog jezika profesorica Snježana Fištrović u sklopu Učionice budućnosti Gimnazije Karlovac. A svi koji žele ostvariti besplatno pravo na pristup svim navedenim servisima, trebaju se registrirati na web stranici Office 365 za škole i to putem korisničkog računa AAI@EduHr (ime.prezime@skole.hr) koji dodjeljuje administrator imenika u svakoj školi (popis administratora je dostupan ovdje). 