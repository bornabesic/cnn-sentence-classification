Kaspersky lab, softverska kompanija posvećena antivirusima u ime 20 godina svog postojanja odlučila pokušati predstaviti svjetske metropole budućnosti, točnije 2050. godine. Podatke i predviđanja su prikupili od futurista, stručnjaka i ‘običnih’ ljudi te izradili interaktivnu kartu svijeta. Naime, budući je projekt interaktivan i zamišljen je da se nadograđuje i popunjava, kao i moderira ili vidi mišljenje ljudi koji su se uključili u projekt. Tako su neki gradovi već sada dobili točna predviđanja i izgled u sljedećim desetljećima poput New Yorka, Barcelone, Chicaga, Šangaja, Dhake ... Njihov razvoj vidljiv je u 2030., potom 2040. i konačno 2050. No, to ne znači da ne možete dodati svoju ideju ili pak dati glas onomu tko je predviđanja postavio i reći slažete li se ili ne. Grad Titanic Oni gradovi koji nisu dobili svoje vizuale imaju istaknute neke projekte ili ideje koje bi mogle zaživjeti. Najlošije je prošla Dhaka, glavni grad Bangladeša... točnije interaktivna karta sugerira da je neće biti, odnosno da će postojati tek ostaci grada pod vodom. Tamo neće živjeti ljudi, tek oni koji s ronilačkim odijelom žele istraživati kako je to nekoć izgledalo. Nazvali su je Titanic grad, a krivac za sudbinu Dhake jest globalno zatopljenje ili nebriga za okoliš, koja bi mogla kulminirati. New York, pak, ekipa Kaspersky laba, učinila je pravim rajem na zemlji. Zeleni neboderi će prevladavati, leteći prijevoz olakšat će svakodnevne gužve. A do 2050. jednako kao i u Barceloni imat će najvišu zgradu od 50 kilometara. Većina stanovnika bit će androidi, no bit će i novih bioloških stvorenja, genetički dizajniranih i laboratorijski osmišljenih novih bića koja će moći razgovarati i družiti se s ljudima, dok će im dio inteligencije biti pohranjen u oblaku. Novokreirani ljubimci Uglavnom će zamijeniti tradicionalne ljubimce te će ljudi šetati Furbiese. Ljudi će pak imati svoje mozgove sljubljenje s internetom tako da će komunicirati telepatski i međusobno, ali i sa strojevima. Mnoge stvari obavljat će se virtualno. Što znači da će uglavnom stajati ili sjediti. Predvidio je to Ian Pearson, futurolog. Šangaj 2050. godine bit će i dalje prepun nebodera, kažu oni kojima je bilo izazovno napraviti projekciju izgleda grada u budućnosti. No, ništa inovativno nisu dodali. Tek da će u neboderima biti život tako organiziran da nitko neće imati potrebu izaći iz njega. A vanjski izgled kreirat će im AR. 