Selfie štap mnogo je jednostavniji i puno raznolikiji predmet nego što to većina nas misli. Može biti izuzetno koristan za amatere u fotografiji ili snimatelje filmova te biti jednako koristan kao i tronožac. Stoga donosimo nekoliko korisnih savjeta kako ga koristiti da bismo napravili zanimljive kadrove. #1 široki kut snimanja Osnovna funkcija selfie štapa je “virtualni” produžetak ruke samog fotografa, kako bi u kadar moglo stati više toga, a ne samo njegovo lice. Pomicanje kamere za nekoliko centimetara u različitim smjerovima dopušta da se napravi, na primjer, grupna slika, gdje može stati više od jedne osobe. Čak i kada želimo fotografirati sami sebe, pomicanjem telefona možemo uhvatiti više detalja koji se nalaze u našoj pozadini. To je odličan način da na slici pokažemo zanimljiva mjesta na kojima se nalazimo, a ne samo sebe. Kada fotografiramo samo sebe, Huawei P10 uz pomoć Beauty moda dodatno će se pobrinuti da slika uistinu ispadne savršeno, a sam portret lica izgledat će privlačnije, ali i dalje prirodno. Huaweijev AF14 selfie štap ima prekidač koji je implementiran u njegovu dršku, stoga nije potrebno koristiti tajmer. Na jednostavan način korisnik može napraviti nekoliko fotki bez brzanja i bez potrebe da ponovo mora dohvatiti uređaj. #2 puno jednostavnije snimanje videozapisa Onaj tko misli da selfie štap možemo koristiti samo za slikanje sebe, prevario se. Slikanje rukama nakon nekog vremena postaje naporno i neugodno, a može se dogoditi da prilikom snimanja naš uređaj padne na pod. Sklopivi Huawei AF14 selfie štap savršeno će poslužiti u takvim situacijama, a i korisnik će izbjeći dugo držanje mobitela u ruci prilikom snimanja.   #3 promjena perspektive Prilikom korištenja produženog selfie štapa, perspektiva snimanja se jednostavno može promijeniti, krećući se od razine tla do razine iznad glave i obrnuto. Na taj način možemo mijenjati perspektivu, kao i kut fotografiranja, odnosno snimanja. Kod snimanja videa u izvedbi profesionalne produkcije, takva perspektiva dobiva se korištenjem kranova, ali kod korištenja pametnih telefona, sve što vam je potrebno je selfie štap. #4 snimanje kroz prozor Zanimljivu snimku moguće je uloviti i provirivanjem pametnog telefona na selfie štapu kroz prozor. Efekt će se dodatno pojačati ako to učinimo tijekom vožnje, primjerice dok se vozimo kao putnik u autu, ali tijekom takvog snimanja ne zaboravite na sve potrebne sigurnosne mjere. Naravno, tijekom brze vožnje ili u gustom prometu, nikako ne poduzimajte tako nešto, ali dok je cesta sigurna, moći ćemo uloviti statičnu siluetu na pokretnoj pozadini. #5 ne postoje prepreke Selfie štap nam dopušta da vidimo stvari koje inače možda ne bismo mogli vidjeti. Na fotografiji ili u videozapisu, “ulovit” ćemo pukotinu na stijeni ili pogled iza različitih barijera, poput zida ili velike mase ljudi. S ovom metodom snimanja stvarno imamo bezbroj mogućnosti. #umjesto tronošca Naslanjanjem na zid ili druge stabilne površine, selfie štap može se vrlo lako pretvoriti u jednostavan tronožac, što nam pomaže u fotografiranju veće grupe ljudi. Međutim, ovo je samo početak mogućih namjena. Jedna od najspektakularnijih opcija je takozvani time-lapse mod, a novi Huawei P10 serijski je opremljen tom značajkom. Sve što trebate je uključiti taj mod i ostaviti pametni telefon da mirno stoji par minuta kako bi snimio, primjerice, oblake ili druge objekti koji se sporo kreću za uistinu zadivljujući efekt. #grad po noći Jedna od jedinstvenih opcija Huaweija P10 je i Light Painting način kojim korisnik može snimiti zadivljujuće fotografije noćnih ulica gdje se auti u pokreti pretvaraju u rijeke svijetla. Selfie štapom s tronošcem i Huawei P10 pametnim telefonom vrlo lako možete postići taj efekt. Sve što trebate je postaviti Huawei P10 s tronošcem na prometnu ulicu i pokrenuti Light Painting mod, odabirući Car Lights opciju. #svjetlosni grafiti S Huaweijem P10 i selfie štapom možemo čak i sami crtati svjetlom. Kao što je već spomenuto, sve što trebate napraviti je postaviti pametni telefon na selfie štap i uključiti Light Painting – Light Graffiti opciju jer svaki izvor svjetla dobar je za slikanje – upaljač, baklja, svjetlo od bicikla, prskalice pa čak i ekran drugog pametnog telefona. Osim simbola i teksta, ocrtavanjem rubova osoba ili predmeta koji stoje u mraku možete postići zanimljiv efekt kojim ih ocrtavate svjetlosnim obrisima. Selfie štap uistinu je jednostavan i zanimljiv alat u rukama amaterskih filmaša i fotografa. Može se iskoristiti na mnogo kreativnih načina, a tako opremljen Huawei P10 uspješno će zamijeniti foto i video kameru te osigurati neobičnu, zanimljivu perspektivu, čineći snimljeni materijal još privlačnijim i raznolikijim. Huawei P10 u Hrvatskoj je dostupan u ponudi Hrvatskog Telekoma, Tele 2 i Vipneta te u većim trgovinama poput Elipsa, Smartsona, Emmezete, Semarka, Alo, Alo i dr.   