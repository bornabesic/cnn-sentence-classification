Prije 12 godina mladi Jia Yueting osnovao je kompaniju Letv koja je trenutno jedna od najvećih kineskih tehnoloških kompanija. U počecima se bavila internet televizijom, video produkcijom i distribucijom, proizvodnjom televizora, a odnedavno su se okušali, i to uspješno, u proizvodnji pametnih telefona. Kompanija je nedavno promijenila ime i zove se LeEco, a okrenuli su se i novom segmentu tržišta. U kolovozu su objavili kako planiraju uložiti 1,8 milijardi dolara u tvornicu koja će godišnje proizvoditi 400 tisuća električnih automobila. Na tržište mobitela ušli su u travnju prošle godine s modelima Le 1, Le 1 Pro i Le Max s kojima su postigli veliki uspjeh. Kasnije su uslijedili modeli Le 1s, Le Max Pro, Le 2 i ostali. Tijekom 2015. godine prodali su četiri milijuna uređaja te su postali najbžre rastuća kompanija u tom području. Le 1 (x600) opremljen je MediaTek Helio X10 osmojezgrenim procesorom (2 GHz) i dolazi s 3 GB RAM-a i baterijom od 3000 miliamper sati. Ekran je veličine 5,5 inča s rezolucijom 1920x1080. Kod ovog modela dostupna je memorija od 16, 32 i 64 GB, no nekima bi mogao biti nedostatak izostanak utora za SD karticu. Mobitel posjeduje utor za dvije kartice i, naravno, koriste se istodobno tako da na jednom uređaju možete koristiti dva broja. Kvaliteta izrade uređaja je izvrsna i metalni rub mobitelu daje premium osjećaj. Odličnom izgledu doprinosi i uzak prostor između ekrana i bočnih rubova telefona. Stječe se dojam da se ekran rasteže od jednog kraja do drugog. Mobitel je opremljen s dvije kamere. Prednja ima 5 megapiksela i odlična je za svoju ulogu snimanja selfija, a stražnja ima 13 piksela te je s njom moguće snimati video u rezoluciji 4K. Izradu kamere potpisuje Sony. Okidač kamere je vrlo brz, kao i fokus. Slike dobivene primarnom kamerom su dolične i zasigurno ćete teško pronači bolju od nje u ovom cjenovnom razredu. Sučelje kamere je jednostavno i lako za korištenje. Tipka za paljenje nalazi se s desne strane uređaja, dok su tipke za glasnoću na drugoj strani. Iznad njih nalazi se prekidač kojim se mogu isključiti zvukovi na uređaju. Ulaz za slušalice nalazi se na vrhu uređaja dok se na dnu nalaze odlični zvučnici i USB-C utor. Na poleđini ekrana se nalazi kamera s vrlo jakom dvotonskom bljeskalicom te rupica za mikrofon. Tri GB RAM-a i snažni osmojezgreni procesor osiguravaju da mobitel doslovce "leti" prilikom korištenja i nakon dužeg korištenja i skidanja velikog broja aplikacija. Baterija od 3000Mah sigurno će vam osigurati autonomiju za cjelodnevno korištenje, a ako ste slabiji korisnik možete računati i na dva dana autonomije. Uz sinkronizaciju Vibera, WhatsAppa, Hangoutsa, Gmaila, Messengera i drugih aplikacija nije se dogodilo da mi se baterija isprazni prije spavanja. Mobitel je naručen putem interneta iz Kine, a ukupna cijena sa svim davanjima iznosila je nešto manje od 1300 kuna. Sve o naručivanju mobitela iz Kine možete pročitati OVDJE. >> Napadaju iPhone: Google ima novu seriju mobitela s neograničenim kapacitetom za fotke i videa – 5,5" ekran FHD – MediaTek Helio X10 – 3 GB RAM – 16/32/64 GB memorije – 5 MP i 13 MP kamere – 3000 mAh baterija – dimenzije: 147,9 x 73,5 x 9,5 mm – 177 grama 