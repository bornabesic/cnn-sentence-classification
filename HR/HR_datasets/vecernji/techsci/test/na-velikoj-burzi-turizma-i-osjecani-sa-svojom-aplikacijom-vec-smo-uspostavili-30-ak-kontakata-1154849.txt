Na velikoj burzi turizma ITB Berlin, u hali s najmodernijim svjetskim tehnologijama, nastupa i mala osječka tvrtka Pointers. Osječani svijetu turizma predstavljaju svoju mobilnu aplikaciju pomoću koje turisti mogu dobro upoznati željeno odrediste i prije nego krenu na put. Svoju aplikaciju, kojom se već koristi desetak turističkih zajednica na Jadranu, promoviraju kao najboljeg osobnog turističkog vodiča. Ponosno ističu da je njihova virtualna tura vjernija i kvalitetnija od mnogih sličnih aplikacija, jer potencijalni turist ne razgleda fotografije već uživa u videima s lica mjesta. Osječkoj tvrtki staroj samo tri godine, koja zapošljava sedam ljudi (kad je špica posla i trideset) domaćini berlinskog sajma iskazali su posebno naše aplikacije. - NA ITB u smo, inače, prvi puta i vrlo smo zadovoljni. Ovdje smo već prvog dana uspostavili tridesetak kontakata s partnerima iz cijelog svijeta - kaže simpatična ekipa iz Pointersa i poentira: - Ne, naravno da ova aplikacija nije napravljena da zamijeni stvarno putovanje. Njena je svrha da potencijalnom gostu pruzi najbolji mogući uvid i da ga dodatno zaintrigira. >> Osječki Pointers osvaja nove morske turističke destinacije >> Pointers Krk, otočka turistička aplikacija iz osječke silicijske doline 