Microsoft je objavio da kupuje LinkedIn za 26 milijardi dolara ili 196 dolara po dionici, u gotovini. Jeff Weiner ostat će CEO LinkedIna, društvene mreže za profesionalce, i bit će podređen Microsoftovom CEO-u Satyi Nadelli. Upravni odbori obje tvrtke jednoglasno su odobrili posao koji bi se trebao realizirati do kraja ove godine. – LinkedInova ekipa razvila je fantastično poduzeće usredotočeno na povezivanje profesionalaca diljem svijeta – poručio je Nadella u priopćenju. >> Korporativna Amerika raspolaže s 1700 milijardi dolara gotovine! Ovih 5 tehnoloških divova drži 30 posto >> Microsoft i Facebook zajedno grade podvodni optički kabel 