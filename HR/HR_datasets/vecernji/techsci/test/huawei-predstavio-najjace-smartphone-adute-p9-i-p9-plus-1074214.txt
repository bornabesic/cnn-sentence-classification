Najveći kineski proizvođač mobitela Huawei predstavio je u Londonu svoje nove flagship mobitele – P9 i P9 Plus. Najveći naglasak Huawei je na novima modelima stavio na fotografiju i kvalitetnije kamere i to u suradnji s poznatim foto brendom Leicom pa su tako postavili dvije kamere na pozadinu mobitela.  RGB kamera P9 smartphonea specijalizirana je za bilježenje boja, dok je monokromatska kamera odlična u hvatanju detalja. Dvije kamere na stražnjoj strani P9 uređaja zajedno djeluju i daju dubinsku oštrinu i živopisnije boje. P9 bi također trebao moći bolje fotografirati u uvjetima slabijeg osvjetljenja.  Korisnici mogu birati između tri Leica načina snimanja: standardni, žive boje i blage boje. Odabirom monokromatskog načina rada, P9 korisnici mogu svoje uređaje koristiti kao prave crno-bijele fotoaparate. Huawei koristi vlastitu Hybrid Focus tehnologiju za brže okidanje fotografije i stabilizaciju.  P9 podržava fokusiranje na temelju tri metodologije – laser (koji je smješten odmah uz kamere pozadi), mjerenje dubine i kontrast. Da bi pokazao što se može s novim kamerama, Huawei je angažirao više profesionalnih fotografa koji su u različitim uvjetima snimili doista impresivne fotografije. Hoće li i korisnicima uspjeti jednako tako, pokazat će se uskoro. U svakom slučaju, novu je Huaweijevu seriju podržao čak i Superman – naime u Londonu se na promociji ukazao i poznati glumac Henry Cavill.  Kućište je sklopljeno od 2.5D stakla i aluminija, s rubovima koji su zaobljeni, a uređaj pokreće Huaweijev Kirin 955 2.5GHz 64-bitni ARM procesor. S 5.2-inčnim 1080p ekranom, Huawei se opet pohvalio jakom baterijom – 3000 mAh. performanse. 3000mAh baterija P9 uređaja korisnicima omogućuje besprijekorno povezivanje i dugi vijek trajanja. Huawei je predstavio i P9 Plus s 5.5-inčnim Press Touch ekranom i snažnijom 3400mAh baterijom. P9 Plus donosi i dual-IC brzo punjenje koje korisnicima omogućuje 6 sati razgovora nakon 10 minuta punjenja. Huawei za model P9 Plus obećava da će vam trajati baterija čak dva dana normalnog korištnja. Doduše, ne objašnjavaju pritom što sve znači normalno korištenje, no baterija kapaciteta čak 3400 mAh-a bi trebala biti moćna. Cijene 32GB verzije P9 kreću se od 599€, dok 64GB verzija kreće s cijenom od 649 €. Cijena P9 Plus uređaja od 64 GB iznosit će 749 €. P9 će prvo biti dostupan u zemljama zapadne Europe, UAB, Omanu, Egiptu, Kuvajtu, Bahreinu i Kini. Za sada još nije poznat datum kada će mobiteli stići i u Hrvatsku.  