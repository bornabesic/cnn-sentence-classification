Prema podacima ankete koju je provela kompanija YouGov, trećina odraslih Britanaca na svojim profilima na društvenim mrežama otkriva puno ime i prezime i datum rođenja. To su dvije od tri ključne informacije koje prevaranti trebaju kako bi ukrali vaš identitet i stvorili vam velike probleme. Uz te podatke prevaranti mogu na vaše ime podići kredit, kreditne kartice kao i mobilne telefone. Uz ime i prezime i datum rođenja, prevarantima je ključna i vaša adresa stanovanja, a upravo su ove informacije često dostupne na društvenim mrežama i njih mogu vidjeti svi ako ih ne zaštite. Čak 48 posto mladih starih između 18 i 24 godine otkrivaju ove informacije, dok je postotak manji kod onih starih između 35 i 44 godine i iznosi 28 posto. Do vašeg datuma rođenja prevaranti mogu doći iako ga vi niste objavili. Vaši prijatelji na društvenim mrežama mogu vam čestitati rođendan, što će vidjeti i drugi pa do te informacije nije teško doći. Kada saznaju vaše ime i prezime te datum rođenja, nije teško pronaći vas u stvarnom svijetu i otkriti vašu adresu. Kada prikupe sve što trebaju, lako će doći do krivotvorenih dokumenata na kojima će se nalaziti vaše ime. Dokumente se može naručiti i preko interneta. Kada otvore račun u banci na vaše ime, probat će presresti poštu u kojoj se nalaze kartice koje vam je poslala banka.  – Slučajevi prijevare su u porastu, uz krađu identiteta predstavljaju veliki dio neovlaštene aktivnosti. Sve više odraslih osoba u Velikoj Britaniji koristi društvene mreže, pogotovo na mobilnim uređajima, i veliki dio njih dijeli svoje osobne informacije na tim platformama – kazao je John Marsden, voditelj agencije za osobne podatke i prijevare. >> Tvrtke se brinu zbog krađe podataka na mobitelima >> Prijavio prijevaru, no i dalje plaća tuđe račune 