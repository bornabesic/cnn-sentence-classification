Aplikacije za upoznavanje ljudi proširile su područje na kojima možemo birati svoje partnere pa tako nismo vezani za prostore na kojima boravimo kao što su škola, fakultet, posao ili susjedstvo. Područje na kojem možete pronaći partnera sada se proširilo na cijeli svijet. No, postoji i problem kod tih aplikacija a to je da na njima nema previše potpunih informacija o samim ljudima. Većina se oslanja samo na fotografije i osnovne podatke i rijetko tko će na njima izričito naglasiti jesu li za vezu ili samo za vrući provod. Ljudi se tako povezuju s puno osoba s kojima zapravo neće imati pravu povezanost i na to troše puno vremena. Aplikacija Sapio svojim bi pristupom trebala riješiti taj problem. Sapio na prvu izgleda kao Tinder jer se i u ovom slučaju kroz profile ljudi prolazi pokretima prsta desno, odnosno lijevo, ovisno sviđa li vam se osoba ili ne. O osobama možete pročitati osnovne informacije, no prilikom postavljanja profila postavit će vam tri pitanja, piše Techcrunch. Jedini način da kod drugih osoba 'otključate' odgovore na ta pitanja je da ih i sami odgovorite. Postoji i opcija da ih otključate uz pomoć virtualne valute koju možete zaraditi odgovaranjem na pitanja ili ju možete kupiti unutar aplikacije. No, to nisu jedina pitanja na koje možete odgovoriti i tako vidjeti odgovore drugih osoba. Na rubrici 'Pitanja' postoji više od 300 pitanja u nekoliko kategorija.  Svaki put kada odgovorite na jedno pitanje vidjet ćete kako su drugi korisnici odgovorili na ta pitanja. Sapio korisnicima također omogućuje da reagiraju na te odgovore, slično kao i na Facebooku. Tako je moguće odgovoriti s reakcijama palac gore, srce, upitnik, uskličnik, palac dolje ili HAHA. Uz pomoć tih reakcija i odgovora lako možete suziti broj ljudi koji vam odgovaraju.  >> Naša novinarka tražila je 'ljubav' putem aplikacije za upoznavanje. Evo što joj se dogodilo >> Riječ koju nikada ne biste trebali upotrijebiti ako upoznajete nekoga online 