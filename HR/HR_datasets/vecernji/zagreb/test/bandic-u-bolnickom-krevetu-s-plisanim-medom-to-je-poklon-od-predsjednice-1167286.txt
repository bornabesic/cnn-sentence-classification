Zagrebački gradonačelnik Milan Bandić u ponedjeljak je operirao prikliještenu kilu u bolnici Sveti duh, koju je, tvrdi, dobio kada je na Praznik rada dizao teški lonac s grahom. Bandić se jučer nakon operacije oglasio na Facebooku da je živ i zdrav, a danas je objavio još zanimljiviju fotografiju. – Poklon predsjednice Kolinde Grabar Kitarović za brzo ozdravljenje – napisao je Bandić uz fotografiju iz bolničkog kreveta s velikim plišanim medom. Zagrebački gradonačelnik je, naime, u ponedjeljak novinarima u Maksimiru kazao kako ide na operaciju. – Dobio sam bruh prilikom dizanja 80 kilograma teškog lonca graha i večeras idem na operaciju – rekao je Bandić na prvomajskom druženju. 