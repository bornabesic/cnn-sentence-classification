Salsa filarmonica pod dirigentskom palicom maestra Alana Bjelinskog, a uz pomoć Ricarda Luquea i Olvida Ruiza Castellanosa u petak navečer je natjerala prepunu dvoranu Lisinski na ples u latino ritmovima. Tradicionalni koncert pod pokroviteljstvom Predsjednika Republike Hrvatske i Grada Zagreba, u sjećanje na novinarku Anu Rukavinu i maestra Vjekoslava Šuteja, i ove je godine rasprodao Lisinski, a sav prihod uplaćen je na račun zaklade. O njenom uspješnom radu najbolje svjedoči 25 transplantacija donora iz hrvatskog Registra za pacijente u Hrvatskoj i inozemstvu, kao i 37.831 građanin upisan u Registar dobrovoljnih darivatelja matičnih stanica. Koncert te akciju svojim su dolaskom podržali i brojni poznati gosti poput predsjednika RH Ive Josipovića, gradonačelnika Zagreba Milana Bandića i mnogih drugih. - Sretna sam što je dvorana rasprodana jer je život najvrednije što čovjek ima i tako su svi dali doprinos onima koji u bolničkim sobama malih ćelavih glavica samožele život – kazala je Marija Rukavina, majka pokojne Ane i upraviteljica Zaklade Ana Rukavina. Dražen Siriščević, ravnatelj Koncertne dvorane Vatroslav Lisinski kazao je: - Radije bih da su Ana i Điđi s nama, ali siguran sam da su ponosni na zakladu i da nas večeras gledaju.  >> Humanitarni Koncert za život u Lisinskom 