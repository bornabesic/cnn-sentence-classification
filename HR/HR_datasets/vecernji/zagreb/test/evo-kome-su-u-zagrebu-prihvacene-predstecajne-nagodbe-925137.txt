Tržišna kriza u poslovne probleme gurnula je 300-tinjak poduzetnika koji Gradu Zagrebu duguju novac za zakup prostora, komunalnu naknadu i ostalo pa su zatražili oprost dijela dugova kroz predstečajne nagodbe. Od stotinjak molbi samo je jedna iznad milijun kuna, dok ostale iznose od nekoliko tisuća do nekoliko stotina tisuća kuna. – Grad nastoji izaći ususret svim svojim dužnicima koji imaju racionalne planove restrukturiranja i čiji je cilj očuvanje radnih mjesta i stabilizacija poslovanja – kažu u gradskoj upravi. Ističu da je od stupanja na snagu Zakona o financijskom poslovanju i predstečajnoj nagodbi (1. 10. 2012.) Grad prijavio tražbine prema 309 dužnika koji su pokrenuli postupak predstečajne nagodbe. Dosad je kroz gradsko povjerenstvo za razmatranje nagodbi prošlo stotinjak prijedloga, od kojih je prihvaćena polovica. Grad je prihvatio planove restrukturiranja dužnika koji su ponudili podmirenje cjelokupne glavnice ili minimalno 70 posto, otpisano im je potraživanje za kamate Grad Zagreb – Grad je prihvatio planove restrukturiranja dužnika koji su u svojim nacrtima nagodbi ponudili podmirenje cjelokupne glavnice ili minimalno 70-postotnog dijela. U tim slučajevima, otpisano im je potraživanje za kamate – kazali su u Gradu i dodali da dužnicima izlaze ususret i omogućavanjem obročne otplate duga. Najveći zahtjev za predstečajnu nagodbu Grad je dobio od tvrtke Produkt u vlasništvu Marijana Žužula. Grad od njega potražuje 42 milijuna kuna, a prijedlog gradskog predstečajnog povjerenstva odbila je Gradska skupština. Osim Produkta, otpis dugova zatražio je i Ivan Pripuz za svoj Eko-flor plus, Željko Kerum, IGH te brojni drugi mali i veliki poduzetnici. I dok su mnoge molbe odbijene, tvrtke i obrtnici koji su ponudili otplatu duga, dobili su od Grada zeleno svjetlo i oprost kamate. Jedna od njih je i vlasnica frizerskog obrta “Dada”. Grad je od potraživao 110 tisuća kuna za neplaćenu zakupninu za poslovni prostor te neplaćenu komunalnu naknadu i spomeničku rentu. Oprošteno joj je 27 tisuća kuna kamata, a dug od 82 tisuće kuna otplaćivat će na rate. – Zahvaljujući nagodbi i otpisu kamata neću staviti ključ u bravu. Pozdravljam da se dugovi otpisuju i malim obrtnicima kojih je zbog krize sve manje – kazala je vlasnica. Od nagodbe će kaže, koristi imati svi jer će dug vratiti te će i dalje poslovati i plaćati poreze. Ugostiteljski obrt Mika - iznos potraživanja Grada 46 tisuća kuna Kožna Galanterija Pokupec  - dug 121 tisuća kuna Abdurahim Abdurahimi, obrt Šport - 81 tisuća kuna Ugostiteljski objekt Stara Sava - 122 tisuća kuna Mladen Šipuš, vlasnik obrta Atika -  92 tisuća kuna Sadeta Leskovar, obrt Dada, frizer za žene - 110 tisuća kuna Rufat Rufatij - slastičarnica - 200 tisuća kuna Institut IGH d.d,, Janka Rakuše 1 - 11 tisuća kuna  Hotel Sliško - 557 tisuća kuna Strujacommerce - 452 tisuće kuna CM Expert d.o.o. - 596 tisuća kuna Produkt d.o.o. - 42 milijuna kuna Ugostiteljstvo Čuljak -potraživanje Grada 87 tisuća kuna One2Play maloprodaja  - dug 3.8 tisuća kuna Kerum d.o.o.- 254 tisuće kuna Pregled d.o.o., za zaštitu osoba i imovine - 329 tisuća kuna Sunčana strana Zagreb, za hotelijerstvo - 799 tisuća kuna Estare Culto-modna odjeća - 599 tisuća kuna Mladen Širok, vlasnik obrta Mladen Širok- 347 tisuća kuna Euro-alfa d.o.o. - 271 tisuća kuna  Eko-flor plus - 9 tisuća kuna Montmontaža plinovod d.o.o. - 4 tisuće kuna  Filip trade d.o.o. - 259 tisuća kuna Carin d.o.o. - 803 tisuće kuna Monolit d.o.o., Križevci - 129 tisuća kuna Metronet telekomunikacije d.d. - 114 tisuća kuna Poliklinika poliderma d.o.o. - 348 tisuća kuna Proizvodnja regeneracija d.o.o. - 964 tisuća kuna 