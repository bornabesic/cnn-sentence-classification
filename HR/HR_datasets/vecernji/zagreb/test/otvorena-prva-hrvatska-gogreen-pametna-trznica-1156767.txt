Otvorena je prva Hrvatska pametna GoGreen tržnica. U Sigetu na 800 metara kvadratnih domaći mali proizvođači moći će prodati svoje proizvode pod strogo kontroliranim uvjetima. Tržnice u Hrvatskoj imaju dugu tradiciju postojanja. One nisu samo mjesto nabave namirnica, one su i poželjna turistička destinacija, zaštićena nematerijalna kulturna baština, a sada postaju i mjesto primjene održivih tehnologija. Razvoj tržnica od iznimne je važnosti za razvoj i opstanak malih proizvođača koji čine temelj održivosti ruralnih područja. Prema riječima Alana Slapara voditelja projekta „do sada je u GoGreen mrežu uključeno 700tinjak malih proizvođača s tendencijom širenja mreže, jer se svakim danom javljaju novi proizvođači koji svoje proizvode žele ponuditi tržištu“. Projekt GoGreen važan je, jer se okrupnjivanjem malih proizvođača i pokretanjem takvog tržišnog koncepta, malim OPG-ovim bitno olakšava tržišni nastup i time im se omogućava fokus na razvoj vlastitog businessa a oslobađa ih se dodatnih napora traženja prodajne mreže, ulaganja u marketing,… Suradnja s eKupi tu dolazi do iznimne važnosti jer eKupi je web platforma koja omogućava pristup velikom broju kupaca. Osim velikih ulaganja u proteklih 7 godina poslovanja, eKupi je danas i broj 1 web trgovac po svom opsegu poslovanja. „Uz mnoge pogodnosti koje eKupi nudi svojim kupcima danas možemo ponuditi da iz udobnosti svojeg doma naši kupci mogu naručiti domaće proizvode naših domaćih proizvođača hrane i pića, prvenstveno mislimo na male proizvođače obiteljska poljoprivredna gospodarstva. Dostava je nešto što se podrazumijeva tako da kupac može zaboraviti nošenje teških vrećica s placa“ naglasio je Ilija Matić voditelj marketplacea eKupi. Kad smo kod sigurnosti kupci mogu biti sigurni da kupuju hrvatski proizvod, zdravstveno ispravan a za strogu kontrolu kvalitete tu je Nastavni zavod za javno zdravstvo Andrija Štampar. Prema riječima voditelja Laboratorija za kemijske analize dr.sc. Daria Lasića „kupci mogu u svakom trenu, ako im se proizvod učini sumnjiv, odložiti sumnjive namirnice i u Laboratoriju Zavoda će se provjeriti ispranost istih.“ Danas je otvorena tržnica u Zagrebu, sljedeća se otvara u Čakovcu a uskoro se planira i otvaranje u Osijeku, Dubrovniku, Splitu, Rijeci, Zadru i Puli. Grad Zagreb i Zagrebačka županija puno su pomogli projektu tako da su organizirali informativne radionice o projektu, „a upravo je edukacija proizvođača najvažniji segment rada s malim proizvođačima. Županija i dalje pomaže s edukacijama o standardizaciji proizvoda, pomaže pri osiguravanju dozvola, pružanju savjetodavnih usluga vezanih uz EU fondove…“ naglasio je mr.sc. Josip Kraljičković, pročelnik Upravnog odjela za fondove EU fondove Zagrebačke županije. >> Vjeran kupac stvara dobrog trgovca >> Najveća svjetska grupacija u marketinškim komunikacijama investirat će u Bruketa&Žinić OM 