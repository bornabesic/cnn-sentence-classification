Zagrebački holding i ove godine predstavlja ljetnu ponudu podružnica USO, AGM, Vladimir Nazor i ZET u sklopu Međunarodne vrtne izložbe Floraart, zajedno s podružnicom Zrinjevac, pod zajedničkim nazivom "Ljeto sa Zagrebačkim holdingom". Uz kupone s popustima od 10 do 55 posto, koji se mogu preuzeti na prodajnim mjestima Zagrebačkog holdinga na Bundeku, za posjetitelje je pripremljena i nagradna igra u kojoj se može osvojiti 90 nagrada iz ljetne ponude Zagrebačkog holdinga, od knjiga, cvjetnih sadnica, obiteljskih ulaznica za bazene, obiteljskih ručkova, obiteljskog paketa karata za city tour, tečajeva plivanja do vikenda za dvoje u Crikvenici. Poseban program pripremljen je za djecu. Ovog vikenda, u subotu i nedjelju, 1. i 2. lipnja, na istočnom dijelu parka Bundek niknut će "Dječja zemlja zabave“ u organizaciji podružnice Vladimir Nazor. Brojne zabavne aktivnosti ne očekuju samo djecu, nego i bake, djedove te roditelje. Za put kroz Dječju zemlju zabave svako će dijete dobiti svoju putovnicu s kojom može sudjelovati i u nagradnoj igri. Uvjet je da obiđe svih pet punktova na kojima će dobiti pečat, pritom se dobro zabavi te putovnicu s popunjenim podacima ubaci u za to predviđenu kutiju. Nagrade su: sedmodnevni boravak u wiki kampu – međunarodnom ljetnom kampu u Savudriji za jednu osobu, sedmodnevno ljetovanje za dijete u jednom od Nazorovih hostela po izboru dobitnika te tri puta ručak u Gradu mladih za 3 osobe. U Dječjoj zemlji zabave moći će se razgledati i turistički kabrio autobus ZET-a te poslušati priče o starom Zagrebu iz brojnih knjiga o prošlosti našeg grada, objavljenih u izdanju nakladničke kuće AGM. Program u Dječjoj zemlji zabave bit će organiziran u subotu i nedjelju od 10 do 18 sati. Javno izvlačenje svih nagrada u obje nagradne igre, Ljeto sa Zagrebačkim holdingom i Dječja zemlja zabave, održat će se 4.6.2013. u 12 sati, u dvorani Sljeme Centra za korisnike Zagrebačkog holdinga. >>Svečano otvorena izložba Floraart 