U Zagrebu će od srijede biti u optjecaju nova karta za javni prijevoz s valjanošću od 30 minuta u prvoj zoni i cijenom od četiri kune, najavio je ZET. Namijenjena je za kraća putovanja u dnevnom prometu tramvajem, autobusom i uspinjačom, a moći će se kupiti na svim prodajnim mjestima ZET-a, kioscima i u vozilima. Osim u papirnatom obliku, karta će biti dostupna i u elektroničkom izdanju. Putnici koji će prijevoz plaćati vrijednosnom kartom na zaslonu uređaja za registraciju trebat će prije prislanjanja kartice odabrati kupnju karte od 30 minuta. Tako kupljena karta vrijedit će pola sata, bez obzira na smjer putovanja, dok će, kao i uobičajena pojedinačna karta, papirnata vrijediti u jednom smjeru. Prislanjanjem elektroničke kartice bez prethodnog odabira polusatne karte na zaslonu uređaja, putnik će kupiti uobičajenu kartu za jednu zonu po cijeni od deset kuna, napominju iz ZET-a. >> Bandić uvodi pravi novitet: Pola sata vožnje u javnom prijevozu platit ćete 4 kune 