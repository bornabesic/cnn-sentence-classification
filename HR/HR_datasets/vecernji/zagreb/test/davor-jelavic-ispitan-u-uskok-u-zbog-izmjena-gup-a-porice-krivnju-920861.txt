Davor Jelavić, bivši pročelnik gradskog Ureda za izgradnju grada i nekad desna ruka gradonačelnika Milana Bandića, jučer je bio na ispitivanju u Državnom odvjetništvu zbog svoje uloge u izmjenama Generalnog urbanističkog plana (GUP). Naime USKOK je pokrenuo istragu zbog sumnje da se u 215 slučajeva izmjena GUP-a radilo o ilegalnim potezima gradske uprave kojima su oštećeni i gradski proračun, i građani, ali i privatni investitori. – Iznio je detaljno koja je bila njegova uloga u ovom slučaju, da je sve radio po zakonu i porekao je krivnju. To je sve što mogu reći – kazao je Jelavićev odvjetnik Velimir Došen. Davora Jelavića USKOK također sumnjiči da je sudjelovao u aferi Zlatni WC-i, i to tako što je sa svojim suradnicima pogodovao privatnoj tvrtki Gredelj i omogućio joj imovinsku korist od 105 tisuća kuna, te u aferi Nadstrešnice u kojoj je tvrtki Gamont pogodovano da im se za 600 autobusnih i tramvajskih nadstrešnica odobri dodatni trošak od 5 milijuna kuna, čime je oštećen gradski proračun.   >>Optuženi bivši pročelnik savjetuje Grad o legalizaciji, ali bez naknade 