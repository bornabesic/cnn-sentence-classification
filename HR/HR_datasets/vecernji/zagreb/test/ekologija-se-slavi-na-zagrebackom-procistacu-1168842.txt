Dvanaestu godinu za redom na Centralnom uređaju za pročišćavanje otpadnih voda grada Zagreba proslavljen je Dan planeta Zemlje. Preko 700 učenika iz 15-tak zagrebačkih osnovnih škola sudjelovalo je na natječaju za najkreativnije likovne i literarne radove, dok su najbolji i nagrađeni! Snimljena je i milenijska fotografija iz zraka, kap vode na dlanu, dok su djeca sudjelovala u kreativnim radionicama te edukativnom obilasku pročistača vlakićima. Djecu su zabavljale i maskote, djevojčica Šljunčica i dječak Zovko, lutke koje su osmislila sami učenici. Posebno iznenađenje bio je dolazak poznatih lica, Lane Klingor Mihić koja je proglašena ovogodišnjom Ambasadoricom ekologije te koja je s djecom sadila voćke te i sama promovira zdrav život, te Pamela Ramljak koja je pjesmom zabavila sve na najšarenijoj eko proslavi u Zagrebačkim otpadnim vodama. Pjevačica se iskreno veselila djeci koja su sudjelovala u svim zadanim edukativnim akcijama toga dana te je obišla veliku izložbu koju su djeca priredila na pročistaču. 