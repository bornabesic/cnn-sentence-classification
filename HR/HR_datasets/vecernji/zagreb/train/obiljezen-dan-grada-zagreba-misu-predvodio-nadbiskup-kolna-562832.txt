Svijeće, koje su pripremili za procesiju od Kaptola do Kamenitih vrata, vjernici su zapalili ispred i unutar Katedrale, nakon što je kardinal Josip Bozanić na kraju mise povodom Dana Grada Zagreba poručio da će zbog lošeg vremena svečanost završiti u gradskoj prvostolnici. No kiša nije spriječila građane da dođu u što većem broju. Na stotine njih, oni koji nisu našli mjesto u crkvi, stajalo je s kišobranima izvan nje, a misu je predvodio nadbiskup Kölna Joachim Meisner.  - Sutra se vraćam u Köln, ojačan u vjeri, jačoj nego što sam došao u Zagreb. Kad dođem na nebo, želim sjediti u hrvatskom odjeljku – kazao je Joachim Meisner, a Zagrepčani su s oduševljenjem pljeskali nakon što je kardinal Bozanić završnu molitvu posvetio Majci Božjoj od Kamenitih vrata, zaštitnici Grada Zagreba. >>Besplatni koncert, vožnja turističkim busom i obilasci 