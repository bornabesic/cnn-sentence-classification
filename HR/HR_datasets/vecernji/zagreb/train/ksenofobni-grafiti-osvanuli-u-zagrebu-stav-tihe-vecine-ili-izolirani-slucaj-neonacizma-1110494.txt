I dok predsjednik HSP-a, Daniel Srb, s mađarsko-hrvatske granice upozorava kako bi se žičana ograda trebala premjestiti na granicu sa Srbijom, u Zagrebu su osvanuli ksenofobni grafiti. ''Imigranti nisu dobrodošli'', stoji u poruci u Vončininoj ulici iznad koje je nacrtana svastika, dok je malo dalje jedan grafit ostao nedovršen, ali sve upućuje na sličan sadržaj.  Na društvenim mrežama pozivaju na hitno uklanjanje grafita, a prema najnovijim informacijama, u tom su naumu aktivisti i uspjeli. "Komunalno redarstvo nije reagiralo na naš poziv za uklanjanje grafita. Ako se fašizam ne suzbije u korijenu, on se razbukta. Tako se dogodilo i u ovom slučaju. Cijela Vončinina ulica je išarana kukastim križevima, ksenofobnim porukama i ostalim neonacističkim gadostima", stoji u objavi Antifašističkog vjesnika na Facebooku. >> Daniel Srb s mađarske granice: Preselimo ogradu na granicu sa Srbijom! Što Mađari znaju, a Hrvati ne znaju? 