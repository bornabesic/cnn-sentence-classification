Mačke plave krvi, bogatih rodovnika, visokih cijena i najpoznatijih  svjetskih pasmina gospodarile su minulog vikenda zapadnim ulazom  u grad. FD Zagreb organiziralo je Westgate međunarodnu izložbu na kojoj se zaista imalo što za vidjeti, a  eminentni svjetski suci sudili su maine coon, perzijskim, ruskim, kartuzijskim i ostalim mačkama. Na  izložbu nas je na zaprešićkom području upozorila primadona  HNK također Zaprešićanka, prof. Mira Vlahović, članica udruga za zaštitu životinja, posebice mačaka, pa i „čistokrvih uličara“, koje nemilosrdnici nerijetko donose iz metropole i ostavljaju u Zaprešiću.  No moćna solistica jednako kao i Brigitte Bardot ne gleda boju krvi, nego za razliku od poznate glumice zericu više voli mačke od pasa. Na slikama su osim Mire Vlahović poznati uzgajivači Gordana, Petra i Drago Dimić, Snježana i Siniša Marojvić, Olivera Milić, Ksenija Dobrovšak, Gordana Baranašić, Jovanka Volf, Davorka Linić i drugi.  >> Pariz - prijestolnica životinja 