U četvrtak 15. prosinca poštari će na području Zagreba i okolice početi, baš kao i prošle godine, očitavati plinska brojila. Brojila će očitavati i prvih petnaest dana siječnja. “Dodatni” posao poštara, podsjetimo, rezultat je ugovora između Plinare Zagreb i Hrvatske pošte, a jedan od razloga dobre suradnje je i to što poštari uživaju povjerenje građana. Potvrdilo je to i istraživanje – 88 od 100 korisnika smatra poštare ljubaznima i profesionalnima. – Mole se korisnici Plinare Zagreb da poštarima omoguće ulazak u prostor gdje se nalazi plinsko brojilo te da im osiguraju neometan prilaz. Građani i poslovni subjekti kojima neće biti očitano stanje plinskog brojila dobit će u poštanske sandučiće obavijest na kojoj je istaknuto kako mogu dogovoriti ponovni obilazak poštara i očitanje stanja plinskog brojila – poručili su iz Pošte.• >> Hrvatska Pošta predstavila 1000. marku Republike Hrvatske 