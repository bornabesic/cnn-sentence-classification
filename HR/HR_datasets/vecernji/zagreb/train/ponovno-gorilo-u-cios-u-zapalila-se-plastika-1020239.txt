Zagrebački vatrogasci jutros oko 4.10 sati dobili su dojavu o požaru u krugu postrojenja C.I.O.S. grupe u Jankomiru. Izlaskom na teren utvrđeno je da se radi o manjem požaru plastike.  Požar je ugašen oko 5.30 sati. Na terenu su bili Javna vatrogasna postrojba – obližnja  postaja Jankomir s četiri vatrogasna vozila i 20 vatrogasaca te službenici Ureda za upravljanje u hitnim situacijama. Iako je intervencija završena, na terenu su i dalje vatrogasci koji osiguravanju požarište. Srećom, požar nije bio većeg opsega kao prijašnji, sredinom travnja prošle godine, koji su gasile sve profesionalne postrojbe zagrebačke Javne vatrogasne postaje, uz 10 DVD-ova s ukupno 20-ak vatrogasnih vozila. Uzrok tog požara do danas nije javno objavljen.  >> C.I.O.S.: Vatrogasce smo dvaput zvali, bilo je zauzeto! 