Školske uniforme već nakon Uskrsa uvest će se u 30 zagrebačkih osnovnih škola, dok će u još 22 škole uniforme imati samo neki razredi, doznaje se danas iz zagrebačkog Gradskog ureda. Na anketu Gradskog ureda za obrazovanje, kulturu i sport koje su zagrebačke osnovne škole morale ispuniti do 15. veljače odazvalo se svih 108 škola, a za uniforme se izjasnilo 30 škola. Dodatne 22 škole izjasnile su se za uvođenje uniformi samo u neke razrede, odgovorio je Ured za informiranje Grada Zagreba na upit Hine. U Gradskoj upravi dodaju da je realizacija projekta uvođenja školskih uniformi u zagrebačke osnovne škole već krenula i da se prve uniforme mogu očekivati već nakon Uskrsa, točnije 18. travnja.   Za tu namjenu Grad Zagreb je osigurao u proračunu oko 10 milijuna kuna. Kako će izgledati uniforme ovisit će o željama pojedinih škola. Većina škola koja se odlučila za uniforme izrazila je želju da uniformu čine majice, a ne košulje. Neke škole žele i dodatnu opremu poput vesti s kapuljačama (hoodice), papuče te hlače i suknje. >> 'Što će djeci značiti uniforme ako im roditelji nemaju za kruh i osnovne životne potrebe?' >> Mi bismo da ovako izgledaju školske uniforme 