Međunarodna zračna luka Zagreb (MZLZ) pozvala je u ponedjeljak građane da se do 6. ožujka prijave kao volonteri za testiranje novog putničkog terminala Franjo Tuđman, a ukupno ih treba oko 400.  Građani zainteresirani za to testiranje mogu se prijaviti telefonski, a testiranje će biti u utorak, 7. ožujka, u vremenu od 9 do 15 sati. Za prijavu je potreban broj osobne iskaznice, a građani moraju biti punoljetni odnosno djeca i maloljetnici ne mogu sudjelovati u testiranjima. Iz MZLZ-a napominju da će za sve volontere s nekoliko lokacija u Zagrebu i Velikoj Gorici organizirati prijevoz autobusima do novog putničkog terminala čije se otvaranje očekuje krajem ožujka ove godine. Svim volonterima osiguran je lunch paket i voda, a zadatak im je glumiti putnike te će nakon obavljenog testiranja morati ispuniti upitnik. "Ovo je završno testiranje novog putničkog terminala, s najvećim brojem volontera, a i oni koji su već u tome sudjelovali mogu opet", poručuju iz MZLZ-a.  >> Upitan datum otvorenja terminala Zračne luke Franjo Tuđman – otkriven sigurnosni problem! >> Približava se otvorenje: Novi natpis na zagrebačkoj zračnoj luci 