Ružičaste karte kojima će se moći pola sata voziti autobusom za četiri kune sutra dobivaju i stanovnici područja Velike Gorice, Zaprešića, Bistre, Klinča Sela, Luke i Stupnika. Dogovoreno je to jučer, kada su predstavnici tih gradova i općina Zagrebačke županije potpisali ugovor sa ZET-om. Projekt “zajedničkog tarifnog sustava” vrijedan je 43 milijuna kuna, cilj mu je, istaknuto je, integracija prometa, a provodit će se do kraja 2018. godine, nakon čega će se odlučiti hoće li vožnja uz jeftinije karte vrijediti i dalje. S predstavnicima gradova i općina sjeo je i gradonačelnik Milan Bandić, koji je najavio i današnje potpisivanje sporazuma s HŽ-om kojima će se smanjiti cijene prigradskog prometa za 35 posto. >> ZET se pohvalio: Karta po cijeni od 4 kune više nego dobro prihvaćena >> ZET-u petica za efikasnost i brzinu pri uvođenju karata za četiri kune 