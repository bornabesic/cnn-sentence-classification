Na Trgu Petra Preradovića radnici su jučer počeli postavljati novu terasu za ugostiteljski objekt Tomislava Horvatinčića. Ova, baš kao i ona u listopadu, ima dozvolu Grada, no neće, čini se, biti “kuća”, kako je to naknadno htio prezentirati gradonačelnik Bandić pravdajući tako pogrešku Grada, ali će imati podest. I to podest koji se po Pravilniku o načinima i uvjetima postavljanja privremenih građevina postavlja na površine s izrazitim neravninama ili velikim nagibom, zelene površine, parkiralište ili kolnik. – Kao i ostali ugostitelji na Cvjetnom trgu, naše je društvo po provedenom postupku pred nadležnim tijelima ishodilo rješenje o zauzimanju dijela javne površine te sklopilo s Gradom ugovor o zakupu. U tijeku su radovi prema određenim parametrima i suglasnostima Grada – kazao je Krešimir Horvatinčić. • >> Zašto Bandić još nije otkrio koji suradnici više ne mogu pratiti njegov ritam? 