U subotu navečer Danijel M. (32) ušao je u dvorište susjeda u Ulici Novi Petruševec u Zagrebu. Razbio je prozor i vrata te vikao da će ubiti obitelj. Potom je vlasnik kuće Ivica L. (57) izašao van s pištoljem, pišu 24 sata - Razbio je prozor i vrata. Muž je rekao da izađe van, no on nije htio izaći. Tada je muž izašao s sinom te su ga htjeli izbaciti van - kazala je Ivičina supruga. Tvrdi da je Danijel nasrnuo na njih. Počeli su se naguravati, te je Danijel uhvatio sina (31) s bejzbol palicom oko vrata te ga počeo daviti. Ivica je tada repetirao pištolj. Pogodio ga je u glavu. Potom je rekao da zovu policiju. Supruga je rekla da ih je Danijel godinama maltretirao. Prevezen je u KBC Zagreb, a osumnjičeni je uhićen i doveden na kriminalističko istraživanje.  