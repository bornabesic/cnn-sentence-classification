Na zgradi Doma zdravlja Vrapče u Zagrebu postoje stepenice koje ne vode nikamo, odnosno vode ravno u zid. Koja je svrha takvih stepenica, nije jasno, a ironija je tim veća što se godinama vode bitke s raznim institucijama kako bi se postavila ispravna infrastruktura u zgradama koje se često posjećuju za osobe s invaliditetom i poteškoćama.    Krajem trećeg mjeseca RTL je objavio priopćenje predstavnice Inicijative za pristupačno vještačenje Maja Karaman Grbavac koja je upozorila da prostor, kao i u mnogim drugim institucijama, nije adekvatan niti pristupačan za nepokretne i slabije pokretne osobe.  "Nepokretni i slabije pokretni korisnici usluga Zavoda i dalje se vještače u dvorištu zgrade, na parkiralištu u automobilima i sl.", istaknula je tada Maja Karaman Grbavac. Znate li za još neki sličan primjer? Javite nam na javi@vecernji.net!       