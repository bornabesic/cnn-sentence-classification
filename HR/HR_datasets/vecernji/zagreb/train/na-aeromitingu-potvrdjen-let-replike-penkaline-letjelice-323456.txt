Na aeromitingu u Lučkom koji će se održati u subotu, 3. rujna 2011. u organizaciji Aerokluba Zagreb, a pod pokroviteljstvom Predsjednika Republike gosp. Ive Josipovića i Gradonačelnika Grada Zagreba gosp. Milana Bandića, moći će se pogledati odličan izložbeni i letački program. Nakon odobrenja Agencije za civilno zrakoplovstvo potvrđen je i let replike Penkaline letjelice „Penkala P3“, koju je izradio avio stolar i modelar Marijan Ivanček. Letjelica je izum Slavoljuba Penkale iz 1910. godine, takoreći iz zrakoplovne prethistorije. U letačkom dijelu programa očekuju se i: Na tlu će se održati izložba zrakoplova, oldtimer cestovnih vozila, a bit će tu i legendarna jedrilica „Meteor“. Kao i svake godine, na aeromitingu su prisutni štandovi brojnih zrakoplovnih klubova i sponzora kao što su Gripen International, Croatia Airlines, AutoZubak i Zračna luka Zagreb.Početak događanja je u 10:00 sati, dok je završetak programa predviđen za 18:00 sati. Piće i hrana bit će osigurani po povoljnim cijenama. Dolazak na aerodrom Lučko moguć je osobnim automobilom za što je i predviđen parking, kao i pojačanom linijom ZET autobusa  168 koja polazi sa Savskog mosta i iz Prečkog. Cijena ulaznice za odrasle osobe iznosi 40,00 kn, dok je djeci do 15 godina omogućen besplatan ulaz. Sve najnovije informacije u vezi s aeromitingom mogu se pronaći na službenoj Facebook stranici