Požar pogona tvrtke C.I.O.S. d.o.o., na adresi ulica Josipa Lončara 15, Jankomir je u potpunosti lokaliziran, javili su iz zagrebačkog Ureda za upravljanje hitnim slučajevima. Na intervenciju je izašla Javna vatrogasna postrojba Grada Zagreba sa 60 vatrogasaca  15 vozila,  te autocisterne Zagrebačkog holdinga - Podružnice Čistoće i tvrtke Vodoopskrba i odvodnja d.o.o. Prema prvim procjenama požar nije uzrokovao veliku materijalnu štetu, a izvješće Nastavnog zavoda za javno zdravstvo Dr. Andrija Štampar o izvršenim mjerenjima kvalitete zraka pokazuje da nije zabilježena prisutnost štetnih plinova te će se nastaviti s kontinuiranim mjerenjima, o čemu će javnost biti obaviještena Uzrok požara nije poznat. 