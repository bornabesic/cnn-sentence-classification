Rotary klub Zagreb Metropolitan 03. lipnja 2017., u The Garden Brewery od 19.00 sati ponovno organizira humanitarnu reviju na kojoj će se i ove godine predstaviti mladi hrvatski dizajneri, a kojom će se ujedno pomoći i u realizaciji projekta "Želim snimiti film", namijenjene djeci iz doma za djecu bez odgovarajuće roditeljske skrbi. O projektu Radi se o humanitarnoj reviji "Fashion Aid", čiji je cilj omogućiti izražavanje i predstavljanje ideja i radova mladih hrvatskih dizajnera. Njihovi će se modeli moći kupiti na licu mjesta, a naši ovogodišnji dizajneri su: Ana Lončar, Ivana Knezović, Martina Radman i Sandra Bujić. Ove godine, reviju je podržala i poznata hrvatska dizajnerica A'MARIE te je za ovu prigodu dizajnirala limited edition majice, koje će posjetitelji također moći kupiti i koje će zasigurno postati pravi modni hit. Uz promociju dizajnera, cilj je prikupiti i sredstva za realizaciju projekta Filmske radionice Društva hrvatskih filmskih redatelja "Želim snimiti film", namijenjene djeci iz doma za djecu bez odgovarajuće roditeljske skrbi Nova budućnost. Kupnjom ulaznice te svakog odjevnog predmeta, posjetitelji doniraju sredstva za realizaciju navedenog projekta, no također mogu osvojiti i vrijedne nagrade naših sponzora. Ovim Vas putem pozivamo da podržite našu reviju koja će se održati u subotu, 03. lipnja 2017., u The Garden Brewery od 19.00 sati. Sve posjetitelje očekuje zagarantirano dobar provod, a ujedno će učiniti i dobro djelo. 