Vožnja bicikla je vrlo zdrava navika, a pri tome i prilika za uštedu ako bicikl odaberete kao svoje glavno prijevozno sredstvo. Biciklijada je dobra prilika da prigrlite ovu zdravu naviku i prenesete je na mlađe naraštaje, ali i dobra zabava za obitelj i prijatelje pa ih ne zaboravite pozvati da vam se pridruže. Ruta biciklijade Početak rute je na parkiralištu Nacionalne i sveučilišne knjižnice (istočna strana prema fontanama) u 11 sati. Od Nacionalne se ruta nastavlja Slavonskom avenijom prema Savskoj cesti. Sa Savske se skreće u Ulicu grada Vukovara i vozi prema Heinzelovoj ulici. S Heinzelove se ruta nastavlja Radničkom cestom pa Capraškom i Velikogoričkom ulicom, Ulicom I. gardijske brigade Tigrovi gdje će biti stanka. Ulicom grada Chicaga i Miševečkom ulicom nastavlja se na Ulicu Marina Držića kojom se priključuje na Aveniju Marina Držića. Nakon Mosta mladosti ulazi se u Ulicu Damira Tomljanovića Gavrana i ruta se završava na jezeru Bundek, na šljunčanom parkiralištu na istočnoj strani jezera. Ovogodišnja ruta bit će dugačka oko 12 kilometara. Molimo vas da djecu mlađu od 9 godina vozite na svojim biciklima u sjedalici s primjerenom zaštitnom opremom. Zabava na Bundeku PIK Vrbovec pobrinut će se da nadoknadite izgubljenu snagu, a bogat program pružit će zabavu za cijelu obitelj. Sve sudionike očekuje i tombola na kojoj mogu osvojiti vrijedne darove kao što su novi bicikl MTB Xplorer Greed 9.6 koji daruje Explorer Life ili jedan od paketa biciklističke opreme koje je za sudionike biciklijade pripremio Giant. Ove godine našu biciklijadu podržavaju Intersport, HEP, Biolab, Wüstenrot, Thule, Hell Energy Drink i Dacia. Biciklijada se održava pod pokroviteljstvom Ministarstva zdravlja. Biciklijadu vozite na vlastitu odgovornost. 