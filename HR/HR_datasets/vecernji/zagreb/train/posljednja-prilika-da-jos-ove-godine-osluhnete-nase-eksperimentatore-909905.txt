Muzički salon Kulture promjene SC-a poziva na posljednji ovogodišnji koncert  "Eksperimentalni ansambl Muzičkog salona"  koji će se održati u srijedu, 18. prosinca, u MM centru, s početkom u 21 sat. Na trećoj i posljednjoj ovogodišnjoj rezidenciji, sudjelovalo je sedmero talentiranih pojedinaca različitih iskustava, znanja i glazbenih izričaja, ali zajedničke strasti za suvremenom glazbom i nesputane potrebe za otkrivanjem novih zvukovnosti. Ansambl je u sljedećem sastavu: Bojan Gagić (elektronika), Miodrag Gladović (gitara i elektronika), Ivan Levačić (bubnjevi), Miro Manojlović (vibrafon), Eda Rimanić (flauta), Nenad Sinkauz (gitara i elektronika) i Gordan Tudor (klavir i umjetničko vodstvo). Ideja rezidencijalnog projekta bila je okupiti aktivne sudionike domaće eksperimentalne i improvizatorske glazbene scene, koji bi kroz proces zajedničkog rada istraživali mogućnosti međusobnih zvukovnih odnosa i stvorili novi, vrlo specifičan ansambl. U radnom procesu izmjenjivali su iskustvo različitih pristupa zvučnim sadržajima kroz tehnike grupne improvizacije, ali koristeći i tradicionalnije kompozicijsko-tehničke postupke unutar nove i donekle otvorene forme. Ulaz na koncert je besplatan, a više informacija možete pronaći u privitcima ove poruke te na web stranicama  www.sczg.unizg.hr. >>Imam pjesmu za tebe - Koncert Rade Šerbedžije i gostiju 