Na starom pješačkom mostu koji spaja Kajzericu i okretište Savski most nedavno se otvorila toliko velika rupa, napominju stanovnici kvarta, da može kroz nju pasti malo dijete. Udruga “ZaKaj Za Kajzericu!” upozorila je na oštećenje i pismeno upit proslijedila u Grad Zagreb, ali nitko još nije reagirao. – Obično samo pokrpaju metalnom pločom koju pričvrste za tlo, no čak ni to nisu učinili. Gotovo cijeli most je krpan i u lošem stanju. Pitanje je vremena kad će se urušiti – kaže predsjednik udruge Ognjen Golubić. Most je sagrađen 1939. godine. 