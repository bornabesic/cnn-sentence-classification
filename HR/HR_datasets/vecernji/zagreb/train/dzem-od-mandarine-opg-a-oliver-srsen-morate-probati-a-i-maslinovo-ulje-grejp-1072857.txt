Naranče, limuni, grejp, kivi, suhe smokve, maslinovo ulje te džem od mandarina ono je čime se ponose na štandu OPG-a Oliver Sršen na City placu u City Centeru one West. – Proizvodnjom i prodajom voća i povrća bavimo se više od pedeset godina, a znanje prenosimo s generacije na generaciju – kažu iz OPG-a Oliver Sršen dodajući da su svi njihovi proizvodi uzgojeni potpuno prirodno, i to u Opuzenu, u dolini Neretve iz koje dolaze. Poseban proizvod koji nude jest već spomenuti džem od mandarina, i to od domaćih agruma također iz vlastitog uzgoja. Posebnu gužvu štandovi na City placu, pa tako i ovaj iz Opuzena, imali su na Uskrs, ali, kako kažu, snašli su se odlično. Zagrepčani su prepoznali domaće te se rado vraćaju, što trgovcima na placu ne pada nimalo teško. A naranče, limuni, grejp i kivi s OPG-a Oliver Sršen, kažu kupci, odlično će doći u vrijeme proljetnih viroza koje “samo što nisu počele”. – Važno je da je domaće i prirodno – slažu se kupci na City placu na Jankomiru.  