Zaluđenost Pokemonima postaje sve bizarnija. Ako ovih dana na ulici vidite kako ljudi još više na cesti bulje u svoje mobitele i čudno se ponašaju, velika je vjerojatnost da igraju Pokemon GO. Ova igrica proširene stvarnosti postaje svjetski fenomen, a igrači virtualne Pokemone love na cesti, u parkovima, u uredu, ali i na nekim neočekivanijim mjestima. Tako je jedna policijska postaja u Australiji postala popularno lovište Pokemona za australske igrače, a to je "prijetnja" s kojom se policajci nisu znali nositi pa su na kraju počeli moliti ljude da više ne ulaze da bi se igrali...  No, ludnica se širi i Hrvatskom. Svaki dan sve više hrvatskih igrača nalazi zaobilazne načine da skinu igricu koja još uvijek nije službeno stigla u Europu.  Pokemoni su mogu pronaći u bilo kojem hrvatskom mjestu, a dokle je sve došlo, svjedoči i podatak da su neki entuzijastični igrači tražili Pokemone i – ispred psihijatrijske bolnice.  – Mnogo puta čuli smo da bolesnici dođu k nama na liječenje "napuniti baterije" za svakodnevni život, novo je to da nam u bolnički krug dolaze Pokemon Go treneri "napuniti levele" svojim Pokemonima – objavili su iz zagrebačke Klinike za psihijatriju Vrapče.  Mnogi su lajkali taj status, a jedan je korisnik komentirao:  – Budući pacijenti upoznaju buduće boraviše. Ako i vas uhvati Pokemon groznica, čuvajte se u šetnji i pazite na promet. >>Kako sam lovio Pokemone: Znatiželjni pogledi, smijeh kolega i pokušaj hvatanja Pokemona iz tramvaja 