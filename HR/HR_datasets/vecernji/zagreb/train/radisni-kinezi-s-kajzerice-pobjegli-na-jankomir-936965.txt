Prije desetak godina teško je bilo otići u Petrinjsku 30 i ne vidjeti – Kineza. Sve ih se više prijavljivalo u Policijsku upravu zagrebačku, a diljem grada otvarali su se kineski dućani i restorani. Više od dvadeset bilo ih je samo na Kajzerici. Zvali su je "kineska četvrt". No danas ih tamo više nema. Natpisi "Zhiyan" ili "Hongbing" su nestali, umjesto kineskih dućana grade se nove zgrade, a Kajzerica će uskoro dobiti školu i vrtić. Stanari kažu da Kinezi kako su došli, tako su i otišli. – Kao da se sve dogodilo preko noći. U Bencekovićevoj ulici bilo je najviše kineskih dućana, a sada nema više nijednog – kazala je Katica Posavac koja na Kajzerici živi više od osam godina. Nikome od stanara s kojima smo razgovarali dućani nisu smetali jer su Kinezi, ističu, tiha i radišna etnička skupina. Gordana Anić tamo živi od rođenja, više od 50 godina, i jedino što ju je vrijeđalo jest, kaže, taj naziv "kineska četvrt". Došla sam prije 10 godina i ostat ću Wangzhen Sun vlasnica dućana Aoxiang – Ovo je najstarije naselje u Novom Zagrebu i razvijamo se sve više i više. Kinezi su jako kratko bili tu, oko godinu dana. Nekoliko njih i ostalo je tu jer su se oženili – kazala je Anić te sa smiješkom dodala kako joj je uvijek drago vidjeti malenog Kineza Antonija iz miješanog braka. Svi ostali, čini se, preselili su svoj posao na Jankomir. Nekadašnja tvornička hala Jedinstva koja se prostire na gotovo 15 tisuća četvornih metara danas je "Kineski zid" – najveći veleprodajni centar kineske robe u regiji. Tamo ima svega, od odjeće, obuće, nakita i kućnih potrepština do igračaka. Od ukupno 80-ak radnika, 20 je domaćih i 60-ak Kineza. Većina njih, "skrivajući" se sramežljivo iza pulta dućana, samo kratko komentira da im je – dobro. Tanja radi kod Kineza koji su prije tri godine došli iz Pariza Goran Stanzl/PIXSELL – Došla sam prije 10 godina i ostat ću. Super je, ima kupaca, ima posla – komentirala je Wangzhen Sun koja ima dućan "Aoxiang", gdje po povoljnim cijenama prodaje satove koje je jednom prilikom razgledavao i gradonačelnik Bandić. Prema podacima Policijske uprave zagrebačke, na stalnom boravku trenutačno je 249 Kineza, dok ih je 245 na privremenom boravku. A prije nekoliko godina bilo ih je, kažu u PUZ-u, čak dvostruko više. >>Kinezi u Zagrebu: Vesele se parkovima, ribičiji i novim prijateljima Prije četiri godine "Kineski zid" na Jankomiru kupio je Ye Suixiong za 10 milijuna eura jer je htio da svi kineski dućani budu na jednom mjestu. I sam priznaje da je Kineza u Zagrebu s godinama sve manje. Razlog je, kaže, kriza i sve skuplji život u metropoli. Ali optimističan je. – U zlatno doba imali smo stotinjak dućana, a danas ih je 80-ak. Ljudi odlaze, ali mi se i dalje držimo. Tko radi, taj će nešto i napraviti u životu. Vjerujem da će za godinu-dvije ovdje biti bolje – poručio je Suixiong. 