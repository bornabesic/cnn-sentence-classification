Oko tri tisuće građana Savice ali i drugih dijelova grada u subotu se okupilo u parku Trnjanska Savica kako bi iskazali protest gradnji crkve u dijelu parka. Točno u podne bio je prosvijed na kom se prema podacima iz policije okupilo do 2000 osoba, a brojni građani dolazili su i na samo druženje i popratni zabavno-glazbeni program.  Prosvijedninici su složni da crkvi nije mjesto u lijepom parku u kojem se okupljaju stanovnici iz cijelog naselja već da crkvu treba graditi nešto južnije, između ulice Prisavlje i Save. Pisali su peticiju te se nadaju da unatoč izdavanju lokacijske dozvole (koja još nije pravomoćna) gradnju ipak mogu zaustaviti. Dva ključna problema - Prva je šteta što bi se oduzeo dio zelene površine za gradnju, a drugi problem je zvonjava jer bi se crkveni toranj nalazio svega 50-ak metara od prvih prozora – kazao je Tihomir Popić. Ogranizator prosvijeda je Inicijativa građana 'Čuvamo naš Park' u suradnji s Pravom na grad, s ciljem očuvanja jedinog Parka na Savici. - Mi smo protiv bilo kakve gradnje bilo kakvog objekta u Parku te za pronalazenje primjerene lokacije za gradnju crkve. Ovo predstavlja korak u nazad, a svi razlozi za gradnju crkve stoje i nitko to ne osporava jer su ovdje među nama i mnogi vjernici koji ne pristaju da se crkva gradi u parku – kazali su organizatori. Program je vodio komičar Ivan Šarić, a okupljene su zabavljali Kawasaki 3p, Dunja Knebl, Miki Solos, Šumski, Vibrice, Drum’n’bijes i Zli bubnjari, dok su najmlađe zabavljali žongleri. Uz brojne prosvjednike, bilo je i onih kojima gradnja ne smeta. Gradnja župne crkve Blaženog Alojzija Stepinca -Uz buduću crkvu gradi se ogromna stambena zgrada i nitko se nije žalio iako je i na to do nedavno bila zelena površina. Smatram da ovima smeta crkva jer će se za gradnju zauzeti 30 posto parka i ona bi samo privukla građane i još ih više okupljala u parku – rekao je Vlado Zorić. Inače, u parku bi se gradila župna crkva Blaženog Alojzija Stepinca, a župnik Antun Vukmanić u posljednjem broju župnog listića napisao je. - U osobnim i zajedničkim molitvama zahvaljujemo i molimo Gospodina da ova lokacijska dozvola što prije postane pravomoćna. > > Inicijativa za očuvanje parka na Savici: Park je materijalno i duhovno vlasništvo građana 