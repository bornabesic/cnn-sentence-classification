Žena na koju je u srijedu poslijepodne prilikom intervencije u studentskom domu Cvjetno naselje naletjelo vatrogasno teretno vozilo preminula je malo prije 15 sati. Požar je iz neutvrđenih razloga izbio jučer oko 15,15 sati u čajnoj kuhinji na drugom katu četvrtog paviljona studentskog doma te se proširio na ostale prostorije, izvijestila je zagrebačka policija. Zbog udisanja dima, liječnička pomoć pružena je 28-godišnjaku i 22-godišnjaku. No, veća tragedija dogodila se ispred paviljona gdje je 41-godišnji vozač specijalnog vatrogasnog vozila zadnjim desnim dijelom naletio na 77-godišnju pješakinju, koja je stajala na prilaznom kolniku paviljona i pritom je teško ozlijedio, zbog čega joj je amputirana noga. Vozač vatrogasnog vozila zagrebačkih oznaka, neslužbeno se doznaje, podvrgnut je alkotestu koji je bio negativan. >> Buktinja progutala 12 soba, studenti lupali po vratima, a prolaznica ostala bez stopala >> Etlinger: Zašto privatne interese stavljate ispred Zagrepčana? Bandić: Vi biste meni trebali pljeskati 