Nakon što je jedan vozač ZET-ova tramvaja došao u središte pozornosti zbog svoje ljubaznosti, jedna je Zagrepčanka sada pohvalila i kontrolora kojeg je srela jutros u tramvaju broj 5. – Jednostavno ne mogu prešutjeti i ne pohvaliti današnjeg kontrolora u tramvaju broj 5 u 9.50 sati. Čovjek do mene ide iz bolnice na Jordanovcu i ispričava se kontroloru jer nema za kartu, na što mu kontrolor daje kartu od pola sata BESPLATNO! Ostala sam u šoku jer se još do sada nisam srela s pristojnim i ljubaznim kontrolorima tako da ovom gospodinu kapa do poda! – napisala je u Facebook grupi Zakaj volim Zagreb Silvija Šojat. >> Što je to učinio vozač ZET-ova tramvaja? Ovo se ne viđa svaki dan... >> Policajci šetali Trgom bana Jelačića pa naišli na neviđenu situaciju 