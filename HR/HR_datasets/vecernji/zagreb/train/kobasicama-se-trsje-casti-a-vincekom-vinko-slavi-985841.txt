Zaprešićko-brdovečki bregi sve do slovenske granice možda su u Zagrebačkoj županiji glede vinogradarstva i vinarstva doživjeli najznačajnije preobrazbe. Prvo su u mikroekološkim vinarskim uvjetima rasli velikaški dvorci i posjedi, nakon filoksere raširili se direktori, a u suvremeno doba pod vodstvom vinske udruge Trsek i njenih 130 članova te znanosti i stručnjaka na tudume se krenulo sjekirama. Na sunčane padine uz koje su po hrpicu stajskog gnoja (kako piše drinski kroničar Alojz Šoštarić) vukle kravice na zaprežnim kolima počele su se širiti table suvremenih vinograda i biranih sorti. Zaprešić je dobio svoje vinogorje u zagorskoj podregiji, a savko-sutlanska dolina postala atraktivna i metropoli bliska turistička destinacija "po mjeri čovjeka“. Tako je i Vincekovo postala spontana i masovna narodna fešta. 