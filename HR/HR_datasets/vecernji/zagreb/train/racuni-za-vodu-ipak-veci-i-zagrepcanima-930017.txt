Naknada za razvoj pročišćavanja otpadnih voda nova je stavka koja bi se uskoro mogla naći na računima Zagrepčana ako to prihvati Gradska skupština na sjednici 10. travnja. – Za otprilike 30 lipa povećat će se iznos davanja zbog pročistača voda. Umjesto 4,68 kuna, plaćat će se 4,98. Problem nije u tih 30 lipa nego u tome što jedna trećina građana Zagreba uopće nije priključena na pročistač voda. Zašto bi plaćali naknadu za koju ne dobivaju uslugu – pita se Mario Župan, član Odbora za komunalno gospodarstvo Gradske skupštine. Plaćanje ove naknade počelo bi od 1. svibnja iako iz Grada, koji je poslao tu odluku na Skupštinu, kažu da građani ništa neće skuplje plaćati. Inače, od sutra 1. travnja će na računima za vodu biti obračunata i naknada za korištenje voda, koja će prema odluci Vlade umjesto 1,35 kn/m3 iznositi 2,85 kn/m3. >>Račun Holdinga: Otpad plaćamo najmanje, a vodu smo i preplatili >>Zagrepčanima voda ipak neće poskupjeti! Evo i zašto 