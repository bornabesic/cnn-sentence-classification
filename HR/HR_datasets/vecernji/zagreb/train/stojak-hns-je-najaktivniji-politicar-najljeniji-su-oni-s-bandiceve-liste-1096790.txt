U klupama su, radi donošenja odluka, a ujedno i ispunjavanja svojih obveza, u prvih šest mjeseci ove godine sjedila 32 od ukupno 51 zastupnika a da u sedam održanih ovogodišnjih sjednica nijednom nisu izostali sa svoga radnog mjesta. Najaktivniji gradski zastupnik, prema statistici Gradske skupštine, koji je sudjelovao u najviše rasprava, šef je zagrebačkog SDP-a Davor Bernardić, koji nije propustio nijednu sjednicu Skupštine. Šefovi “slabi” na prijedlozima Ipak, iako aktivan, Bernardić je u prvih šest mjeseci ove godine ublažio sudjelovanje u raspravama u odnosu na prvih šest mjeseci prošle godine kada se u istom broju održanih sjednica uključio u šest rasprava više. Fokus za dobrobit građana Zagreba oslabio je i kod šefa zagrebačkog HDZ-a Andrije Mikulića. Iako je prije dva mjeseca preuzeo vođenje Skupštine, a sjedi, baš kao i Davor Bernardić i u Saboru, u prvih šest mjeseci ove godine priključio se u tek devet skupštinskih rasprava, dok je lani u istom razdoblju raspravljao čak 22 puta. Slab je Mikulić i na prijedlozima: ove ih je godine imao dva, a lani šest. Iako na listi najaktivnijih zastupnika predvode SDP-ovi zastupnici – uz Bernardića i Zvane Brumnić te Saša Molan – uzevši u obzir broj zastupnika oporbenih stranaka u Skupštini, najaktivniji gradski političar među svim skupštinarima HNS-ov je Tomislav Stojak. Ta stranka u Skupštini ima tek dva zastupnika, a Stojak, osim što nije izostao ni s jedne sjednice, u raspravu se uključio 11 puta i uputio pet prijedloga. Ako se promatra samo kriterij konstruktivnosti, na što zastupnike uvijek poziva gradonačelnik Bandić, najkonstruktivniji zastupnici ili oni s najviše prijedloga, su Dominik Etlinger (SDP) i Alen Ostojić (HSLS), a među njima je mjesto pronašao i HDZ-ov Mario Župan. Najneaktivniji gradski zastupnici - oni koji su redovito dolazili na sve sjednice Gradske skupštine i proveli uglavnom cijelodnevnu raspravu, a da nisu imali namjeru uključiti se u rasprave, dati prijedloge, replicirati ili ispravljati netočne navode uglavnom su zastupnici s liste grupe birača nositelja Milana Bandića i HSS-a. Jedini aktivan s te liste je Vlado Crkvenac-u sedam sjednica Skupštine uključio se u deset rasprava. >> O Čemu "šute" u Gradskoj skupštini dok danas tajno zasjedaju Sandra Švaljek, nezavisna zastupnica, od sedam održanih Skupština tijekom ove godine sudjelovala je na ukupno četiri. Propustila je tako sjednicu u veljači i dvije u travnju, a na posljednjoj održanoj tajnoj sjednici Sandra Švaljek Skupštinu je napustila prije izglasavanja. Uz nju nestranački član skupštine, Vladimir Ferdelji u šest mjeseci izostao je s jedne sjednice, a uključio se u sedam rasprava.,no ni on ni Sandra Švaljek nisu uputili nijedan prijedlog. 