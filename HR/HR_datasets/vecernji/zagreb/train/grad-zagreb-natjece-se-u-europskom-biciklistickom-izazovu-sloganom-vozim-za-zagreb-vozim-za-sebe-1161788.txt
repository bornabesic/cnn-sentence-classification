Nakon izvrsnog rezultata prošle godine, Grad Zagreb natječe se i ove godine u Europskom biciklističkom izazovu sloganom Vozim za Zagreb, vozim za sebe!. Dodatnu notu cijelom projektu daje partner Hrvatska poštanska banka koja će za svaki prijeđeni kilometar u sklopu izazova donirati jednu kunu na tekući račun naših posebnih ambasadora ovogodišnjeg izazova, maturanata koji ove godine izlaze iz programa alternativne skrbi Dječjeg doma u Nazorovoj te počinju samostalni život. „Europa želi smanjiti emisiju CO2 u gradovima i mi ćemo dati sve od sebe kako bismo pridonijeli toj misiji. S obzirom na to da cijeli projekt ima i dodatnu notu koja pomaže mladima na početku života u svijetu odraslih, vjerujem da će ga prepoznati što više naših sugrađana pa i sudjelovati u njemu“ istaknuo je gradonačelnik Zagreba Milan Bandić.    Europski biciklistički izazov predstavit će se na novinskoj konferenciji u 12.00 sati u ponedjeljak, 10. travnja, u Kulturno informativnom centru Na konferenciji će govoriti: Mirka Jozić, izaslanica gradonačelnika Grada Zagreba Milana Bandića, i pročelnica Ureda za gospodarstvo, rad i poduzetništvo, Darinka Jug, koordinatorica projekta, Grad Zagreb, Nj. E.  Ellen Berends, veleposlanica Kraljevine Nizozemske u Hrvatskoj, Domagoj Karadjole, član uprave Hrvatske poštanske banke i Ivona Čulo, generalna direktorica izdavačke kuće Adria Media Zagreb Europski biciklistički izazov počet će 1. svibnja, kada je potrebno skinuti aplikaciju Naviki te do 31. svibnja skupljati kilometre za Zagreb i mlade Zagrepčane.  >>Vožnjom na dva kotača u svibnju do boljeg osjećaja i čišćeg zraka >>Sanja i Tony pozivaju građane da se priključe europskom biciklističkom izazovu​ 