Velikom paradom kroz Samobor u četvrtak u 19 sati počinje festival uličnog cirkusa, sedmi Cu’fus Fest. Cirkus će ulicama vladati sve do nedjelje, a nastupit će i domaći i inozemni artisti. Svoje će vještine pokazati Španjolci s lampama na glavi, leteći Francuzi, Austrijanci s abnormalno dugim nogama, vratolomni Slovenci... Već u petak u 11 sati u parku oko muzeja prva je predstava za djecu “CirkoKolaž”, a svi koji dođu za vikend moći će uživati i u dnevnom muzičkom programu “Chillibar na Cu’fusu”. Detaljan raspored programa pogledajte ovdje. 