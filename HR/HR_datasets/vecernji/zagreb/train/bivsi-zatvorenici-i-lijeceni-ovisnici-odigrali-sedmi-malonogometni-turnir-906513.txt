Zagrebački Nogometni centar Stenjevec na svojim je terenima ugostio 7. Malonogometni turnir “Sportski poticaj” na kojem je snage odmijerilo osam timova bivših zatvorenika i liječenih ovisnika. Turnir su i ove godine organizirale Udruga za kreativni i socijalni rad te Udruga Osmijeh. Nakon cjelodnevnog natjecateljskog dana kao najbolji slavili su nogometaši Udruge za kreativni i socijalni rad. Između neizvjesnih utakmica, okupljeni su međusobno izmjenivali iskustva, a organizatori su za sve okupljene pripremili i bogatu trpezu. Okupilo se i stotinjak navijača koji su bodrili svoje favorite. Jedan od inicijatora Turnira, djelatnik u NC Stenjevec, Ivan Nekić, bio je jako zadovoljan nakon turnira rekavši “kako sport ujedinjuje ljude i idealna je kulisa za izmjenu iskustava među ljudima koje život nije mazio, ali su se hrabro suočili sa svojim demonima i sada su spremni za nove početke.”