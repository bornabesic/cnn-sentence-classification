Započelo je 51. izdanje Floraarta, najveće međunarodne hortikulturne izložbe u ovom dijelu Europe koji okuplja brojne domaće i strane izlagače. Izložba traje od 30. svibnja pa sve do 5. lipnja na zagrebačkom jezeru Bundek, svakim danom od 9 do 21 sati. Osim izložbe cvijeća i vrtne opreme, posjetitelji će moći uživati u brojnim zabavno-edukativnim sadržajima, ali i u natjecanju u aranžiranju cvijeća. Više od 200 izlagača iz Hrvatske i drugih zemalja svijeta ukrasit će Bundek i predstavit će brojne vrste ukrasnog bilja, rezanog cvijeća, opremu za uređenje vrtova i dječjih igrališta, raznog cvjećarskog pribora i alata, sredstva za prihranjivanje i zaštitu bilja, sjemenje, umjetno cvijeće, ukrasnu keramiku i ostale potrepštine za uređenje cvijeća i vrtova. Ulaz na Floraart je slobodan za sve posjetitelje, a više informacija o samoj izložbi može se pronaći na službenoj internetskoj stranici međunarodne vrtne izložbe Floraart te na službenoj Facebook stranici. 