"Zagreb i ja se volimo tajno, dok drugi svoje ljubavi kliču, sastajemo se godinama pod velom noći, negdje na Griču" - tako je o glavnom gradu pjevao nedavno preminuli Arsen Dedić, samo jedan od autora kojima su zagrebačke ulice (bile) nepresušan izvor inspiracije. Prvo melodija O Zagrebu su pisali pjevači zagrebačke šansone, no i rock bendovi... Željeli smo popisati sve pjesme o Zagrebu. No, njih je mnogo više od onoga broja koji smo prikupili. Pjesme su postale zaštitni znak svojih tvoraca, pa se mnogi pri samoj pomisli na, recimo, Drageca Diklića – sjete njegove pjesme "Zagreb je najljepši grad". – Pjesma je nastala spontano. Ivica Krajač (koji je napisao stihove) i ja, inače školski kolege, našli smo se i pričali o Zagrebu. Prvo je nastala melodija, a potom tekst – priča Drago Diklić, kojem je, moglo se predvidjeti, najljepši dio grada – Trnje. Odrastao je u kućici na mjestu današnje Nacionalne sveučilišne knjižnice, a i danas živi na Savici. – Ne pjevam bez razloga "Tu sam postal i ostal Trnjan" - veli Diklić. Pjesma o dimnjačaru Štefu postala je himna koju je uvijek pjevao na nastupima i Stjepanu Jimmyju Staniću, a o svom kvartu Dubravi pjevaju i "Prljavci". Frontmen Jasenko Houra kaže da "piše pjesme o onome što vidi i zapazi". Zagrebačkim ulicama pjesmu je posvetio i danas odvjetnik Jadranko Črnko, a svoj doprinos lokalnom pisanju dao je i "trešnjevački fakin" – Zvonko Špišić. O Trešnjevci i u Europi – Moralo je proći devet godina da publika shvati moju "Trešnjevačku baladu". Tek kad se počela puštati na radiju u Ljubljani, prepoznali su je i u Zagrebu. Nakon toga Balada je postala slavna, zvali su me u gradove Europe da pjevam o Trešnjevci, i to uvijek samo u pratnji velikih orkestara – kazao je proljetos Špišić za Večernji list. 1. Ivo Robić - Golubovi 2. Drago Diklić - Zagreb je najljepši grad 3. Toni Leskovar - Servus Zagreb moj 4. Zdenka Vučković - Zagreb, Zagreb 5. Stjepan Đimi Stanić - Kužiš stari moj 6. Srebrna krila - Na modrom nebu iznad Zagreba 7. Azra - 041 (Kada Zagreb izranja iz sna) 8. Zvonko Špišić - Zagrebačke špancirancije 9. Parni valjak - Zagreb ima isti pozivni 10. Zvonko Špišić - Trešnjevačka balada 11. ITD Bend - Rođen u Zagrebu 12. Prljavo kazalište - Zagreb te zove 13. Zvonimir Krkljuš - Pjesma Zagrebu 14. Jadranko Črnko - Zagrebačkim ulicama 15. Marko Novosel - Zbog čega te volim 16. Zaprešić Boys - Duša moga grada 17. Crveni Koralji - Zagreb moj rodni grad 18. Stoka - Ja sam Zagreb 19. Soma Dollara & Jimmy Stanić - Zagreb, Amerika u malom 20. Ivica Šerfezi - Moj Zagreb tak imam te rad 21. Zagrebački mališani - Zag - Zagi - Zagreb 22. Kinoklub - Vrati se u Zagreb 23. Arsen Dedić - Zagreb i ja se volimo tajno 24. Prljavo kazalište - Laku noć tebi Zagrebe 25. Anica Zubović - Ilica u noći 26. Ivo Robić - Tebi grade moj 27. Hrvoje Hegedušić - Svaki me firtl na nekaj podsjeća 28. Baruni - Plava balada 30. Connect i BBB - Boja mojih vena 31. Tram 11 - Kužiš spiku 32. Prljavo kazalište - Radio Dubrava 33. FILM - Zagreb je hladan grad 34. Psihomodo Pop - Zagrebačka noć 35. Ivo Robić - Podoknica Zagrebu 36. Jasna Zlokić - Zagrebačka zima 37. Marko Novosel - Zagreb, moj Zagreb 38. Toni Leskovar - Po gornjem gradu 39. Steve Mikulin - Zagrebe moj bijeli 40. Viki Glovacki - Stari fijaker 41. Đuka Čaić - Zagreb i ja 42. Gabi Novak - Meštrovićev zdenac 43. Ivo Robić - Zagrebačke noći 44. Toni Kljaković - Na Griču 45. Ivo Fabijan - Zagrebe moj 46. Dječji zbor Vjeverice - Najljepši grad 47. Grupa Dalmatinaca Petra Tralića - Pozdrav Zagrebu 48. Zvonko Špišić - Grič u suncu, Grič u seni 49. Zvonko Špišić - Zagrebačko ljeto 50. Zvonko Špišić - Zakaj volim Zagreb 51. Zvonko Špišić - Od Selske do vječnosti 52. Zvonko Špišić - Trešnjevački plac 53. Jimmy Stanić & Barbara Trohar - Gospa Jela (Dimnjačar Štef) 