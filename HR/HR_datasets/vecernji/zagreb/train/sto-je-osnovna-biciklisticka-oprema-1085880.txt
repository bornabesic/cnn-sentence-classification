Prilikom kupovine bicikla, oni su potpuno ogoljeni bez opreme za razliku od automobila ili javnog prijevoza koji imaju svoju opremu. Odgovarajuća odjeća i oprema biciklističko iskustvo mogu pretvoriti u savršeno. Oprema koja uključuje biciklističku majicu, hlače, obuću i kacigu treba biti sigurna, udobna i funkcionalna. Kaciga i njezino nošenje apsolutno je obavezno u svakom trenutku vožnje jer se svaka ozljeda može spriječiti ili ublažiti ukoliko vam je na glavi. Kako su one relativno povoljne, a dugotrajne, nema isprike za njezino nenošenje. Biciklističke majice su poznate po svojim vidljivim bojama u prometu, a njihov materijal prianja uz tijelo i ne propušta znoj te se brzo suši. Stražnji džepovi na majici se mogu koristiti za spremanje manjih predmeta. Biciklističke hlače posebne su po svom materijalu, udobnosti i sprečavanju rasta bakterija. Trendi rukavice, bez obzira na vremenske prilike, štite ruke, a uz njih je i stisak na ručke upravljača još bolji. Većina biciklističkih cipela prilagođena je pedalama jer imaju tvrdi srednji dio potplata koji pomaže prenijeti više snage na pedale. Biciklističke čarape služe upijanju i regulaciji vlage te sprečavanju žuljeva. Vozeći srednje ili dulje relacije, osigurajte si dovoljno vode tako što ćete postaviti 2 nosača za bidone. Uz prve proljetne zrake sunca, potrebna je i zaštita za oči. Dobre sunčane naočale štit će vaše oči od sunčevih zraka. Kojom ćete biciklističkom opremom biti opremljeni, ovisi o vama. Savjetujemo da na njoj ne štedite jer je bitna za vas i vašu sigurnost. Dužina rute U anketi koju smo proveli na portalu u kojoj smo vas pitali „Kolika bi trebala biti dužina rute ovogodišnje biciklijade?“, čak 49% vas je izrazilo želju da ju s prošlogodišnjih 10 kilometara produžimo na 15 kilometara. Kako na biciklijadi sudjeluju i oni najmlađi, odlučili smo pronaći zlatnu sredinu te će ovogodišnja ruta biti dugačka 12 kilometara. Također vas molimo da djecu mlađu od 9 godina vozite na svojim biciklima u sjedalici s primjerenom zaštitnom opremom. Zabavni program na Bundeku Ruta biciklijade se završava na jezeru Bundek gdje vas očekuje bogat zabavni program s tombolom na kojoj možete osvojiti vrijedne nagrade kao što su bicikl MTB Xplorer Greed 9.6 koji daruje Explorer Life ili jedan od paketa biciklističke opreme koje je za sudionike biciklijade pripremio Giant. Kako bi nadoknadili snagu nakon bicikliranja pobrinut će se PIK Vrbovec. Podršku 34. Večernjakovoj biciklijadi daju Intersport, HEP, Biolab, Wustenrot, Thule, Hell Energy Drink i Dacia. Biciklijada se održava pod pokroviteljstvom Ministarstva zdravlja. Biciklijadu vozite na vlastitu odgovornost. 