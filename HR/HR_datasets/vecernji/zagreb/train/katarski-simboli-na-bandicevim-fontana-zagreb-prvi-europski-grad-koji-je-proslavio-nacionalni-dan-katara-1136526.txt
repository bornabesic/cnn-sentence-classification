Grad Zagreb se projiciranjem katarskih nacionalnih simbola na svojim popularnim fontanama kod Nacionalne sveučilišne knjiznice pridružio proslavi Nacionalnog dana prijateljske i bogate arapske zaljevske države Katar, koji se obilježava danas 18. prosinca. Spomen je to na 1878. godinu, kada je šeik Jassim bin Mohammed Al Thani okupio plemena poluotoka u jedinstvenu zajednicu i stvorio državu Katar. Ovim činom je grad Zagreb postao prvi europski grad koji je na tako spektakularan način proslavio Nacionalni dan te zaljevske države, a neslužbeno doznajemo da time otvara praksu obilježavanja i nacionalnih praznika drugih drzava, koje imaju svoja veleposlanstva u Zagrebu. Inače, zahvaljujući velikim nalazištima nafte i plina ova pustinjska država je postala jedna od najbogatijih država svijeta, koja nameće trendove u investicijama, razvoju tehnologije, obrazovanju... Ima iznimno prijateljske odnose s Hrvatskom, a katarski emir, koji našu zemlju smatra idealnom za odmor, zainteresiran je i za ulaganja u Hrvatsku.