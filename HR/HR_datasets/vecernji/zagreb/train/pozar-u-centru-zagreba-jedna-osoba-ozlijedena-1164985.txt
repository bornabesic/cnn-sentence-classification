Zagrebačka policija izvijestila je da je zaprimila dojavu da je oko 17,58 sati u Šenoinoj ulici 11 došlo do požara stana. Iz Ureda za upravljanje u hitnim situacijama priopćili su da je u 17:57 Javna vatrogasna postrojba Grada Zagreba dobila dojavu o požaru. - Na intervenciju je izašlo 13 vatrogasaca sa tri vozila, službenici Policijske uprave zagrebačke i djelatnici Nastavnog zavoda za hitnu medicinu Grada Zagreba. U požaru su lakše ozlijeđene dvije osobe, te je jedna osoba teže ozlijeđena i prevežena u kliniku za traumatologiju. Požar je ugašen, a uzrok će se znati nakon što službenici Policijske uprave zagrebačke obave očevid. Na mjestu požara nalaze se devet vatrogasaca koji osiguravaju požarište - stoji u priopćenju. > > Požar u Zagrebu - kuća u potpunosti izgorjela 