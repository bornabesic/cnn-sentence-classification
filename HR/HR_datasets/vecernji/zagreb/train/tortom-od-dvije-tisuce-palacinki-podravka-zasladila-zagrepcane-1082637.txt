Uživanje u mega torti napravljenoj u obliku tornja, visokim dva metra, s više od dvije tisuće palačinki, pružila je Podravka posjetiteljima 5. Festivala slastica – Slatki gušti, koji je održan u parku Zrinjevac u Zagrebu. Podravkini promotori kulinarstva, uz pomoć učenika koprivničke Obrtničke škole, budućih slastičara i kuhara, još jednom su oborili rekord u spremanju slatkog iznenađenja. Slatki toranj od palačinki punjen je dobro poznatim okusima Lino lade te novim okusom Lino lade, omiljenim kokosom. Ukrašena Dolcela dekorima za kolače, čokoladnim krispi kuglicama, srebrnim perlicama i šarenim mrvicama, najveća je torta od palačinki spravljenih u Hrvatskoj. Podravkina mega torta bila je posebna atrakcija festivala koji nudi dobre okuse i vrhunsku zabavu. Mega torta od palačinki nestala je nevjerojatnom brzinom, jer je ovaj sladak događaj popratio velik broj posjetitelja koji su uživali u slatkim okusima Podravke. Dodanu vrijednost ovoj slatkoj priči Festivala slastica mogli su dati i sladokusci, dajući simobolične priloge uz uživanje u degustacijama, za kupnju opreme za Ugostiteljsku školu u Zagrebu, najstariju i najveću srednju školu s ugostiteljskim i turističkim programom u RH.. >> 3 razloga za posjet ovogodišnjem festivalu slastica >> Podravka isplaćuje više od 6 mln kuna za stimulacije radnicima 