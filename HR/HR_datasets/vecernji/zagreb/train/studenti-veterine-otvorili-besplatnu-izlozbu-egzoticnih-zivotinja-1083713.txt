Udruga studenata veterinarske medicine 'Equus', danas je otvorila četvrtu edukativnu izložbu 'Reptilomanija+' koja se održava u prostorijama Veterinarskog fakulteta.  Glavni cilj izložbe je približiti tematiku egzotičnih životinja, budući da sve češće postaju kućni ljubimci.  Od egzotičnih gmazova do jedinstvenih paukova, posjetitelji će se susresti s pregršt zanimljivih životinjskih vrsta. Također, dostupna je edukacija o pravilnom držanju, hranjenju i liječenju životinja.  Prošle godine prostorijama Veterinarskog fakulteta prošlo je više od 2000 zainteresiranih posjetitelja. Zbog organizacije 'Reptilomanije+' studenti su primili i posebnu Rektorovu nagradu.  Ulaz na izložbu je besplatan, a trajat će od 11. do 14. svibnja, od 10 do 20 sati.  >> Argentinska policija u autobusu pronašla više od 600 zmija i reptila 