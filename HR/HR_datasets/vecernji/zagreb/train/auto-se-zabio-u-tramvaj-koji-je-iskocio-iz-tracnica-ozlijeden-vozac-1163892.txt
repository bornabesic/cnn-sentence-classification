Dvije prometne nesreće u kojima su sudjelovali tramvaj i osobni automobil dogodile su se danas u Zagrebu. U 9.34 sati dogodila se nesreća u Dubravi, u ulici Poljanice IV. Došlo je do zastoja tramvajskog prometa u smjeru zapada, a ozlijeđenih nije bilo. Ranije je na Rooseveltovu trgu oko 5,50 sati osobno vozilo naletjelo na tramvaj, koji je iskočio iz tračnica. Prema prvim informacijama policije vozač automobila je ozlijeđen i prevezen u bolnicu. Tramvajski promet na tome dijelu Savske je bio obustavljen i preusmjeravan, a ponovno je uspostavljen oko 6,50 sati. Policija provodi očevid o uzrocima i okolnostima prometne nesreće. >> Tramvaj usmrtio muškarca na Aveniji Dubrovnik, prekinut promet >> Zaustavljen tramvajski promet zbog nesreće u Dubravi 