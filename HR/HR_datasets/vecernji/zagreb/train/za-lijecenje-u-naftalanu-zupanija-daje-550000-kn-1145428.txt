Za hrvatske branitelje, dobrovoljne vatrogasce i stanovnike s područja Zagrebačke županije oboljele od psorijaze u ovoj će godini za usluge bolničkog liječenja u Specijalnoj bolnici za medicinsku rehabilitaciju “Naftalan” u županijskome proračunu biti osigurano 550.000 kuna. Pravo na besplatno liječenje u sve tri kategorije mogu ostvariti osobe s prebivalištem na području Zagrebačke županije i odgovarajućom medicinskom dokumentacijom, a o opravdanosti i terminima liječenja odlučuje liječničko povjerenstvo ovisno o težini oboljenja. Zahtjev za liječenje podnosi se bolnici. 