Prava ljubav, osjećaj privlačnosti, koalicija ili partnerstvo – kako god jučer zastupnici nazivali pakt između HDZ-a i Milana Bandića, on je odabirom Andrije Mikulića za predsjednika Gradske skupštine konačno postao i služben. Da Gradu slijedi velik posao, a i da se mora odmah razmišljati o strateškim projektima, odmah s govornice poručio je Mikulić koji, čini se, baš kao i njegov saveznik Bandić, jedva čeka da počne “delati”. Jeli su kokice Nisu, međutim, novi koalicijski partneri, podsjetio je esdepeovac Dan Špicer, oduvijek razmišljali tako slično kao sad. – Donedavno je Mikulić Bandića nazivao licemjerom, populistom i lokalnim šerifom. Uvjeren sam da će ova novootkrivena ljubav i osjećaj privlačnosti isprati njihovu neugodnu prošlost – rekao je Špicer, dok su članovi njegove stranke dodali kako se partnerstvo s nacionalne razine samo “preslikalo” i na Grad. “Grije to oko srca”, sama je zaključila potpredsjednica Bandićeve stranke Jelena Pavičić-Vukičević koja je, kao potpredsjednica Skupštine, vodila sjednicu do odabira novog predsjednika. Zabavljao se jučer u gradskom parlamentu i HNS-ov Tomislav Stojak, koji je na glasovanje o čelnom čovjeku gradskog parlamenta donio – kokice. “Bero mu se mota po kvartu” Ruku za Mikulićevu novu poziciju nije digao, ali ne zato što je bio zauzet “grickanjem”, već se odlučio suzdržati. Osim njega, suzdržali su se, pomalo iznenađujuće, i umirovljenici, koji su najavljivali kako će podržati hadezeovca kao predsjednika, dok su protiv, očekivano, bili SDP i nezavisna Sandra Švaljek. Mikulića su podržali i HSS-ovci, iako inače u skupštinskom klubu s HSLS-om, strankom dosadašnjeg predsjednika Darinka Kosora. Nije to bilo nimalo bez razloga jer je upravo haesesovac Nenad Matić postao novim potpredsjednikom gradskog parlamenta. Igrali su se jučer zastupnici u Skupštini jer, kako je Bandić rekao, “u političkoj utakmici dopušteno je udarati svuda, osim ispod koljena, a može i tamo”. On se, doduše, referirao na prosvjede teta u vrtiću, za koje je ponovio da su “cirkus” koji je inscenirao SDP. A miješa se gradonačelnik, konstatirao je SDP-ov Davor Bernardić, i u uređenje Svetica, tj. tržnice Borongaj. – Jesmo li u Tunguziji? Imamo Hrelić, tamo neka se prodaje na taj način. Otamo mičemo sve. I kućice s placa i ćevape, a i restoran Domagoj – odlučan je bio Bandić, koji je od svoje frizerke s Borongaja “čuo da mu se Bero mota po kvartu i ljudima s placa obećava da će tamo ostati”.   Prosvjedi odgojiteljica potaknuo je SDP, zaključio je Bandić, dok su esdepeovci poručili kako neće dopustiti prijetnje tetama te da “djeca nisu igračke” Plesni centar Zagreb zanimao je zastupnicu Silvu Žele (SDP), kojoj je gradonačelnik poručio da je spajanje tog centra sa ZKM-om neizbježno, a i on sam upisat će tečaj plesa iako, kaže, nije John Travolta Pitanje agencijskih radnika u Holdingu riješit će se do jeseni, rekao je Bandić, naglasivši da nijedan čovjek neće biti zaposlen dok se to pitanje ne riješi Škola za klasični balet seli se na Gračansku cestu Peticija za Borongajsku tržnicu ne vrijedi ništa, rekao je gradonačelnik te dodao da se tako potpisivalo i za Cvjetni trg 