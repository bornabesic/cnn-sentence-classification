ZET je u intenzivnim promjenama – slijedi im prilagodba sustava elektroničke naplate prijevoza, infrastrukture općenito i promjene u prodajnoj mreži i svakodnevnoj praksi kako bi uveli polusatnu kartu. Takva karta, koja bi koštala četiri kune nova je ideja gradonačelnika Milana Bandića. Kaže Bandić, ako bi građani to prihvatili, takva bi naplata zaživjela prvog dana veljače. No, gradonačelnik dalje o ideji ne govori – pa još nije jasno vrijedi li polusatna karta samo za središte grada i hoće li se ona moći kupiti i u drugim zonama. Da je, uostalom, to isključivo Bandićeva odluka, svjedoči i činjenica da o tome ništa nije znala ni pročelnica Mirka Jozić koja je nedavno poručila da je jednokratna karta od deset kuna jedini prihvatljiv model za Grad Zagreb.• >> Bandić uvodi pravi novitet: Pola sata vožnje u javnom prijevozu platit ćete 4 kune 