Ulicama grada Zagreba ove nedjelje, 8. lipnja vozi se Večernjakova biciklijada. Tradicionalna sportska manifestacija starta s južnog parkirališta stadiona Maksimir točno u podne. Svi sudionici svoje prijave i startne brojeve mogu podići neposredno prije početka same vožnje, a cilj je Večernjakove biciklijade na Velikom jarunskom jezeru gdje sve posjetitelje očekuje bogat zabavni program koji će potrajati do kasnih večernjih sati. Večernji list u suradnji s Nextbikeom za prvih dvadeset odraslih sudionika koji nemaju vlastiti bicikl osigurao je i besplatan najam bicikala. Potrebno je samo javiti se s osobnom iskaznicom na plavi Nextbikeov infopult, odabrati svoj bicikl i možete pedalirati potpuno besplatno. Na samom cilju bicikl vraćate Nextbikeovoj hostesi. Osim u sportskoj manifestaciji, svi posjetitelji Večernjakove biciklijade moći će uživati u brojnim radionicama, festivalu mladih te se okušati u penjanju po umjetnoj stijeni, ali i uključiti se u Max korner. >> Za prvih 20 sudionika besplatan najam bicikla za biciklijadu 