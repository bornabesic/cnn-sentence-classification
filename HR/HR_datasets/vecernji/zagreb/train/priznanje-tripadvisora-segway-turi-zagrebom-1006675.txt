U 'Kuću slavnih' turističkog portala TripAdvisor uvrštena je i usluga Segway City Tour Zagreb. Ovo je peta godina za redom da je Segway City Tour Zagreb dobio priznanje za izvrsnost ovog poznatog portala, pa je zbog kontinuiteta kvalitete uslijedilo i ovo dodatno priznanje kao jednoj od deset posto najuspješnijih usluga na svijetu. Sve, naravno, prema mišljenju korisnika portala TripAdvisor.  Inače, Segway City Tour Zagreb korisnici hvale kao odlično iskustvo, vrhunsku zabavu, najbolje provedeno vrijeme, „a must do“ u Zagrebu, i sl.. Segway City Tour Zagreb u zagrebačkoj je turističkoj ponudi od 2007., a gostima mogućnosti razgleda vožnjama u trajanju od 50 minuta do 135 minuta.  