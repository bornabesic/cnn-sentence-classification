Kad dostignete osjećaj ugode i uskladite tempo s vašom izdržljivošću, povećajte frekvenciju na tri do četiri puta tjedno. Zatim možete polako povećavati udaljenost i trajanje sa zadržavanjem iste frekvencije rada srca. Tako ćete s vremenom povećavati i svoju kondiciju. Dakle, osnovni princip u početku planiranja treninga je slijedeći: prvo povećavati frekvenciju broja treninga (broj treninga kroz tjedan), zatim udaljenost vožnje, odnosno trajanje treninga, a tek na kraju povećajte intenzitet treninga tj. frekvenciju rada srca. Za kontrolu rada srca i kontrolu treninga idealno je koristiti se srčanim monitorom koji u svakom trenutku prikazuje frekvenciju rada srca i na taj način pomaže u određivanju osnovnih postavki treninga. Dužina rute Prošle godine je rutu dugu 10 kilometara na Večernjakovoj biciklijadi odvozilo 1460 biciklista svih uzrasta. Pitali smo vas koliko bi trebala biti ovogodišnja ruta. Većina ispitanika, njih 49%, smatra da bi idealna dužina rute bila 15 kilometara dok svega 16% smatra da bi dužina trebala ostati ista kao prošle godine. Kako bi ispunili želju većine, ovogodišnja ruta je produžena na 12 kilometara. Večernjakova biciklijada je obiteljski događaj, ali vas molimo da djecu mlađu od 9 godina vozite na svojim biciklima u sjedalici s primjerenom zaštitnom opremom. Biciklijada se održava pod pokroviteljstvom Ministarstva zdravlja. Biciklijadu vozite na vlastitu odgovornost. 