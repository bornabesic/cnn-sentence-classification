Dosta vam je prometnih gužvi tijekom dana? Buka u javnom prijevozu, nervozni ljudi i gužva vas živciraju? Želite li uštedjeti na putovanju od destinacije do destinacije? Trend bicikliranja prisutan je posljednjih nekoliko posljednjih godina stoga razmislite o pedaliranju još ovog proljeća. Nakon što se odlučite na kupnju bicikla, i kupite ga, predlažemo da se registrirate u regionalnom Registru bicikala. Budući da je bicikliranje u trendu, porasla je i njihova krađa po ulicama. Registracijom, koja je jednostavna i brza, pridonosimo suzbijanju kriminala te lakšem identificiranju ukradenih bicikala. Kako odabrati najbolji bicikl za sebe Na kakvom ćete terenu koristiti bicikl, ovisi samo o vama. Vozite li ga do po gradu, trebat će vam gradski bicikl, dok će za vožnju po prirodi trebati brdski bicikl. Pažnju obratite na veličinu i visinu bicikla jer ako je premali ili preveliki, otežava vožnju i priliku za normalno pedaliranje. Tako razmislite o biciklu s malo širim gumama jer ako se krećete po gradu koji ima tramvaje, one će teže upasti u tračnice. Što se tiče održavanja bicikla, dovoljno je jednom godišnje obaviti redoviti pregled, a napumpati gume možete na svakoj benzinskoj postaji. Preporučljivo je nošenje kabanice, bljeskalice za noćne vožnje, trake za nogu, po mogućnosti u svjetlećoj boji, kao i dobar lanac. Nosite li haljine ili suknje za vožnju bicikla to ne predstavlja nikakav problem jer postoji niz dodataka koji će pripomoći da odjeća ostane na mjestu. Potpetice vas neće ometati prilikom vožnje budući da se oslanjate samo prednjim dijelom stopala dok pedalirate. Sudjelujte na Večernjakovoj biciklijadi Pridružite nam se 4. lipnja na tradicionalnoj Večernjakovoj biciklijadi. Dođite s prijateljima i obitelji jer vas čeka dobra zabava. Početak rute je na parkiralištu Nacionalne i sveučilišne knjižnice (istočna strana prema fontanama) u 11 sati, a završava se na jezeru Bundek, na šljunčanom parkiralištu na istočnoj strani jezera, gdje vas očekuje bogat zabavni program. Ove godine našu biciklijadu podržavaju:Intersport, HEP, Biolab, Wüstenrot, Thule, Hell Energy Drink i Dacia. Biciklijada se održava pod pokroviteljstvom Ministarstva zdravlja. Biciklijadu vozite na vlastitu odgovornost. 