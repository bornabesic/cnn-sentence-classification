Prošlo je pet godina otkako su stanovnici Buzina, ali i zaposlenici tamošnje poslovne zone stajali pod nadstrešnicom na autobusnoj stanici u Aveniji V. Holjevca. Mogli su se zakloniti od kiše, snijega i vjetra. No otkako se automobil zaletio i pokosio dvije nadstrešnice na stanici blizu benzinske crpke u smjeru Zagreba, ostali su samo njihovi temelji. Tako stanovnici sada svakodnevno gledaju ostatke nadstrešnica prisjećajući se kako je bilo kad se nisu morali sakrivati ispod drveta ne bi li se sklonili od nevremena. – Nisam dao posjeći drva jer mi je žao ljudi koji svaki dan tu čekaju autobus koji iz Velike Gorice ide u Zagreb. Linija 268 jedini je način da javnim prijevozom stignemo do centra grada – žali se umirovljenik Ivan Vlahovec, stanovnik Buzina, koji ima i zemlju odmah uz autobusnu stanicu. Nije da nisu tražili da se nadstrešnica nadomjesti. Od spomenute nesreće lokalni mjesni odbor šalje dopise Gradu Zagrebu, no uvijek dobiva isti odgovor. – Ili ga dobijemo pismeno ili usmeno. Kažu da smo prioritetni i da se čeka postupak javne nabave. I tako već pet godina. Nesretan sam jer sam nemoćan na zahtjeve stanovnika koji me svako malo podsjete i pitaju što je s nadstrešnicom – kaže predsjednik MO Buzin Mario Kranjčina, dodajući da nadstrešnice niču svuda oko njih, i to na mjestima gdje je puno manji protok ljudi. Otkako su prije pet godina izgubili nadstrešnicu, broj stanovnika se povećao, kaže Kranjčina, a narasla je i poslovna zona. – Dnevno stanicom prođe tri do četiri tisuće ljudi, što nije malo – kaže Kranjčina i dodaje da će odsad zahtijevati dvostruku nadstrešnicu, kakvu su i imali. No, čini se da će postavljanje još pričekati. U gradskom Uredu za izgradnju grada kažu da je u tijeku provođenje javnog natječaja za postavljanje novih nadstrešnica na 31 lokaciji, ali Buzin nije jedna od njih. No na popisu je među njih 35 koji su na čekanju, a projektna dokumentacija tek se treba izraditi. Stenjevec: Dubravica kod br. 34 – istok D. Dubrava: 1.Trnava kod br. 106 – sjever Peščenica – Žitnjak: Petruševec kod V. Odvojka – jug, Servisna – Čavićeva, Kobiljak 76 – sjever Sesvete: u Adamovcu Antolkovići - zapad, put za Moravče - sjever, put za Cerje – jug; Zagrebačka i Bistrička – sjever Brezovica: Donjodragonožečka i Turopoljska – istok Gornji grad – Medveščak: Bijenička - okretište kod Srebrnjaka Maksimir: Budakova - kod terminala N. Zagreb – istok: SR Njemačke kod Vatikanske - istok, kod križanja s Av. Dubrovnik - zapad, kod Islandske – sjever; Av. Dubrovnik - Stonska – jug, Sv. Mateja kod Vatikanske - sjever, kod Kauzlarićeva prilaza - istok, kod Hrelića - jug, kod Abramovićeve – jug, kod Hribarova prilaza – zapad; Odra – istok, Av. V. Holjevca - Bundek – jugozapad Črnomerec: Kustošijanska - Ciglanska – istok, Lukšići, Mandaličina - Kuniščak – istok G. Dubrava: Av. G. Šuška - bolnica – zapad, Oporovečka - Grižanska – sjever, Čučerje – zapad, Stadlerova – sjever Podsljeme: Markuševec - Trg Sv. Šimuna. N. Zagreb – istok: Av. V. Holjevca kod Nežićeve i Tifona; Av. Dubrovnik kod 1. gimnazije i južna strana kod HG Spota Peščenica – Žitnjak: Gospićka ulica u smjeru grada, Ulica Vukomerec sjeverna i južna strana, Črnkovečka ulica, Novi Petruševec br. 2, II. Resnik kod br. 16, I. Resnik br.82 i 137b, Ivanja Reka - Ulica Sv. Ivana - okretište, kod br. 5, Ivanjorečka cesta br. 5, kod br.16, kod Marofske, kod crkve, kod Ulice J. Kirina; Trnje: Savska - Veslačka, Ulica grada Vukovara kod Miramarske i tramvajske stanice Lisinski; Slavonska avenija - HBZ – SZ i SI, Pothodnik - autobusna stanica linije 209, Vladimira Ruždjaka - OŠ J. Kaštelana Brezovica: Kraljevečki brijegi III. odvojak, Brezovička c. kod raskrižja s Golobreškom, Gornjodragonožečka c. kod raskrižja s Pučki, okretište Komari u naselju Horvati D. Dubrava: Čučerska cesta nasuprot ulice Gumerec G. Grad – Medveščak: okretište linije 101 - ugao Šumskog puta i G. Prekrižja, prva stanica linije 101 - smjer Britanski trg Maksimir: ispred bolnica Srebrnjak, Rebro i Jordanovac 