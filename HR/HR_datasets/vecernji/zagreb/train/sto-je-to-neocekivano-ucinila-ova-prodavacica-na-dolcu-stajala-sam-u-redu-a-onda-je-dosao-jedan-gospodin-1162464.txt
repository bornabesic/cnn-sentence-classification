Užurbano izlazite iz restorana, dućana, pekare... zaboravljate novčanik, ključeve ili mobitel... Shvatite to tek kada dođete kući. Prvo se lupate po glavi, a onda se pokušavate sjetiti gdje ste se kretali u nadi da ćete pronaći izgubljenu stvar. Koliko puta vam se dogodila slična situacija? A koliko puta ste ostavljenu stvar pronašli na mjestu na kojem ste je zaboravili ili vam je djelatnik kafića/dućana ili slučajni prolaznik vratio ono što je izgubljeno? Nikada? Rijetko? U svakom slučaju ne događa se često da zaboravljenu stvar pronađemo na mjestu na kojem smo je ostavili. Ipak, nije nemoguće. Upravo je takvoj situaciji svjedočila i jedna članica Facebook grupe Zakaj volim Zagreb koja je proteklog vikenda svjedočila nesvakidašnjoj situaciji na zagrebačkoj tržnici Dolac. Zato što vas i danas ljudi iznenade svojim poštenjem... započinje svoju priču Višnja. – Danas oko 13 h kupovala sam puter, kad je došao gospon srednjih godina i pita lijevu prodavačicu: "Jesam li možda ovdje ostavio pedeset kuna?" Ona ga je pogledala i rekla: "Jeste, pred pola sata", uzela je novce i dala mu. Kad sam je pohvalila, odmahnula je rukom: "Gospođo, to su naše stare mušterije, svaki dan netko nešto zaboravi, već sam našla i cijeli novčanik s 4000 kuna na pultu... no zato nam se i vraćaju kad su ovdje kao doma.." – Dovoljno da se u svom gradu osjećamo – kao doma, završava Višnja svoju priču i ističe da u svemu nisu važne ni firma ni lokacija – važno je poštenje i integritet prodavačice. Javnu pohvalu za prodavačicu mini mljekare Veronika na grupi je lajkalo više od 1300 ljudi, a mnogi su i sami istaknuli slične primjere u kojima su se našli. Ipak, bilo je i onih koji su se zbog njezina poteza zapitali: Što bi bilo da je došla inspekcija? Ipak je to 50 kuna viška. Višnjin status komentatore, kojih je bilo nekoliko desetaka, potaknuo je da se i sami prisjete drugih primjera poštenja. >>Imate li sličnu priču i želite podijeliti s našim čitateljima, javite nam se na mail dojavi@vecernji.net >>Policajci šetali Trgom bana Jelačića pa naišli na neviđenu situaciju >>Ono što je ovaj kontrolor učinio u zagrebačkom tramvaju iznenadilo je mnoge >>Što je to učinio vozač ZET-ova tramvaja? Ovo se ne viđa svaki dan... 