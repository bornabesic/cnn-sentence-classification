Koliko puta vam se dogodilo, dok sjedite u čekaonici kod liječnika, da netko želi preko reda jer, eto, SAMO bi nešto pitao, SAMO bi nešto ostavio ili preuzeo? Koliko ste puta i sami to napravili? Ako ste se našli u situaciji da čekate dok netko želi preko reda, zasigurno vas je takav potez naljutio jer i vi želite što prije obaviti ono po što ste došli. Takvim situacijama često svjedočimo u zdravstvenim ustanovama. Bolesni sjedite u čekaonici i jedva čekate obaviti pregled, ali često vam dodatno tlak digne osoba koja treba SAMO nešto pa bi preko reda. I uđe. A onda ne izlazi 15 minuta. Kako može oduzeti toliko vremena nešto što traje SAMO kratko? No, takve situacije ne živciraju samo pacijente nego i liječnike, pa su neki odlučili stati tome na kraj. Poruka Molimo pacijente da ne kucaju, koja je već standardna obavijest kod doktora, očito više ne dopire do pacijenata pa su neki otišli korak dalje. Zanimljiv natpis na vratima jedne zagrebačke ambulante postao je pravi hit na internetu nakon što je Ivan Turković, član jedne zagrebačke grupe na Facebooku, odlučio podijeliti fotografiju koja je najbolje objasnila takve situacije. U medicini ne postoji SAMO OVO ili SAMO ONO...Za svako SAMO treba sjesti i čekati... :) Komentatori se uglavnom slažu s time da je takva poruka sasvim u redu. Štoviše, jedan od njih tvrdi da bi reda trebalo uvesti i u dućanima, općinama, kafićima, restoranima... Kod nas je pisalo: "Ne lupajte po vratima, znamo da ste vani!" poručila je druga komentatorica. >>Što je to učinio vozač ZET-ova tramvaja? Ovo se ne viđa svaki dan... >>U tramvaju snimila muškarca s vrškom noža na rukavici: 'Zaledila sam se' >>Policajci šetali Trgom bana Jelačića pa naišli na neviđenu situaciju 