Veseliti će vas da smo pokrenuli ZELENICU - Platformu za zelenu razmjenu koja će djelovati na društvo tako da bude putokaz prema promjeni ponašanja iz neodrživog u održivo društvo, ono koje podržava ljude, prirodu i pravednu raspodjelu u zajednici. Platforma Zelenica nastala je kao logičan nastavak već započetih suradnji i partnerstva, kako u približavanju organski i ekološki uzgojene hrane građanima, tako i podrške proizvođačima hrane u njihovim nastojanjima da se održe u okruženju suvremenih ekonomskih prilika na tržištu, koji ne podržavaju načela dobre ekonomije i ne stavljaju kvalitetu ispred dobiti. Stoga će Zelenica biti prilika da model dobre ekonomije koji razvijamo približimo našim sugrađanima, učvrstimo svoje djelovanje i proširimo dobru priču. Platforma Zelenica financira se iz Tematskog fonda Nacionalne zaklade za razvoj civilnog društva. Pozivamo Vas na dvije građanske akcije koje planiramo u travnju: 16.4. SUBOTA 10-13h TRAVOLTINO - ZELENI DAN U VOLTINOM u organizaciji građanske inicijative Travoltino, OŠ Voltino i Platforme Zelenica lokacija igralište OŠ Voltino - pozivaju se građani da ponesu kanticu boje, kist, začinsku ili drugu biljku da pomognu urediti okoliš na Voltinom. Zadruga OŠ - degustacija čipsa od 50ak stabala jabuka koje rastu u školskom vrtu Udruga Vestigium - eko plac - promocija ekoloških proizvođača Zeleni klik - radionica sadnje permakulturnog vrta CCI - savjetovanje za udruge Bike@kset - popravljaonica bicikala i proljetni servis Pričaonica za najmlađe, topli obrok za sve vrijedne građane. 30.04. SUBOTA "Bum tres TranS - Savica cvjeta" akcija je pokrenuta u organizaciji TranS-a (Tranzicijske grupe Savica), Knjižnice Savica i Platforme Zelenica, a održat će se u subotu 30 travnja 2016. od 9:30 do 18 h u Knjižnici Savica, na platou Zinke Kunc 2-4, na spustu ispod platoa Zinke Kunc, na platou Vladimira Ruždjaka 11-39 te u dvorištu Osnovne škole Jure Kaštelana. Program događanja: 1. Knjižnica Savica, 9:30-10:30 h - predavanje uz čaj i jutarnju kavu (C. Biščević (ZMAG): Urbana permakultura – jestivi gradovi) 2. plato Zinke Kunc 2-4, 11-14 h - uređivanje i bojenje žardinijera (likovna radionica za djecu pod vodstvom studenata Akademije likovnih umjetnosti) 3. istočni dio pročelja Osnovne škole Jure Kaštelana - višednevna izrada murala (akademski slikar Lav Paripović) 4. spust ispod platoa Zinke Kunc 2-4, 10-18 h - street art / graffiti jam 5. plato Zinke Kunc 2-4, 11-14 h - društveni dućan: štandovi besplatne razmjene odjeće, obuće, knjiga i igračaka - proljetni servis bicikala - volonteri Bike@KSET-a: provjera kočnica, pumpanje guma 6. plato Zinke Kunc 2-4, 11-14 h - eko plac Udruge Vestigium: voće, povrće, zimnica, med, mliječni i sojini proizvodi malih obiteljskih poljoprivrednih gospodarstava - radionica urbanog vrtlarenja Udruge Zeleni klik: sadnja povrća u žardinijere - radionica kuhanja Udruge Zdravljak: Vege zdrava hrana u proljeće - savjetovanje za udruge Centra za civilne inicijative: odgovori na pitanja vezana uz rad udruga, Žganci bez granica i druga tiskana izdanja CCI-a uz degustacija kolačića iz kuharice 7. plato Zinke Kunc 2-4, 11-14 h - Kvartovska klinika (jedinica za manje intervencije u infrastrukturi zagrebačkih kvartova) 8. plato V. Ruždjaka 11-39, 14-16 h - 11. međunarodni PROljetni parkour jam Poštovani susjedi i sugrađani, pridružite nam se - sudjelovanjem u programu - donacijama sokova, čaja, kave, peciva i kolača za volontere i parkuraše Pripremni sastanci za dogovor oko aktivnosti će se održati 12. i 26. travnja 2016. u 18 sati u Knjižnici Savica Ljerke Šram 4. Svi su dobrodošli! ŽELIŠ POKRENUTI GRAĐANSKE AKTIVNOSTI U SVOJEM KVARTU? Veseliti će te da smo pokrenuli Platformu Zelenica koja i u tvoj kvart donosi zelene i održive promjene. Javi nam se na info@zelenica.org ako nam se želiš priključiti. UKLJUČI SE! podrži naš rad dolaskom na neke od navedenih aktivnosti, postani član, volontiraj, predloži sadržaj, vodi radionicu ili održi predavanje! ZELENE IDEJE STALNO SE ROJE!! UDRUGA VESTIGIUM Vrbani, Rudeška 142 s dvorišne strane kontakt: 0958561270 