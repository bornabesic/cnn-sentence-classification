Nakon godinu dana radova, skele s dijela Kamenitih vrata koji gleda na Kamenitu ulicu skinute su pa Zagrepčani i turisti od jučer mogu vidjeti kako su vrata staroga grada izgledala nekad. Iznad ulaza obnovljen je i stari natpis, u sklopu kojeg stoji naziv i na njemačkom jeziku - "Stein Tor". Na dijelu koji gleda na Radićevu ulicu skele još stoje, a uređuje se i unutrašnjost koju koristi Družba "Braća Hrvatskoga Zmaja". Za opremanje salona raspisan je natječaj, u sklopu kojeg će renovirati zidne, stropne i podne površine te zamijeniti stolarije i dotrajale instalacije.  