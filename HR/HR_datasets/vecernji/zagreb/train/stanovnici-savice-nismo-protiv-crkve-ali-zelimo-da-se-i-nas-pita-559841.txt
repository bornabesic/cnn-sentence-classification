Peticijom, loptama, frizbijem, šetnjom sa psima i piknikom građani Trnjanske Savice danas su još jednom pokazali kako se protive izgradnji crkvenog objekta na području jedinog parka u kvartu. – Dosad smo prikupili preko 500 potpisa za spas parka, a dok god ima alternativnih mjesta na Savici za izgradnju crkve s potpisima ćemo i nastaviti – objasnio je Dražen Crnko-Kovačiz inicijative građana Savice “Čuvajmo naš park”. Crkva za koju je trenutno pokrenut proces izrade projektne dokumentacije trebala bi biti na 1600 četvornih metara parka, međutim, objašnjavaju građani Savice, još bi se trebao izgraditi i parking. – Nismo protiv Crkve, i sami smo vjernici, ali želimo da se i nas pita kolika će se i gdje graditi crkva – rekla je stanarka Tihana Bubalo te dodala kako ni na jedna upit koji su poslali Gradu nisu dobili odgovor. >>Peticija 500 stanara bez rezultata, crkva na Savici se gradi   