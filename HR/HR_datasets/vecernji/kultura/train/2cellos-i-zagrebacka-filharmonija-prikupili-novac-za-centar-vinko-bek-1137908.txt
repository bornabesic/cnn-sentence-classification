U Koncertnoj dvorani Vatroslav Lisinski održan je svečani koncert violončelističkog dvojca 2Cellos, pijanistice Mije Pečnik i djevojačkog zbora Zvjezdice u suradnji sa Zagrebačkom filharmonijom. Koncert je održan u sklopu humanitarne akcije Pokaži ljubav – gledaj srcem, kojom se prikupljaju sredstva potrebna za adaptaciju i opremanje kabineta senzorne integracije Centra za odgoj i obrazovanje „Vinko Bek“. Organizator akcije je Rotary Klub Zagreb 1242, a u sklopu koncerta bio je organiziran i call centar s mnogobrojnim poznatim licima hrvatske javne scene poput Milana Bandića, Blage Markote, Nade Murganić, Zvonka Milasa, Sandre Perković, Aleksandre Dojčinović, Saše Lozara, Tomislava Svetine, Mirka Bocha, Anke Mrak Tartaš, Gordana Kožulja, Darka Tipurića, Marije Borić, Vanje Halilović, Davora Tomškovića i mnogih drugih koji su na ovaj način dali svoju velikodušnu potporu akciji. Koncert je održan pod visokim pokroviteljstvom predsjednice Republike Hrvatske te pokroviteljstvom gradonačelnika Grada Zagreba te Ministarstva za demografiju, obitelj, mlade i socijalnu politiku. >> Realizirano 50 kvalitetnih projekata i donacija za one kojima je pomoć najpotrebnija 