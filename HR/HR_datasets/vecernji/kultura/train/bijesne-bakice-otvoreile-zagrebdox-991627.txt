        Projekcijom dokumentarca “Bijesne bakice”, u kojem dvije vremešne junakinje propitkuju same temelje kapitalizma, u pet dvorana zagrebačkog Cineplexxa Centar Kaptol počeo je u nedjelju 11. ZagrebDox. – Ovo će biti dobar, opušten, zanimljiv festival koji će dostojno uvesti ZagrebDox u drugo desetljeće njegova života. Sjajna ekipa omogućuje da stresa bude što manje, da se dokumentarac drugačiji od onog koji smo nekad gledali i snimali prikazuje u Zagrebu te da se tako podrže nove snage, ideje i filmovi. No najvažnijim mi se čini kreativan razgovor o filmovima – izjavio je direktor Nenad Puhovski. Festival dokumentarnih filmova trajat će do nedjelje 1. ožujka i dotad će ponuditi više od 150 naslova suvremene svjetske dokumentarne produkcije. Glavni je natjecateljski program podijeljen na međunarodnu i regionalnu konkurenciju, a prateći programi sadrže izbor dokumentaraca Vinka Brešana, antologiju hrvatskih glazbenih dokumentaraca, Happy Dox, Blistok i druge. >> Dokumentarac "Nada na kocki", koji prati "grčkog Che Guevaru", stiže na Zagrebdox     