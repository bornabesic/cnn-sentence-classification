Najiščekivaniji film godine, 'Ustav Republike Hrvatske', redatelja Rajka Grlića oduševljava gledatelje diljem Hrvatske i ruši rekorde gledanosti. U prvom tjednu kino distribucije film je u hrvatskim kinima pogledalo 16 000 ljudi. 'Ustav Republike Hrvatske' u produkciji Interfilma i distribuciji Blitza ljubavna je priča o mržnji, inspirirana stvarnom zemljom, priča koja razotkriva sve naše netrpeljivosti, predrasude i mržnju prema različitostima. To je priča o hrabrosti da danas budeš ono što jesi i pokušaju da se unatoč svemu voli. Ovaj se film pita da li se netko uronjen u predrasude i mržnju može pretvoriti u normalno ljudsko biće i da li takav netko može ići i korak dalje i pokazati da je ispod ledene maske satkan od ljubavi. To je priča o hrabrosti da danas budeš ono što jesi i pokušaju da se unatoč svemu voli. U glavnoj ulozi pojavljuje se proslavljeni srpski glumac Nebojša Glogovac u najkompleksnijoj filmskoj ulozi u karijeri. Nebojša u filmu glumi umirovljenog profesora, koji je pritom deklarirani homoseksualac i transvestit, dok uz njega još igraju Ksenija Marinković, Dejan Aćimović i Božidar Smiljanić, a scenarij potpisuje Ante Tomić zajedno s Rajkom Grlićem. Rajko Grlić o filmu kaže: „U našoj priči, osim prostora, glavne likove spajaju i njihovi, često suprotstavljeni, 'demoni prošlosti'. Demoni koji ih tjeraju da žive više u prošlosti, no u sadašnjosti. Svjestan sam da pričati o tome nije ni jednostavno ni lako. Isto tako znam da se u takvoj priči ponekad mora biti direktan, čak i grub. Uz sve to moja nakana je vrlo jednostavna, želim se baviti živim ljudima, ne mrtvim idejama. Zato od ove priče i njenih junaka ne namjeravam raditi 'tragediju'. Dapače, nakana mi je da o svim tim 'teškim stvarima' pričam s malim, jedva primjetnim smiješkom na licu, s toplinom s kojom se može voljeti i najnegativniji junak.“ Film doajena hrvatske kinematografije osvojio je Grand Prix Amerike na prestižnom Montreal World Film festivalu, te je na Slovenskom film festivalu osvojio nagradu za najbolju koprodukciju i i za najbolju kostimografiju koju potpisuje priznati i nagrađivani slovenski kostimograf, Leo Kulaš. Sve ovo je odlična pozivnica da se uputite u najbliže kino i pogledate ovu ljubavnu priču o mržnji koja vas sigurno neće ostaviti ravnodušnim.   Sve informacije kao i on line prodaju ulaznica možete pogledati ovdje. 