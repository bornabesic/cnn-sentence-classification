Balet Hrvatskoga narodnog kazališta u Zagrebu, nakon niza uspješnih izvedbi u matičnoj kući, s predstavom Ana Karenjina će u četvrtak, 19. ožujka 2015. gostovati u splitskom Hrvatskome narodnom kazalištu, što je prvo gostovanje zagrebačkog Baleta na splitskoj sceni poslije desetak godina. Balet Ana Karenjina praizveden je u HNK u Zagrebu 4. travnja 2014., a nastao je prema Tolstojevu romanu, u adaptaciji Valentine Turcu, na odabranu glazbu P. I. Čajkovskog u koreografiji Lea Mujića. Scenograf je Ivan Kirinčić, kostimograf Alan Hranitelj, oblikovatelj svjetla Aleksandar Čavlek. U Splitu će u glavnim ulogama natupiti Edina Pličanić (Ana Karenjina), Tamás Darai (Vronski), Guilherme Gameiro Alves (Karenjin). 