Subota navečer u Zagrebačkom kazalištu mladih rezervirana je za praizvedbu dramskog teksta "Moj sin samo malo sporije hoda" Ivora Martinića u režiji Janusza Kice. Ivor Martinić jedan je od najuspješnijih dramskih autora mlade generacije, a Kica ugledni europski redatelj na čestom radu u Hrvatskoj. U predstavi glume Ksenija Marinković, Vedran Živolić, Sreten Mokrović, Lucija Šerbedžija, Damir Šaban, Urša Raukar i drugi članovi ZKM-ova ansambla. 