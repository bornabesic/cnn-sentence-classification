Predstava „Hinkemann“ nastala po djelu njemačkog dramatičara Ernsta Tollera, u režiji Igora Vuka Torbice, i u izvedbi Zagrebačkog kazališta dobila je Nagradu za najuspješniju predstavu u cjelini na 43. međunarodnom festivalu alternativnog i novog teatra INFANT u Novom Sadu.  Ovogodišnji  INFANT trajao je od 25. lipnja do 1. srpnja u Novom Sadu, u organizaciji novosadskog Kulturnog centra.  INFANT je međunarodni kazališni festival i predstavlja jedinstven spoj nesvakidašnje kazališne interpretacije, neklasičnog pristupa glumačkog izražavanja i modernog jezika teatra, a ove godine se izvodio pod egidom "Kolika je cijena slobode?" i bilo je izvedeno 10 predstava.  Predstava Hinkemann izvedena je na festivalu 30. lipnja i svojom kvalitetom osvojila je publiku i kritiku.  Predstava Hinkemann je premijerno izvedena u studenome 2015. i jedna je od najuspješnijih predstava ZKM-a te je već pozvana na niz festivala u regiji i šire.    >>Premijera predstave „Hinkemann“ u režiji Igora Vuka Torbice 