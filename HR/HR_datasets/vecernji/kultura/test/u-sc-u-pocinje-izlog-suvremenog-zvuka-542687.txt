Izlog suvremenog zvuka, novi festival Kulture promjene Studentskog centra u Zagrebu, u srijedu se otvara izložbom grafičkih partitura i šahtofona Damira Bartola Indoša u Galeriji SC-a u 18 sati. Iste večeri publiku čekaju još četiri različita događanja, od prezentacije austrijskog labela GOD Records i njihova Woodscratchera preko projekta Route 666 zadarsko-zagrebačkog dvojca Lightune.G (Bojan Gagić i Miodrag Gladović) do izvedbe Alfonsa Santimonea te koncerta \"No Repression\". 