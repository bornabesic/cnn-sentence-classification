Katkad mi se sluči ispod debla sjesti, 
kroz sumračan život milost mi se javi; 
crpsti dlanom s vrela, šumsku bobu jesti, 
snivati pod zvijezdom, spavati u travi. 

Tmaste zagonetne misli šumom vrve, 
poziv, da se podam svojim bogovima; 
ovo bojno polje gdje se sav duh rve, 
dugo vitko tijelo ispružiti tlima. 

Oj i ja sam biljka; lišen želje rasti. 
Oj i ja satn život, cvasti ću u vrtu. 
Nemam biti veći, samo oči pasti, 
upiljene u tu zatravljenu crtu. 

Svladao sam, nebo, tvoje nepogode. 
budi miran pokrov povrh zemnog loga. 
Pusti da se moja voća u snu rode, 
pusti da me prožme iz tla strepnja mnoga. 

Da je gradski krevet, soba nema daha, 
ovdje kose trake urese mi vezu. 
Šaraju mi pređu sitna zrnca praha 
i od skritog Bijesa ćutim prisnu jezu. 

Tako shvaćam zemlju, vlažnu grudu smeđu, 
ja bez kraja nevin i tek s njome grešan. 
I kad spustim vjeđu, kičmom slasti pređu. 
sutradan ću biti svjež i žedan, ješan. 

I u tvojem oku, Zemljo, nisam smiješan.