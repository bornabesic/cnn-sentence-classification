Berite ruže, djevojke, da bi vam danas sjale, 
taj zbogom mladosti, u ovom hladnom gaju. 
Ruže su svete varnice što su zavrcale 
iz dna duša vaših trepetljivih u ovom razbludnom maju. 

Ruže su munje misli, one su u srce strijela, 
ruže bogate, besplatne, u bašti na ivici druma. 
O ruže su kâd nebeski, one su oko vidjela, 
i muzika prirode s mirisom jezovitih šuma. 

O ruže, da izdahnu raskošno u dragoj hladovini 
kao tren najljepši i najkraći u viru varavih mrena. 
Ruže, da bi bile pozdrav milosnom suncu u dolini 
i šetnja razdragana do zadnjeg praga sjena. 

Ruže su jezik ljubavi u spomenaru sreće. 
One su kao svježi bljesak svjetlosti u bistrom zdencu. 
Ko se za život rađa, gine za mladost, da meće 
na čelo ruže po izbor u ganutome vijencu. 

Neću da laskam strahu zarobljenika vaših 
da ne bi ruže s oltara na krvavome bridu 
služile kao ures koji ih grobom plaši 
u sladostrasnom i crvenome vidu. 

Ruže vjenčanja da nisu čempres za mrtve! 
One pomiruju krotke i naprasne, one 
nježnošću daha otkupljuju sve žrtve 
i one u struji krvi kao žmarak romone. 

Ja plačem za ružom. U oleandru cvjetam 
što nije ni lovor ono ni ruža tišina. 
Ali iz čaše ružin pjan pogled sretam: 
cvijet oleandra prebojen u rujnoj kapi vina. 

Neka pljušte ruže sa stropa, danas, u svetkovini! 
Ruže sa krova, ruže s nebesa, ruže iz bašta. 
Nek pljušte ko kiša, ko vjetar, ko gnjev u prašini 
ruže iz istine, ruže sa zvijezda, ruže iz mašta. 

I da nam začepe usta, i da nam zaklope oči 
ruže pijane, ruže očajne, ružini vrti. 
S cjelovom koji golica te se nečujno toči 
kao dolazak kratke i sasvim prividne smrti. 

Da panu kao pehar iz magla priviđenja, 
da planu i da zgasnu, i da ničem služe. 
O gladi, o zoro i sutone cvjetni u biću što se mijenja, 
berimo, kidajmo vijence! Pijmo, pijmo ruže! 

Blagoslov ružama polja i cijelom ružinom rodu 
što je vrebao tajne mladosti sunčeva boga: 
one nas najbržom vožnjom dovode u slobodu, 
one su dar zemaljski i kovčeg zavjetnoga. 

Pjesme trebaju ruža, a ruže svojih pjesama, 
sve što trenutak nudi, a što najdublje pruža. 
To su mlazovi himne iz luče biljnih česama, 
o anđele, siđi i otpjevaj vječne litanije ruža. 

Na tvoje glasove, i protiv nečisti već dotrajalih dana, 
past ću kao učaran i s tobom ću hvale reći 
tom rasipanju sreće i kupanju sred tamjana, 
i, pred zavjetom ruža, tek jednom, pobožno kleći. 

Da bi nam bile uzor, umjesto žamora riječi, 
što treba biti plamen i skroman; te razapeti 
i otkinuti s grma da razlog nam ne priječi 
sve na dar, primjer, s ružom živjeti i umrijeti. 

Što više ruža! Za pjanstvo i ludilo njih, 
što više ruža, i s njinim trnom i dračem. 
Ja ih u kite svih, te ih u grudi skrih 
da s ranom kličem i da s dragošću plačem. 

Što više ruža! Njih! Što više ruža svih!