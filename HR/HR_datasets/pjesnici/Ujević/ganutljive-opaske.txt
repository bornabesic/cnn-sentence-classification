Prerano sam se rodio za ravnodušnosti zemlje. 
S vijekom moje duše umrle su gatke. 
Našao sam istinu po svom srcu, a to je da su slatke 
i patnje, kad se u kutu doma drijemlje. 

Naučio sam se ljubiti stvari sitne i nevažne. 
I malenkost me o bitnom čaru uči. 
Ja cijenim čašu vode i pogačice ražne, 
a u dnu vode sna tek me oblak muči. 

Ja cijenim na zemlji dobru jednostavnost 
i nejasnoću, što je sunce od jasnoće. 
Moja rijeka teče strujom zaboravnost, 
daleko sam od kavge, tuče, zle riječi i sve zloće. 

Od mene počinje era, koja još ne poče. 
Biti daleko, to je moja bit, i sebe skriti 
u klupku borbe, mrtvac bez grobišne ploče, 
i bez potrebe, od milja, za se, na se suze liti. 

Ima pod mojom kožom predragog Narcisa, 
jer suviše je strastan naslijeđeni Adam. 
I moja usna slasni eter sisa, 
na crni usud nikad se ne jadam. 

Još ću na kraju voljeti vrline 
i pravi čovjek mene će da divi. 
Jer gade mi se pljuvačka i sline 
i shvaćam, kad se prijateljski živi. 

Prebolio sam strasti, pa i ljutu pizmu. 
Prekužio sam gnjev na vjerolomstvo. 
Prostosrdno se čudim vandalizmu. 
Ja bivam mlađi. Svijete, ja sam tvoje potomstvo!