A. G. Matošu

Hrvatina bašćinca, krune slavne,
jezika i versa harvatskoga, glas
blažen i slovući biti će, i čas'
Harvata do njega pisni starodavne.

Dokole planine i doline prem ravne,
naše župne bašte baštinit će slas'
jabuka u krilu dekle Vile, i stas
živući bude harvatskih. Zač davne

netlačene staze sada put su naš
proz gizdav perivoj. Pastira Marula
začinjavca, druže, poju svirale

milipojke tebi, i gremo k tebi baš
naresit cvićem mirisnih te jarula,
ča lipe su ga ruke deklic birale.