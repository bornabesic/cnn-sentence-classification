U maštama ću tebe loviti 
trače sunca s ružičastom niti. 
U etere će srce ploviti, 
otvorene čaške nebo piti, 
jer bez tebe biti 
znači mene prepoloviti. 

Moju nagu dušu neću kriti, 
da bi javan bio žmarak skroviti. 
Ja ću tebe blagosloviti 
i molitvenom riječju osloviti. 
Ja ću tebe suzom liti 
i sebe smiješkom obnoviti. 
Vidjeti ćeš krvav grč strahoviti. 
Tvojom rosom ti ćeš mene miti. 

Moje srce tvojoj biti 
hiti, 
ni do groba nismo siti. 

Svojim dahom ti si svijet jezgroviti 
kamo će se sloge boja sliti. 
Ja ću tebi vijence viti, 
draganjima oviti, 
i tada će opet biti 
u potpunoj kiti 
cjeloviti 
- Cjelov i Ti.