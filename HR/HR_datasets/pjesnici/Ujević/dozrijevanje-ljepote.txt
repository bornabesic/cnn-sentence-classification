Javila se rano, poslije jedne zore, 
s pozivom, da djeca obustave suzu, 
i s molbom da oci svrše razgovore. 
I bilo je sporno: kako krstit Muzu? 

Javila se kada kosa mijenja boju, 
i kada u tijelu skrućuju se kosti. 
U čas, kada miris prožima svu hvoju, 
smiješila se s praga bez goropadnosti. 

Ali dugo nisu trpjeli joj ime. 
Kao šaka praha, zlatni trak u zraku, 
bezgranični trepet vladala je svime 
i zgažena bila na svakom koraku. 

Njeno mlado meso, sedef Nejasnoće, 
duša amalgame, biser što se cakli, 
dvostruko je cvalo, kao stidno voće, 
dvostruko je sjalo, i nisu ga takli. 

Jednog dana preliv otiđe po svijetu 
da bere značenja teška kao breme. 
S tim je došla nježna Ljepota svom dlijetu, 
ko pečat se na nju urezalo vrijeme. 

Nekada bez vijeka, kasno istom mlada 
prešla je u kristal, sad već crta čista. 
Nije dala, da je poznaju sred grada 
govoreći rulji: Nisam Ona Ista. 

Imala je pravo. Bila je čeznuće, 
san o zori, vjetar, bijes što steže gušu. 
Samo s putovanjem stekla je pregnuće, 
godinama zrijenja dobila je dušu. 

Ovako se pjesma rodila dva puta. 
I dva razna bića ne treba da miješa. 
Veliko iskustvo nosi s prahom puta, 
no s težine sreće sad nju nije preša.