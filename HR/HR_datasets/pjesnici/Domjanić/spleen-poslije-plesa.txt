(poslije plesa)

Srebro na ormi se iskri i zvekeće,
Kopkaiu cestu plameniti hati,
Čuje se žamor, sa raskrita prozora
Sviećá se svietlo kroz ulicu zlati.

Minuo ples i po mramornom stubištu 
Lije se šuštanje rieči i svile, 
S umorna laskanja staračke mladeži 
Bliže se k grudima stisle mantile. 

I ti si sjela u dušeke kočije, 
Tako si tiha i tužna i blieda, 
Dosada legla na obraz tvoj baršunast, 
Oko ti mrtve niz ulice gleda. 

Kod kuće plamsa sred crnoga mramora 
Krvavi plamen iz starog kamina, 
Tamo u kutu pod svilenom prevlakom 
Leći ćeš ti iza teških gardina. 

Doći će sanje i puste i dosadne 
— ko i tvoj život — i jutro će biedno 
Opet odsievat kaminu na ugaslom, 
Ne će ti ogrijat srce ledno.