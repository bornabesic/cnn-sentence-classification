Na purpurnom zapadu oblaci krupni 
Od žitkoga zlata u jatima stali, 
A zlato se tali i pokrovom sjajnim 
Brežuljke i vršike jablana zali. 

Al negdje iz bezdna, iz tajnih dubina 
Od sjena sa razape mračna lepeza. 
Tad na njoj se beskrajno garište javi 
I selo pred gajem od gorućih breza. 

I dim se svud vuče i taloži čadja, 
Sve mrtvo. Ni zvuka ni uzdaha nije, 
Tek možda još negdje za ognjištem pustim 
Izgladnjelo pseto se dršćući krije. 

Sred sela raspelo starinsko je bilo, 
Još i sad na tmurnome nebu se riše. 
I kao da lomno je prosjalo drvo, 
I raste nad selo sve više i više. 

A za njim sve nesta, ko da si tek snivo 
Te borce, u smrti još zgrčenih pesti, 
Te krvave uvojke ubite djece, 
Tu krv po oltarim’, ta groblja po cesti. 

Sve bliže raspelo. Već vidiš i Njega, 
I pribite ruke, te dobre i lijepe 
I blage Mu oči, zar gledaju sve to?! 
A1 užas te hvata — te oči su slijepe! 

— Ne, ne, sve je maštanje. Noćat je stalo. 
Tek magle i sjene se sablasno spleću. 
Tišinom se vesela pjesma talasa: 
To naši junaci na dušmana kreću.