Na brijegu vinograd s vidikom na rijeku.

U trsju stoji mladić;
čeznutljiv pogled šalje
dalekoj, blistavoj rijeci:
"Rijeko, nosiš li možda
meni od Jelene pozdrav?"
(Jelena, djevojka mlada,
živi u neznanom kraju,
kud rijeka daleka teče.)
Blistava rijeka šuti
i teče nečujno dalje.
"Oblače, maleni, bijeli,
možda mi ti nosiš pozdrav?"
Oblak šuti visoko
i plovi nečujno dalje.

U trsju stoji mladić
I gleda rijeku daleku,
I gleda oblak lak.

Sam, i žalostan.