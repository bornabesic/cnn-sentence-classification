Hrvatski i mađarski ornitolozi prošlog su tjedna prstenovali 13 mladih orlova štekavaca. Da se popnu do gnijezda u Kopačkom ritu, na 30 metara visine, bila im je potrebna alpinistička oprema. Kad su došli do njih, stavljali su ih u torbu i spuštali na tlo. Ona je morala biti dobro zatvorena jer su morali biti u mraku kako bi bili mirni kod spuštanja i vraćanja u gnijezdo. Kopački rit nudi “posvajanje” orla. Za to treba donirati 5000 kn, a svojoj ptici možete dati ime.       