Nema te sile na svijetu koja može porobiti ruski narod, rekao je u utorak ruski predsjednik Vladimir Putin na tradicionalnoj vojnoj paradi u povodu 72. godišnjice Dana pobjede nad nacizmom te poručio da će Rusija uvijek biti na strani mira i otvorena za suradnju s međunarodnom zajednicom u borbi protiv svih prijetnji. "Nema, nije bilo niti će biti sile koja bi mogla porobiti naš narod. On je do smrti branio svoju zemlju i napravio naizgled nemoguće... otjerao neprijatelja, slomio nacizam i zaustavio njegova zvjerstva", rekao je Putin na moskovskom Crvenom trgu u povodu pobjede nad nacizmom u Drugom svjetskom ratu.  POGLEDAJTE PRIJENOS PARADE: LIVE: Last preparations for Moscow Victory Day parade "Mi nikada nećemo zaboraviti da su slobodu Europe i dugo čekani mir na planetu izvojevali upravo naši očevi, djedovi i pradjedovi", dodao je. "Lekcije iz prošlog rata pozivaju nas da budemo oprezni, a ruske oružane snage sposobne su odbiti bilo kakvu potencijalnu prijetnju", rekao je ruski predsjednik dodajući da današnja situacija zahtijeva jačanje obrambenih sposobnosti. Međutim, Putin je poručio da će Rusija "uvijek biti na strani mira, s onima koji biraju put ravnopravne suradnje, koji odbacuje ratove". Po njegovim riječima, obveza današnje generacije je osigurati mir i stabilnost na planetu za buduće naraštaje. LIVE: Victory Day Parade on Red Square 2017 Istaknuo je da je Rusija spremna za suradnju s međunarodnom zajednicom u borbi protiv terorizma, ekstremizma i neonacizma i pozvao je međunarodnu zajednicu na konsolidaciju u toj borbi. "Konsolidacija cijele međunarodne zajednice nužna je za učinkovitu borbu protiv terorizma, ekstremizma, neonacizma i drugih prijetnji. Mi smo otvoreni za takvu suradnju", rekao je Putin. Rusima je čestitao Dan pobjede, a nakon toga je uz počasnu paljbu intonirana himna Ruske Federacije. Crvenim trgom prodefiliralo je oko 10.000 vojnika, 114 postrojbi kopnenih snaga i 72 postrojbe zrakoplovstva. Smotru je izvršio ministar obrane Sergej Šojgu. We were live as Russia celebrated Victory Day with a major military parade on Red Square in Moscow. Ruski borbeni zrakoplovi i helikopteri nisu sudjelovali na paradi zbog nepovoljnih vremenskih uvjeta.  Čestitajući veteranima i pripadnicima oružanih snaga Dan pobjede, Šojgu je rekao da je taj datum zauvijek upisan u svjetsku povijest i bio je i ostao "simbol istinskog domoljublja i duhovne veličine" ruskog naroda koji je, prošavši kroz strašna iskušenja okrutnog rata i krvoprolića, obranio slobodu i neovisnost domovine i oslobodio Europu od nacizma. Sovjetski Savez je u Drugom svjetskom ratu izgubio oko devet milijuna vojnika.   