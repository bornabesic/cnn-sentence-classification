Riječanka (1935.), na koju je u subotu oko 20 sati u Kvarnerskoj ulici naletjelo osobno vozilo, umrla je je sinoć u bolnici, a policija je vozača „fiata“ riječkih oznaka D. Š. (1987.) , koji je napustio mjesto nesreće, pronašla nedugo nakon nesreće, doznaje se iz primorsko-goranske Policijske uprave. Stradala pješakinja je nakon nesreće u kritičnom stanju prevezena u riječku bolnicu, ali je tijekom noći podlegla ozljedama. Nesreća se dogodila kada je vozilo kojim je upravljao D. Š., nakon izlaska iz nepreglednog desnog zavoja, srušilo pješakinju, koja je cestu prelazila izvan pješačkog prijelaza, naveli su iz policije napominjući da krim istraga traje. 