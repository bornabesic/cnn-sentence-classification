Među stvarima koje više nisu neophodne za poslovanje našla se jahta Riva 85 Opera iz 2006. godine, helikopter Bell 427 VFR iz iste godine te više luksuznih automobila. Prema odluci nove Uprave Agrokora, proces rješavanja imovine koja nije neophodna za poslovanje tvrtke počinje u ponedjeljak. Na inozemnim oglasnicima, motorna jahta, kakvu ima Todorić, nudi se po cijeni od dva milijuna eura, dok se helikopter iz iste godine može kupiti za oko milijun eura. Od luksuznih automobila prodaje se Mercedes S 600 i GLS, Audi A8 i Range Rover te drugi. Na taj način će se, kad svi dogovori s leasing kućama koji su u tijeku budu gotovi, vozni park Agrokora smanjiti za čak 60 posto. Prema neslužbenim informacijama, Uprava bi nakon prodaje pokretnina krenula i u prodaju nekretnina i tvrtki koje ne pripadaju portfelju proizvodnih, prerađivačkih i maloprodajnih poduzeća, piše Jutarnji list.