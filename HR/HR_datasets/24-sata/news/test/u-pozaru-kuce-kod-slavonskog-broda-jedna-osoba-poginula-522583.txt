U središtu Slavonskog Kobaša kod Slavonskog Broda nešto iza 20 sati buknuo je požar u obiteljskoj kući u kojemu je izgorjela 79-godišnja vlasnica. Kuća se nalazi odmah preko puta vatrogasnog doma tako da su vatrogasci brzo reagirali, ali nažalost nesretnoj ženi nisu mogli pomoći jer se najvjerojatnije ugušila dimom.  Slavonski Kobaš: U požaru koji je izbio u obiteljskoj kući u centru sela izgorjela je žena (79). Reporter: Franjo Lepan Žena je živjela sama i susjedi kažu da je u posljednje vrijeme imala zdravstvenih problema.  - Posljednji puta vidjeli smo je u subotu. Išla je u trgovinu, nakon toga na kući nisu bili otvorene žaluzine što nam je bilo sumnjivo. Dozivali smo je, ali se nije javljala pa smo pozvali policiju koja je došla i u kući našla ženu koja je pala - kazali su nam susjedi.   Žena je odbila napustiti svoj dom i nakon tri dana, nažalost izgorjela je u požaru, dodali su. Prema neslužbenim informacijama sumnja se da je požar izazvala peć na čvrsto gorivo jer zbog hladnog vremena još uvijek se u domaćinstvima loži vatra, no konkretno će se više znati nakon što na požarište izađe inspektor zaštite od požara. 