Građani su u srijedu u 17.15 sati vidjeli u rijeci Savi tijelo. Utvrđeno je da je riječ o ženi, a na tijelu nisu pronađeni znakovi nasilja. Tijelo je pronađeno na Trešnjevci, Aleja Matije Ljubeka u visini igrališta za bejzbol. Tijelo su odvezli na obdukciju.  U Savi je u srijedi pronađeno još jedno tijelo žene, ali u Slavonskom Brodu. Truplo je oko 13.30 sati na površini vode zamijetio vlasnik jedne splavi i odmah pozvao policiju.  Truplo žene u vodi je već danima i teško je bez obdukcije utvrditi identitet, ali neslužbeno doznajemo da se radi o ženskoj osobi staroj oko 60 godina i visokoj oko 160 cm. Također saznajemo da na tijelu nisu zamijećeni tragovi nasilne smrti. Tijelo utopljenice iz Save izvukli na policijski službenici PU brodsko-posavske, pa nije bilo potrebe za angažiranjem specijalne ronilačke policijske jedinice iz Osijeka, koja u takvim slučajevima bude pozivana na intervenciju.  