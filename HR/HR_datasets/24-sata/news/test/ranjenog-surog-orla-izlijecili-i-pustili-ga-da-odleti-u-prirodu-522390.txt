Orla je u listopadu netko propucao sačmom u okolici Drniša. Za njega se brinuo Emilio Menđušić sa svojim timom iz Udruge Sokolarski centar iz Dubrave kraj Šibenika. Kako se u potpunosti oporavio, u subotu su ga pustili s vidikovca Rogovo na području Krke. Po procjeni stručnjaka, ta lokacija ima sve kvalifikacije dobrog staništa za ovu vrstu. Prije puštanja na slobodu opremili su ga satelitskim odašiljačem koji će stručnjacima omogućiti da u svakom trenutku znaju njegovu točnu poziciju, što će dati uvid u život i navike ove ptice.  