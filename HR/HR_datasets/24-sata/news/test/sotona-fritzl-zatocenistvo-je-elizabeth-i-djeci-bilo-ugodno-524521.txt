Stravični slučaj iz austrijskog gradića Amstetten zaprepastio je 2008. godine svijet. Jozef Fritzl (73) pune 24 godine držao je u zatočeništvu svoju kći Elizabeth, tukao je, maltretirao i silovao. Nesretna djevojka ocu je rodila sedmero djece. Poremećeni Josef Fritzl, osuđen 2009. godine na doživotnu kaznu zatvora, obiteljski podrum iznad kojeg su živjeli Elisabethina majka i braća, pretvorio je u tamnicu i pakao za svoju kći. Policija je slučaj otkrila u travnju 2008. kada je u bolnicu stigla 19-godišnja Kirsten, jedna od kćeri zatočene Elisabeth. Kada se djevojka teško razboljela, Josef je udovoljio Elisabethinim vapajima i odveo Kerstin u bolnicu. Liječnici su postali sumnjičavi kada ju je Fritzl doveo na pregled te čitav slučaj prijavili policiji. Josef Fritzl uhićen je 26. travnja 2008. godine. Nakon uhićenja sve je poricao. Zatim je priznao krivnju po samo četiri od šest točaka optužnice, one za rodoskvrnuće, silovanje, prinudu i protupravno oduzimanje slobode, ali je porekao krivnju na preostale dvije optužbe, onu za ubojstvo novorođenog sina Michaela i držanje u ropstvu. Trećeg dana suđenja je priznao krivnju po svih šest točaka optužnice.  U kolovozu 1984. kad je Elizabeth imala 18 godina Fritzl je kći zatvorio je podrum. Njegova supruga Rosemarie je prijavila nestanak kćeri vlastima, ali je Fritzl natjerao Elizabeth da napiše pismo u kojem kaže da je pobjegla od kuće i pridružila se nekoj sekti. Podrum je od tad važio kao "tabu" u obitelji i ulaz je bio zaštićen elektronskim kodom. Svoje česte odlaske u podrumsku ćeliju objasnio je "poslom", a ženi je zabranio ulaziti u njegovu "inženjersku radionicu". Rosemarie je kazala kako nikad iz te zaključane prostorije nije čula nikakve zvukove. Nakon četiri godine, 1988., Elizabeth je rodila dijete i provela deset dana sama u podrumu, jer Fritzl nije htio biti odgovoran ako beba umre. Bila je prisiljena rađati djecu u podzemnoj tamnici prepunoj štakora, bez ičije pomoći i bez lijekova koji bi joj ublažili bolove. Jedino što je znala o trudnoći i rađanju, naučila je iz prastare knjige koju joj je otac donio dva mjeseca prije prvog poroda. Donio joj je i škare te prljavi pokrivač. Rodila mu je ukupno sedmero djece, a jedno je doista i umrlo pri rođenju 1996.godine. Dječak Michael je, lišen bilo kojeg oblika medicinske pomoći, umro od dišnih komplikacija samo tri dana po rođenju.  To dijete je Fritzl spalio i pepeo prosuo u vrt kuće. Troje djece koji su cijeli svoj život živjeli zatočeni s majkom su kći Kerstin, godinu dana mlađi Stefan (18) i tada petogodišnji Feli.. Troje preostale djece su Fritzl i njegova žena Rosemarie odgajali u nadzemnom dijelu kuće. Fritzl je dolazak djece opravdao kao udomljavanje siročadi ostavljene na njegovu kućnom trijemu. Lisa je pronađena kao beba od devet mjeseci 1993.godine, Monika s 10 mjeseci 1994.godine, a Alexander s 15 mjeseci 1997. godine Nekoliko tjedana prije suđenja Josefu Fritzlu u javnost je procurio dnevnik u koji je Elisabeth zapisala sve, od toga kako ju je otac izgladnjivao do toga kako je tukao djecu. Zapisivala je datume svakog udarca i prijetnji te papire skrivala po podrumu. U jednom zapisu opisala je kako je grlila svoga sina, sedmo dijete, prije no što je poplavilo i preminulo. - Bar je sad na boljem mjestu - napisala je.  Elisabeth je pisala i kako je golim rukama lovila štakore po podrumu te kako su njena djeca bila oduševljena predmetima poput ogledala ili vage. Djeca bi nešto pojela pa se penjala na vagu da provjere da li su se udebljali. Pisala je o nestašici hrane, o tome kako se branila od monstruoznog oca te kako je pokušavala zaštititi svoju djecu. Elisabeth Fritzl prvi put je progovorila o hororu u izjavi pred sucem šest mjeseci nakon što je Fritzl uhićen. - Ako bih odbila seks sa svojim ocem, patila bi moja djeca. Tukao bi nas i maltretirao -  kazala je Elisabeth koja je usprkos svemu, pokušavala svojoj djeci održati privid normalnog života pjevajući im pjesme i pričajući im priče.  - No, svaki put kada bi Fritzl ušao u podrum, atmosfera bi se promijenila. Vladala bi potpuna tišina, i jedino što smo pokušavali je preživjeti njegov posjet - izjavila je. Monstrum ih je sve redom vrijeđao, a postajao je grublji kako su djeca odrastala te ih je još više nastojao kontrolirati. - Vrijeđao nas je i maltretirao ako bi netko za stolom krivo držao nož ili jednostavno hodao onako kako njemu to nije odgovaralo - kazala je Elisabeth dodajući kako Fritzl nije želio da djeca razviju svoju osobnost. - Nije im nedostajalo ništa jer sam se zaista trudio da im zatočeništvo učinim što ugodnijim. Igrali smo se, razgovarali, smijali se. Zapravo smo vodili potpuno normalan život - rekao je Fritzl dr. Adelhedu Kastneru. - Nikada ju nisam doživljavao kao svoju kćer. Onaj je bila moja supruga i moja partnerica - rekao je Fritzl jednom prilikom o svom odnosu s kćeri Elisabeth. Elizabeth sa svojom djecom živi na tajnoj lokaciji i nikada nijedna njena riječ nije izašla u javnost. Willibald Reitner, policajac koji je u travnju 2008. godine odradio prvi razgovor s Elizabeth Fritzl otkrio je što su bile prve riječi izmučene žene. -  Prvo nije ništa govorila. Samo je spomenula da joj nitko neće vjerovati što se dogodilo... Policija je zatim promijenila taktiku i po prvi put rekla Elisabeth da je ona možda žrtva u cijeloj priči. Ona je reagirala na sličan način kao ranije. - Kad bih vam točno ispričala što se sve događalo, ne biste mi vjerovati... Reitner je kazao da je Elisabeth u zamjenu za istinu tražila da nikad više ne vidi svog oca. - Naravno, želja joj je ispunjena. Nikad više nije spomenula riječ 'otac', govorila je 'on'. Bila je u smrtnom strahu da joj nitko neće vjerovati, te da će svi povjerovati u Jozefovu verziju - objasnio je Reitner. Retiner je ostao u prisnim odnosima s Elisabeth. - To je jedna krasna i hrabra žena. Redovito si čestitamo blagdane, ona mi stalno spominje kako je zahvalna policiji na svemu - kazao je policajac. Za njenog oca,  s druge strane, kaže da nije ljudsko biće. Psihijatrica Heidi Kastner koji je razgovarao s Fritzlom uoči suđenja. - On vjeruje da je 'rođeni silovatelj'. Svojim riječima je opisivao svoju želju za dominacijom, seksualnom dominacijom. Nije mogao objasniti zašto je to napravio, samo je govorio da je to osjećao, da je želja za dominacijom oduvijek bila u njemu - kazala je Kastner komentirajući Fritzla. Nakon 55 godina braka Fritzl se 2012. godine razveo od supruge Rosemarie i to zato što ga ona ni jednom nije posjetila u zatvoru.  Fritzl je iz zatvora svojoj supruzi Rosemarie navodno slao i pisma koja je ona ignorirala i nikad mu nije odgovorila na njih. Njegova supruga Rosemarie inače nije optužena ni za što jer za zločine nije znala. 