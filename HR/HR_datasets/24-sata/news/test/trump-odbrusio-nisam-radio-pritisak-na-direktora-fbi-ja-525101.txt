Američki predsjednik Donald Trump nakon turbulentnog tjedna u kojem je optužen za niz afera u četvrtak je održao konferenciju za novinar. Okomio se na otpuštenog direktora FBI-ja Jamesa Comeyja.  Podsjetimo, Trumpa su prvo optužili da je odao povjerljive informacije Rusima, a onda je da je tražio od FBI-jada obustavi istragu protiv generala Michaela Flynna. Na kraju se pojavila informacija i da sam Vladimir Putin financira Trumpa i još jednog republikanca.  Trump je na konferenciji rekao kako nije istina da je radio pritisak na Comeyja.  - Comey je bio vrlo nepopularan kod mnogih. Odluka da se smjeni nema veze sa strankom. I demokrati su bili jako protiv Comeyja. Radio je loše i slabo. Trebamo odličnog direktora FBI-ja. Uskoro ću imenovati novog direktora i mislim da će ljudi biti oduševljeni - rekao je Trump. Navodno će nasljednik Comeyja biti senator Joe Lieberman.