Bilo je neobično vidjeti ženu kako stoji sama. Izgledala je sumnjivo i stalno je gledala u zgradu gdje su se odmarali, priča Jenny Murat koja je uočila sumnjivu ženu dan prije nestanka Madeleine McCann. Nepoznata žena odjevena u ljubičasto sad je postala jedna od glavnih sumnjivaca za nestanak tad trogodišnje djevojčice. Madeleine McCann nestala je 2007. godine u portugalskom odmaralištu. Deset godina njezini roditelji tragaju za njom. - Vidjela sam ženu kako sama stoji pod lampom i gleda u zgradu. Izgledala je sumnjivo - kaže Murat. Policija sad istražuje tvrdnje svjedokinje, a osumnjičena navodno još živi u Portugalu. Pretpostavlja se da je žena bila u kontaktu s radnikom odmarališta te da su skupa djelovali u otmici djevojčice.  