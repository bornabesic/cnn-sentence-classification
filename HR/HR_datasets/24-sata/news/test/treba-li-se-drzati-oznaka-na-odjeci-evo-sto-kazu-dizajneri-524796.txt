Modni dizajneri ovog proljeća koriste mnoštvo šarenih materijala i transparentnih tkanina čije je pravilno održavanje izuzetno bitno. Svaki materijal ima svoja pravila kada se radi o očuvanju boja, uklanjanju mrlja, osjećaju mekoće pod prstima i mirisu koji osvaja sve oko nas. Donosimo vam savjete kako novu odjeću zadržati čarobnom, ali i kako osvježiti staru odjeću i ponovno je prikazati u njenom punom sjaju.  Temeljna razlika između deterdženta u prahu i tekućeg deterdženta jest ta što je deterdžent u prahu bolji za bijele i svijetle tkanine te za uklanjanje mrlja, dok je tekući deterdžent savršen izbor za odjeću koja je načinjena od tkanina poput vune, svile, sintetike ili pamuka te zahtijeva pranje na nižim temperaturama. Našli ste savršeni komad odjeće i želite ga imati zauvijek, ali mrlja od kave želi biti dio toga? Važno je odmah reagirati. Tri zlatna pravila za brzo uklanjanje mrlja, na bijeloj i svijetloj odjeći su: 1. Odmah nanesite deterdžent u prahu na mrlju 2. Kružnim pokretima trljajte mrlju dvije do četiri minute 3. Što prije stavite zaprljani komad odjeće na regularno pranje Deterdžent u prahu često ostavlja tragove na odjeći, stoga je preporučljivo traperice prati preokrenute kako bi se to izbjeglo. Ako je mrlja nastala na nekom osjetljivom materijalu preporučamo korištenje tekućeg deterdženta koji nježnije djeluje na vašu odjeću. Tekući deterdžent bolji je izbor za osjetljive materijale, ali i šarenu odjeću jer ne sadrži izbjeljivač poput univerzalnih deterdženata za rublje u prahu. Šarena odjeća treba se prati preokrenuta kako bi duže zadržala boju. Vuna se lako može skupiti u pranju stoga je potrebno prati je posebnim deterdžentom za vunu. Pranje vunenih pulovera, vesti i šalova univerzalnim deterdžentom može rezultirati rupičastim puloverom. Stoga za dodatnu zaštitu preporučujemo koristiti vrećice za pranje osjetljivog rublja. Deterdženti za vunenu tkaninu mogu se koristiti i za svilene materijale jer su blaži i nježniji. No smijemo li običnu odjeću prati deterdžentom za vunu? Smijemo. Koristite ga za odjeću koju želite omekšati. Isto tako, ovaj je deterdžent dobar i za stvari koje želite preprati na ruke.  Različite materijale potrebno je prati na različitim stupnjevima. Pranje na previsokim temperaturama može rezultirati kidanjem tkanine, razvlačenjem ili pak sužavanjem materijala. Iako pamuk dobro podnosi sve temperature, preporučamo pranje šarenih pamučnih majica na 40°. Materijali koje je najbolje prati na 40° su: najlon, viskoza, šifon i jeans. Osjetljiviji materijali kao što su lan i flanel peru se na 30°. Odjeću od svile i kašmira najsigurnije je odnijeti na kemijsko čišćenje ili prati na ruke. Ako ste pogriješili i sada imate majicu veličine 42 umjesto 36, postoji mali trik. Razvučenu odjeću namočite u vodu u koju ste predhodno dodali šećer. Ostavite je u vodi oko dva sata. Potom odjeću isperite vodom i ostavite je da se osuši. Šećer će učvrstiti materijal i vratiti odjeću u prvotno stanje.  Upamtite kako oznake na odjeći nisu ukras. Njihovo pravilno iščitavanje ključ je za dug život vaše odjeće. Oznake su najčešće podijeljene u 5 kategorija: pranje, peglanje, sušenje, kemijsko čišćenje i izbjeljivanje. Pridržavanje uputa proizvođača najbitnije je kada se radi o osjetljivim, ali cijenjenim materijalima kao što su kašmir i svila. Upravo je svila najpopularniji materijal dizajnerskih kolekcija ovog proljeća. Popularna hrvatska dizajnerica Aleksandra Dojčinović na zadnjoj je reviji koju podupire i Meri Merino, svilu predstavila u drugačijem svjetlu. Svilenim je trakicama postignut 3D efekt koji je najavio sav raskoš ove kolekcije. Od najtraženijih ljetnih materijala istaknula je pamuk i viskozu. "Iako se radi o umjetnim materijalima, oni su jako prozračni i zahvalni za toplije vrijeme koje nam dolazi", poručuje Aleksandra. Toplije će vrijeme iz vaših ormara izmamiti svu čaroliju boja. Neka ta čarolija potraje. "Oznake na odjeći su važne, one su pravilo. Često se tog pravila ne pridržavamo te sami određujemo kako ćemo tretirati odjeću, a onda se poslije čudimo posljedicama", upozorava dizajnerica Dojčinović. Neka ovo proljeće bude prekretnica u održavanju vaše odjeće. Osjećajte se lepršavo i zavodljivo u baš svakom materijalu.  Tema: Native sadržaj