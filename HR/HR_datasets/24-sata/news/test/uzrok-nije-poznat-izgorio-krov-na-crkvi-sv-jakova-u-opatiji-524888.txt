Devet vatrogasaca s dva vozila iz JVP Opatije ugasili su požar koji je u srijedu izbio kod crkve svetog Jakova u centru Opatije. - Dojavu o požaru dobili smo u 16:23, a požar je ugašen u 17:59, no vatrogasna ekipa ostat će na terenu dok god bude potrebno da se sanira područje krovišta. Srećom, nema ozlijeđenih - potvrdio je zapovjednik JVP Opatija Gordan Filinić. Iako se prvotno mislilo da gori crkva, po dolasku vatrogasaca ustanovljeno je da je požar izbio u pomoćnim objektima tj. stambenim dijelovi i kancelarijama tik uz crkvu, a potom se proširio na krovište, površine sto kvadrata. Nakon obavljenog očevida znati će se uzrok požara te procijeniti materijalna šteta. - Današnja misa u 18 sati je otkazana iz sigurnosnih razloga, no već sutra će se vjerojatno krenuti sa radovima popravka krovišta, a vjerski obredi nastaviti redovnim terminima - kazao je zapovjednik Filinić. Izgorio krov crkve svetog Jakova u Opatiji! Reporter: Meri Tomljanović 