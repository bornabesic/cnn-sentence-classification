Steven Seagal (65), koji je dobio rusko državljanstvo u studenome, javno je podržao rusko pripojenje ukrajinskoga poluotoka Krima. Glumac poznat po ulogama u hollywoodskim uspješnicama "Otporan na metke" i "Pod opsadom" ima crni pojas sedmog stupnja u aikidu i na glasu je kao prijatelj ruskoga predsjednika Vladimira Putina, također ljubitelja borilačkih vještina. Seagal je odrastao u Kaliforniji te tvrdi da ima rusko i mongolsko podrijetlo. Putin je državljanstvo dao i francuskome glumcu Gerardu Depardieu i bivšemu svjetskom boksačkom šampionu Royu Jonesu Junioru, koji također podržavaju rusku aneksiju Krima. 