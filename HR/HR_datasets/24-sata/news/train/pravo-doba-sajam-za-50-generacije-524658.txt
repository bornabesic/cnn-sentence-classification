PRAVO DOBA na Zagrebačkom velesajmu održava se od 18. do 20. svibnja 2017. godine. Organizator PRAVOG DOBA je Zagrebački velesajam, a suorganizatori stručnog i popratnog programa su Grad Zagreb - Gradski ured za socijalnu zaštitu i osobe s invaliditetom i Zaklada Zajednički put. Pokrovitelj sajma je gradonačelnik Milan Bandić. Priprema za zdravo i aktivno starenje Uzimajući u obzir trend rasta udjela generacije 50+ u ukupnom stanovništvu Republike Hrvatske, pripremili smo sajam s ciljem podizanja društvene svijesti o važnosti promicanja zdravog i aktivnog starenja. PRAVO DOBA ponudit će odgovore na najčešća pitanja, poput očuvanja ili poboljšanja zdravlja, kreativnog korištenja slobodnog vremena, osiguranja njege u poznim godinama te integracije u društvo i ostvarenje međugeneracijske komunikacije. BESPLATNI MALI SISTEMATSKI PREGLEDI Posjetitelji će moći na izložbenim prostorima izlagača obaviti niz malih sistematskih pregleda; mjerenje tlaka, glukoze u krvi, oksimetriju, spirometriju, status minerala i vitamina u organizmu, savjeti o osteoporozi i artrozi, testirati sluh, savjetovati se s otoakustičarom i napraviti besplatno brzi servis slušnog aparata. Održat će se edukacije o rukovanju sa slušnim aparatom, a moći će se dobiti  kuponi sa 20 do 50% popusta na slušne aparate. Također, dijelit će se kuponi sa 50% popusta na pregled i 20% popusta na kupovinu naočala, a pritom će posjetitelji moći obaviti mjerenje očnog tlaka i konzultacije s oftalmologom. Izlagači će nuditi i kompjutersku analizu otiska stopala, savjetovanja vezana za bolove u leđima, vratu i koljenima, i to potpuno besplatno. Pružat će i kozmetičke usluge kao što su parafinska njega i masaža ruku, limfna drenaža lica kao i kineziološke vježbe za osteoporozu. PANELI I PREZENTACIJE Posebno ističemo panel diskusije na teme Pedesete -  novi početak ili početak kraja? Sudionice panela su i osnivačice portala „One nastupaju“, sve redom žene koje su ostavile traga u profesionalnom životu i javnosti; Ankica Mamić, Snježana Mlinarević, Jelena Skorup, Diana Glavina i Mladenka Šarić. Nakon otvorenja sajma na programu je zanimljiv panel na temu SREBRNA EKONOMIJA - razvoj tržišta proizvoda i usluga za starije osobe. Za vrijeme trajanja sajma PRAVO DOBA održat će se i nekoliko zanimljivih prezentacija: Prvo naselje za osobe treće životne dobi; Trikovi za rješavanje boli u leđima; Prezentacija aparata za cirkulaciju i balans energije; Razlika između ugovora o dosmrtnom i doživotnom uzdržavanju; Kreativnost u službi inkluzije; Predstavljanje uređaja Bemer za poboljšanje cirkulacije te prezentacija projekta 65 plus. Na Sajmu će biti prezentirani zanimljivi programi putovanja, dok će različite kreativne radionice potaknuti mnoge na odabir nekog od hobija. Izlagači i predavači će dati zanimljive i korisne informacija o očuvanju i poboljšaju zdravlja. Lječilišta, toplice, poliklinike prezentirat će svoje usluge i nuditi pogodnosti, a u pripremi su i radionice i predavanja na kojima će se posjetitelji moći  posavjetovati sa stručnim osobama. Neminovna je potreba za dodatnom njegom i upotrebom pomagala, stoga će domovi za starije osobe na Sajmu prezentirati svoju ponudu, dok će tvrtke ponuditi svoje proizvode i savjetovati o njihovoj primjeni. Svi posjetitelji Sajma svakodnevno mogu sudjelovati u zanimljivom nagradnom kvizu i osvojiti neku od bogatih nagrada koje će pripremiti izlagači i suradnici. Radno vrijeme sajma PRAVO DOBA  je od 10.00 do 18.00 sati. Ulaz na sajam je BESPLATAN. Više informacija na www.zv.hr/pravodoba i  www.facebook.com/pravodoba   Tema: Promo sadržaj 