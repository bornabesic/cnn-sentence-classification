Novi francuski predsjednik Emmanuel Macron u svjetskoj je javnosti zasad poznat po dvije stvari; prva je da je uvjerljivo pobijedio desničarku Marine Le Pen, a druga da ima 24 godine stariju suprugu koju je prvi put poljubio kad je njemu bilo 16, a njoj 40.  Macron se žali kako mu se teško boriti s etiketiranjima koja ponajviše pogađaju njegovu suprugu Brigitte (64). - Uživam sa svojom suprugom, a priče kako nije moguće da muškarac bude u vezi s 24 godine starijom ženom su obične predrasude, rekao je Macron u dokumentarcu prikazanom na televiziji TF1 dodavši da s Brigitte živi već 20 godina, a u braku su posljednjih 10. Na priče o svojoj prikrivenoj homoseksualnosti i navodnoj aferi s urednikom na francuskom državnom radiju, Macron odgovara: 'To je homofobno'.  Bračni par Macron-Trogneux s ponosom ističu kako su u dobroj formi te kako vrlo često odlaze u duge šetnje da bi održali svoju vitku liniju. Iako izgleda mladoliko, Macron se često žali da nije fotogeničan, prenosi Mirror.  - Kad god poziram za fotografiranje, uvijek imam ružnu njušku - našalio se Macron.  Veza Brigitte i Emmanuela počela je kad je njemu bilo 18. Macron je tada glumio u školskoj predstavi koju je postavljala njegova Brigitte, tada udana majka troje djece. Bilo je to u Auziereu, gradu na sjeveru Francuske. Nedugo potom Emmanuel je preselio u Pariz kako bi završio školovanje. No, njihova veza nije bila na kušnji. - Stalno smo se čuli, sate smo provodili na telefonu. Malo po malo, slomio je moj otpor i to zato što je bio strpljiv. Nije bio poput tinejdžera. Naša veza bila je veza dvoje odraslih ljudi - rekla je Brigitte koja se ubrzo rastala od supruga i preselila u Pariz. Par se napokon vjenčao 2007. godine. Macron je nedavno izjavio kako svoju suprugu ne želi skrivati od javnosti. - Ona je moj život, uvijek je bila. Puno joj dugujem jer ona je zaslužna za ono što sam ja danas - poručio je uoči izbora. 