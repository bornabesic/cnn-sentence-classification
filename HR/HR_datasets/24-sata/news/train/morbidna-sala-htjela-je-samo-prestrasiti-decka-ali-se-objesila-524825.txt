Jedna Britanka posvađala se sa svojim dečkom u noćnom izlasku i iz protesta ga odlučila prestrašiti svojim vješanjem, ali ne doslovno. No, situacija je izmakla kontroli i 26-godišnja Abigail Brown je preminula. Njezin dečko James Brum izjavio da je "bila riječ o nebitnoj svađi, nakon koje je Abi otišla u rezidenciju i objesila se". Tragedija se dogodila u tajlandskom Phuketu, a Brum se u stan vratio tek tri sata nakon svoje djevojke. - Nazvao me James i rekao da je Abi mrtva. Nešto su se porječkali, a poznavajući nju, vjerovala je da će James ići za njom i riješiti problem. Nije se htjela ubiti, već ga samo prestrašiti - uvjerena je Jane Rowland, Abina majka. Tvrdi da su se njena kćer i James voljeli i bili pred vjenčanjem, a ovoj tragediji je kumovala veća količina alkohola. Abina obitelj zna da njihova kći nikad nije imala psihičkih problema i da se ovdje radi o spletu nesretnih okolnosti, dok za Jamesa tvrde da je bio pažljiv i ugodan. Tragedija je proizašla iz bezazlene situacije i oduzela jedan mladi ljudski život. 