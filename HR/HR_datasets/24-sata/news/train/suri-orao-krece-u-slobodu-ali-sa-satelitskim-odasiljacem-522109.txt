Surog orla koji se pola godine oporavljao od ozljeda nanesenih zrnima sačme, prije puštanja na slobodu opremit će satelitskim odašiljačem. On će omogućiti stručnjacima da u svakom trenutku znaju njegovu točnu poziciju. Orao je ozdravio zahvaljujući stručnjacima iz Udruge Sokolarski centar iz Dubrave kod Šibenika. Kako se u potpunosti oporavio, u subotu će ga pustiti s vidikovca Rogovo na području Krke. Po procjeni stručnjaka ta lokacija ima sve kvalifikacije dobrog staništa za ovu vrstu. 