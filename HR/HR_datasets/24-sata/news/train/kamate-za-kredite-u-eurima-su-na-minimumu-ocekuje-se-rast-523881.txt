Ministar financija Zdravko Marić komentirao je najave mogućeg rasta kamata za kredite u eurima. - To nije velika tajna ni mudrost. Kamate su na povijesnim minimumima i sigurno da su očekivanja, uzimajući u obzir politiku Europske centralne banke, da će te kamatne stope u nekom trenutku početi rasti, tako da o toj preporuci treba porazgovarati - rekao je Marić, javlja N1 televizija. Na pitanje koliko bi FED, američka središnja banka, i Europska centralna banka dizali kamate, Marić je rekao: - FED je takvu odluku već donio. Sada je samo pitanje dinamike, a što se tiče Europske centralne banke - imamo predviđanja da će se do kraja godine cijeli taj posao za monetarno otpuštanje nastaviti. A tada će se pratiti dinamika.  