Samantha (30) iz Kalifornije radi kao eskort dama za kontroverznu stranicu SeekingArrangement, koja spaja atraktivne mlade djevojke sa starijim imućnim muškarcima, javlja Daily Mail. Za razliku od većine drugih djevojaka koje se bave ovim poslom kako bi mogle uživati u luksuznom životu, Samantha se trudi i svom sinu jedincu (6) omogućiti život dostojan bogataša. Jednom prilikom je čak unajmila cijeli zabavni park samo da bi se njen mezimac mogao zabaviti. Samanthu ne brine ju da bi ga tako mogla razmaziti. "Želim mu djetinjstvo učiniti nezaboravnim. Ne vodi ništa drugačiji život od druge djece s kojom ide u školu", kaže Samantha. "Jedna od najčešćih zabluda je da ljudi misle kako se djevojke bave ovim poslom radi novca i poklona, ali nije uvijek tako. Naravno, sigurno ima i takvih", kaže. Samantha ističe kako je zaposlena na puno radno vrijeme i da može sina uzdržavati i bez svojih sponzora. Njena obitelj i otac djeteta znaju čime se bavi, ali ona se ne zamara previše njihovim mišljenjem jer je, kako kaže, "odrasla žena i ne bavi se ničim što je nezakonito". "Moje glavno pravilo je da nema seksa. To je vjerojatno i razlog zašto me mnogi muškarci zaobilaze, ali meni to ne smeta. Jednom će naići onaj pravi i ja ću ga zadržati". Svog trenutnog "taticu" Jima upoznala je prije godinu i pol. Kaže da je pravi džentlmen, ali unatoč tome još nisu intimni. Samantha dodaje da trenutno još nema planove da s njim stupi u seksualne odnose. "On nema problema s tim, ili se za to pobrine na drugom mjestu, meni to ne smeta. Ne želi svatko seks", kaže Samantha dodajući da neki muškarci traže isključivo prijateljstvo, ali i da ima onih koji iskreno žele pomoći jer imaju dovoljno novca. Već je počela planirati budućnost sinu pa je dio zarađenog novca uložila u njegovo obrazovanje. "Svima je potreban novac, svijet tako funkcionira". Samantha sina ne želi upoznati sa svojim sponzorima. Upoznat će ga jedino s onim s kojim se odlučiti vjenčati. Iako ne odbacuje mogućnost da jednog dana s njim otvoreno razgovara o svom poslu, vjeruje da on sam neće potezati tu temu. Namjerava se ovim poslom baviti sve dok ne upozna neku "veliku ribu". Kaže da traži ozbiljnu vezu, ali još nije sigurna da je Jim onaj pravi. "Prestat ću se ovim baviti kad budem sigurna da sam pronašla pravog muškarca. Jim je zasad najbliže tomu. Vidjet ćemo", kaže Samantha koja je već jednom imala zaručnički prsten na ruci, ali veza nije opstala. 