Božo Petrov u Splitu je, prilikom predstavljanja Mostova kandidata za gradonačelnika Splita Ante Čikotića, komentirao napad Zlatka Hasanbegovića na šefa HDZ-a Andreja Plenkovića: - Drago mi je da kad tad ljudi progledaju, nadam se da on neće biti zadnji, da će i drugi članovi HDZ-a izaći u javnost i reći; Ovo što je naš HDZ napravio nije dobro, pošteno, časno, nismo napravili dobro prema građanima Republike Hrvatske. Komentirajući stanje u HDZ-u, istaknuo je kako će uvijek biti ljudi koji će glasati za tu stranku, javlja N1. - Uvijek će postojati 10 posto onih koji su živjeli u vrijeme komunističkog sustava, kojima je Franjo Tuđman oslobodio Hrvatsku, i uvijek će glasati za HDZ, bez obzira tko njime vladao, bez obzira što Franjo Tuđman već dugo nije živ i što je HDZ iznevjerio sve ono što su govorili. Mi smo pokazali što je ta politika koju nosi HDZ. 