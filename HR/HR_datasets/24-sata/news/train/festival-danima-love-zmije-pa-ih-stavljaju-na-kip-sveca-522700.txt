Velika povorka, raskošna proslava, limeni puhački orkestar i mnogo zmija. Sve to čini tradicionalni festival zmija kojim građani talijanskoga grada Coculla svake godine slave početak svibnja. To je ujedno proslava zaštitnika grada, svetog Dominika. Festival zmija jedan je od najstarijih i najneobičnijih talijanskih festivala. Nekoliko dana prije građani Coculla love zmije kako bi ih na blagdan mogli postaviti na kip sveca. Potom kip nose u procesiji ulicama grada.      