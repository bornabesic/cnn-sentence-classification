Odvjetnici Romana Peričića iz Koprivnice javili su se sa zahtjevom za ispravkom informacija. Ispravak prenosimo u cijelosti: "Informacije iznijete dana 10. siječnja 2017. godine u 17:32 sati na www.24sata.hr u tekstu pod naslovom "poprska ga suzavcem, a onda brutalno istukao pred kafićem" autora označenog kao "24sata" netočne su i neosnovane pa je tako netočno i neosnovano: - Da je gospodin Romano peričić ikoga poprskao suzavcem i onda ga brutalno istukao pred kafićem - da je gospodin Romano Peričić 12. prosinca 2016. u Buzinu ispred kadića dočekao I.M. (38), pošpricao ga suzavcem, zatim prebio palicom i teško ozlijedio. - da je gospodin Romano Peričić u prosincu prošle godine napao I.M. u Buzinu te da su neki peričićevi prijatelji s I.M. imali neraščišćene račune i da su možda naručili napad - Da je gospodin Romano Peričić istražiteljima navodno porekao da je istukao I.M. Naime, gospodin Romano Peričić, a kako je to navodio od trenutka prvog ispitivanja, nije počinitelj niti sudionik, niti ima bilo kakve veze s događajem vezanim uz gospodina I.M. Gospodin Romano Peričić nije navodno porekao djelo već je to zasigurno učinio jer je od početka izričito poricao bilo kakvu pozevanost s navedenim događajem". 