Švedski ministar zdravstva Gabriel Wikstrom iznenadio je nedavno svojim tvitom objavivši kako je glasan seks dobar za zdravlje.  Ministar se neuobičajenim tvitom oglasio nakon što mu se jedan sugrađanin požalio da njegovi susjedi ''opet glasno uživaju u seksu'' i ne daju mu spavati te upitao ministra može li poraditi na tome da se egzibicije zabrane iza 22 sata. - Mislim da je to dobro za vaše susjede. Dobro je i za njih kao i za javno zdravlje - uzvratio je Wikstrom u iznenađujućem odgovoru.  Inače, u Švedskoj je zabranjeno obavljati bučne aktivnosti iza 22 sata poput usisavanja ili drugih kućanskih radova.  Ministar je, nakon što se njegov komentar proširio internetom, kazao kako stoji iza svojeg stava te dodao da je samo želio biti humorističan, piše Mirror. Gabriela Wikstroma nedavno smo uvrstli na popis pet najzgodnijih mladih političara.  