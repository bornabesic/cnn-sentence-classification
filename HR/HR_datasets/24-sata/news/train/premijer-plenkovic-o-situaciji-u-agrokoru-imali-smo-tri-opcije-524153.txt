Premijer Andrej Plenković je u petak je u Dugom Selu predstavio HDZ-ove kandidate za zagrebačkog župana, zamjenika župana kao i za gradonačelnike i načelnike općina Zagrebačke županije, a u svom se govoru osvrnuo i na krizu u Agrokoru. - Upravo taj cilj koji je trenutno broj jedan, rješavamo unatoč trenutnoj epizodi rekonfiguracije parlamentarne većine. Bez dilema radimo što je bitno. Pokazali smo u slučaju Agrokor kako se ponaša odgovorna vlast - kaže premijer i dodaje da su imali tri opcije. - Ne učiniti ništa, pustiti da sve ide procesima koji ne dovode ničemu, vjerojatno predstečaj, a možete zamisliti kako bi to bilo. Pravi gospodarski plimni val sručio bi se na sve nas, na pola milijuna ljudi koji su na bilo koji način vezani uz koncern. To nije bila opcija Mogli smo još dati nekakvu potporu, neki način da se nađu kreditna sredstva i da se nastavi istim putem kako se radilo, da se kriza još odgodi - rekao je premijer koji kaže da nacionalizacija za njih nije bila opcija jer bismo stavili tuđe obveze na naša leđa. - Jedino je u obzir dolazio odgovoran potez, analiziranje kako su drugi radili. Da stvorimo zakonski okvir koji nam je omogućio da organiziramo izvanrednu upravu. Omogućili da funkcionira normalno, isplatili plaće, poslali poruku povjerenja. Ako postoji indicija, postoje bilo kakvi elementi koji upućuju na nezakonitosti onda tu nastupaju druge institucije i, ako treba, podižu optužnicu. Tako postupa odgovorna vlast, odgovoran država, članica EU-a i NATO-a -rekao je premijer u svom govoru, piše N1. Premijer je odgovorio i na pitanje je li moguća velika koalicija sa SDP-om- - O tom potom, vidjet ćemo nakon izbora. Daleko smo od toga - kazao je Plenković. 