U Europi želimo predstaviti ponudu proizvoda Ursus Bus iz područja autobusa s električnim pogonom i prezentirati uporabljivost te tehnička rješenja naših vozila, uključujući smanjenje troškova servisiranja vozila, rekao voditelj marketinga i prodaje Ursus Bus S.A. Waldemar Ruminski na današnjoj prezentaciji poljskog električnog autobusa u Rijeci. Ursus Bus City Smile 12LFE potpuno je električni autobus dužine 12 metara.  Kapacitet ovog autobusa je 73 osobe a za napuniti baterije do kraja potrebno je 5-6 sati. Inače, Ursus S.A., godinama povezan s traktorima i poljoprivrednim strojevima, nastavlja svoj razvoj u Europi i svijetu na području električnih autobusa te drugih pogona za industriju  proizvedenih ovom tehnologijom. Tvrtka Ursus Bus stavlja naglasak na elektromobilnost, a posjet u Hrvatskoj, gdje su lokalna vlast i gradski autobusni prijevoznici pokazali veleiki interes za ovakvim prijevoznim sredstvom, prilika je za dalnji razvoj u tom području te stjecanje novih poslova u Europi.   Tijekom pokazne rute kroz Hrvatsku Ursus Bus City Smile 12LFE moči će se vidjeti i u Zagrebu (8-11.05.), Splitu (12-15.05.) te  Osijeku (16-17.05.). U svakom gradu prezentacija će podrazumijevati vožnju busom u turistički centar grada, sastanak s predstavnicima lokalne uprave javnog prijevoza te ispitnu vožnju za lokalne vozače autobusa. 