Andreja Plenkovića treba dovesti u situaciju gubitka parlamentarne većine, nakon čega bi se našao u istoj situaciji kao Tomislav Karamarko. Onda postoji samo jedan izlaz: ostavka šefa HDZ-a, izbor novog, bitno desnijeg lidera, novi parlamentarni izbori i povratak Karamarka na scenu, možda i kao predsjedničkoga kandidata desnice... Tomislav Karamarko je svakako u pozadini projekta Esih/Hasanbegović, ali još dugo neće biti toliko javno eksponiran kao nekad jer je njegov politički kapital ravan Agrokorovu. No Karamarko nije jedini skriveni režiser. Ljudi oko Zlatka Hasanbegovića i Brune Esih zabranili su Tomislavu Jeliću, koji je bio član njihova stožera, bilo kakvo oštrije napadanje Bandića i Karamarka, no oko ovog trojnog pakta moglo bi se naći još zainteresiranih. U tom cilju bi vjerojatno i Milijan Brkić i Tomislav Karamarko zakopali ratne sjekire. U pozadini ovih puteva i think thankova naziru se i američki konzervativci koji planiraju uložiti velik novac u portal desne orijentacije, a Karamarko bi tu bio glavni operativac u sjeni. Novi Express, koji je u prodaji od petka, donosi sve informacije o pozadinskom ratu za rušenje Plenkovića.      