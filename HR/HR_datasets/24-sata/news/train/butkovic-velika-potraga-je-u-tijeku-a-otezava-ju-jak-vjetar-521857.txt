>>> Zadnje informacije... Daniel i Jela Kobaš (58) iz Velike Gorice su među poginulima u stravičnoj pomorskoj nesreći kod Dubrovnika. “Neće mi nitko ništa reći. Pet puta sam zvao policiju u Dubrovnik i nitko ni nije htio ništa reći, odbijali su mi poziv. Kada sam nazvao šesti put su mi rekli da su mi majku pronašli, ali da još nije identificirana. Sad sam čuo preko nekih ljudi u Dubrovniku da mi je i brat nađen. Ali mene još nitko nije nazvao. Ova država je katastrofa. U šoku sam”, rekao je Nikola Kobaš za Cityportal.hr. “Drugi brod je kriv. Ja sam se s tim brodom vozio prošle godine i znam da ima svjetla i GPS navigaciju. Kako je moguće da devet ljudi na brodu nisu vidjeli veliki brod, recite vi meni. To je nemoguće”, ispričao je Nikola. Velimir Šetka, preživjeli iz nesreće U srijedu iza 14 sati, Ministarstvo mora, prometa i infrastrukture priopćilo je kako su pronašli još jednu smrtno stradalu osobu. Nastavlja se potragu za preostale četiri nestale osobe. - U potrazi koja se odvija na širem području Koločepskog kanala trenutno su angažirana dva plovila lučkih kapetanija Ploče i Split te jedno plovilo Plovputa d.o.o.. U pomorsku potragu uključeno je i pet privatnih plovila te dva helikoptera iz sastava MUP-a i Obalne straže RH, dok se kopnena potraga na obalnim predjelima područja u obuhvatu potrage odvija u nadležnosti Policijske uprave Dubrovačko - neretvanske - priopćilo je Ministarstvo. ----------------------------------------------------- Oleg Butković, ministar prometa i mora je u srijedu održao konferenciju za novinare na kojoj je rekao da je obišao mjesto strašne tragedije. - U teškoj pomorskoj nesreći sudjelovali su motorni brod Danče Lučke kapetanije i manja brodica, gumenjak u Koločepskom kanalu. Danče je išao prema Mljetu po bolesnika, a gumenjak je išao iz Pakljene prema Brsečinama i došlo je do sudara. Izražavam žaljenje obiteljima poginulih - rekao je Butković. Dodao je kako su dvije osobe ozlijeđene i prevezene su u bolnicu, dok se za nestalima traga.  - Traganje  koordinira Nacionalna središnjica za traganje i spašavanje. U potrazi sudjeluje devet plovila, policije, Lučke kapetanije, privatne brodice, a sudjeluju i helikopter te ronioci. Traganje je dosta otežano zbog jakog vjetra. Ministarstvo će izvještavati javnost o novim informacijama. Istragu vode DORH i policija, ali se provodi upravna istraga i sigurnosna istraga. Sustav funkcionira i nadam se da će nestale što prije pronaći. Pretražuje se cijeli Koločepski kanal  - kazao je Butković. Dubrovnik: potraga za stradalima u pomorskoj nesreći Reporter: Tina Jokić Ministar je potvrdio da je gumenjak bio dugačak sedam metara. Rekao je da je istraga u tijeku i da on o tome ne može ništa govoriti. Rekao je i da će se u potragu uključiti još plovila.  Siniša Orlić, pomoćnik ministra prometa, ponovio je informacije koje je dao i ministar te kazao kako se nada da će nestale pronaći žive pa će pokušati u potragu uključiti i dronove. Istaknuo je kako vjetar otežava potragu i dodao kako svi ljudi na terenu daju sve od sebe. Siniša Orlić, pomoćnik ministra prometa o pomorskoj nesreći u Dubrovniku: Dolazi još brodova, pokušat ćemo i s dronovima u nadi da ćemo ih pronaći žive Više na http://bit.ly/2oIUQbU Reporter: Tina Jokić Na konferenciji za novinare je rečeno da je brod Danče Lučke kapetanije ispravan i ima sve potrebne certifikate. Također bio je osvijetljen u mraku. Brod je specijaliziran za traganje i spašavanje i posada mu je za to osposobljena. Danče također sudjeluje u potrazi za nestalima.  U gumenjaku je bilo devetero ljudi. Tri su osobe pronađene mrtve, a za četiri se još traga.    