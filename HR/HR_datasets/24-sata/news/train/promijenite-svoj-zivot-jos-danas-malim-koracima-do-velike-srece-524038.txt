Nikad nije kasno! Koliko ste puta to čuli, ali svejedno niste povjerovali u to? Vrijeme je da počnete vjerovati. U sebe, u druge, u nove početke. Mislite da ne ostvarujete sav svoj potencijal na poslu? Promijenite ga. Želite putovati? Kupite kartu. Život je igra, zaigrajte je! Koliko ste se puta probudili bezvoljni jer vas čekaju iste obveze i ista rutina? Ne dajte da vas činjenica što imate posao, obitelj i poprilično ispunjen život zaustavi na putu prema ostvarivanju onih malih želja davno zapisanih na nekom komadiću papira. Neprestano širenje vlastitih vidika, istraživanje i upoznavanje novih ljudi pravo su malo bogatstvo koje vam ostaje za cijeli život. Oduvijek ste htjeli vidjeti Alpe? Okupati se u Tihom oceanu? Ako imate imalo ušteđevine, već danas počnite pakirati svoj ruksak. A ako nemate, ne očajavajte. Kupite kasicu, oblijepite je slikama zemalja u koje želite putovati i svaki ćete je mjesec s osmijehom puniti. Svaki put kad začujete francuski jezik pomislite kako bi bilo lijepo naučiti ga? Izazivamo vas da to i učinite. Danas su dostupni i brojni online tečajevi koji će vam biti sasvim dovoljni da na tečnom francuskom u centru Pariza naručite kavu. Oduvijek ste se divili ljudima koji prkose gravitaciji, ali smatrate da ste prestari za bungee jumping? Upamtite, starost se ne broji godinama. Učinite nešto nepredvidljivo i budite ta posebna osoba koja će svima pokazati kako je život dovoljno dug da s njime učinite baš sve što poželite. Neka putovanja, nova poznanstva, egzotični jezici te raznorazni tečajevi postanu dio vaše rutine. One iste sive rutine zbog koje mrzovoljni ustajete iz kreveta. Svako novo iskustvo, znanje i osoba u našem životu čine nas bogatijima. Na popis svojih najvećih bogatstava uz obitelj i karijeru dodajte i sve one divne stvari koje su vas oduvijek privlačile. Ne sužavajte svoje vidike s godinama. Upravo o životnim prekretnicama i hrabrosti za ostvariti ih govori i revija nove kolekcije poznate dizajnerice Aleksandre Dojčinović. Nastala je u suradnji s Meri Merinom koji nas svojom limited edition kolekcijom New Horizon još jednom podsjeća koliko je važno širiti svoje vidike s godinama i neprestano raditi na sebi. Ovom revijom dizajnerica Dojčinović svim ženama želi poslati važnu poruku. „Svi se mi nađemo na nekom putovanju u krivom vlaku, ali je važno da izađemo iz njega.“ - rekla nam je Alex te dodala: „Najveća je pobjeda pobijediti sebe jer to je ujedno i najteže.“ Ne odustajte od sebe, svojih ciljeva i svojih snova. Recite da životu i neka to bude uvjerljivo. Znanje i iskustvo vam nitko ne može oduzeti. Radite na sebi i budite ponosna i jaka žena u muškom svijetu. Godine su tu da se mijenjaju, a ne da ih brojite.  Tema: Native sadržaj