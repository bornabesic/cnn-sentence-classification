Predsjednik Živog zida Ivan Sinčić na Facebooku je poručio kako sve one koji su u Sabor ušli na listi Živog zida, a potom dali glas za HDZ i Most, smatra zadnjim ništarijama i najvećim izdajicama njihovih birača. "Tko god ušao u Sabor na listi Živog zida, a zatim dao glas za HDZ, MOST, Ovršni zakon, porez na nekretnine, skuplje cestarine ili Jandrokovića, smatram zadnjim ništarijama i najvećim izdajicama svojih birača.  Za takve u mom životu ili stranci kojoj sam predsjednik, sve dok jesam, nema mjesta. O kome god da se radi. Da li snosim dio odgovornosti za Marina Škibolu? Naravno. Godinama sam vjerovao u njegovu čestitost, poštenje i nepokolebljivost, otkako je od 2011. sa mnom stajao rame uz rame na deložacijama. Da li sam u ijednom trenu posumnjao u njega? Nisam. Ipak, dovoljno je bilo jedno glasovanje. Mogu li obećati da takvih više nikad neće biti? Ne. Ali mogu obećati da će uvijek biti više ovakvih poput Bunjca, Pernara i mene, koji svoj obraz neće prodati za svo bogatstvo ovog svijeta, jer nismo tu zbog materijalnog, već duhovnog. Ispričavam se svim biračima VIII. IJ. na pregolemoj lošoj procjeni, i mojoj i kolege Pernara", napisao je Sinčić. Tko god ušao u Sabor na listi Živog zida, a zatim dao glas za HDZ, MOST, Ovršni zakon, porez na nekretnine, skuplje... Podsjetimo, nezavisni zastupnik Marin Škibola u Sabor je ušao o na listi Živog zida, a u petak je dao potpis za HDZ-ovca Gordana Jandrokovića koji je postao novi predsjednik Sabora. Na upit 24 sata znači li glas za Gordana Jandrokovića i glas za novu većinu, nezavisni Marin Škibola u petak je kazao: "Ne, to je glas za nastavak funkcioniranja Hrvatskog sabora i stabilnost. Zagovaram manjinsku Vladu u kojoj će oporba imati puno veću kontrolu nad Vladom".    