Snažan potres pogodio je jug Japana u utorak, no zasad nema dojava o štetama i žrtvama niti obavijesti je li oglašeno upozorenje na tsunami.  Potres magnitude 6,0 dogodio se na 10 kilometara dubine blizu otočića Miyako u južnom arhipelagu Okinawe, objavio je Američki institut za geološka istraživanja. Japanska meteorološka agencija upozorila je na manje promjene u razini mora, ali ne i na opasnost od tsunamija. Miyako, koji ima 55.000 stanovnika, smješten je nekih 1840 kilometara jugozapadno od Tokija te oko 380 kilometara istočno od Taipeija. 