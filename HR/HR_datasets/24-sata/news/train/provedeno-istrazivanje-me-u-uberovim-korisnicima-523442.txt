Čak 91% korisnika bira Uber prilikom večernjih izlazaka, a kao glavne razloge navode odgovorno konzumiranje alkohola odnosno izbjegavanje vožnje u alkoholiziranom stanju. Rezultati su to istraživanja kojeg je za Uber provela agencija Hendal, a koje je provedeno na uzorku od 1.741 korisnika Ubera u sva četiri grada u kojima je Uber prisutan - Zagrebu, Zadru, Splitu i Dubrovniku. Cilj istraživanja bio je otkriti koji su glavni razlozi korištenja Ubera u Hrvatskoj i koliko su korisnici zadovoljni uslugom. Rezultati pokazuju da je čak 94% korisnika zadovoljno uslugom Ubera. Kao razlog tome njih 83% ističe povoljnu cijenu, a 71% jednostavnost korištenja aplikacije. Prema mišljenju 66% korisnika, još jedna od prednosti Ubera je i činjenica da ne moraju sa sobom nositi gotovinu kada koriste uslugu. Najveći udio korisnika, njih dvije trećine, uz Uber koristi tramvaj, a 40% kombinira ga s autobusom dok nešto manje od trećine (32%) vozi bicikl.  "Iznimno smo sretni što su brojni korisnici zadovoljni Uberom. Posebno kada je u pitanju sigurnost, što je istraživanje i pokazalo. Naime, više od polovice ispitanika tijekom večernjih izlazaka bira Uber kao dopunu za javni prijevoz ili kao alternativu pješačenju. Posebno nam je drago što se korištenjem Uber platforme smanjio broj alkoholiziranih vozača na cestama jer radije koriste Uber nego da voze pod utjecajem alkohola”, istaknuo je Davor Tremac, generalni direktor Ubera za jugoistočnu Europu.  Gotovo 60% ispitanih korisnika, uz povoljnu cijenu i jednostavnost korištenja, kao prednost Ubera navodi i brzinu usluge te ističe kako im Uber štedi vrijeme; četvrtina njih navodi da im usluga Ubera uštedi i više od 20 minuta. Čak 40% korisnika koristi Uber nekoliko puta tjedno, a svaka deseta osoba koristi ga svaki dan, dok trećina korisnika Uberove usluge koristi jednom mjesečno.  Prosječna ocjena zadovoljstva uslugama Ubera je iznimno visoka -  čak 71% korisnika ocjenjuje svoje zadovoljstvo Uberovom uslugom ocjenom 5 (vrlo zadovoljan), a nešto više od 22% ocjenom 4, što čini ukupan zbroj od 94% zadovoljnih korisnika.  “Naši partneri-vozači zaslužni su što imamo ovako visoko zadovoljstvo korisnika. Zahvalni smo im što korisnicima omogućuju da se u svako doba dana ili noći mogu pouzdati u kvalitetnu i sigurnu uslugu, neovisno u kojem se dijelu grada nalazili ili koliko se daleko planiraju voziti”, dodao je Tremac.  Istraživanje u kojem je sudjelovao podjednak broj žena i muškaraca pokazuje kako je najviše korisnika (44%) u dobi između 25 i 34 godine, a 23% korisnika ima između 35 i 44 godine. Uz to, 22% korisnika u Hrvatskoj mlađe je od 24 godine, dok je starijih od 45 godina nešto više od 10%.  Tema: Promo sadržaj 