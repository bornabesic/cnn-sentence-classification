Dok većina ljudi kuha grah ili roštilja na praznik rada, Ličani su u Korenici odlučili zaroniti. Iako žive uz Plitvička jezera, u tom nacionalnom parku kupanje je strogo zabranjeno. U pomoć su zato pozvali voditelje projekta projekta ‘Pogled u plavo’ koji su instalirali montažni bazen promjera 10 i dubine od jednog metra. U centru grada većina djece je po prvi put obukla ronilačko odijelo.  - Prvi put ronim. Ovo mi je baš super. Gledam često filmove s roniocima i ja želim biti ronioc.“ rekao je 11-godišnji Luka kojemu je ovo prvo iskustvo pod vodom. Za sigurnost svih ronilaca početnika brinuli su se ronioci i instruktori ronilačkog kluba DPS Zagreb i ronioci Nemo Adria Rescue Teama. Pod vodom su gledali i izložbu najboljih morskih fotografija autora Marjana Radovića.  - Općina Plitvička Jezera radi svaku godinu školu plivanja, a ovo je samo jedna  dodatna mogućnost kako bi zainteresirali našu djecu da se bave i drugim aktivnostima. U našoj Općini imamo svjetski biser–Nacionalni park Plitvička jezera i sigurni smo da će netko od ove mnogobrojne djece postati novi Cousteau kako bi istraživao naša jezera - istaknuo je Boris Luketić, načelnik Općine Plitvička Jezera Vodeno veselje 1. svibnja zaključit će noćnim ronjenjem uz lasersku predstavu u 21.00, 22.00 i 23.00 sata. 