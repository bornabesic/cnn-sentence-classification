Mike, otac petero djece na YouTube-u ima kanal koji se zove DaddyOFive (otac petero djece). Izgubio je skrbništvo nad svoje dvoje djece Emmom (12) i Codyjem (9) zbog psihičkog zlostavljanja, kojemu su djeca bila podvrgnuta na tim videima. U ponedjeljak Rose Hall, biološka majka djece oduzete djece, objavila je na YouTube video s odvjetnikom. U videu je izjavila kako je dobila skrbništvo nad svojom djecom. Naime djeca su, kako tvrdi majka, često bili žrtve očevih okrutnih šala, koje je zabilježio kamerom, a potom ih objavio na društvene mreže. -Dobro su, počinju dolaziti k sebi te se ponovo počinju ponašati kao i prije - rekla je njihova majka.  Majka je zahvalila ljudima koji su na YouTubeu upozoravali na zlostavljanje i inzistirali na zaštiti djece, zbog čega je ponovno i dobila skrbništvo. - Bilo mi teško gledati zlostavljanje vlastite djece- dodala je potresena majka. Na videima se vidi kako, otac, Martin, uvjerava Codyja da je posvojen, vidi se kako gura dijete zbog čega mu počinje teći krv iz nosa. Martin tvrdi kako je krv lažna. Također se vidi kako otac svom sinu razbija X-box čekićem te na kraju optužuje nevinog dječaka da je prolio tintu po sobi. Naime, očeva nova žena Heather i dječakova pomajka, snimila je kako podmeće u Codyjevu sobu tintu optužujući ga da je to učinio on te da je uništio tepih. Dječak je burno reagirao tvrdeći kako to nije on napravio te zbog velika pritiska i nemogućnosti da dokaže svoju nevinost, Cody počinje plakati. Codyjev stariji brat priključio se raspravi te je pokušao obraniti svog mlađeg brata, zbog čega ""duhoviti" roditelji napadaju i njega. I drugi dječak počinje plakati, a video završava zabavljenim smijehom roditelja, koji im govore kako da su im smjestili. Dječacima to nije bilo smiješno. - Sve je samo šala- rekao je Martin svojim sinovima- našalili smo se s vama. - Bio sam na rubu, umalo sam skroz poludio, htio sam razbiti sve oko sebe, rekao je devetogodišnji Cody. Mike i Heather koji od kanala zarađuju 200 000 dolara - 350 000 dolara, obrisali su sve objave, osim jednog videa na kojemu se ispričavaju i objašnjavaju kako je to sve samo šala, ali kako su im djeca bitnija od YouTube-a. Mišljenja o Mikeovim postupcima podijeljena su. Neki misle da nisu učinili ništa loše, jer sam je Cody, kad ga je majka pitala osjeća li se zlostavljano i traumatizirano zbog videa, on je odgovorio: "Ne znam što ta riječ znači, ali ne, ne osjećam se tako. Ako se ljudima ne sviđa naš YouTube kanal, zašto ga gledaju i podižu nam gledanost?" Obitelj je bila prisiljena na svoju Facebook stranicu objaviti:  "Duboko se ispričavamo zbog zabrinutosti koju smo izazvali. Ne dopuštamo zlostavljanje djece na bilo koji oblik ili način." 