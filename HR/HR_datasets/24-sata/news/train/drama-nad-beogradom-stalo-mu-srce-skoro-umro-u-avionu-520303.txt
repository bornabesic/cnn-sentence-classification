Sebastian, njegova supruga Sevi i njihova djeca, prošlog petka su se vraćali s odmora iz Turske natrag u Njemačku kad je Sebastianu iznenada pozlilo. Naime, stalo mu je srce te je izgubio svijest, a njegov je 14-godišnji posinak odmah započeo s masažom srca i tako je spasio život svom očuhu. U međuvremenu stjuardesa je donijela defibrilator pomoću kojeg su Sebastiana oživljavali tri puta. Avion je bio prisiljen otići s kursa te su sletjeli u Beograd, gdje je Sebastiana hitna pomoć brzo prevela u bolnicu. Kardiologinja Milena Srdić Lehocki cijelu je noć provela pored Sebastianova kreveta, prenosi Blic. Rekla je kako je bila vrlo zabrinuta za svog pacijenta jer lijekovi nisu djelovali. - Sebastian je u bolnicu stigao oko 13 sati, nakon čega smo pokušavali dijagnosticirati problem. Tek smo oko 17.30 ustanovili da se radi o ozbiljnom poremećaju srčanog ritma. EKG-e koji je napravljen odmah čim je pacijent stigao u bolnicu je bio sasvim u redu, stoga je nevjerojatno da se poremećaj ponovo pojavio nakon nekoliko sati, rekla je Milena Srdić. Sebastijan je nakn toga prebačen ne koronarni odjel gdje je prava bitka za njegov život tek počela. Naime, liječnica Gordana Matić ga je oživljavala deset puta dok na dežurstvo nije došla kardiologinja Srdić. Srce mu je toliko treperilo da smo mu mogli pomoći jedino elektro šokovima. - Imao je "električnu oluju", to je stanje kada srce stane tri puta unutar 24 sata, a kod njega se to događalo svakih nekoliko minuta. Bila sam zabrinuta, osjećala sam se bespomoćno, jer se lijekovi nisu djelovali. Doktorica Srdić sljedeća se tri sata nije odvajala od Sebastiana, a za to ga je vrijeme oživljavala 51 puta, pomoću defibrilatora. - Budući da ga nismo mogli voditi u operacijsku salu, peacemaker smo mu morali ugraditi na koronarnom odjelu, nakon čega se njegov srčani ritam ustabilio. Kad se Sebastian probudio ispričali su mu što se dogodili, a prije toga su mu izvadili peacemaker nakon čega mu je srce nastavilo normalno raditi. Sebastianova supruga napisala je pismo zahvale bolnici, a Mileni Srdić kupila je 51 crvenu ružu jer je toliko puta oživljavala Sebastian. U rujnu ove godine Sebastian i Sevi planiraju crkveno vjenčanje i krštenje svog tromjesečnog sina na koje su pozvali doktoricu Srdić.   