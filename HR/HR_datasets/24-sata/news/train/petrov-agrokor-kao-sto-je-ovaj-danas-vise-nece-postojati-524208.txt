Upitan za komentar na izjavu Ramljaka  kako su izvješća iz Agrokora frizirana te očekuje li uhićenje Ivice Todorića, dojučerašnji predsjednik Sabora Božo Petrov iz Vrgorca je poručio kako ga "zanima što će u ovom trenutku reći Andrej Plenković jer gospodin Ramljak nije rekao samo to. On je rekao da je on kao stručnjak znao da je ozbiljna situacija u Agrokoru već godinu dana, pa kako to nije znao Zdravko Marić. Plenković je cijelo vrijeme govorio da njegov ministar ništa ne zna da je sve što Marić govori točno. Hoće li danas Plenković kazati oprostite pogriješio sam, oprostite smijenio sam ministre, državni tajnici mi vode ministarstva, ispričavam se cijeloj hrvatskoj javnosti što ih već lažem mjesec dana da postoji nekih sedamdeset šest ruku koji podupiru takav  rad", odgovorio je Petrov. Ovo što je rekao Ramljak rekao je i bivši direktor Agrokora koji je radio na poziciji nižoj od one na kojoj je radio Zdravko Marić. I on je rekao "ako sam ja znao onda je sigurno i gospodin Marić znao". Sigurno je Zdravko Marić znao, mislim da je bistra dečko", nastavio je oštro Petrov. Vlada je dala pet milijuna kuna DORH za istraživanje u Agrokoru je li to utjecaj na pravosuđe, pitali su novinari Petrova koji je rekao kako bi to, "bio teatar apsurda da su odbili zahtjev DORH-a, ali ako ćemo već glumiti kao što oni glume nezavisne, neometane istrage onda evo ja predlažem neka oni dokažu i istraže postoji li veza između Gregorića, Valentića, Plenkovića i Todorića. Neka se to malo pogleda već kad su dobili pet milijuna kuna imaju dovoljno sredstava zato jer mentori koji stoje iza svega, iza pada Vlade i štićenja kriminala i svega što se događalo u Agrokoru su Gregorić, Valentić i Šeks. To su mentori gospodina Plenkovića, a  ono što je žalosno DORH je i prije tražio i nisu se odobravala sredstva, a ovaj put su se odobrila sredstva za neku istragu što je također presedan u upravljanju budžetom Vlade RH. Da su oni htjeli da to bude neovisno odobrili bi povećanje budžeta DORH-u,  a ne bi to koristili kao smokvin list za izbore. Plenković je namjerno srušio Vladu izbacio ministre lagao hrvatsku javnost da ima sedamdeset šest ruku za njihov rad , branio je ministra financija koji je znao sve što se događao da bi dva tjedna pred izbore odobrio DORH- u novac. Što to nisu napravili prije. Smatram da je postojao kriminal i da odgovorni za kriminal trebaju odgovarati i snositi odgovornost za svu krivicu koja je postojala u Agrokoru. Nemoguće je da nitko ništa nije znao. Danas HDZ-ovci opet glume kao što su glumili oko Sanadera. Pa Sanader  je njima lijepo rekao, a vidim da je Plenković jako dobro usavršio retoriku Ive Sanadera. Najvažnija riječ Plenkovića u zadnji tjedan dana je, ne impresionira. To je njegova rečenica. Ne impresionira ga što narod misli da treba ići na izbore, ne impresioniraju ga nikakvi ustavni stručnjaci ne impresioniraju ga nikakvi saborski zastupnici. Vjerujem da ga impresionira samo njegov odraz u ogledalu, ali mene nije briga što njega impresionira mene je jedino briga da se kazne odgovorni za kriminal u Agrokoru. Neka se kriminal istraži, neka se ne upliće u istrage. Prvi se upleo u istragu kada je rekao da istraga neće biti u predizborno vrijeme čime je poslao jasnu poruku svim istražnim tijelima  Sada se upliće dva tjedna pred izbore za kriminal u Agrokoru za koji je cijelo vrijeme govorio da kriminala nema", poručio je Petrov iz Vrgorca.  Kandidat za župana splitsko-dalmatinskog Miro Bulj je istaknuo kako je siguran u pobjedu na izborima te da će se kao župan zalagati za revitalizaciju otoka  i dalmatinske zagore. "Život na ovim prostorima treba biti  u službi ostanka mladih i razvoja ovih krajeva. Ja sam tvrd orah u tome ću uspjeti", poručio je Bulj. 