Bivši hrvatski predjednik Ivo Josipović ocijenio je da se ustašofilija u Hrvatskoj i četnikofilija u Srbiji "jako dobro dopunjuju" i poručio da se pošteni srpsko-hrvatski odnosi mogu graditi borbom protiv ekstremizama i nacionalizama. "Pošten odnos među dvijema zemljama možemo graditi samo ako ekstremizme i nacionalizme prepoznamo u obje zemlje, a ne samo u jednoj", izjavio je Josipović za beogradski list Politiku. Zadatak je političara, radi dobrobiti obje zemlje, da grade dobre odnose i ja sam u to uložio puno truda, istaknuo je Josipović koji je boravio u Beogradu kao gost Beldoks festivala, gdje je prikazan film s antifašističkom tematikom "Neželjena baština" za koji je skladao glazbu. Josipović je ponovio da su odnosi Hrvatske i Srbije "najgori od rata", dodajući da su tome znatno pridonijeli mediji. "Za loše odnose dviju zemalja, koji su najgori od rata, krivi su i mediji koji dobro sekundiraju. Smatram, ipak, da je riječnik srpskih medija tvrđi nego onih u Hrvatskoj", istaknuo je. Josipović se suglasio s ocjenama da u Hrvatskoj postoji ustašofilija, a u Srbiji četnikofilija, dvije politike koje se "jako dobro dopunjuju". Bivši predsjendik Hrvatske poručio je kako bi, da on odlučuje, istog trena skinuo ploču sa ustaškiim pozdravom u Jasenovcu 