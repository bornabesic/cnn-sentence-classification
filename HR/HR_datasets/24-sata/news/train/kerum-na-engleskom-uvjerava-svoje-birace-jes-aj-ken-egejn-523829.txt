Ja imam želju i volju, smatram da sam za Split napravio dobro. Najveća vrijednost Splita su Splićani, bez obzira jesu li iza brda, s otoka ili su fetivi Splićani. Ja sam u Splitu radio, nisam uzimao ništa, govori Željko Kerum u predizbornim jingleovima koji su se počeli emitirati na lokalnim radiopostajama. Bivši gradonačelnik, koji je prije četiri godine neslavno krahirao na lokalnim izborima, sad se vraća i nije bez šansi. Ankete predviđaju da je izgledno da s HDZ-ovim kandidatom Androm Krstulovićem Oparom uđe u drugi krug. Kerum je krenuo u svoju klasičnu kampanju punu pjesme i hrane, a u radijskom džinglu malo je modificirao slogan koji ga je i doveo do uspjeha na prvim izborima: 'Jes aj ken' postalo je 'Jes aj ken...egejn'. Keruma u spotu hvali i nogometni trener Ćiro Blažević. "Il imaš dušu il si nula od čovika"... Tagiraj prijatelja koji ima dobru dušu!!   Tema: Lokalni izbori 2017. 