Muškarac iz Illinoisa koji je optužen za otmicu i ubojstvo sedmogodišnje djevojčice 1957. godine, u srijedu je i zakonski proglašen nevinim, javlja Daily Mail. Jack McCullough (77) je 2012. godine osuđen na doživotni zatvor, više od pola stoljeća nakon što je njegova mala susjeda Maria Ridulph nestala. Njezino tijelo pronađeno je u šumi. Jackov odvjetnik tvrdio je da je njegov klijent bio udaljen 64 kilometra kada je curica nestala, što je na kraju sud prihvatio kao vjerodostojan alibi te je Jack 2016. godine pušten na slobodu nakon što je četiri godine nevin ležao u zatvoru. - Ja sam nevin i ne želim da ima ikakvih zabluda oko toga. Ono što su mi učinili je nedopustivo. Znali su da nisam kriv, ali su me ipak strpali u zatvor - kazao je. Jack, umirovljeni policajac i stražar, iza rešetki je bio na meti ostalih zatvorenika koji su ga htjeli ubiti i tako osvetiti smrt djevojčice. Rodbina ubijene curice unatoč odluci suda vjeruje da je McCullough kriv. Maria i njezin prijatelj 3. prosinca 1957. igrali su su u dvorištu  pred kućom. Prišao im je mlađi muškarac koji se predstavio kao Johhny. Marijin prijatelj otišao je do svoje kuće po rukavice, a kad se vratio Marije i muškarca više nije bilo. Nekoliko mjeseci kasnije našli su je mrtvu u šumi FBI je proveo opsežnu istragu. McCullough je isprva izostavljen kao potencijalni sumnjivac, no opet je došao u središte pozornosti kad je njegova vlastita majka na smrtno postelji rekla kako vjeruje da je on ubio djevojčicu, što je njegova plusestra 2008. godine prenijela vlastima. Marijina obitelj odahnula je kad je McCullough osuđen, vjerujući da je pravda napokon zadovoljena. Presuda je poništena u travnju 2016. godine, a potvrdu o nevinosti McCullough je dobio tek ovaj tjedan. Slučaj otmice i ubojstva Marije Ridulph ponovno je otvoren. 