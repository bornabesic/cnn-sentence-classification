Ministar rada i mirovinskog sustava Tomislav Ćorić tijekom današnjeg obraćanja medijima naglasio je kako gospodarski trenodovi i pokazatelji s tržišta rada govore da ćemo ovu godinu završiti s jako dobrim rezultatima. - Imamo 1,4 milijuna zaposlenih. Prvi put od 1990. godine broj nezaposlenih puta pao je ispod 200 tisuća. Također, u posljednjih godinu dana smanjen je broj zaposlenih u javnoj upravi za 5000 ljudi, rekao je. Što se tiče isplate zaostataka duga pripadnicima HVO-a, Ćorić je podsjetio da je 2006. sklopljen ugovor s BiH o isplati određenih iznosa za 6815 pripadnika HVO-a. - HZMO je prikupio dovoljna sredstva i u svibnju najavio isplatu. Riječ je o iznosu od oko 80 milijuna kuna. Bilo kakva insinuacija o kaznenoj odgovornosti premijera Plenkovića ili nekog od ministara potpuno je neosnovana. Sredstva za mirovine tj. dugove pripadnicima HVO-a u ovom kontekrstu nemaju veze s našim proračunom, rekao je Ćorić dodavši da početak isplate mirovina nije vezan uz zahtjeve saborskog zastupnika Željka Glasnovića jer su isplatu duga za 2007. najavili još početkom travnja.  Na pitanje do kada će se isplaćivati mirovine, Ćorić je odgovorio: - One se isplaćuju kontinuirano, ali rješavanje zahtjeva trajalo je neko vrijeme. Ovdje je riječ o dugovanjima koja iznose oko 200 milijuna kuna. Prvom uplatom sanirat ćemo dug iz 2007. Nadamo se da ćemo u sljedećih godinu ili dvije dana završiti isplatu dugova prema ovoj skupini.  Prosječan iznos mirovine za pripadnike HVO-a, rekao je Ćorić, kreće se oko 2800 kuna i on se kontinuirano isplaćuje već godinama.  Ćorić je poručio javnosti da niti jedna osoba koja u mirovinu odlazi nakon 2019. godine neće biti zakinuta niti će njihove mirovine biti manje od onih koje primaju današnji umirovljenici.  - Odluka Vlade RH o isplati mirovina HVO-a je donesena 12.6.2016. godine i nema nikakve veze s zahtjevom generala Glasnovića - ustvrdio je ministar Ćorić. Objasnio je kako se te mirovine isplaćuju kontinuirano od 2007. godine, a sada se radi samo o isplati zaostataka iz 2007. i 2008. godine. - Prvom isplatom od 200 milijuna kuna isplatit ćemo zaostatke iz 2007. godine - rekao je Ćorić. Osvrnuo se i na Program konvergacije koji je Vlada donijela prije dva tjedna, a po kojem bi, po nekim tumačenjima, mirovine mlađima od 1962. godine trebale biti 27% niže.  - Nijedna osoba koja odlazi u mirovinu nakon 2019. godine neće biti zakinuta u odnosu na današnje umirovljenike - zaključio je ministar. 