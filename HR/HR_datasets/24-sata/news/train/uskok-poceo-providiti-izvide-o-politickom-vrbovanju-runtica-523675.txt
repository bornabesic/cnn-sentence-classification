Saborski zastupnik Mosta, Hrvoje Runtić kazao je da su ga vrbovali HDZ-ovci da ne glasa protiv Zdravka Marića u Saboru, a N1 televiziju je zanimalo istražuje li USKOK te njegove tvrdnje. Na pitanje USKOK-u jesu li pokrenuti izvidi oko tvrdnji Hrvoja Runtića da ga je Dragutin Veselčić preko obitelji pokušao podmititi kako bi glasao protiv opoziva ministra financija Zdravka Marića, iz USKOK-a su N1 televiziji odgovorili da s obzirom na to da su izvidi tajni, sukladno zakonskim odredbama USKOK ne može odgovoriti na to pitanje. Podsjetimo, saborski zastupnik Mosta, Hrvoje Runtić kazao je da su ga vrbovali HDZ-ovci da ne glasa protiv Zdravka Marića u Saboru. Na pitanje na čemu temelji svoje optužbe, Runtić je objasnio da je posebno sumnjiv tajming sastanka na koji je pozvan njegov otac.  - Ono što je posebno smiješno je to da ako si s nekim prijatelj i ne vidite se godinama i zoveš ga baš sad u ovom trenutku i tema je sastanka ovo o čemu sam govorio. Kada kažem da sam s vama prijatelj, to ne bi značilo da se nismo godinama vidjeli. To što su gospodin Veselčić i moj otac bili ratni izvjestitelji i što su prijatelji, to ne znači da je on prijatelj s mojom obitelji. Ovo je sve onda više nego sumnjivo. Moj otac je rekao, otići ću, ali tajming mi je sumnjiv, a i meni je bilo sumnjivo, izjavio je Runtić i objasnio da im je Veselčić nudio 'rješavanje svih problema, ne samo financijskih, nego i moje i supruge'.  