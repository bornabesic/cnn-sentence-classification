Više od dvije trećine Nijemaca očekuje da će američki predsjednik Donald Trump napustiti dužnost prije isteka četverogodišnjeg mandata, pokazuju rezultati istraživanja objavljeni u subotu. Samo četvrtina ispitanika vjeruje da će ostati na toj dužnosti cijeli mandat, utvrdila je istraživačka skupina Civey a objavio list Die Welt. Pristaše ekstremno desničarske populističke Alternative za Njemačku (AfD) najoptimističniji su u pogledu Trumpa, sa 56,6 posto onih koji kažu da će Trump biti predsjednik do 2021.  Oko 80,7 posto pristaša Socijaldemokrata,  stranke lijevog centra, najviše je sklono misliti da Trump nema izgleda izdržati cijeli mandat. Glasači kancelarke Angele Merkel nisu daleko iza, sa 79,1 posto. U istraživanju provedenom 18. i 19. svibnja, 5022 građana trebala su odgovoriti na pitanje: "Vjerujete li da će Donald Trump ostati na dužnosti do kraja svojeg mandata?"