PRETPLATITE SE ZA JOŠ OVAKVOG SADRŽAJA: Prvi put u povijesti čovjek je kročio na dno imotskog Crvenog jezera. Francuski speleoronilac Frederic Swierczynski u subotu je zaronio i krenuo u dubinu. Dno je dotaknuo na 245 m. Toliko je jezero duboko ovih dana. Sam zaron počeo je oko 11.45 sati, a trajao je oko 4 sata. Francuz izronio s 245 metara, postao prvi čovjek koji je vidio dno Crvenog jezera Više na http://bit.ly/2pkLunP Reporter: Mateo Ivić Temperatura na površini je oko 15 stupnjeva i prvih dvadesetak metara je prilično mutno, vidljivost je oko tri metra. Nakon dubine od dvadesetak metara vidljivost je osjetno bolja. "Sretan sam što sam uspješno obavio zaron. Bilo je to vrlo zanimljivo iskustvo.Vrlo je hladno, ali vidljivost je dobra. Bilo je nekih iznenađenja ujutro, no ipak sam uspio doći do dna jezera i obaviti posao. Na kraju je sve ispalo dobro. Osjećam se odlično", kazao je Frederic Swierczynski nakon zarona. "Ovo što je napravio Francuz do sada su mogli samo ispričani likovi u imotskim legendama", kroz šalu su komentirali Imoćani. Proteklih dana znanstveni dio ekipe postavio je 16 vrša, parangal i mrežu na različitim dubinama. Cilj je utvrditi koji sve organizmi žive u Crvenom jezeru i na kojoj dubini. Također, uzimani su i uzorci sedimenta, spužvi i vode.      