U nedjelju oko 14 sati začula se pucnjava ispred hotela Pineta u Vrsaru. Kako nam je potvrdila Nataša Vitasović iz Istarske policije, dvoje ljudi je ranjeno, a napadač je u bijegu. Prema prvim informacijama s terena, policija i Hitna pomoć stigle su pred hotel. Policija je sve ogradila i zabranila pristup hotelu.  Napadač bježi u tamnoplavom BMW-u. Kako doznajemo, sve se odvijalo pred očima 50-ak turista koji su u panici počeli bježati. Navodno je motiv pucnjave ljubomora. - Bili smo na balkonu i onda smo čuli pucnjeve. Prvo smo mislili da su petarde, a onda smo čuli vrištanje ranjene djevojke i turiste koji su se tu dole uznemirili. Onda smo sišli dolje i vidjeli što se dogodilo, a napadač je već bio pobjegao - kazali su očevici za 24sata. >>> Uskoro više... 