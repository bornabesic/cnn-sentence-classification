Umjesto da bježe od udaraca, one čekaju da ih muškraci bičuju. Tako im dokazuju svoju ljubav i odanost, ali i svoju snagu.    Tijekom ceremonije 'Ukuli Bula' muškarci svom snagom štapom udaraju članice plemena Hamar iz Etiopije. One pritom ne smiju plakati ni vrištati. Obično je riječ o ženama koje su dio uže ili šire obitelji dječaka koji ovim obredom postaju muškarci, piše Daily Mail. Krvarenje je znak da je ritual bio uspješan, a ožiljci se smatraju njegovim najljepšim dijelom. Svaki ožiljak je zalog koji žena daje muškarcu kao jamstvo da će jednog dana, kad postane udovica i ako joj bude potrebno, moći tražiti nešto što on neće moći odbiti jer bi time osporio žrtvu i zavjet. Obred odrastanja za dječake iz plemena Hamar sastoji se od dva dijela: obrezivanja i preskakanja preko bikova. Ako dječak, potpuno gol i bos, uspješno preskoči 15 bikova, spreman je postati Maza - odrastao član plemene i oženiti se. Ni oni tijekom ovog dijela obreda nisu pošteđeni batina.  Hamar žene imaju obruče oko vrata koji predstavljaju poredak u odnosu žena – muž. Ako žena ima jedan veći obruč, to je znak da je ona prva žena tom mužu. Ako uz taj obruč ima još 2, 3 onda to znači da njen muž ima još 2, 3 žene pored nje. I nema nikakve razlike da li mu je ona prva žena ili druga, treća. Nema nikakvih privilegija među njima. Muškarac je glava kuće i onaj koji se bori za preživljavanje obitelji, ali i onaj koji se bori za stoku i ide na teren. Žena je tu da se brine o djeci i kućanstvu. Batine koje dobiju za vrijeme obreda 'Ukuli Bula' nisu jedine u njihovom životu. Nakon udaje, muž može istući ženu kad god poželi, bez ikakvog povoda ili obrazloženja. Praksa batinjanja se obično poanvlja dok žena ne rodi drugo dijete. Udane i slobodne žene također se razlikuju načinom odijevanja. Primjerice ako žena ima haljinu koja ide preko koljena to je znak da je udana. Ako joj je haljina iznad koljena onda je to znak da je slobodna. 