Policajac je ozlijeđen u ponedjeljak poslijepodne u mjestu Bilje, nedaleko od Osijeka, kada mu je Amerikanka Vanessa Raney zarila nož u vrat tijekom vožnje u službenom policijskom automobilu. Privodili ženu kod Osijeka, ona ubola jednog policajca u vrat Više na http://bit.ly/2qkiYpW Reporter: Danijela Mikola Dvojica policajaca oko 18 sati krenuli su na intervenciju u Bilje. Amerikanku, srednjih godina, su legitimirali kod jedne benzinske postaje, kilometar i pol udaljene od samog mjesta incidenta, i smjestili u vozilo. Kako se čini, nisu je pregledali niti joj stavili lisice na ruke. Raney je tijekom vožnje divljala u autu, porezala si ruku, a potom zaskočila policajca koji je sjedio na suvozačevom sjedalu i zarila mu nož u vrat. Sreća u nesreći je da se sve odvijalo ispred Doma zdravlja pa je napadnuti policajac istrčao iz vozila i otišao sam potražiti pomoć. Za to vrijeme, njegov je kolega pokušao svladati Raney, koja se čitavo vrijeme otimala i bacala se po tlu te ga je nastojala onemogućiti da joj stavi lisičine na ruke.  Ozlijeđeni policajac hitno je prevezen u Klinički bolnički centar Osijek, a prema prvim informacijama nije životno ugrožen. Raney je privedena. Više detalja o ovom događaju bit će poznato nakon očevida, koji je u tijeku. Cijeli događaj odvijao se pred očima šokiranih mještana. Kako javlja Dnevnik.hr, riječ je o Amerikanki Vanessi Raney (41), koja je uhodila i maltretirala profesoricu s Filozofskog fakulteta.  Podsjetimo, Vanessa je 2015. godine upisala kolegij Jezične vježbe II pod vodstvom profesorice koja postaje njezina opsesija. U početku ju je stalno tražila da joj ispravi tekstove nakon čega ju je optužila kako joj ne posvećuje dovoljno vremena. Kada joj ni to nije bilo dovoljno Vanessa ju je započela maltretirati s vulgarnim porukama i pornografskim slikama koja nisu zaobišla ni njezinu djecu. - Na svojoj Facebook stranici je objavljivala podatke iz našeg života. Na mobitele nam je slala podatke u koju školu idu naša djeca, kojim se aktivnostima bave, kako nam izgleda kuća, a bila je i na grobu moje bake - ispričala je profesorica stravične detalje do kojih je Vanessa došla i s kojim ih je plašila. Sve je prijavila policiji. Općinski sud u Zagrebu izdao je tjeralicu za njom no više od sedam mjeseci nisu joj uspjeli ući u trag, a SOA je Vanessu proglasila prijetnjom za nacionalnu sigurnost. Oduzeli suj je putovnicu, imala je zabranu ulaska i boravka u Hrvatskoj tri godine, ali unatoč tome šetala je slobodno i godinama maltretirala profesoricu Ivančicu Banković-Mandić s Filozofskog fakulteta u Zagrebu. Rastrojena Amerikanka tijekom protekle noći na svojem je Facebooku objavila kako i dalje uhodi profesoricu te da posjeduje nož.  - I da, i dalje volim kostim vještice koji sam koristila za svoj projekt adaptacije. No, zar hrvatski (i slovenski i srpski) mediji koriste tu fotografiju kao dokaz da sam luda? I samo zato što imam nož ne znači da sam luda. Samo se brinem da će netko pokušati provaliti u moju sobu (Mislim da je to ono što Ivančica Banković-Mandić želi. Znate li, međutim, da sam ponudila da ću se ubiti ako mi sinoć odgovori na WhatsApp. Ranije tijekom dana pokušala me dobiti na video poziv putem Vibera. Zanimljivo, blokirala me na Viberu kad sam je pokušala nazvati nazad, ali to nije učinila na WhatsAppu pa sam je nazvala nekoliko puta. Dakle: Što je s tim?) Jedno pitanje: Zašto joj trebalo više od godinu dana da kontaktira medije? Drugo pitanje: Zašto nije nikada promijenila broj telefona ako sam za nju bila takva noćna mora? Također: Zašto nije rekla ništa kada me vidjela u Kutini i Vukovaru’ - objavila je u posljednjem statusu.     