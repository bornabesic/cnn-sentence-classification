Izaslanstvo koje je vodio predsjednik Hrvatskog sabora Gordan Jandroković nazočilo je molitvi i potom položilo vijenac kod spomenika na kojem piše "Mrtvima spomen - živima opomena / Pobijenima nakon 9.5.1945. / Maribor 1990." Jandroković je rekao da se na tom groblju nalazi veliki broj žrtava i da je dug svih da ih se sjećaju i da se utvrdi istina. Jer, dodao je, bez istine nema ni stvarnog oprosta, a nacija koja ne pamti svoje tragedije, ona ih vrlo često i ponovi. PRATITE TIJEK DOGAĐAJA: 14.45 - Predsjednik Hrvatskog sabora, koji je i pokrovitelj, istaknuo je kako su se i ove godine okupili na ovom svetom mjestu da se poklone žrtvama strašnih zločina i članovima njihovih obitelji, da im izraze najiskreniju sućut, razumijevanje i priznavanje njihovih patnji.  "Okupili smo se ovdje da se podsjetimo, ali i da još jednom potvrdimo našu obavezu i odgovornost čuvanja istine i aktivnog suprotstavljanja svim oblicima totalitarne vladavine", rekao je Jandroković, podsjetivši da je na Bleiburškom polju i u kolonama smrti, na Križnim putovima, dogodila strašna stradanja. 14.30 - Na spomen misi u subotu na Bleiburškom polju za sve ubijene razoružane hrvatske vojnike i civile na Bleiburgu i Križnom putu, đakovačko-osječki nadbiskup Đuro Hranić poručio je kako se spomen na one koji su nevino stradali nikada ne smije zaboraviti, pozvao je na istraživanje cjelovite istine o žrtvama i počiniteljima nasilja, ali i na praštanje. 13.19 - Komemoracija će se nastaviti obraćanjem visokih uzvanika, predstavnika pokrovitelja i organizatora te polaganjem vijenaca kod Spomenika žrtvama Bleiburga i križnih putova. U ime Hrvatskog sabora na komemoraciji će se nazočnima obratiti predsjednik Sabora Gordan Jandroković. Govorit će i predstavnici Počasnog Bleiburškog voda i suprokrovitelji komemoracije Hrvatski narodni sabor BiH.  U 14,10 sati bit će polaganje vijenaca. 13.05 - Organizatori procjenjuju da je na komemoraciji oko 15.000 ljudi. Kažu da je iz Hrvatske i BiH stiglo oko 100 autobusa, a iz ostatka Europe oko 50. 12.50 - Središnjoj komemoraciji nazočni su i potpredsjednik Sabora Milijan Brkić te saborski zastupnici Miro Kovač, Ivica Mišić, Josip Đakić, Ivan Šipić i Zlatko Hasanbegović, kao i  predstavnici udruga, vjerskog života i obitelji žrtava. 12.30 - Na pitanje novinara o tome što misli zašto premijer Andrej Plenković nije prisutan, Zlatko Hasanbegović poručio je da to treba pitati premijera. O zabrani ustaškog znakovlja rekao je da on ne vidi nikakvo zabranjeno znakovlje osim "jedne vojske". 12.15 - Komemoracija je započela molitvom na groblju Unterloibach, odakle je procesija krenula prema oltarnom prostoru na Bleiburškom polju. Središnje misno slavlje posvećeno žrtvama Bleiburške tragedije i hrvatskog Križnog predvodi đakovačko-osječki nadbiskup Đuro Hranić. Prema napisu na ploči, u svibnju 1945. jugoslavenske oružane snage u Tezenskoj šumi kod Maribora pobile su između 15 i 20 tisuća pripadnika oružanih snaga nekadašnje NDH i civila, većinom hrvatske narodnosti, koji su zarobljeni pri pokušaju bjega u Austriju.  Pokopani su bili u 3,5 km dugom protutenkovskom rovu, koji je bio iskopan kroz šumu između Drave i i ceste Celje - Maribor. Pri gradnji autoceste u travnju 1999. na dijelu nakadašnjeg protutenkovskog rova u dužini od 70 metara, iskopani su ostaci 1179 žrtava, koji su u srpnju 1999. položeni u kosturnicu na novom mariborskom groblju u Dobrovi.  U neposrednoj blizini kosturnice pokopanu prošlog listopada ostaci oko 800 žrtava Hude jame kod Laškog. Izaslanstvo je nastavilo put prema Bleiburškom polju u Austriji, gdje će se pod pokroviteljstvom Hrvatskoga sabora održati Središnja komemoracija Bleiburške tragedije. Predstavnik organizatora, Počasnog bleiburškog voda, rekao je ranije da se komemoracija održava svake godine od 1953., a u posljednjih 25 godina, od samostalnosti Hrvatske, za vrijeme SDP-ove većine, vlast je polagala cvijeće, ali je bila povukla pokroviteljstvo Hrvatskog sabora. 