Vozač Zastave 101 na mjestu je poginuo kad se na Korčuli sudario s vozačem (38) Kie koji je zbog neprilagođene brzine prešao u suprotni trak vozeći iz smjera trajektnog pristaništa prema gradu, neslužbeno saznaje Korčula.online. U 'stojadinu' je bio stariji bračni par. Vozač je na mjestu poginuo dok je suvozačica u životnoj opasnosti prevezna helikopterom u KBC Split. Vozač Kie je u stanju šoka, ali van životne opasnosti, prevezen na odjel Hitne službe.  U tijeku je očevid kojim rukovodi zamjenik općinskog državnog odvjetnika u Dubrovniku, a po završetku kojeg će biti poznati detalji nesreće. Državna cesta D-118 zatvorena je za sav promet i odvija se zaobilazno. 