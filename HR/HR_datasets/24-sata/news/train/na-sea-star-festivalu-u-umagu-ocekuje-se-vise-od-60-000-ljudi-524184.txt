Jedan od najpoznatijih glazbenih festivala na svijetu stiže u Hrvatsku. EXIT tim koji stoji iza čak četiri nagrade za najbolje europske festivale (EXIT i Sea Dance) pokrenuo je  Sea Star festival, u sklopu kojeg će nastupiti čak 70 izvođača na šest pozornica u turističkom kompleksu Stella Maris u Umagu 26. i 28. svibnja. Šest festivalskih pozornica, kojima će dominirati Addiko Tesla Stage, publici iz cijele Europe predstavit će ogromna internacionalna i regionalna glazbena imena, počevši od Prodigyja, Fatboy Slima, Paula Kalkbrennera, Modestepa, Spillera, Penduluma pa do Dubioza Kolektiva, Umeka, Urban & 4, Elementala, Brkova, PipsChips&Videoclipsa i više od 70 izvođača žanrovski raspoređenih od elektronike, rocka, punka, hipa hopa do reggaea i latina.  Generalni sponzor i službena banka See Star festivala je Addiko bank, preko koje možete i osvojiti karte. 100 novih korisnika Addiko paketa dobiva ulaznicu za Sea Star festival, a možete sudjelovati i u Facebook natječaju. Lajkajte Addiko Bank i sudjelujte u tjednom natječaju.  Ines Antić, mlađa analitičarka Addiko Banka, kaže da je Hrvatska ove godine od turizma zaradila 8,6 milijardi eura, što čini gotovo 20 posto BDP-a, višestruko više od država koje su globalno poznate kao turističke destinacije. Prema izvještaju Bloom's Country Brand Ranking 2016./2017., navodi, Hrvatska je 13. najpoželjnija turistička destinacija.  U pojedinim segmentima, poput festivalskog turizma, kvalitetno smo se pozicionirali na europskoj i svjetskoj karti must see događaja. Stoga ne čudi pravi bum glazbenih festivala koji se dogodio u Hrvatskoj posljednjih nekoliko godina.  - Hrvatska trenutno ugošćuje 50-ak glazbenih festivala, od Istre, preko Zagreba, pa sve do Splita i Dubrovnika. Dapače, više od 200.000 gostiju iz cijelog svijeta odabire Hrvatsku prvenstveno zbog glazbenih manifestacija, a pritom u našim blagajnama ostave i više od milijardu kuna - kaže Ines Antić.  Hrvatska se još 2014. u Festiticketovoj analizi International Festival Music Trends o 80 međunarodnih festivala pokazala najpoželjnijom lokacijom koju želi posjetiti 22 posto ispitanika, a ove godine s premijernim umaškim Sea Star festivalom dobivamo još jedan snažan adut te se očekuje da će kroz kompleks Stella Maris u četiri dana krajem svibnja proći oko 60.000 ljudi.   Tema: Promo sadržaj 