Jedan je student ubijen, a troje ranjeno u napadu nožem na sveučilištu Teksas u Austinu, objavila je policija. Dvadesetjednogodišnji osumnjičeni je student, rekao je David Carter, šef lokalne policije. Uhićen je nakon napada golemim lovačkim nožem pred teretanom, dodao je. Troje ozlijeđenih je prebačeno u bolnicu. Motiv napada je zasad nepoznat, prenio je lokalni portal American-Statesmen. 