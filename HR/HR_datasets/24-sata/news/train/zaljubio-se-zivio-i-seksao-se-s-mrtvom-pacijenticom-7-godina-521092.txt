Godine 1931. doktor Carl Tanzler zaljubio se u pacijenticu koja se liječila od tuberkuloze. Zbog te je ljubavi postao odlučniji u svojoj namjeri da njezino tijelo održi na životu, a to je postigao tako što ju je u kući održavao uz pomoć vješalica, voska i svile. Rođen u Dresdenu u Njemačkoj 1877., Tanzler je navodno proučavao uzorke vremenskih prilika u Austriji 1910. te je tamo ostao do kraja Prvog svjetskog rata. Nakon povratka u Njemačku, vjenčao se i dobio dvoje djece 1920. Nakon toga se cijela obitelj preselila na Floridu. Ubrzo nakon toga, Tanzler je napustio svoju obitelj kad je dobio poziciju radiološkog tehničara u američkoj pomorskoj bolnici pod imenom Count Carl von Cosel. U to je vrijeme upravo u bolnicu došla žena pod imenom Maria Elena Milagro de Hoyos. Ova kubanska Amerikanka rođena je u Key Westu 1909. kao kći majke domaćice i oca proizvođača cigareta. Imala je veliku obitelj koja ju je dovela u bolnicu mjesec dana nakon oboljenja. Kao mali dječak u Njemačkoj, Tanzler je često imao vizije predivne, tamnokose žene koja je zapravo njegova sudbina. Ova 22-godišnjakinja je u njegovim očima ličila ženi iz njegove fantazije pa je on odmah pomislio kako je to njegova prava ljubav. Nažalost, njezina je dijagnoza bila loša - imala je tuberkulozu koja se početkom 20-og stoljeća još smatrala fatalnom bolešću. Iako nije imao dovoljno znanja ni vještina da izliječi Hoyos, Tanzler je bio odlučan u namjeri da ju spasi pomoću raznih posebnih tonika, eliksira i lijekova. Tanzler je primjenjivao tretmane liječenja u njezinom domu te joj je stalno davao poklone i izjavljivao ljubav. Unatoč njegovim naporima, Hoyos je podlegla bolesti u listopadu 1931., ostavljajući svoju obitelj i Tanzlera slomljena srca. On je inzistirao na kupnji skupocjenog kamenog mauzoleja na groblju Key West kako bi, uz dopuštenje njezinih roditelja, doveo svojeg pogrebnika da ju pripremi prije no što se zaključa. Obitelj Marie Elene Milagro de Hoyos nije bila svjesna da će jedini ključ ostati u Tanzlerovom posjedovanju. On je iskoristio tu privilegiju, što će kasnije prerasti u jednu od najjezivijih priča svih vremena. Tanzler je posjećivao njezin grob svake večeri sljedeće dvije godine, a odjednom je prestao nakon što je dobio otkaz iz nepoznatih razloga. Njezinoj se obitelji to činilo čudnim no nisu bili ni svjesni što se iza toga krilo. U travnju 1933., Tanzler je uzeo tijelo mlade Marie Elene iz mauzoleja te je zbog toga prestao dolaziti na groblje. Počeo je tražiti razne trikove za održavanje njezinog tijela od brzog truljenja raznim gipsevima, staklenim očima te vješalicama kako bi stabilizirao njezine kosti. Torzo joj je ispunio krpama, a šavove pokrio pravom kosom kako bi zadržao pravi oblik tijela. Osim toga, nadodao je na nju cvijeće, parfeme, dezinfektore i sredstva protiv truljenja kako bi se riješio neugodnog mirisa, a redovito ju je mazao i posebnim voskom kako bi izgledala živo. Tanzler je tijelo umotao u haljinu, rukavice i nakit te ga stavio na svoj krevet u kojem je i sam spavao sljedećih sedam godina. Cijeli je grad pričao o odvratnom muškarcu koji često kupuje žensku odjeću i parfeme. Povrh toga, netko ga je iz grada vidio kako u kući pleše s nečime što liči velikoj lutki. Tek je tada obitelj Marie Elene počela sumnjati na to da nešto nije u redu. Nakon što se njezina sestra pojavila na Tanzlerovim vratima, sve se otkrilo. Tamo je zatekla veliki ženski lik koji je ličio njezinoj sestri. Nakon toga je policija utvrdila da lik zapravo jest njezina pokojna sestra i Tanzler je bio uhićen zbog krađe. Obdukcija je pokazala sve što je Tanzler učinio tijelu, a između ostalog i papirnatu cijev umetnutu između njezinih nogu nalik na ženski spolni organ no Tanzler nikada nije priznao da  je radio bilo što nekrofilijsko. Psihijatar koji je procjenjivao Tanzlera rekao je da je on sposoban biti na suđenju. U nekim izvještajima čak stoje njegovi planovi da njezino tijelo preveze u stratosferu kako bi zračenje zahvatilo tkivo i vratilo mrtvo tijelo u živoliko stanje. Unatoč svemu, tužbe su odbačene zbog zastarjelosti zločina za koji je bio optužen pa je Tanzler bio oslobođen. Tijelo Marie Elene je bilo izloženo u lokalnom pogrebnom domu gdje je došlo gotovo 7 000 ljudi vidjeti ju. Njezino je tijelo dobilo spokoj kada je napokon pokopano u neobilježenom grobu na lokalnom groblju Key Westa. Carl Tanzler primio je prilično puno suosjećanja, a neki su ga vidjeli i kao beznadnog - iako ekscentričnog - romantičara. Ipak, ostavio je živjeti u svojem domu do 1952., gdje je nađen mrtav tri tjedna nakon smrti. 