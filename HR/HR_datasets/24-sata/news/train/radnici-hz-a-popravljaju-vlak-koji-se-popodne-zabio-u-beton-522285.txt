Radnici su počeli popravljati vlak koji se u petak popodne zaletio u betonski blok na zagrebačkom Glavnom kolodvoru nakon što su mu najvjerojatnije otkazale kočnice.  U nesreći nije bilo ozlijeđenih.  - Čuo se udar. Vagoni su se zabili jedan u drugi i onda su tako bili dok se nisu pomakli unazad - kaže čitateljica. Dodaje kako je vlak bio prazan pa nitko nije nastradao. Strojovođa je, kaže, isto dobro. - Danas u 16.05 sati prilikom postavljanja elektromotorne garniture na 4 peron Zagreb Glavnog kolodvora vlak je udario u grudobran. S obzirom da se prazna garnitura za vlak tek postavljala na kolosijek u njoj nije bilo putnika. Očevid je u tijeku - odgovorili su nam iz HŽ Putničkog prijevoza. 