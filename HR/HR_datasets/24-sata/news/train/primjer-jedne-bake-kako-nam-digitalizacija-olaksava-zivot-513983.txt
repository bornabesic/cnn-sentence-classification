Pametni telefoni su također u posljednjih desetak godina donijeli pravu revoluciju jer su računala od sada i u našim džepovima, kako bismo mogli što brže obaviti sve što trebamo. Drugim riječima, digitalizacija olakšava život – osobito obavljanje određenih neizbježnih zadataka. To se prije svega odnosi na poslove koje su nam inače oduzimali vrijeme, a kao što su kupnja, plaćanje računa, predaja stanja brojila i kupovina ulaznica. Za gotovo sve nabrojene i slične djelatnosti ranije bi trebali odvojiti i više od sat vremena za odlazak u poslovnicu, čekanje u redu i slično. Kakvu promjenu je donijela digitalizacija, najbolje opisuje iskustvo Zagrepčanke Natalije Kovač (52). Natalija je mlada baka koja uz svoj posao, veliki dio vremena provodi sa svojim unukom. "Od kada mi se rodio unuk, počela sam još više cijeniti svoje dragocjeno vrijeme i posvećivati ga njemu. Tako sam na internetskoj stranici HEP-a pročitala informaciju o mogućnosti korištenja aplikacije Moj račun te ostala oduševljena jer se više ne moram voziti tramvajem do centra i čekati u redu kako bi predala stanje", kaže Natalija. Natalija tvrdi kako i inače koristi različite aplikacije, a za HEP-ovu aplikaciju Moj račun navodi kako je zadovoljna jer osim što može predati stanje brojila, dostupni su joj svi drugi podaci poput dosadašnje potrošnje i uplata. Uostalom, tko još ulaznice za kino ili koncerte kupuje u redovima na blagajnama? Sve više građana i svoje račune plaća putem interneta ili mobilnog bankarstva. Upravo je to olakšavanje nekih svakodnevnih ili monotonih stvari jedna od najvećih prednosti digitalizacije zbog kojih su mnogi od nas spremni i naučiti nešto novo. Natalija naglašava kako joj je nakon kupnje novog mobitela i instaliranja aplikacija bilo potrebno određeno vrijeme da nauči koristiti sve prednosti aplikacija. No, tvrdi kako nije požalila jer joj je to omogućilo da sada manje vremena troši na plaćanje, administraciju i kako je i sama objasnila – na predaju stanja očitanog brojila. U vremenu digitalizacije, za tvrtke je postalo izuzetno važno da svoje digitalno poslovanje prilagode potrebama potrošača. Tako je i HEP pri izradi nove web stranice vodio računa o tome da ona bude prilagođena pregledu na mobilnim uređajima. Osim HEP-ove aplikacija Moj račun, kao odlične primjere inovativnih aplikacija svakako treba spomenuti mhepi i m-plin. Putem mhepi aplikacije može se ugovoriti Hepi tarifa, kao i pristupiti programu vjernosti koji nudi mnoge dodatne pogodnosti. Korisnici su izrazili zadovoljstvo što u svakom trenu mogu vidjeti podatke o potrošnji, ugovorima, tarifnim modelima, ali i svojim uplatama te platiti račune karticama. Digitalizacija je tako doprinijela da u svakom trenutku korištenja i plaćanja neke usluge, poput opskrbe električnom energijom, kupac nema osjećaj da mu netko želi zagorčati život ili naplatiti nešto što nije potrošio. Ujedno, praćenje potrošnje pojedinih energenata putem HEP aplikacija zasigurno utječe i na smanjenje potrošnje, pa tako i na očuvanje okoliša u budućnosti. Brojne su tvrtke prepoznale prednosti digitalizacije te odlučile korisnicima olakšati korištenje njihovih usluga. S druge strane, primjer Natalije Kovač je samo jedan od primjera korisnika koji su iskoristili pogodnosti digitalizacije te putem aplikacija jednostavnije obavljaju svoje zadatke i štede vrijeme. Tema: Digital Takeover 