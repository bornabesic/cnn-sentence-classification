Nešto prije 20.30 sati unutar pogona C.I.O.S. grupe na Jankomiru izbio je požar. Na terenu su bila 144 vatrogasca s 64 vozila, a požar su uspjeli ugasiti oko 00.30 sati iako su isprva očekivali da će se s vatrom boriti barem 15 sati. Zrakom se sad širi para, kažu, a to bi se moglo nastaviti i idućih nekoliko dana. U gašenju požara pomagali su im i zaposlenici C.I.O.S-a i zagrebačka Vodoopskrba i odvodnja koja je vatrogasce opskrbljivala vodom.  Kako je javila policija, u požaru nema ozlijeđenih.  Dim se širi zapadnim dijelom Zagreba! Vatra guta CIOS na Jankomiru, na terenu 120 vatrogasaca! Reporteri: Maša Petranović, Sven Hamzić   Kako nam javljaju čitatelji u zapadnom dijelu grada osjeti se neugodan miris. Policija moli građane da zatvore prozore i ne izlaze iz domova. Pročelnik Ureda za upravljanje u hitnim situacijama Pavle Kalinić kazao je večeras HRT-u da od ovog požara 'nema opasnosti za zdravlje građana' jer gori drvo, a ne plastika.  Rekao je da su od ljudi tražili da zatvore prozore da ne bi udisali dim. - Nema nikakvog razloga za paniku, sve je pod kontrolom i ubrzo će sve biti dovedeno u red - zaključio je Kalinić.  - Još nije poznat uzrok, ali je djelatnik zaštitarske službe centra za reciklažu dvorišta desetak minuta prije izbijanja požara primijetio paraglajdera koji je kružio nad otpadom, točno na mjestu izbijanja. Sukladno izjavi zaštitara, požar je izbio na samom vrhu hrpe otpada. Da je požar izbio na dohvatljivom mjestu, gašenje bi započela i zaštitarska služba centra za reciklažu, no dim je primijećen na nedostupnom vrhu, gdje nije uobičajeno da počnu požari izazvani samozapaljenjem otpada - priopćila je voditeljica ureda uprave C.I.O.S. d.o.o. Tajana Tomašević. Vatra guta CIOS na Jankomiru! Na terenu 30 vatrogasnih ekipa! Reporteri: Maša Petranović, Sven Hamzić Gorio je glomazni otpad, madraci i drvene kašete. 'Brdo' otpada koje je gorjelo je površine 50 puta 30 metara, a ponegdje je visoko i 20 metara. - Gori planina smeća, nema čega nema...jedna strana je stavljena pod kontrolu - rekao nam je vatrogasac na terenu iz javne postrojbe Jankomir.   Gori u CIOS-u kod Jankomira u Zagrebu: Zapalili su se madraci, stanje je u kaosu... Više na http://bit.ly/2qwNsBZ Reporterka: Antonija Šipušić - Danas u 20:32 Ured za upravljanje u hitnim situacijama zaprimio je dojavu od Županijskog centra 112 Zagreb o požaru pogona C.I.O.S., na adresi ulica Josipa Lončara 15, Jankomir. Na intervenciji su Javna vatrogasna postrojba Grada Zagreba, službenici Policijske uprave zagrebačke, Nastavnog zavoda za javno zdravstvo „Dr. Andrija Štampar“ i Ureda za upravljanje u hitnim situacijama. Intervencija je u tijeku, a uzrok požara znati će se nakon što službenici Policijske uprave zagrebačke obave očevid - priopćili su iz zagrebačkog Ureda za upravljanje u hitnim situacijama. Uzrok požara se još ne zna. Na fotografijama koje su nam poslali čitatelji može se vidjeti vatra i gusti dim koji suklja u zrak. Podsjetimo, u kolovozu 2015. godine isto je bio požar u C.I.O.S-u. Tada je izgorjela sitno sprešana plastika koja je bila na jednoj hrpi.   