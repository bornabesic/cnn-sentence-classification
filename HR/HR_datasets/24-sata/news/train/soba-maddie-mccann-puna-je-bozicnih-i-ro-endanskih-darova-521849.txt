Gotovo je deset godina prošlo od nestanka Madeleine McCann, male Britanke koja je nestala u resortu u Portugalu gdje se odmarala s roditeljima. Gdje je djevojčica i što joj se dogodilo ni danas se ne zna. Britanka policija je nedavno objavila kako imaju značajan trag, a navodno su se vratili na teoriju da je bila riječ i provali koja je krenula krivo.  Spavaća soba curice u njezinom domu u Leicestershireu je i dalje netaknuta. Soba je prepuna neotvorenih darova za rođendan i Božić. Na taj si način roditelji Kate i Gerry ulijevaju nadu da je njihova kći živa. Kate (49) se nije vratila an posao nakon tragedije već je odlučila da će ostati kod kuće i brinuti za blizance  Seana i Amelie koji danas imaju 12 godina. Gerry predaje na sveučilištu te radi u bolnici kao kardiolog. Roditelji se i pripremaju za intervju koji će dati krajem mjeseca povodom deset godina od nestanka Madeleine. Curica je nestala dok su roditelji s prijateljima bili u restoranu na večeri. Postoje razne teorije njezinog nestanka, a jedno su vrijeme bili osumnjičeni i roditelji curice. Nakon tragičnog događaja, apartman iz kojeg je Madeleine nestala godinama ej bio prazan. Vlasnica apartmana pokušavala ga je prodati. To joj je uspjelo tek 2014. godine kada je smanjila cijenu na 113.000 funti (oko 983.100 kuna). Apartman je kupila umirovljenica koja je udovica. Kaže kako u apartmanu planira živjeti veći dio godine, a na druga pitanja nije htjela odgovarati, piše Daily Mail.  Robert Murat (44) koji je prvi osumnjičen u slučaju i kasnije potpuno oslobođen sumnje kaže kako će ga taj slučaj obilježiti za cijeli život.  Roditelji kažu kako su sigurni da je Madeline živa i da ju neće prestati tražiti sve dok ne saznaju istinu.  