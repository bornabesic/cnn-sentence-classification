M. Š. (32) i D. F. (26), dvojac koji je u noći sa subote na nedjelju nakon razbojstva na benzinskoj postaji u Svačićevoj ulici u Slavonskom Brodu divljao i pucao po Novoj Gradiški, u utorak je priveden Mirku Svirčeviću, sucu Županijskog suda u Slavonskom Brodu. – Odredio sam im pritvor od 30 dana i odvedeni su u zatvor u Požegu – rekao je Svirčević.  Slavonski Brod: Privođenje dvojice razbojnika iz Nove Gradiške Više na http://bit.ly/2pqQFTv Reporter: Franjo Lepan U nedjelju oko 6.50 sati savladali su ih pripadnici Jedinice specijalne policije iz Osijeka. Nad njima je provedena krim obrada u policijskoj postaji Nova Gradiška nakon koje su predani pritvorskom nadzorniku. U utorak oko 14 sati priveli su ih u Županijski sud. Policija sumnjiči dvojicu muškaraca, da su nakon krađe na benzinskoj postaji u Slavonskom Brodu, osobnim automobilom oštetili ugostiteljski objekt u Novoj Gradiški. Potom su ušli u unutrašnjost ugostiteljskog objekta te razbijali inventar. Policija također sumnjiči dvojicu muškaraca da su pucajući iz vatrenog oružja u dvorištu obiteljske kuće, u Ulici Sv. Vida, oštetili osobni automobil Smart. U spomenutim događajima nije bilo ozlijeđenih osoba. Temeljem naloga županijskog suda policijski službenici su na nekoliko lokacija pretražili vozila, domove i prostorije koje koriste osumnjičeni, kojom prilikom su na tri lokacije (u kući na području općine Gornji Bogićevci i dvije kuće na području Nove Gradiške) pronašli i oduzeli dvije automatske puške sa pripadajućim spremnikom i streljivom. Tereti ih se zbog sumnje u počinjenje kaznenih djela: dovođenja u opasnost života i imovine opće opasnom radnjom ili sredstvom, nedozvoljenog posjedovanja, izrade i nabavljanja oružja i eksplozivnih tvari, te oštećenja tuđe stvari. 