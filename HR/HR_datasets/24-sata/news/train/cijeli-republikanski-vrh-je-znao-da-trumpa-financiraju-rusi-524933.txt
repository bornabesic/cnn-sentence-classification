Skandal vezan uz Donalda Trumpa (70) se nastavlja. Nakon što je otkrio povjerljive informacije Rusima te je optužena da je tražio od FBI-ja da zaustavi istragu protiv generala Michaela Flynna, počele su nove optužbe da Trumpa plaća Vladimir Putin. Washington Post je objavio razgovor iz 2016. godine u kojem je šef republikanaca govorio o ruskim vezama. Kevin McCarthy (52) je rekao svojem kolegama Paulu Ryanu (47 ) i Cathy McMorris Rodgers (47) sljedeće: - Mislim da Putin plaća dvojicu, Trumpa i Rohrabachera (također član republikanske stranke op.a.). Kunem se Bogom. Ryan mu je odgovorio:  - Mi smo obitelj, što se kaže u obitelji, ostaje u obitelji.  Ako je to istina, cijeli vrh republikanske stranke znao je za Trumpove veze s Rusima i to još za vrijeme predizborne kampanje. Taj bi ih skandal mogao "skupo" stajati. Navodno su se kasnije republikanci branili da je sve to bila šala i da nitko ne vjeruje da je istina kako Trump ima veze s Rusima.  U međuvremenu je američko ministarstvo pravosuđa postavilo posebnog tužitelja kojemu prepušta nadzor nad istragom koju provodi FBI o mogućem ruskom utjecaju na američke predsjedničke izbore 2016. godine. Odluku je donio zamjenik glavnog državnog odvjetnika Rod Rosenstein, koji je posebnim tužiteljem imenovao Roberta Muellera, vrlo cijenjenog nekadašnjeg direktora FBI-a. 