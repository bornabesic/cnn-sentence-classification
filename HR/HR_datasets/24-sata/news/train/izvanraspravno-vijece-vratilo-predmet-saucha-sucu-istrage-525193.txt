Izvanraspravno vijeće preuzelo je predmet Tomislava Sauche i Sandre Zeljko nakon što je sudac istrage ukinuo rješenje o proširenju istrage i vratilo ga sucu istrage, doznaje N1. Primijetili su da on o svojoj odluci nije obavijestio okrivljenike na što imaju pravo.  Tek kad budu obaviješteni razmatrat će se žalbe, dakle riječ je o proceduralnoj stvari, piše N1.  Izvanraspravno vijeće preuzelo je predmet Tomislava Sauche i Sandre Zeljko nakon što je sudac istrage ukinuo rješenje o proširenju istrage zbog čega se Uskok žalio. Sporno rješenje o proširenju istrage u srijedu je ukinuo sudac istrage zagrebačkog Županijskog suda Oliver Mittermayer, a prema riječima glasnogovornika suda Krešimira Devčića odluka je ukinuta zbog procesnih razloga s obzirom da Zakon o kaznenom postupku ne poznaje termin "proširenje istrage", već se može donijeti novo rješenje o pokretanju istrage koje se onda može spojiti s ranijim rješenjem.