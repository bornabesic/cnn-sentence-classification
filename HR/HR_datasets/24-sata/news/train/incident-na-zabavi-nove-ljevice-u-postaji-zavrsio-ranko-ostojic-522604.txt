Prvomajska zabava stranke Nove ljevice u splitskom klubu Ghetto naprasno je prekinuta nakon što je jedan 39-godišnjak nepozvan upao i počeo vrijeđati okupljene.  Situacija je eskalirala pa je morala intervenirati i policija. Mušarac je ubrzo priveden, a u policijskoj postaji je završio i SDP-ovac Ranko Ostojič, koji je svojevoljno došao dati iskaz. "Zakon je jasan ....saborskog zastupnika policija može privesti samo za određena kaznena djela i to u situaciji zaticanja pri počinjenju. Sam sam tražio da dam iskaz, i otišao u postaju. Došao sam u 22 sata...javio se prijateljima i sjedio u mirnoj atmosferi sa pozitivnim ljudima. Kao građanin, još jednom sam bio svjedok kako bez obzira što nema nikakvog povoda, nema tolerancije i da će fašisti napast i žene ...samo ako im ne sviđa njihova stranka, opredijeljenje, ili orijentacija.. Ja sam u SDP...drugi su u Novoj ljevici ili možda nisu nigdje...ali osnovna stvar je da imam pravo na slobodu mišljenja i svog političkog stava ...", napisao je Ostojić na svom Facebook profilu. O incidentu se oglasila i splitska policija. "Sinoć, oko 23.00 sata u ugostiteljski objekt u Splitu u ulici Dosud, ušao je 39-godišnjak koji je započeo s vrijeđanjem prisutnih osoba. U pokušaju da se ista osoba udalji iz kluba došlo je do naguravanja u ugostiteljskom objektu, nakon čega se 39-godišnjak udaljio iz ugostiteljskog objekta. Policijski službenici su odmah ispred ugostiteljskog objekta zaustavili 39-godišnjaka koji se nalazio u društvu sa još nekoliko osoba čiji identitet je utvrđen. Kako bi utvrdili činjenice i okolnosti događaja, u službenim prostorijama obavljeni su razgovori sa sudionicima i svjedocima događaja. Svima je, iako nitko nije imao vidljivih ozljeda, ponuđena liječnička pomoć koju su odbili". "Provedenim kriminalističkim istraživanjem utvrđeno je postojanje sumnje da je 39-godišnjak drsko se ponašajući i vrijeđajući prisutne zbog političkih uvjerenja  ostvario obilježja prekršaja iz Zakona o suzbijanju diskriminacije i to iz članka 25.stavak 1. i iz članka 6.Zakona o prekršajima protiv javnog reda i mira,  te će tijekom jutra biti priveden na Prekršajni sud u Splitu. U odnosu na navedeni događaj kriminalističko istraživanje nastavlja se i dalje, priopćila je policija.   