Bivši ministar unutarnjih poslova Vlaho Orepić iz Mosta postao je nakon smjene jedan od najžešćih kritičara Vlade u kojoj je donedavno sjedio. Zašto smatra da je Vlada povezana s Agrokorom i štiti kriminal, a zašto da je premijer Andrej Plenković uzurpator otkrio je za 24sata. Orepić je na početku gostovanja komentirao HDZ-ovo puštanje snimke Plenkovićeve smjene Mostovih ministara u Dubrovniku: - To je sramotno. U Hrvatskoj je uzurpirana vlast. Da je Plenković prijedlog za razriješene uputio pred Sabor, ja bih mu skinuo kapu. Vjerovali smo da se radi o proeuropskom političaru, a sad smo shvatili da to nije tako. Nama nije do fotelja, nama je do ostvarivanja naših obećanja. Plenković sjedi u fotelji za koju nema dokazanu većinu i uzeo je ovlast predsjednice da sam sebe imenuje za mandatara. Gost: Vlaho Orepić Voditelj: Ivan Pandžić Bivši ministar unutarnjih poslova Vlaho Orepić iz Mosta postao je nakon smjene jedan od najžešćih kritičara Vlade u kojoj je donedavno sjedio. Zašto smatra da je Vlada povezana s Agrokorom i štiti kriminal, a zašto da je premijer Andrej Plenković uzurpator otkrio je za 24sata. Zašto oporba ne skupi 76 potpisa za rušenje Vlade? - Mi smo zatražili raspuštanje Sabora, nismo ga dobili. Posljednje zasjedanje Sabora pokazalo je svu političku kulturu i nekulturu HDZ-a. Oni su to pokazali na sjednici. Vjerujem da će u političkoj terminologiju zaživjeti fraza "Plenkovićeva pobjeda". Da biste ju ostvarili trebate izigrati, izdati i iznevjeriti. Plenković je izdao Ustav i zakone Hrvatske, svoje političke suradnike, a iznevjerio je načela i svoje stranke i birača. Plenković kaže da vi niste bili lojalni? - Zdravko Marić koji je radio u Agrokoru na visokoj dužnosti tvrdi da nije znao za stanje u Agrokoru. I on i gospođa Dalić su znali i u tom kontekstu on je politički neobranjiv. To smo rekli Plenkoviću osam dana prije sjednice na kojoj su smijenjeni naši ministri. Imate li nekih novih spoznaja o friziranju bilanci u Agrokoru? - Kad je izglasan lex Agrokor mi smo tu odstupili na neki način od svojih političkih načela samo da bi amortizirali posljedice takvog stanja. Tvorci zakona su izostavili odgovornost.  Postoji li sprega Vlade i onih koji štite kriminal u Agrokoru?  - Agrokorova zgrada i sam Agrokor je spomenik gospodarskim i političkim odnosima koji su proizašli iz lopovske privatizacije. Tome je došao kraj. Most je tome presudio, pokrenuli smo urušavanje tog sustava vrijednosti. Mi stvaramo uvjete za normalno društveno, gospodarsko i političko ozračje, za normalnu socijalnu i prijateljsku državu. Državni autoriteti ne reagiraju na uzurpaciju vlasti, a drugo je pitanju gdje su ti silni novci koje je Agrokor usisao? U Agrokoru, privatnim džepovima, na čudnim računima? To je nešto što mi narodu moramo reći. I one hlače što nosi Todorić nisu njegove kad se pogleda koliki je dug. Toj bahatosti moramo stati na kraj.  Orepić je dodao da HDZ nema potencijala za funkcioniranje u partnerskim odnosima i da partnera samo iskoristi za sastavljanje vlasti, a onda "uguši". Kaže da su novi izbori jedina opcija za izlazak iz trenutačne krize vlasti.  Sud je ukinuo proširenje istrage za Sauchu. Kako vidite taj potez? - Vjerujem da je to plaćanje duga i rad na budućoj većini u parlamentu.  Orepić je objasnio da svojom izjavom nakon Plenkovićevog otkaza Mostovim ministrima nije pozvao ljude na ulice nego na izbore: - Narod treba reagirati, sad je na narodu red. Mora se postaviti u odnosu na političke odnose. Sve karte su na stolu. Svaki punoljetni građanin ima obvezu izaći na ove izbore. Hrvatska se nalazi na prekretnici - ili će se stubokom vratiti nazad u odnose koje su nas doveli u ovu situaciju ili ćemo stvarati uvjete za jednu novu i svima prihvatljivu Hrvatsku. Izgubite li Metković i Dalmaciji, hoćete to shvatiti kao poruku? - Ovo što se sad dogodilo u Saboru smatram najvećom pobjedom Mosta koja je doslovce preokrenula Hrvatsku. Nema više gdje nas nema, a ta pobjeda će se vidjeti u nađem ulasku u gradska i općinska vijeća. Most je sve postigao svojim radom, meni i nikome od meni najbližih ljudi ne treba politika. Ako bi se omjer mandata ponovio, bi li mogli ići s HDZ-om ili SDP-om? - Nisam razmišljao na takav način. Mi imamo ciljeve koje želimo ostvariti, u tom smjeru ćemo ići i to je to. S ovakvim HDZ-om sigurno nećemo ići. Moramo se držati svojih vrijednosti i ne iznevjeriti one koji su nas izabrali. Mi možemo biti i oporba, izašli smo iz vlasti jer ne možemo ići preko onog što smo rekli ljudima. Mislite li da za četiri do osam godina Most može sam osvojiti vlast? - Svi kritičari, svi savjetnici, profesori...svi ljudi koji su izvan politike koji komentiraju politiku - ja ih pozivam da se uključe u politiku. Želim da svi daju svoj doprinos u političkom životu Hrvatske. Nikad veći sraz između struje i politike nije bio nego danas. Političku kulturu moramo dići na veću razinu ako djeci i unucima želimo osigurati stabilan životni prostor.  Što mislite o zabrani Thompsonovog koncerta u Sloveniji? Je li to ispravan potez, bi li ga vi zabranjivali? - Teško je to jednoznačno odgovoriti. Nisam upućen u sve detalje. Ne želim vjerovati da tu postoji politički motiv jer ako postoji onda to nije dobro. Ne mogu s ove distance komentirati nečiju prosudbu. Očekujete li gužve na granicama zbog pojačanih kontrola? - To je uredba Europskog parlamenta koje se trebamo pridržavati. Premijeri su dogovorili model rada na granici. Nadam se da će protočnost na granicama biti dobra, ali bit će gužve jer ima više posla oko kontrole putnika. Na gužve se moramo naviknuti u cijeloj Europi. 