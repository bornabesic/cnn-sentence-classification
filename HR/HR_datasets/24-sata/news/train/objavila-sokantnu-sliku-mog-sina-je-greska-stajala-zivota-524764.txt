Kanađanka Sherri Kent objavila je na Facebooku tužnu fotografiju sa sinom koji umire. Tjedan dana nakon što je fotografija snimljena mladić (22) je umro.  Majka je snimku objavila 19. travnja i skupila je puno komentara.  - Želim da svatko zna da je moj sin Michael umro od predoziranja drogom fentanil - napisala je majka kako bi upozorila na tu opasnost. U Kanadi dnevno od predoziranja drogom umre petero do sedmero ljudi, upozorava majka.  - To je prava epidemija. No moram naglasiti da moj sin nije bio ovisnik nego je napravio grešku koja ga je stajala života - kaže Sherri Kent. Fentanil je 100 puta jači od morfija. U medicini on spada u grupu lijekova protiv bolova. Samo dva miligrama čistog fentanila može ubiti odraslog čovjeka.  - Niti jedna druga droga u Kanadi ne ubija ljude kao fentanil. Krade nam djecu i naše najdraže. Molim vas podijelite to sa svojom obitelji i sa svojim prijateljima kako bi se izbjegle tragedije - upozorava Sherri. Prema statistikama 2016. godine 2000 ljudi je u Kanadi umro od fentanila, a ove godine bi ih moglo biti više smrtnih slučajeva.  Od fentanila je prošle godine umor i pjevač Prince, piše Bild. 