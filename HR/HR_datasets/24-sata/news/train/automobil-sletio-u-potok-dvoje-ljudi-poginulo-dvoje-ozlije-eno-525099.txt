Automobil je noćas u Križevcima sletio s ceste i pao u potok, priopćila je križevačka policija. Prema prvim informacijama poginuli su vozač (28) i putnica (17), a lakše su ozlijeđeni dvojica muškaraca stari 49 i 46 godina. Poginuli su područja Križevaca, a vozili su se u Mercedesu koprivničkih registracija.  Neslužbeno se saznaje kako je vozač iz Carevdara, a mlada suvozačica iz križevačkog naselja Pesek. Osobni automobil sletio je u Zagrebačkoj ulici u potok "Koruška“ u 2.05 sati. Promet se odvija naizmjenično uz regulaciju policije, a u tijeku je očevid. Tri vozila sudarila su se noćas na nadvožnjaku kod trgovačkog centra Dalmare u Šibeniku. Mladić (23) je zadobio teške po život opasne ozljede. Još dvoje ljudi je hitno prebačeno u šibensku bolnicu. Ozlijeđeni mladić je sa splitskog područja, a a ostalo dvoje koji su zatražili liječničku pomoć su mladić i djevojka sa šibenskog područja, piše ŠibenikIN. Jadranska magistrala je na tom dijelu bila zatvorena.