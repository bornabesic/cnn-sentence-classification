Tri žene iz Londona, uključujući majku i kćer, optužene su u srijedu za pripremu terorističkog napada i urotu za ubojstvo, izvijestila je britanska policija. Dvadesetogodišnja Khawla Barghouthi iz sjeverozapadnog Londona, 21-godišnja Rizlaine Boular iz središnjeg Londona i njezina 43-godišnja majka Mina Dich iz jugozapadnog Londona trebaju se pojaviti pred prekršajnim sudom u Westminsteru u četvrtak, istaknula je policija. Njih tri uhićene su prošli mjesec, u travnju. Velika Britanija je na drugoj najvišoj razini uzbune od kolovoza 2014.. što znači da se smatra da je napad od strane militanata veoma vjerojatan. 