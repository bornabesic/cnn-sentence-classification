Novinarka BBC-a Stacey Dooley snimila je dokumentarac na Filipinima o majkama koje seksualno iskorištavaju vlastitu djecu i prodaju ih za seks koji se zna snimati ispred live web kamera.  Novinarka je tjedan dana provela sa specijalnim američkim agentom, te je pratila tajnu operaciju Domovinske sigurnosti u kojoj se pratilo nekoliko filipinskih majki koje su prodavale svoju djecu za seks.  No, ne samo da su izvodile seks uživo s vlastitom djecom, već su prodavale djecu putujućim pedofilima, od kojih su mnogi došli iz SAD-a i Velike Britanije.  Majke na raznim chat sobama nude svoju djecu za seks. Neka djeca imaju tek sedam godina, a majke ih nude za 18 dolara (oko 120 kuna). BBC je na Facebooku objavio šokantnu snimku u kojoj su u jednom motelu uhititi dvije sestre koje su specijalnom agentu htjele 'prodati' svoju djecu za seks. Agent: Što mogu raditi s kojom djecom?  Majka: Alice se može seksati, kao i Jane i Anne, ali Katie ne može. Agent: Ok, koliko za seks? Majka: Hoće li ostati u ovoj sobi?  Agent: Da, mogu ostati u ovoj sobi. Nakon što im je agent predao novac, agenti su upali u sobu i uhitili dvije sestre. One su ostale pomalo šokirane kada su im stavljali lisice i čule za što ih se optužuje. Iako je ova tajna operacija trajala dvije godine, te je uspješno završila, nitko nije slavio. Iz ralja ove dvije sestre spasili su trinaestero djece, od čega ih je desetero bilo iz njihove obitelji. Najmlađe ima tek dva mjeseca.