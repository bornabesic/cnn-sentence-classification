Neimenovana žena i njezin suprug iz ruskog Magadana suočeni su s optužbama za zanemarivanje djece i pokušaj prevare države. Optuženi su da su promišljeno izgladnjivali dječaka kojeg su udomili, pravdajući njegovo stanje misterioznom bolešću, na temelju čega su od države dobivali novac za liječenje. Udomiteljica je čak i školovala malog Vitalyk Kondourova (11) kod kuće, kako učitelji ne bi primijetili njegovo pothranjeno stanje.  Vitalyk je bio blizu smrti, teživši tek jednu trećinu težine normalnog dječaka svojih godina, kada je slučaj izašao u javnost, javlja MKRU. Kako bi potvrdili i mogli propisno liječiti "misterioznu bolest", tim liječnika je pregledao malog Vitalyka. Doktori nisu primijetili neobične medicinske simptome, ali jesu primijetili dječakovo neobično ponašanje. Naime, on bi u prisustvu udomiteljice bio nemiran i bezobrazan, odbijajući jelo, no kad bi se udomiteljica udaljila, odmah je promijenio stav te počeo sumanuto jesti. Psihologinja Svetlana Suleimanova navodi kako joj je Vitalyk priznao da ga je udomiteljica tjerala da govori kako nije gladan. Također mu je davala neke tablete od kojih bi uvijek naknadno povraćao. Suleimanova se ponudila se kao udomitelj nesretnom dječaku nakon što je spašen iz ruku zlostavljača. Inače, Suleimanova je već odgojila osmero udomljene djece, tako da će Vitalyk sada napokon imati dom kakvog zaslužuje.