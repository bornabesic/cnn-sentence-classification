Mnogo je izvora onečišćenja zraka, a ponajprije potječe od industrije, proizvodnje energije i poljoprivrede. Iako se onečišćenje zraka tijekom posljednjih desetljeća smanjilo, dugoročni je cilj Europske unije kvaliteta zraka koja nema negativan utjecaj na ljudsko zdravlje i okoliš. Iz tog je razloga bitno koristiti obnovljive izvore energije i sustave koji se mogu kombinirati s njima. Najveće teškoće stvaraju štetne sitne čestice u zraku kao rezultat sagorjevanja raznih goriva. Mnoge su kancerogene za ljude te negativno utječu na kvalitetu zraka i tla. Velika količina dušika i kisele kiše utječu na biljke, a time posredno i na životinje i ljude. Onečišćenje može utjecati i na kognitivne sposobnosti djece. Rezultati istraživanja pokazuju da je onečišćenje povezano s ograničenom uporabom vokabulara i smanjenjem kvocijenta inteligencije ispitane djece, te da čestice iz zraka negativno utječu na konstrukciju memorije. Kako bi se smanjilo onečišćenje prilikom proizvodnje toplinske energije proizvodeni su plinski kondenzacijski uređaji za grijanje i pripremu potrošne tople vode. Oni koriste i dodatnu toplinsku energiju iz otpadnih dimnih plinova koja bi inače bila izgubljena odlaskom u atmosferu. Kondenzacijski sustav djeluje u skladu s prirodom na više razina, tako da su uređaji fleksibilni u nadogradnji s prirodnim izvorima energije. Na taj način moguće je povećati učinkovitost sustava i dugoročno smanjiti troškove grijanja. Velika im je prednost energetska učinkovitost do 98%, a potrošnja se smanjuje za do 30% u usporedbi s tradicionalnim instalacijama grijanja. Primjernom kondenzacijske tehnologije značajno je manje čađe i čestica tijekom izgaranja, zahvaljujući efikasnom načinu iskorištavanja energije. Time se direktno omogućava povoljan učinak na osobno zdravlje i zdravlje svih organizama kojima je potreban kisik za razvoj. Upotrebom zelenih proizvoda koji imaju povoljniji utjecaj na okoliš štitimo svoju planetu i budućnost sljedećih generacija. Korak prema čišćem okolišu može se postići uz kondenzacijsku tehnologiju, a detaljnije objašenje možete pogledati u videu: Dodatne savjete o smanjenju onečišćenja čitajte na Green Livingu. Tema: Green Living 