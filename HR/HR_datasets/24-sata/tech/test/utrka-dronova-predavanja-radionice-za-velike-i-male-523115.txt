Ove smo godine futurizam stavili u središte pozornosti upravo zato što želimo pokazati na čemu sve rade talentirani mladi ljudi iz Hrvatske koji vrijedno razvijaju tehnologije budućnosti, rekao je Ivica Mudrinić, suosnivač HUB385 centra inovacija. HUB385, uz Grad Zagreb, ove godine stoji iza festivala novih tehnologija Brave New World. Festival je počeo u utorak, a u prva dva dana održane su dječje radionice programiranja, radionica programiranja za žene koje nemaju iskustva u tom polju te hardware meet upi. - Do kraja tjedna svi zainteresirani mogu se uključiti u festivalski program. Sudjelovanje je besplatno pa se treba prijaviti. Najviše događanja bit će u subotu, kad će se održati mnogobrojne radionice za djecu i odrasle, predavanja, izložba hibridnih vozila te drugi bogat sadržaj - rekla je Maja Katanić, koordinatorica festivala. 