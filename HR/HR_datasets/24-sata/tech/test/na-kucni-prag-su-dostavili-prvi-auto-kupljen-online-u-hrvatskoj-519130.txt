Da je kupovina automobila iz udobnosti vlastitoga doma moguća osobno se uvjerila i prva korisnica inovativne usluge hrvatske tvrtke AutoZubak, Anja Komadina koja se odlučila za kupnju visokokvalitetnog rabljenog automobila putem interneta uz pomoć revolucionarne tehnologije brenda Neostar. Prva primopredaja automobila kupljenog na ovaj način dokaz je kako je započela nova era u autobiznisu koja prati svjetske trendove te koja osim uštede vremena i novca unosi i promjene u navike potencijalnih kupaca automobila u bliskoj budućnosti. Renault Clio isporučen je pred kućni prag ponosne vlasnice koja nije krila oduševljenje ovim novim načinom kupnje automobila koji je donedavno bio teško zamisliv. - Način prijema, rezervacije, isporuke... sve je odrađeno efikasno i vrhunski uz minimalnu moju asistenciju i u jako kratkom roku. Korištenje ove usluge uvelike mi je olakšalo kupnju automobila i malo sam uzbuđena zbog svega jer je prošlo svega tjedan dana, a vozilo je već tu. Prezadovoljna sam ovom inovacijom - izjavila je gospođa Komadina. Nedavno lansirana usluga tvrtke AutoZubak potpuno je novi način u pristupu kupnji rabljenih automobila. Naime, www.neostar.hr nudi potencijalnim kupcima intuitivne alate za pregled ponude rabljenih automobila do u najsitnije detalje, mogućnost rezervacije odabranog automobila, online plaćanje te online dogovor o dostavi automobila na kućnu adresu. Posebnost kupnje automobila na ovaj način svakako je i paket pogodnosti koji dolazi uz kupnju svakog rabljenog automobila - kupac dobiva sva potrebna osiguranja za vozilo te dvogodišnje jamstvo i osiguran besplatni servis. U AutoZubaku su mislili i na kupce kojima se odabrani automobil možda neće svidjeti zbog čega svaki kupac kupljeno vozilo može reklamirati u roku do 15 dana! 