Iz mjeseca u mjesec rezultati pokazuju da su 24sata pravi digitalni lider na hrvatskom tržištu. To je jedan od razloga zbog kojih smo prije dvije godine pokrenuli Digital Takeover, kao inovativnu i edukacijsku platformu kojom smo htjeli osvijestiti važnost digitalnog poslovanja, ali i ulaganja u oglašavanje u digitalu. U sljedećim mjesecima više od 1000 raznih stručnjaka i sudionika podijelilo je svoja znanja te su prezentirali najnovije digitalne trendove kroz desetak predavanja, koja su postala središnje mjesto okupljanja digitalne zajednice. Kroz sva ta okupljanja prepoznali smo i brojne druge hrvatske kompanije koje su također predvodnici digitalne transformacije u svojim područjima. I dok neke doslovno guraju tržište svojim investicijama i pomažu svima da lakše rade u digitalnom okruženju, druge su prepoznale digitalnu komunikaciju kao nov i inovativan način komunikacije sa svojim korisnicima. A tu su i hrvatski startupi koji odlične ideje pretvaraju u poslovne projekte ili svojim uspjesima pomažu cijeloj digitalnoj ekonomiji da raste nekoliko puta brže od ostalih grana gospodarstva. Tim ćemo projektima odati Digital Business Leaders priznanja na velikoj regionalnoj Digital Takeover konferenciji, koja će biti kulminacija svih dosadašnjih druženja. Na toj će konferenciji 14. ožujka u Cinestaru u zagrebačkom Branimir centru sudjelovati brojni globalni i regionalni digitalni stručnjaci. Oni će govoriti o digitalnoj transformaciji, content marketingu i brojnim drugim temama. U prodaju su puštene Early Bird kotizacije u ograničenoj količini po cijeni od 1.500 kn, u čiju cijenu je uključeno sudjelovanje na svim predavanjima, panelima i ostalim programskim formatima konferencije kao i ručak i dvije pauze za kavu tijekom trajanja konferencije. Eary Bird ponuda vrijedi do 26. veljače 2017. nakon čega redovna cijena kotizacije iznosi 2.500 kn.  Više informacija o programu i predavačima saznajte u narednim priopćenjima ususret konferenciji, a novosti o konferenciji možete pratiti na službenom webu i društvenim mrežama: Facebooku, Twitteru i LinkedIN-u. Tema: Digital Takeover 