Dobro je poznato da iPhone nije baš najjeftiniji telefon, no ovisno o zemlji u kojoj se nalazite ta razlika može iznositi i nekoliko tisuća kuna.  Najnoviji izvještaj Deutsche Banka o svjetskim cijenama pokazuje da bi svakako trebali izbjeći kupovinu telefona u Turskoj ili Brazilu i Rusiji koje su na vrhu liste zemalja po cijeni iPhonea. U Turskoj je tako iPhone skoro 50 posto skuplji od najjeftinije države, a to je SAD. Kao glavni razlog ovako visoke cijene u Turskoj navodi se politička nestabilnost te pad vrijednosti turske lire. Uz SAD, među najjeftinijima su Japan, Hong Kong i Malezija koje imaju neznatno višu cijenu od američke.  U analizi svjetskih cijena uspoređivao se iPhone 7 sa 128 GB interne memorije. Pregledom cijena kod naših većih trgovaca cijena istog iPhonea je između 986 i 1060 dolara, što nas svrstva u gornji rang ove ljestvice. Top 5 najskupljih zemalja Top 5 najjeftinijih zemalja   Apple je nedavno objavio kako su u prva tri mjeseca ove godine prodali 50,76 milijuna iPhonea. To je gotovo na razini prošle godine, no glavni razlog ovog usporavanja prodaje je u tome što brojni kupci i tijekom proljeća čekaju s kupnjom novog telefona jer se nadaju da će jesen donijeti puno atraktivniji uređaj.  