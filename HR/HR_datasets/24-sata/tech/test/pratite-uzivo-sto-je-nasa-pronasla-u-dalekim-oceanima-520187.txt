NASA je večeras u 20 sati objavila otkrića iz istraživanja Saturna za koja kažu da će imati utjecaj na potragu za životom izvan Zemlje, a cijelu konferenciju mogli ste pratiti uživo. - Ovdje u NASA-i se dugi niz godina fokusiramo na jedan cilj - pronaći život izvan Zemlje. Imamo vodu, magnetske zaštite. Sve to ide nama u korist. Moramo vidjeti da li izvan Zemlje ima života. I da li taj život ima iste zaštite kao i Zemlja. Ovim istraživanjem radimo veliki korak prema odgovoru na pitanje da li ima života van Zemlje - započeli su stručnjaci NASA-e konferenciju. Letjelica Cassini orbitira oko Saturna 13 godina i danas objavljujemo podatke iz istraživanja. U tim oceanima postoje kemijski spojevi koji bi mogli pomoći mikrobima da razviju život.  Radi se o otkriću vodika na Saturnovom mjesecu Enkleadu, kojeg je otkrila letjelica Cassini. Taj vodik,  po mišljenju NASA-e, "ima sve sastojke potrebne za život". Pronađeni su tragovi amonijaka, ugljičnog dioksida i metana. Vodik, smatraju, nastaje zahvaljujući geokemiji koja se događa između stijena i oceana na Enceladusu.  - Nismo otkrili organizme, ali nam je drago da smo otkrili elemente koji su potrebni za njihovo stvaranje. Ovaj vodik je dobar izvor za energiju potreban za život... Trebamo vodu, a imamo je ovdje. Trebaju nam elementi ugljik, sumpor, dušik... potrebni za stvaranje stanica - navode u NASA-i Cassini je vidio da na mjesecu Saturna ima oceana koji su okovani ledom, a ispod vjerojatno ima tekuće vode. - Na nama je da istražimo što se nalazi ispod leda. Na mjesecu Saturna postoje gejziri i ledeni pokrovi. Čak i izbacivanje vode. To nam pokazuje da negdje ima tople vode koja probija na površinu. Moguće je kako ta voda sadrži mikrobe. Cassini je pronašao tragove vode, amonijaka i jedan posto vodika. Mjesec Saturna ima stjenoviti sloj, a površina je prekrivena ledom. Između njih nalazi se ocean. Prilikom zagrijavanja stijena, oceani isparavaju i Cassini je zabilježio vodik. Moguće je da tamo postoje mikrobi. Slična stvar se događa i u oceanima Zemlje.  Pomoću toga možemo usporediti da li postoji mogućnost da na Enkleadu postoji život. Međutim, ne možemo otkriti da li u tim oceanima već sada zaista postoji živi organizam - poručili su iz NASA-e. - Drugo otkriće o kojem želimo pričati jest ono koje je otkrio teleskop Hubble. Saznali smo neke nove stvari o Europi, mjesecu Jupitera. Otkriveno je kako ispod leda također postoji ocean. Europa je veličine našeg mjeseca, a na njoj otprilike ima vode koliko i na Zemlji. Otkrili smo isto takva isparavanja kao i Saturnovog mjeseca - navode u NASA-i. Navode kako je otkriće na Europi jako zanimljivo. - Hidrotermalnu energiju tamo smo otkrili analogijom. Tamo gdje je nastalo isparavanje, bilo je najtoplije. Jedna mogućnost je da postoji tekuća voda ispod ledene površine. Također, moguće je da je 'srce' Europe zagrijano. Sva ta voda koja isparava mogla bi pasti opet na površinu, a možda i otapati led. Međutim, ona bi mogla biti i radioaktivna jer ne postoji atmosfera koja će tu isparavajuću vodu zaštiti od radijacije svemira - navode u NASA-i. Cassini će uskoro završiti svoju misiju. Gorivo će se uskoro potrošiti i u rujnu bi se trebao srušiti na površinu Saturna. - Međutim, rade se nove misije. Šalju se novi 'izviđači' koji će nam otkrivati da li postoje pukotine na Saturnovom mjesecu Enceladusu i kakva je toplinska slika tog mjeseca. Sateliti će prikupljati te oblake isparavanja kako bi dodatno otkrili što se točno događa u tim oceanima.  Trenutno promatramo nove okoliše. Postoje okoliši za koje očito postoji mogućnost da sadrže život. Za to izgleda postoje uvjeti, samo nam trebaju dokazi - naveli su u NASA-i. Prisutnost vodika znači da bi ga mikrobi, ako postoje tamo, mogli kombinirati s ugljikovim dioksidom rastopljenim u vodi. Ta kemijska reakcija poznata kao metanogeneza je korijen života na Zemlji i mogla bi biti ključna za spoznaju o podrijetlu ljudskog života. 