Nakon velike navale kineskih kupaca, Nokia je u nedjelju na Mobile World Congressu najavila i globalnu verziju svoje "šestice", a uz nju su predstavili i Nokije 3 i 5, kao trio telefona koji će doći na tržište s Androidom 7 i svim njegovim prednostima poput Google Asisstanta.  O Nokiji 6 se zna otprilike sve, a bit će dostupna u četiri boje po prosječoj cijeni od 229 eura. Uz njih je najavljena Arte Black Limited Edition, posebno izdanje Nokije 6 koje karakterizira crno kućište visokog sjaja. Nokiju 6 inače pogoni Snapdragon 435 uz 4 GB RAM-a i 64 GB interne memorije s kamerama od 16 i 8 megapiksela.  Nokia 5 dolazi s 5,2-inčnim IPS HD ekranom uz Snapdragon 430 procesor (4 jezgre na 1,4 GHz) te 2 GB RAM-a i 16 GB memorije. Ona će također biti dostupna u četiri boje i po cijeni od 189 eura. Njene kamere snimaju fotografije od 13 i 8 megapiksela. Kapacitet baterije je 3000 mAH kao i kod šestice.  Nokia 3 je najpovoljnija u seriji i stajat će 139 eura. Nju karakterizira 5-inčni 720p ekran s kamerama od 8 megapiksela s jedne i druge strane. Pogoni je Mediatekove procesor s četiri jezgre na 1,4 GHz uz bateriju kapaciteta 2650 mAh.  Nokia navodi da će svi telefoni biti dostupni u drugom kvartalu ove godine i u Europi i to u varijantama s jednom i dvije SIM kartice. 