Jestiva i razgradiva kuglica s vodom u bliskoj bi budućnosti mogla u velikoj mjeri zamijeniti plastične boce kakve koristimo danas. Ooho kuglice kreirao je londonski Skipping Rocks Lab, a njima žele ponuditi lijek za gomilu plastičnog otpada koji se kreira proizvodnjom boca za vodu. Uz to, pijenje vode s Ooho kuglicama izgleda iznimno zabavno. Ova tvrtka predstavila je projekt još 2014. godine, ali sada su spremni ponuditi ga tržištu te su na Crowdcube platformi pokrenuli kampanju za financiranje. U samo tri dana stigli su do 800.000 funti i daleko premašili planiranih 400.000. Pola novca koji prikupe do kraja kampanje uložit će u razvoj strojeva za proizvodnju ovih kuglica, a drugu polovicu za istraživanje i razvoj kakobi ovaj materijal postao još bolji. Ono što je važno, kreatori ovih kuglica kažu da je njihov materijal jeftiniji od plastike i biorazgradiv je kroz nekoliko tjedana.  At Imperial College, we turn seaweed into packaging A post shared by Ooho! (@oohowater) on Mar 21, 2017 at 1:32am PDT Naime, materijal koji čuva vodu unutar ovih kuglica proizvodi se od kalcijeva klorida i ekstrakta smeđih algi (oboje je razgradivo i biljnog podrijetla). Za proces izrade kuglica, koji se naziva sferifikacija, zaslužan je kuhar Ferran Adria. Kuglica s vodom može se pojesti cijela, a može se i zagristi te baciti membrana nakon što ste popili vodu. Uz to, osim vode, unutar kuglica se može staviti razna pića, a može im se mijenjati i boja pa je marketinški potencijal prilično velik.  Kreatori ovih 'vodenih kuglica' Englezima su predstavljali Ooho kroz razne štandove, a planiraju ga širem broju ljudi predstaviti na maratonu u Londonu i na glazbenom festivalu Glastonbury.  Back in LDN A post shared by Ooho! (@oohowater) on Nov 30, 2016 at 4:41am PST 