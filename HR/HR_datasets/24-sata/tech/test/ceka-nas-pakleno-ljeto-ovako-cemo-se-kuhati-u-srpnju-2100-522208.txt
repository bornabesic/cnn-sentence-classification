Čini se kako će svijet do kraja ovog stoljeća biti mnogo toplije mjesto. Novi podaci koje su objavili znanstvenici u NASA-i otkrivaju kako će se temperatura mijenjati do 2100. godine. Koristeći predviđanja klimatskih promjena na osnovi razina ugljikovog dioksida, podaci otkrivaju što bi se moglo dogoditi klimama individualnih gradova, javlja Daily Mail. Iako je za sada riječ o sirovoj formi, ova interaktivna karta ipak daje neke pokazatelje kako bi svijet mogao izgledati 2100. godine. Mogu se pogledati i temperature u prošlosti, sve do 1950 godine. U tražilicu upišite ime grada, a sistem će prikazati koliki porast temperature se očekuje. Uz to, karta omogućuje i uvid u razinu ugljičnog dioksida koja bi se do kraja stoljeća mogla udvostručiti. Ovako je primjerice bilo u Hrvatskoj 1950. godine: ...a ovo se očekuje u srpnju 2100. godine:  Ovo je prva u nizu ovakvih interaktivnih karata, napominju iz NASA-e, uz najavu novih, boljih i poboljšanih koje će potom služiti svim stručnjacima i znanstvenicima kako bi što prije pronašli rješenje za sprječavanje porasta temperature.  No, uz to, NASA-ini stručnjaci napominju da ova karta može poslužiti svim državnim čelnicima da počnu s planiranjem budućnosti svojih naroda te im na vrijeme omoguće uvjete za život u takvim klimatskim uvjetima.  Najviše temperature čekaju područje oko Ekvatora, no i slika Europe bi se mogla uskoro značajno promijeniti.  