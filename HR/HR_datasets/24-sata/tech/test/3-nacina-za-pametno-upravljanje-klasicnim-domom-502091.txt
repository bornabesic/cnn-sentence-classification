Uz primjenu smart, odnosno pametne tehnologije oslobađa se više vremena i misaonog kapaciteta za ostale bitne stvari u životu. Udobnost nudi već i termostat kojim se početak jačeg grijanja može isprogramirati neposredno prije dolaska u dom. Ipak, uz nepredviđene situacije čija je posljedica kasniji dolazak kući, grijanje će se svejedno uključiti i nepotrebno će se trošiti energenti što rezultira rastom troškova i nepovoljnim utjecajem na prirodu. Tehnologija danas omogućava znatne uštede i komfor u upravljanju domom, bez velikih ulaganja i prilagodbe cijele kuće smart sustavu. Takav sustav može zahtjevati i znatna ulaganja ukoliko se žele umrežiti svi sustavi u domu, primjerice grijanje, prozori i kućna tehnika. No moguće su i manje intervencije u klasičnim domovima, stanovima, kućama koje preveniraju neugodna iznenađenja na mjesečnom računu za grijanje i omogućiti optimalan utrošak energije. Za maksimalan učinak uz minimalna ulaganja predlažu se sljedeće aktivnosti: 1. Ugradnja pametnog termostata kojim se upravlja na daljinu Postoje termostati koji uz pomoć jednostavne aplikacije omogućavaju upravljanje ne samo grijanjem, već i toplom vodom. Pritom je dobro odabrati proizvode renomiranih proizvođač, jer je uz svakodnevnu pojavu raznih aplikacija bitno moći se osloniti na pružatelja usluge. Takvi termostati omogućuju maksimalni učinak uz minimalnu potrošnju energije, a bolje aplikacije nude i provjeru statistike kako biste dobili dojam o toplinskoj situaciji u domu i kada niste u njemu te mogli utjecati na potrošnju energije i kada ste duže vrijeme odsutni. 2. Optimiziranje postavki ovisno o godišnjem dobu Pametno je tijekom godine mijenjati programe upravljanja grijanjem, a u pametnom sustavu mogu se isprogramirati jednom i sustav ih automatski mijenja – kako ne biste imali obavezu svakodnevno paliti grijanje putem mobilne aplikacije. Ipak, kada se planovi nenadano promjene, opcija upravljanja na daljinu će vam smanjiiti nepotrebne troškove, a ujedno i zagađenje prirode. Bilo bi dobro kada bi aplikacija proizvođača uređaja za grijanje pratila i vremenske podatke s interneta radi predviđanja promjene vanjske temperature kako bi se spriječilo, primjerice, pregrijavanje na nedano tople dane u zimskom razdoblju. 3. Obavještavanje od strane pametne tehnologije Pomoću aplikacija možete provjeriti svoju potrošnju energenata potrebnih za ugodan boravak u domu, a u slučaju nestandardnih izmjena u temperaturi možete biti mirni jer vam na mobitel stiže obavijest. Tako ne trebate brinuti što se događa u domu, jer tehnologija to već radi za vas, bez obzira na to koliko ste udaljeni. Jednostavniji život uz pametnu tehnologiju više nije scenarij budućnosti, nego je moguć i dostupan danas. Obzirom na to da smo prihvatili smartphone u svojim domovima i džepovima, i shvatili da nam čine život jednostavnijim, zašto ne bismo prihvatili i pametnije domove koji će razmišljati o temperaturnoj udobnosti u domu a ujedno i o zaštiti prirode koja nas okružuje. Više o upravljanju domom uz pametne tehnologije čitajte na Green Livingu.  Tema: Green Living 