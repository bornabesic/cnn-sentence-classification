Mnogi od nas često se pitaju koliko ćemo još živjeti. To je sasvim prirodno,  a upravo zbog tolike znatiželje za količinom vremena koje nam preostaje,  internet je prepun stranica koje tvrde da na više ili manje znanstven način mogu izračunati upravo to. foto: Flowingdata   Statističar Nathan Yau sa Sveučilišta u Kaliforniji napravio je online test koja izračunava statističku vjerojatnost kada i od čega ćete umrijeti. Yau se koristio podacima iz Centra za kontrolu i prevenciju bolesti kako bi napravio što precizniji test. Tako možemo vidjeti da mladi češće umiru od posljedica nesreća dok oni u starijoj dobi podliježu srčanim bolestima ili raku.  Svaka dob ima svoj vodeći uzrok smrti, a kako bi provjerili kada je najveća vjerojatnost da ćete umrijeti i od čega posjetite Flowingdata stranicu. Upišite vašu dob, spol i rasu, a stranica će vam pokazati kolika je vjerojatnost da ćete umrijeti u određenoj dobi i što će biti uzrok.   foto: Death Clock   Svakog od nas će snaći smrtna ura, a ova stranica zabavni je podsjetnik na to s vlastitim kalkulatorom preostalih sekundi u vašem životu. Pri svojoj računici od vas će tražiti i indeks tjelesne mase te ih zanima i jeste li pušač. Ovo je još jedna stranica koja od vas traži da unesete osnovne podatke o sebi, nakon čega će vam izraditi virtualni nadgrobni spomenik. Ako ste odgovorili da povremeno pijete, upozorit će vas da alkohol skraćuje život, a prema indeksu tjelesne mase također će vam se oduzeti određene godine. Iza 'Projekta svjetske populacije' stoji Svjetska banka, a od vas samo traži da upišete datum rođenja, spol i državu. Temelji se na gomili demografskih pokazatelja i cilj mu je pokazati vaše mjesto u svijetu. Osim što ćete moći vidjeti koliko bi još dugo trebali živjeti, moći ćete usporediti svoju lokaciju s nekom drugom zemljom. Pokazat će vam i s koliko ljudi u svijetu dijelite rođendan te koliko je otprilike ljudi rođeno u istom satu kad i vi. Pomalo bizarno, nudi vam i opciju da si u kalendar pošaljete podsjetnik za datum vaše smrti. Znanstvenici i statističari Sveučilišta u Pennsylvaniji sastavili su pitanja za kalkulator koji je prema njihovim navodima 75 posto precizan. Baziran je uglavnom za američke korisnike, a i informacije u njemu se temelje na bazama podataka iz SAD-a te će vas pitati o prihodima, obrazovanju, bračnom statusu... Na kraju će vam reći koliki su izgledi da ćete doživjeti određenu dob. 