Prostor između Saturna i njegovih prstenova je, kako se čini, "relativno lišen prašine", priopćila je u utorak NASA to iznenađujuće otkriće na temelju podataka koje je prikupio svemirski orbiter Cassini. Cassini je prvi orbiter ikada koji je prošli tjedan "zaronio" u prostor između Saturna i njegovih prstenova. "Područje između Saturna i prstenova je, očito, jedna velika praznina", kazao je projektni menadžer Cassina Earl Maize. To bi moglo biti dobra vijest za Cassini jer će orbiteru omogućiti da neke od predviđenog 21 "zarona" izvrši kao disk bez antene koja služi i kao štit protiv čestica prašine, pojašnjava NASA. Kako je Cassini koristio antenu kao štit, bio je u prvom "zaronu" nedostupan. Cassini je lansiran 1997., a orbitira oko Saturna od 2004. U rujnu je predviđeno njegovo posljednje poniranje prema Saturnu, nakon čega će misija biti okončana. 