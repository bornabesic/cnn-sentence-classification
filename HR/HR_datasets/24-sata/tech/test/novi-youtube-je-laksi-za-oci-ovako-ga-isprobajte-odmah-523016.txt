Nakon dugotrajnih testiranja i raznih metoda kojima smo mogli doći do novog izgleda YouTubea, najveći video servis sada ga je počeo aktivirati korisnicima. Prvo su izabrali manji krug ljudi, ali klikom na www.youtube.com/new i vi možete odmah aktivirati i isprobati novi dizajn.  Kako navode iz YouTubea, jedan od glavnih razloga je da izgled bude ujednačen svugdje, odnosno da sada odgovara mobilnoj aplikaciji. Novi dizajn također bi trebao biti jednostavniji korisnicima.  Tehnologija na kojoj se temelji omogućit će im i brži razvoj novih značajki, a jedna od prvih je 'tamna tema'. YouTube u ovom tamnom modu manje blješti na ekranu i puno ga je ugodnije koristiti preko dana, ali i navečer. Ovo je samo jedan od niza noviteta koje najavljuju. Ako vam se novi izgled ne sviđa, tamni mod možete jednostavno isključiti u akcijskom izborniku. 