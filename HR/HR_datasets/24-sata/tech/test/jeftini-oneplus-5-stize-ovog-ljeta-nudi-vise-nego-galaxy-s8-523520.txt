Kako se broj 4 smatra nesretnim u Kini, sljedeći OnePlusov telefon nosit će oznaku 5, a sada i službeno znamo da ćemo ga vidjeti ovog ljeta.  Telefon koji je omiljen među mnogima zbog vrhunskih karatkeristika i pristupačne cijene trebao bi dobiti niz poboljšanja u odnosu na 3 i 3T modele. U njemu bi trebali uz 5,5-inčni QHD ekran imati najnoviji Snapdragon 835 procesor uz 6 GB RAM-a te dvostruku kameru od 12 megapiksela i prednju kameru od 8 megapiksela. Baterija od 3600 mAh trebala bi se puniti 25 posto brže od prethodnika. Na papiru ove specifikacije zvuče bolje čak i od Galaxyja S8, no za potvrdu ukupnog dojma trebat će pričekati predstavljanje.  Ono što će mnogima biti presudni faktor je cijena od 449 dolara koja se spominje za početak prodaje u lipnju. Naravno, ovdje se radi o nepotvrđenoj cijeni, prenosi Techno Buffalo. 