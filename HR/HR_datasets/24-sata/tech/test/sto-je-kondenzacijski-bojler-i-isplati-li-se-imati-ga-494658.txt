Ukoliko ste razmišljali o novom bojleru, postavilo se pitanje koja je zapravo razlika između klasičnog i kondenzacijskog sustava, te što vam se više isplati. Zbog smanjene emisije dimnih plinova i njihove znatno niže izlazne temperature, kondenzacijski uređaji su standard razvijenih europskih zemalja, a norme i propisi za energetsku učinkovitost se od 26. 9. 2015. godine primjenjuju i u Hrvatskoj. Prema tim propisima, uglavnom više neće biti moguće ugrađivati nekondenzacijske uređaje za grijanje. Obzirom na to da su energetski učinkovitiji, kondenzacijski uređaji za grijanje sada su standardno rješenje za većinu malih i srednjih ugradnjii. Vaillant je među proizvođačima koji prednjače u kondenzacijskoj tehnologiji, a asortiman njihovih uređaja usklađen je s novim propisima. Koji je koncept rada? Dok se kod klasičnih kotlova ili bojlera mora izbjegavati kondenzacija dimnih plinova, odnosno vlaženje ogrjevnih površina, kod kondenzacijske tehnike je poželjna i dodatno iskoristiva. Latentna, skrivena toplinska energija, koja je nusprodukt grijanja, u vodenoj pari dimnih plinova se dodatno iskorištava – prenosi se u sistem grijanja. Upravo je ta toplina razlika u iskoristivosti između klasičnih i kondenzacijskih sistema i omogućuje iskoristivost veću od 100%, a optimalna energetska učinkovitost je do 98%. Što to zapravo znači za domaćinstvo? Dok iz starijih kotlova produkti izgaranja izlaze u atmosferu s temperaturom višom od 200 °C, iz modernih kondenzacijskih uređaja dimni plinovi izlaze iz dimnjaka s temperaturom nižom od 50 °C. Dakle, razlika u temperaturi se kod starih sustava samo ispusti u atmosferu, što ima dvije negativne posljedice: gubitak energije i veću emisiju dimnih plinova koja ima poguban rezultat za okoliš. Razlika je osjetna i zbog toga je investicija u novu instalaciju grijanja višestruko isplativa. Kondenzacijski uređaji omogućuju i do 30% veću iskoristivost plina, a krajnji rezultat su manji troškovi plina u usporedbi s klasičnim uređajima. Osim što su ekološki prihvatljivi, dodatne prednosti su pouzdanost i trajnost. Značajno je manje čađe i čestica tijekom izgaranja zahvaljujući kondenzacijskoj tehnologiji. Kondenzacijske uređaje moguće je optimalno kombinirati s obnovljivim izvorima energije kao što su dizalice toplice i solarni kolektori za održivo grijanje i toplu vodu. Još jedna prednost su relativno niski troškovi ulaganja. Savjete o mogućnostima uštede u skladu s prirodom i održivošću pratite na Green Livingu. Tema: Green Living 