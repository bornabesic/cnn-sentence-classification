Da su Šveđani ekološki i tehnički napredna nacija, nije više vijest. Međutim, njihov novi tehnološki projekt velika je novina u ekološkim tehnologijama.   U naselju Skarpnack, dijelu Stockholma, gradi se veliki podatkovni centar. Kako se računala jako zagrijavaju, Šveđani su došli na ideju da iskoriste tu, inače 'beskorisnu', energiju. Toplinskom energijom računala zagrijavat će oko 30.000 kućanstava. Tvrtka Fortum, koja vodi projekt, predviđa kako bi računala u budućnosti mogla grijati i više od 10 posto kuća i zgrada. Stoga su gradski vijećnici odlučili da je u Stockholmu potrebno otvoriti još računalnih centara. Glavni grad zemlje čiji je slogan "u korak s vremenom" ovime će postati još ekološki napredniji. A već sada dio topline dobivaju - od smeća.     