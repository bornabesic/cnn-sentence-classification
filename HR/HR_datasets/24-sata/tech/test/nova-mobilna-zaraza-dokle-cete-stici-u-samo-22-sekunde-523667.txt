Svako malo neka igra fascinira golemi broj igrača, a čini se da bi 22 Seconds mogla biti sljedeća. Radi se o igri koja izgleda iznimno jednostavno, ali je teška za savladati i zbog toga će vas tjerati da je odigrate puno više nego ste planirali. Često ćete si pomisliti da bi jednostavno morali biti puno bolji u ovome...  U igri katapultirate lopticu niz stazu i pritom izbjegavate razne prepreke i imate samo 22 sekunde da ostvarite što bolji rezultat, odnosno prijeđete što veću udaljenost. Vrijeme koje klizi prema nuli nabijat će vam dodatni stres dok gurate kuglicu prema vrhu ekrana, a kako napredujete javljat će vam se razne prepreke koje će vas često unazaditi. Tu su i dijamanti koje možete skupljati i zamijeniti za drugačije kuglice. Igru možete isprobati na iOS i Android uređajima. 