Peugeot je objavio samo jednu fotografiju redizajniranog 308, koji će svoju svjetsku novinarsku premijeru imati za otprilike mjesec dana, no otkrili su mnogo tehničkih detalja. Dok su promjene na vanjskom izgledu zaista minimalne, one ispod lima su mnogo opsežnije. Dizelska top verzija 308 GT sa 180 KS dobila je potpuno novi automatski mjenjač s osam brzina, koji donosi bolje performanse i potrošnju goriva. Ovaj 308 je i prvi Peugeot koji će dobiti novi 130 KS snažni dizelski motor s rekordno niskim emisijama štetnih tvari. Benzinski trocilindrični motor sa 130 KS je poboljšan te mu je smanjena potrošnja. Novost je i radarski tempomat s funkcijom zaustavljanja i automatskoga kretanja. Kad novi 308 dolazi k nama, još se ne zna. 