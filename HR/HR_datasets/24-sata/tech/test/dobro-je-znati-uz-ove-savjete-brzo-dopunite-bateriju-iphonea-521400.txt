Svi znamo onaj osjećaj kada baterija padne na 20 posto kapaciteta i upali se 'crvena lampica', u slučaju iPhonea, crveni indikator da je neminovno gašenje blizu što zna biti posebno nezgodno ako ste negdje u prolazu i imate ograničeno vrijeme za napuniti mobitel.  Evo nekoliko trikova kako u pet minuta izvući najviše od punjača. 1. Zrakoplovni način rada Prvo postavite uređaj u zrakoplovni način. Nećete moći primati pozive, poruke i druge notifikacije, ali ćete ubrzati proces punjenja tim više što isključivanjem mrežnog povezivanja neće trošiti dodatne baterijske resurse na hvatanje i održavanje signala. Pet minuta bez provjere statusa na Fejsu ili Twitteru možete izdržati?  2. Hlađenje Izvadite uređaj iz bilo bilo kakve maske i položite na hladnu površinu kako biste smanjili nepotrebno grijanje baterije. 3. Punjač za iPad Ako imate iPadov punjač, koristite ga umjesto originalnog iPhoneovog. Testovi su pokazali da veći USB punjači pune bateriju i do 40 posto brže. 4. Isključite ekran Konačno, isključite ekran i odložite iPhone da se na miru puni. Nakon pet minuta dobit ćete dodatnih 3 posto baterije što se ne čini puno, ali prevedeno u funkcionalnost iPhonea, možda će to biti baš onih 3 posto koje bi vam inače nedostajalo za tu 'kritičnu' poruku ili poziv.   