Facebook je u Francuskoj uklonio 30.000  lažnih korisničkih računa u okviru kampanje te društvene mreže da zbog pritiska europskih vlada spriječi širenje lažnih vijesti, dezinformacija i propagande, javlja u petak Reuters. To je do sada najagresivniji potez Facebooka prema profilima koji predstavljaju kršenje odredbi korištenja, a dolazi tijekom usijane kampanje za predsjedničke izbore u Francuskoj čiji se prvi krug očekuje za 10 dana. Facebook je pod snažnim pritiskom europskih vlada diljem kontinenta koji prijete novim zakonima ukoliko Facebook ubrzo ne reagira i krene u borbu protiv ekstremističke propagande ili drugih sadržaja koji predstavljaju kršenje lokalnih zakona. Uz Facebook, pritisak i na ostale društvene medije, poput Twittera, i YouTubea, uvelike je pojačan ne samo zbog izbora u Francuskoj već i Njemačkoj. 