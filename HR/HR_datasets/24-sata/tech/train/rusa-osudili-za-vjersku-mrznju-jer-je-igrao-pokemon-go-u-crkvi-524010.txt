Rus koji je igrao Pokemon Go na svojem pametnom telefonu u pravoslavnoj crkvi u Jekaterinburgu proglašen je u četvrtak krivim po nekoliko točaka optužnice, uključujući poticanje na vjersku mržnju i nepoštivanje temeljne slobode vjeroispovijesti. Ruslan Sokolovski, koji je na YouTubeu objavio video kako se igra u crkvi Svih svetih prošle godine, dobio je uvjetnu kaznu u trajanju od tri i pol godine. Crkva je sagrađena na mjestu gdje su 1918. ubijeni posljednji ruski car Nikolaj II. i nekoliko članova njegove obitelji. 