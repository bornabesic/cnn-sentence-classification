Nakon niza godina u kojima je Call of Duty odlazio sve dalje u budućnost i gubio vjerne fanove, Activision je i službeno potvrdio kako se novi nastavak ovog slavnog serijala vraća svojim korijenima. Kao što smo vidjeli iz ranijih glasina, novi CoD zove se World War II, ali osim poznatog okruženja Drugog svjetskog rata, ne znamo puno o samoj igri.  Activision je uz prvu promotivnu fotografiju objavio tek da će sljedeći tjedan u streamu otkriti više detalja o igri.  Povratkom u Drugi svjetski rat, CoD slijedi uspješni recept Battlefielda I, a upravo je Drugi svjetski rat i bio okruženje kojim je Call of Duty 2003. godine iskoračio na scenu. Nadamo se samo da će jedna od najpopularnijih franšiza ovim povratkom ponuditi i zabavnu jesen za gamere.  