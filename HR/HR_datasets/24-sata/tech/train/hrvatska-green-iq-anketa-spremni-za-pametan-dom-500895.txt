Borba protiv klimatskih promjena svačija je odgovornost, no više od 95% Hrvata smatra da bi proizvođači trebali pomoći u prikupljanju električnih uređaja i njihovom recikliranju, pokazuju rezultati Green IQ ankete provedene u 13 zemalja. Odgovorna poduzeća tako primjerice nude «Staro za novo» akcije, popuste ili druge pogodnosti kojima dodatno potiču odgovorno ponašanje svojih kupaca prilikom zbrinjavanja otpada. Tek oko polovice Hrvata razdvaja otpad, dok više od 70% stanovništva koristi električne uređaje dok se ne pokvare. Time se smanjuje količina otpada ali bitan je redoviti servis te zamjena dotrajalih uređaja koji više nisu za uporabu, novim, energetski efikasnijim. Da je zamjena starih sustava grijanja modernim tehnološkim rješenjima najbolji način za održivu uštedu energije i smanjivanje emisija CO2 smatra trećina ispitanika. S druge pak strane samo 32% Hrvata financijski podržava organizacije koje se zauzimaju za zaštitu okoliša i ukazuju na društvene probleme (npr. Greenpeace, WWF, Amnesty International, itd.), što je ispod europskog prosjeka. Dobro je znati da više od polovice hrvatskih ispitanika kod glasanja na izborima u obzir uzima i ekološke stavove stranaka, jer je vladajuća stranka konstatirala kako gospodarski i društveni razvoj ne smiju ugroziti prirodna bogatstva Hrvatske te da skrbi o zaštiti okoliša i povećanju energetske sigurnosti i učinkovitosti. Prvaci smo u europskom provjeravanju vlastite potrošnje struje te nam je poznata novčana vrijednost troškova grijanja u vlastitom domu. Koji je uzrok tome - niži standard ili nepovjerenje u pružatelja usluge, možemo samo nagađati, no energetski razred stana ili kuće predstavlja nam bitan faktor i prilikom kupnje nekretnine. Više od trećine Hrvata ne može si priuštiti visoke cijene iako bi željeli kupovati odgovornije, birati fair trade i ekološke proizvode. Fair trade i ekološki proizvedenu odjeću, npr. odjeću od organskog pamuka, preferira 15% hrvatskog stanovništva, ali treba uzeti u obzir i da dijelimo prvo mjestu s Turskom u odabiru proizvoda pakiranih tako da se mogu u potpunosti reciklirati. Ekološku osvještenost i povezanost sa svijetom oko sebe 34% Hrvata potvrđuje potrebom da što češće budu okruženi prirodom. Udio pojedinca u zagađenju zraka je neznatan u usporedbi s industrijskim onečišćenjem, stoga ne čudi što Hrvati smatraju da bi proizvodna poduzeća trebala imati vodeću ulogu u upotrebi obnovljivih izvora energije i tehnologija koje nisu štetne za okoliš. Jedan od pozitivnih primjera je Vaillant, proizvođač uređaja za grijanje i hlađenje. Osim što velikim dijelom koriste solarnu energiju te paze da u njihovom radu ne postoje energetski gubici kako bi se približili gotovo nultoj potrošnje energije, istim principom se vode i prilikom proizvodnje. Uređaji s Green iQ oznakom za grijanje prostora i potrošne tople vode kombiniraju najvišu razinu učinkovitosti (energetskog razreda A) i zaštitu okoliša s održivošću i umreženom inteligencijom, odnosno pametnim upravljanjem sustavom grijanja. Obzirom na to da bi nam velike prednosti bile mogućnost pametnog i automatski reguliranog grijanja u skladu s našim navikama, dobivanje obavjesti o trenutačnoj potrošnji energije ili reguliranje topline na daljinu pomoću mobilne aplikacije, vjerujemo da će biti sve više «pametnih domova». Gotovo četvrtina stanovnika je upoznata s konceptom pametnog skladištenja energije kao što je npr. baterijsko skladištenje i isto toliko je spremno uložiti u rješenja za pametno upravljanje energijom u vlastitom domu, kao što je učinjeno u takozvanim „pametnim kućama“. Po informiranosti o tehnološkim rješenjima za grijanje koja su bazirana na zaštiti okoliša i obnovljivoj energiji zauzimamo prvo mjesto, te smo spremniji od germanskih zemalja platiti više za održivo i energetski učinkovito grijanje. Slijedeći primjer ostalih Europskih zemalja i u Hrvatskoj žene (125) imaju značajno viši Green iQ od muškaraca (107) te najstarija dobna skupina (55 – 65 godina) ima najviši Green iQ (134). Više o zelenoj inteligenciji čitajte na Green Livingu. Tema: Green Living 