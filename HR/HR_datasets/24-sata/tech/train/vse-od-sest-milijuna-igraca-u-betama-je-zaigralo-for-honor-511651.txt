Ubisoft je objavio kako je više od šest milijuna igrača igralo For Honor u zatvorenoj i otvorenoj beti te da su na konzolama i računalima potrošili čak dvije milijarde minuta u igri. Ili jednostavnije, nešto više od 3800 godina.  Ovo je bila i najuspješnija PC beta za Ubisoft sa 1,8 milijuna igrača. Tijekom bete igrači su mogli sudjelovati i u Faction Waru, meta-igri u kojoj se prate borbe između Vitezova, Samuraja i Vikinga. Vitezovi su bili pobjednici, a ova će se borba između triju strana nastaviti i nakon što je igra jučer i službeno dostupna.  