WhatsApp je noćas proradio nakon što zbog velikog kvara milijuni korisnika u cijelom svijetu jučer nisu mogli slati poruke. U izjavi koju su poslali su potvrdili kvar, ali nisu govorili ništa o uzrocima.  - Ranije danas, WhatsAppovi korisnici u cijelom svijetu nisu mogli nekoliko sati pristupiti WhatsAppu. Popravili smo problem i ispričavamo se za neugodnosti - navode iz WhatsAppa u izjavi za TechCrunch.  Na službenim kanalima o ovom velikom ispadu nema ni riječi, a korisnici servisa koji je u Facebookovu vlasništvu mogu se samo nadati da je to bio izolirani kvar. 