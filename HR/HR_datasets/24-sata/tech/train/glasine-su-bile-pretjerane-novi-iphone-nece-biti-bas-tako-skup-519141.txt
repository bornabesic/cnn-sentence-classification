Apple bi u rujnu trebao predstaviti novi iPhone, ali suprotno ranijim glasinama, čini se da njegova kupnja ipak neće biti nemoguća misija. Telefon bi na 10. godišnjicu iPhonea trebao donijeti niz hardverskih poboljšanja, a upravo zbog njih se navodilo da će cijena biti iznad 1000 dolara.  UBS-ov analitičar Steven Milunovich sada navodi kako cijene ipak ne bi trebale biti baš tako ekstremne. Kako navodi, osnovni model koji će imati 64 GB memorije stajat će između 850 i 900 dolara u SAD-u. To je otprilike na razini i cijene Galaxyja S8 Plus. Također, model od 256 GB bi trebao stajati između 950 i 1000 dolara, piše MacRumors.  - Suprotno percepciji, Appleove cijene su prilično konkurentne. Svoj ulazni proizvod stavljaju u srednji rang tržišta, dok Pro ili Plus modele ciljaju prema top modelima rivala. Zato ne mislimo da će Apple otići dalje od cijene najskupljeg Samsungovog telefona - navodi Milunovich, koji dodaje da će i 256 GB OLED stajati između 950 i 1000 dolara, ali i da u isto vrijeme već sada 7 Plus stoji 970 dolara. 