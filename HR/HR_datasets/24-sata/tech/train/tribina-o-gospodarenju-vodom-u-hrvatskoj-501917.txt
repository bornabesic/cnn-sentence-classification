U Hrvatskoj se na vodu iz boce, prema istraživanjima tisuću puta skuplju od one iz vodovoda, godišnje potroši nekoliko milijardi kuna. Prema tome bi se moglo zaključiti kako je voda profitabilan biznis, a na tribini će se raspravljati o alternativama kupnje vode, odnosno, da li je i u kojem slučajevima potrebno kupovati flaširanu vodu. Poduzeća koja crpe vodu zbog flaširanja i prodaju na tržištu državi za koncesijsku naknadu plaćaju samo 3 lipe po litri. Također će se raspravljati o tome zašto je flaširana voda toliko uspješan biznis i tko na njemu zarađuje, je li voda iz boce zaista bolja za naš organizam i koje su njene posljedice po okoliš? Informirat će se kako država upravlja koncesijama za crpljenje i prodaju flaširane vode i postoje li tu izazovi na koje bi se trebala obratiti pažnja. Organizatori tribine su Pravo na grad i Zelena akcija, a na javno otvorenu tribinu vas pozivaju u Novinarski dom u ponedjeljak, 5. prosinca 2016.  Tribina se održava u sklopu konferencije “Naša voda?” na kojoj će se pokušati dati odgovore na navedena pitanja. O tome će govoriti Tomislav Tomašević, s Instituta za političku ekologiju, Lidija Runko Luttenberger s Filozofskog fakulteta u Rijeci, Odsjek za politehniku i Dario Juričan, redatelj. Za daljnje praćenje teme upravljanja vodom u Hrvatskoj pratite Green Living. Tema: Green Living 