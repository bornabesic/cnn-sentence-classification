Iako su u početku mnogi od nje strahovali, fiskalizacija je uvela red i olakšala poslovanje otkad je uvedena u Hrvatskoj 2013. godine. Radi se o mjerama kojima se uveo nadzor u praćenju izdavanja gotovinskih računa, a da bi svaki račun bio fiskaliziran mora imati vrijeme izdavanja, oznaku osobe koja izdaje račun, način plaćanja, jedinstveni identifikator računa (JIR) i zaštitni kod izdavatelja obveznika fiskalizacije.  Fiskalizacija će zbog izmjena Zakona o fiskalizaciji u prometu gotovinom donijeti nove promjene nakon 1. srpnja ove godine. Naime, do tada i paušalni obveznici fiskalizacije (koji dosad nisu bili obveznici fiskalizacije) moraju početi izdavati fiskalizirane račune. Kako postoji velik broj onih koji nisu upoznati s time što to znači, fiskalizacija će tako od ljeta biti obavezna i za djelatnosti koje su bile paušalni obveznici, kao što su frizeri, kozmetički saloni, beauty centri, mali taksisti, mali ugostitelji i trgovci, vučne službe, iznajmljivači sportskih terena, fotografi, različiti obrti (poput postolara, krojača, escape roomova, servisa bicikala, servisa automobila, „hand-made“ obrtnika…) te samostalne djelatnosti (umjetničko stvaralaštvo)... Među njima je i Ksenija Ivančić, vlasnica kozmetičkog salona Ksenija iz Zagreba koja, kao i mnogi drugi u sličnoj poziciji, kaže da im nije lako odabrati pravo rješenje za fiskalizaciju jer ih postoji puno na tržištu, koji su cjenovno slični, no na prvu nisu jasne razlike.  - Kao i svaki mali poduzetnik, nemam previše vremena proučavati i analizirati razlike, sama se educirati oko raznih vrsta blagajni i rada, a blagajna mi treba zbog zakonskih obveza - rekla je Ksenija. Odlično rješenje za poduzetnike bit će Mini fiskalna blagajna, koja nudi najjednostavniji način za fiskaliziranje računa jer dobivate sve u jednom uređaju – blagajnu, pisač, Internet vezu i mogućnost prihvata kartica, a može biti fiksna ili prijenosna. Za poduzetnike čije poslovanje je kompleksnije i koji trebaju robno poslovanje, najbolje rješenje je Maxi fiskalna blagajna. - Kod ponude HT-a privukla me činjenica da se blagajna isporučuje u moj kozmetički salon odmah spremna za rad, dovoljno je bilo da dostavim osnovne podatke (Fina certifikat, cjenik, oznaku poslovnog prostora…). Prilikom isporuke blagajne, svi moji djelatnici i ja odmah smo bili educirani za rad s blagajnom. Sve navedeno mi je znatno skratilo i pojednostavilo postupak fiskalizacije - izjavila je Ksenija koja se odlučila za Maxi fiskalnu blagajnu. - Dodatni motiv za odabir upravo Maxi fiskalne je to što ova blagajna sadrži sve u jednom touchscreen uređaju – ne moram imati suvišne dodatne uređaje na prijemnom pultu, a još ima i integrirano robno poslovanje - rekla je i dodala kako joj je važna i sigurnost da se ima kome obratiti u slučaju poteškoća sa radom na blagajni jer HT osigurava podršku 24/7 i to na posebnom broju.  Uz blagajnu dolazi i web aplikacija koja vam omogućava da u njoj u svakom trenutku možete ažurirati podatke o svojim proizvodima i uslugama te pogledati izvještaje  računima koje ste izdali. Uz bezgotovinsko plaćanje, trgovcu kao ugovornom partneru omogućena je autorizacija i podmirenje ukupnog iznosa troškova plaćanja prema ugovornom partneru od strane banke temeljem odobrenih transakcija. Tema: Digital Takeover 