Samsung je od južnokorejskih vlasti dobio dozvolu da u Koreji testira samovozeće automobile koji su opremljeni njihovim tehnologijama i softverom, dok traže ulaz u  automobilsku industriju u potrazi za novim područjem rasta, piše Reuters.  Navodi se da bi se trebalo raditi o modificiranoj verziji Hyundaijeva automobila koji će koristiti Samsungove kamere i softver. Tim autom planiraju razviti vlastiti algoritam koji će znati voziti u teškim vremenskim uvjetima, ali i novu generaciju dijelova za autonomne automobile. Iz Samsunga su rekli kako ne planiraju ući u proizvodnju automobila, već su samo zainteresirani za razvoj novih softvera. 