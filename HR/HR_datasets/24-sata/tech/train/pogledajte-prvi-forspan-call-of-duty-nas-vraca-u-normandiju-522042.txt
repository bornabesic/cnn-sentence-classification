Kao što se znalo, Call of Duty se vraća u Drugi svjetski rat, a prvi foršpan za igru pokazao nam je kako je igra grafički dotjerana do savršenstva koje bi nam trebalo dočarati brutalnost stravičnog ratovanja. Igra izlazi 3. studenog, a sada se napokon znaju i detalji o samoj radnji. Tako ćemo sve bitke voditi na europskom bojištu i to krajem rata - 1944. i 1945. godine. Kao jedna od najpozantijih vojnih operacija, i u ovoj igri sve kreće od iskrcavanja u Normandiji, a igra će nas potom voditi kroz borbe u Francuskoj i Belgiji te proboj prema Njemačkoj. Sve te bitke pratit ćemo kroz priču mladog vojnika Ronalda Danielsa.  U svakom slučaju, najava djeluje drastično bolje od posljednjeg odlaska u Drugi svjetski rat za ovaj serijal, tamo davne 2008. godine. Kao što je za očekivati, u kampanji i multiplayeru će nas dočekati gomila autentičnih lokacija i oružja.  