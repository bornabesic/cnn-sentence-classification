Samovozeći automobili možda jesu budućnost, ali prije toga moraju proći milijune kilometara testova u stvarnim uvjetima te stroga pravila oko testiranja u raznim gradovima zbog čega sve traje puno sporije. Međutim, u Južnoj Koreji su se sjetili kako zaobići stroga pravila i potencijalne nesreće sa žrtvama.  Napravit će cijeli grad u kojem će se testirati samovozeći automobili. K-City će biti istraživački poligon veličine 35 hektara na kojem će se moći testirati sve autonomne tehnologije i to u različitim situacijama i uvjetima na cesti. Autonomni automobili ovdje će moći voziti bez brige i čekanja na dozvole za testove na javnim cestama, piše Business Korea.  Najveći testni poligon na svijetu još je u izgradnji, a prvi automobili počet će voziti već u studenome. Tamo će ih dočekati razni izazovi poput brzih cesta, traka za autobuse, zona za parkiranje... Jedan od glavnih razloga za izgradnju ovako velikog poligona je i taj što velik broj korejskih kompanija radi autonomne sustave i automobile. Među njima prednjače Hyundai i Kia, a tu su još i SK Telecom te Samsung koji je najavio svoj ulazak u ovo područje.  Hyundai također radi na autonomnim vozilima Stručnjaci pak sugeriraju da bi 9,7 milijuna dolara vrijedan poligon trebalo opremiti raznim tehnologijama i senzorima koji će omogućiti prikupljanje podataka za brojna druga područja osim razvoja automobila. Pritom se mislim na osiguravatelje, ali i urbano planiranje i druge. 