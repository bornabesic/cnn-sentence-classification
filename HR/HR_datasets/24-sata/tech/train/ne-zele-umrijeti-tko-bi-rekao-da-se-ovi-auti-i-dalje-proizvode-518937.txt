Proizvodni ciklus automobila je u pravilu između pet i osam godina. Kada se neki proizvode 10 godina to je već pravo malo čudo, no ništa prema listi deset najdugovječnijih automobila na svijetu koji jednostavno ne žele "umrijeti". Iako je kod nas već godinama aktualna četvrta generacija, vozači u Argentini i Kolumbiji još mogu uživati u drugoj generaciji Clija. Najpopularniji Clio u povijesti u Argentini se zove Clio Mio, a u Kolumbiji Clio Style. Iako je u tim zemljama cijenom na razini Dacie još je nevjerojatno skup. U Kolumbiji auto sa 75 KS stoji preračunato oko 80.000 kuna, a u Argentini 100.000 kuna! Iako su mnogi na njega već zaboravili, ovaj maleni terenac još se proizvodi i može se kupiti u našim auto salonima. Zbog minijaturnih dimenzija u kombinaciji s vrhunskim 4x4 sposobnostima u nekim europskim zemljama još se solidno prodaje. Ima benzinski motor snage 85 KS, a s cijenom od 148.636 kn spada među najjeftinije 4x4 aute u Hrvatskoj. Iako se u Europi prestao prodavati još davne 1997., trideset godina od premijere 405 je još uvijek aktualan na iranskom tržištu. Vrlo se dobro prodaje zbog toga što je uvjerljivo najjeftiniji automobil ove veličine na tržištu. Ima benzinski motor od 97 KS koji u prosjeku prema tvorničkim podacima troši 9 l/100 km, električne podizače prozora i preračunato stoji 62.000 kuna.   Prošao je dosta redizajna i modifikacija te izgleda vrlo moderno, no koncepcijski je i dalje vrlo sličan modelu koji se pojavio 1986. godine kao nasljednik originalnog Jeepa iz Drugog svjetskog rata. Osnovni Wrangler ima 2,8-litreni dizelski motor s 200 KS, a najjeftiniji model stoji od 371.207 kuna. U Egiptu se još proizvodi verzija iz 2006. prije posljednjeg redizajna. Isto kao i Jeep, osjetno modificiran kroz godine, no u osnovi je to još uvijek onaj stari neuništivi terenac iz 1979. godine. Ne samo da ga ljudi još uvijek kupuju, već se smatra pravim simbolom prestiža. Naime, najjeftinija izvedba koju je moguće kupiti u Hrvatskoj (dizel, 245 KS) stoji 1,1 milijuna kuna, a top model više od tri milijuna! Gotovo je vršnjak Mercedesa G-klase, no s njim se, osim po dobrim terenskim sposobnostima ne može usporediti ni po čemu. Niva se kod nas ne prodaje jer zbog sigurnosti ne može proći homologaciju. U Rusiji se danas zove 4x4, ima isti benzinski motor kao i nekad, 83 KS i u gradu troši oko 12 litara. No cijena je i dalje senzacionalna, preračunato od 55.000 kuna. Kod nas je ovo potpuno nepoznat model, no izvan Europe se u 70-ima vrlo dobro prodavao, čak i bolje od konkurentske Toyote Hilux. Kao i Toyota, gotovo je neuništiv, pa zato ne čudi što se još proizvodi i solidno prodaje u Iranu, zemlji najvećih "automobilskih metuzalema". Tamo se zove Zamyad Z24, ima 95 KS i stoji preračunato oko 60.000 kuna. Britanski auto imao je burnu povijest, no preživio je do danas. Na otoku nije bio neki hit, a tvrtka koja ga je proizvodila propala je 1971. Ipak, u Europi je izdržao do 1979. godine, no to je ništa prema njegovoj karijeri u Iranu. Tamo je stigao 1967., a proizvodi se i pedeset godina kasnije. Od svih karoserijski verzija preživio je jedino pick-up koji se danas zove IKCO Bardo. Auto ima 67 KS, u gradu troši 13 litara, no zato stoji preračunato 33.500 kuna te je tako najjeftiniji auto u Iranu. Već mu je 60 godina, a još je vrlo uspješan. Još od sedamdesetih ne proizvodi ga Lotus, već Caterham, a vozači ga vole zbog vrhunskih sportskih osobina i jednostavnosti. Caterham Seven nudi se u nekoliko izvedbi, različitih po snazi. Osnovni ima samo 80 KS, a stoji preračunato oko 150.000 kuna, top model s 310 KS ubrzava poput superautomobila i stoji oko 400.000 kuna.   Iako je prvi 4/4 predstavljen još 1936. godine, aktualni 4/4 na tržištu se našao 1955. godine. No bez obzira na to kako računali, ovo je najdugovječniji auto na tržištu. Ima čeličnu šasiju, a okvir karoserije je izrađen od drveta. Ne postoji razumno objašnjenje zašto ga ljudi još kupuju, jednostavno je popularan iako nitko ne zna zašto. Osnovni model ima 110 KS, juri 185 km/h i u Velikoj Britaniji stoji preračunato oko 262.000 kuna.     