Do izlaska Destinyja, jedne od najiščekivanijih igara godine, ostala su četiri dana, a Bungie je objavio novi trailer. No, ovog puta su se odlučili na igrani video, u kojem možemo vidjeti kako bi Destiny izgledao u stvarnosti, odnosno u filmskoj verziji. Kroz najavu možemo vidjeti tri Čuvara dok uništavaju brojne neprijatelje, a pritom skaču s lokacije na lokaciju u Sunčevu sustavu. Pritom imaju i dobru glazbenu pozadinu uz "Immigrant Song" Led Zeppelina.  Video je režirao Joseph Kosinski, koji je režirao i Oblivion s Tomom Cruiseom te TRON: Legacy.  