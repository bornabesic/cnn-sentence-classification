Ukoliko vam je ponestalo kreme za ruke, balzama za usne ili jednostavno želite na kožu staviti nešto prirodno, u samo nekoliko minuta možete napraviti jednostavnu a hranjivu kremu od dva sastojka: maslinovog ulja i pčelinjeg voska. Omjer sastojaka je šest žlica maslinovog ulja i jedna žlica voska. Na pari zagrijte maslinovo ulje i dodajte mu vosak. Bilo bi dobro da je vosak usitnjen kako bi se brže otopio. Ulje se ne treba pretjerano zagrijavati kako bi zadržalo hranjive sastojke. Miješate oba sastojka dok se vosak ne rastopi i - to je to! Konzistenciju kreme možete provjeriti kapanjem na hladan tanjurić. Ako vam se čini da je krema prerijetka, dodajete malo voska, a ako je pregusta, žlicu maslinovog ulja. Kada je krema zadovoljavajuće konzistencije, maknete ju s pare i nakon nekoliko trenutaka možete dodati 2-3 kapi eteričnog ulja po želji. Preporučujemo lavandu koja izvrsno ide uz ove prirodne sastojke, a ujedno i smiruje kožu. Savjete za život u skladu s prirodom pratite na Green Livingu. Tema: Green Living 