Igrači For Honora znaju da ne moraju potrošiti ni lipe pravog novca kako bi otključali dodatke koje igra nudi. Skupljanjem čelika, odnosno valute unutar igre, možete otključavati oklope, animacije, ukrase.. sve što se otključati može.  No, da bi to sve otključali trebale bi vam dvije i pol godine. Barem je tako izračunao korisnik Reddita bystander007. Pod pretpostavkom da netko svaki dan igra sat ili dva, trebalo bi oko 900 dana za otključavanje svih dodataka za svakog od heroja u igri. Oni koji bi posvetili puno više vremena samo ovoj igri, to bi mogli skratiti na nešto manje od godine dana. Kraći put do svega. Pravi novac. Točnije - 732 dolara bi trebali izdvojiti za otključavanje svega za sve likove, prenosi TweakTown. 