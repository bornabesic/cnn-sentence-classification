Brian Vigneault (35), poznat pod nadimkom Poshybrid, preminuo je nakon što je 22 sata bez prestanka igrao igricu 'World of Tanks'.  Vigneault je bio 'gamer' i otac troje djece koji je nekoliko puta tjedno igrao igrice po više od 20 sati, a svoju igru je 'streamao' na platformi Twitch. Nakon što je igrao 22 sata bez prestanka otišao je zapaliti cigaretu, ali nikad se nije vratio. Njegovi gledatelji mislili su da je zaspao, ali kad mu je idući dan prijatelj poslao poruku, odgovorila mu je policija, piše USA Today. Vigneault je 'stremao' igranje igara kako bi prikupio novac za humanitarnu organizaciju 'Make a Wish', a portal PCGames piše kako je prošlih tjedana često igrao humanitarne maratone, te je za različite organizacije skupio 10.000 dolara. Iako uzrok njegove smrti još nije potvrđen, sumnja se da je umro od nedostatka sna i iscrpljenosti. Autori poznate igre obitelji izrazili sućut. 