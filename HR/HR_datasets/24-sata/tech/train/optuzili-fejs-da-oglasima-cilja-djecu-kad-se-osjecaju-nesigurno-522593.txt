Facebook zna kad se tinejdžeri osjećaju nesigurno, bezvrijedno, pod stresom ili potpuno poraženo, a najveća društvena mreža našla se pod optužbama da je te informacije dijelila s oglašivačima.  Istraživanje u kojem se analiziralo kako tinejdžeri postaju o sebi su podijelili s oglašivačima, ali iz Facebooka kažu da su netočni navodi australskih medija. Kako piše BBC, Facebook je potvrdio da su podijelili istraživanje s oglašivačima, ali da im nisu dali i alate kako da ciljaju ljude ovisno o njihovom emotivnom stanju. Ta je analiza trebala pomoći oglašivačima da shvate kako se ljudi izražavaju na njihovoj mreži.  - Nikad se ovo nije koristilo da bi se ciljali oglasi te se temeljilo na anonimno prikupljenim podacima. Facebook ima i uređen proces analize istraživanja koja obavljamo. Ovo istraživanje nije pratilo taj proces i sada analiziramo detalje kako bi ispravili taj previd - navodi se iz Facebooka.  Kako je objavio The Australian, istraživanje su vidjele neke veće banke, a u njima se navodilo da Facebook može pratiti fotografije i postove korisnika koji se mogu osjećati pod stresom, poraženo, tjeskobno, nervozno, glupo, beskorisno...  