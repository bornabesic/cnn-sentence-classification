Legendarni StarCraft prije skoro 20 godina je pojeo dane i dane života u dugotrajnom strateškom planiranju i borbama, a slavna igra sada se vraća u novom ruhu. Blizzard je najavio kako će StarCraft i ekspanziju Brood War ovog ljeta objaviti u remasteriranom izdanju kao StarCraft: Remastered.  Igra će dobiti puno bolju grafiku i zvuk te podršku za 4K rezoluciju i online borbe, ali i 13 jezika te nove ilustracije kako bi igrači i 20 godina kasnije mogli uživati u igri.  Brood War će ovaj tjedan dobiti novu nadogradnju, a u isto vrijeme će originalni StarCraft Anthology (paket koji uključuje StarCraft i BroodWar) postati besplatan.  