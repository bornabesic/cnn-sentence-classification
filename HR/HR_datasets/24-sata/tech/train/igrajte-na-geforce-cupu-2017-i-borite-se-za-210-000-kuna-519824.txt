Nvidia je u ponedjeljak najavila novo izdanje GeForce Cupa, turnira za sve fanove  Counter-Strike: Global Offensive igre te su otvorili online registraciju za prvi od četiri kvalifikacijska turnira koja je otvorena za sve. Četiri pobjednika grupnih mečeva borit će se protiv četiri pozvana tima - Fnatic Academy, PENTA Sports, Space Soldiers i Team Kinguin –  na turniru s nagradom od 30.000 dolara.  Finale GeForce Cupa bit će 27. i 28. svibnja u Wrocławu, tijekom Esport Now-a 2017. Upravo će poljski tim Kinguin braniti prošlogodišnji naslov. Turnir su podržali i Aorus, Gigabyteov premium gaming brand te Acer s Predator serijom.  