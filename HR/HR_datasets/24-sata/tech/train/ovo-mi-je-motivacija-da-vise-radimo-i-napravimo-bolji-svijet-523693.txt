Nakon što je Slavko Majetić od Europske unije dobio nagradu za životno djelo na polju biznisa i tehnologije, vlasnik zagrebačkog DOKING-a i jedan od naših najpoznatijih inovatora i izumitelja skromo je rekao: - Što reći kada ponos i zadovoljstvo preplave čovjeka kad prima najveće priznanje u životu, priznanje za životno djelo i to na nivou Europske Unije.  Da li je to kraj i da li smo postigli najviše što smo mogli? Za mene je to priznanje ispravnosti moga životna puta moje ideje i motivacija da još više stvaramo i napravimo bolji svjet oko sebe i budemo prvenstveno bolji ljudi. Zahvalan sam svima koji su mi pomogli i vjerovali u mene da stvorimo bolji i sigurniji svijet oko nas barem u segmentu koji nam je sudbina dozvolila - rekao je Majetić, čiji je rad nakon dodjele nagrade pred tristotinjak europskih poduzetnika pohvalio i britanski veleposlanik u Hrvatskoj Andrew Dalgleish. 