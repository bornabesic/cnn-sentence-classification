Vodeći globalni i regionalni stručnjaci iz područja digitalnog poslovanja, marketinga i medija podijelit će svoje iskustvo i znanja sa sudionicima Digital Takeovera, najveće regionalne konferencije o digitalnim trendovima. Jedan od predavača čije bogato i zanimljivo iskustvo će privući veliko zanimanje sudionika je Damian Huba, voditelj Google tima za Media Buying rješenja u Centralnoj i Istočnoj Europi.  Huba je posljednje četiri godine zadužen za odabir najboljih medijskih rješenja u DoubleClicku, tehnološkom produžetku Googlea. Kroz svakodnevnu suradnju s agencijama i marketinškim stručnjacima specijalizirao se za performance marketing, web analitike i kreiranje strategije za online marketing.  Prije nego što se pridružio Googleovom timu, Damian je predavao Digitalni marketing na AGH fakultetu znanosti i tehnologije u Krakowu gdje je studentima prenosio svoju strast prema novim tehnologijama i startupovima.   Učinkovite digitalne kampanje Kako u današnjem svijetu imamo pristup ekstremno naprednim i moćnim alatima koji marketinške kampanje mogu učiniti veoma uspješnima, Huba će svojim predavanjem na Digital Takeoveru pobliže pojasniti što je sve potrebno za uspješne, personalizirane i  mjerljive kampanje digitalnog marketinga. Otkrit će nam i digitalne alate uz koje možete prenijeti pravu poruku  u pravom trenutku pravoj osobi. Pridružite se i vi! Kako biste saznali više o revoluciji koja stiže priključite se i vi Digital Takeoveru - najvećoj digitalnoj konferenciji na ovom području. U zagrebačkom Cinestaru u Branimir centru 14. ožujka 2017. okupljaju se stručnjaci iz različitih područja koji će razgovarati o aktualnim temama. Neke od njih su: content marketing, native oglašavanje, influenceri, big data, video i mnoge druge. Na programu su predavanja, paneli i diskusije te radionice pod vodstvom Visokog učilišta Algebra, edukacijskog partnera konferencije. Više informacija o programu i predavačima saznajte u narednim priopćenjima ususret konferenciji, a novosti o konferenciji možete pratiti na službenom webu i društvenim mrežama: Facebooku, Twitteru i LinkedIN-u. Tema: Digital Takeover 