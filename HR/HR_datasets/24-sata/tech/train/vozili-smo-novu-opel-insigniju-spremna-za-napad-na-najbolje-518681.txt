Prva Insignia je bila ogroman iskorak za Opel, a tako je i s novim modelom. Insignia je jedan od najatraktivnijih Opela posljednjih dvadesetak godina, ali i najbolji auto kojeg je ovaj proizvođač ikad napravio. Insignia donosi novu dizajnersku filozofiju, posebice prednjeg dijela, i potpuno novu platformu. U odnosu na prethodni model nova limuzina je čak 175 kilograma lakša što je bilo potrebno. Usprkos tome, novi model još, je veći od prethodnika te s 490 cm dužine izgleda zaista impresivno. Sportskom izgledu doprinosi nešto niža silueta nego kod prethodnika i agresivni prednji dio s uskim svjetlima. U top izvedbama ona su Matrix LED izvedbe što znači da se automatski prilagođavaju prometu u okolici, neće zasljepljivati auto iz suprotnog smjera, no oko njega će i dalje svijetliti moćnim i dugim snopom. U unutrašnjosti ima više mjesta za putnike straga, no prtljažnik je nešto smanjen i u njega sada stane 490 litara. Dizajn unutrašnjosti je vrhunski, počevši od prednje konzole i ploče s instrumentima, do najsitnijih detalja i ovdje je vidljivo kako se Opel želi približiti premium modelima, a klasične automobile srednje klase ostaviti iza sebe. No tom tragu je i oprema: ventilacija sjedala, masaža, adaptivni tempomat, kamera od 360 stupnjeva... Insignia donosi i nove benzinske motore obujma 1,5-litara sa 140 i 165 KS. Top model je 2-litreni turbo s 260 KS. a dizelsku stranu predstavljaju 1,6-litreni motor sa 110 i 136 te 170 KS snažni dizel od dvije litre. Novost je i automatski mjenjač s osam brzina koji dolazi u kombinaciji s najsnažnijim motorima. Uz iste motore dolazi i potpuno novi 4x4 pogon koji umjesto jednog stražnjeg diferencijala koristi spojke i tako omogućava potpuno novu funkciju – Torque Vectoring Insigniju je zbog u sportskom režimu rada toga moguće i zadriftati, a vozne svih izvedbi su iznimno impresivne. U Hrvatsku stiže prije ljeta a osnovni dizelski model će stajati od 183.900 kuna. 