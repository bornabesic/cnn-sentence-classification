Ovaj 308 je zahvaljujući kultiviranome motoru, uglađenom automatiku i mnogo opreme pravi auto za opuštanje.  Poznati BlueHDi motor ima 120 KS i sasvim je dovaljan za 308 iako su u izvedbi s automatikom i velikim naplatcima ubrzanja osjetno slabija nego kod verzije s ručnim mjenjačem. No zato potrošnja ne trpi, u gradu smo trošili 6,2, kombinirano 5,4 l/100 km. Udobnost je besprijekorna, 308 na dugim putovanjima, ali i u gradskoj gužvi iscrpljuje mnogo manje nego što to radi prosječni primjerak ove klase. Uz sve to, ima i mnogo prostora, a zbog top paketa opreme i još nešto dodataka oduševljava opremom. Čak se i sam parkira po potrebi. No zbog toga svega cijena je gotovo na razini osnovne 508-ice. Testirani Peugeot 308 1.6 BlueHDi EAT6 Allure u opremi ima navigaciju, automatsko parkiranje, alunaplatke 17”, automatsku dvozonsku klimu, dodirni zaslon 9,7”... 