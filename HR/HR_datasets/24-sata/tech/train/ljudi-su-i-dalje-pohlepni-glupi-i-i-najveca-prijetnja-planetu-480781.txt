Popularni fizičar Stephen Hawking rekao je kako zagađenje zajedno s ljudskom pohlepom i gluposti i dalje najveća prijetnja čovječanstvu. U razgovoru s Larryjem Kingom rekao je kako se ljudi nisu promijenili u šest godina, kad je posljednji put razgovarao s Kingom. - Danas zasigurno nismo manje pohlepni i glupi. Ima nas 500 milijuna više, a tome se ne vidi kraj. Nastavimo li tim tempom, do 2100. bit će nas 11 milijardi - nastavio je Hawking. Istaknuo je kako je ogromni problem zagađenja samo narastao. - Zagađenje zraka samo se proširilo. Više od 80 posto ljudi u urbanim područjima izloženi su opasnim razinama onečišćenog zraka - rekao je fizičar. 