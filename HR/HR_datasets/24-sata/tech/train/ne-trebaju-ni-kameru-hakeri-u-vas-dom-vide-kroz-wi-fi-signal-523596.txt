Novo istraživanje pokazuje kako Wi-Fi signali hakerima širom otvaraju vrata vašeg stana. Za razliku od hakiranja vaše mreže kako bi došli do uređaja u kući, hakeri mogu sada iskoristiti i zračenje uređaja kako bi napravili 3D sliku prostora i ljudi koji se nalaze u vašoj kući.  Znanstvenici s Tehničkog sveučilišta u Münchenu kažu kako se ovako može napraviti skeniranje prostora, ali i pratiti osobe. No, nije sve tako crno. Ova bi tehnologija mogla pomoći i u potrazi za ljudima zatrpanima nakon lavina ili potresa.  Na TUM-u su napravili proces koji im omogućuje da koriste signale kako bi napravili holograme, odnosno trodimenzionalnu sliku, kao da su zavirili kroz prozor vašeg doma. Ali, za razliku od optičkih holograma koji zahtijevaju skupu lasersku tehnologiju,  kreiranje holograma s mikrovalnim zračenjem Wi-Fi predajnika je trebalo samo jednu fiksnu i jednu pokretnu antenu.  - Uz ovu tehnologiju možemo generirati trodimenzionalne slike prostora oko Wi-Fi predajnika, kao da naše oči mogu vidjeti mikrovalno zračenje - rekao je Friedemann Reinhard s TUM-a.  On napominje i kako ova tehnologija podiže pitanja privatnosti, ali ne vjeruje da će se koristiti da bi se špijuniralo ljude jer bi trebala i jedna prilično velika antena koju bi bilo teško promašiti.  Znanstvenici kažu da bi se u budućnosti ovakve mikrovalne slike mogle spojiti s klasičnim slikama iz kamere kako bi se povećala količina informacija u njima. U tvornicama bi se moglo koristiti kako bi radili razne dijelove.  