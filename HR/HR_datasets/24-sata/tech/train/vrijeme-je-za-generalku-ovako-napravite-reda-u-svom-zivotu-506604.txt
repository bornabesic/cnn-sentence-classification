Vaš život su puzzle koje jednostavno morate posložiti, koliko god vremena za to bilo potrebno. I čak kada vam se čini da nikad nećete doći do kraja, odnosno da ta puzzla ne pripada u taj set – vjerujte i ona sigurno ima svoje mjesto. Prestanite neprestano analizirati što ste mogli i trebali napraviti te što biste trebali napraviti u idućih pet godina. U životu vam ne treba niti deja vu niti putovanje kroz vrijeme - u predaleku budućnost. Razmišljate o sadašnjosti, učite iz prošlosti, a fokusirajte se na budućnost. Smeće je sve ono što niste koristili godinu dana. Bilo da je riječ o starim papirima, prepunim kutijama cd-a koje više nikad nećete poslušati, starom namještaju koji neprestano odgurujete, suvenirima koji su toliko ružni da ih više ne možete gledati na polici, ili odjeći zbog koje pucaju ormari. Što možete, poklonite jer ono što je nekome smeće, drugima može poslužiti. Što više toga bacite stvarate si veći prostor da u život unesete nešto novo – i materijalno, ali i nematerijalno. Stvarate dodatan prostor - u stanu. No, rješavate se i negativne energije koju gomilate razmišljajući o neredu koji vas svakodnevno okružuje. Uredski stol, kuhinjska špajza ili ona krcata ladica u hodniku u koju stavite sve što bi vam možda moglo zatrebati. Ona se puni i puni, a kad vam nešto iz nje i zatreba to ne možete pronaći u tom kaosu. Iznenadite sebe, kolege, ukućane – očistite to malo mjesto kaosa! Koliko zapravo svog dana provodite on-line ili na računalu? Vjerojatno ste ovim odgovorom slagali sebe i nas. Prema posljednjim istraživanjima u Americi pred računalom ili nekim drugim ekranom prosječna osoba provede gotovo sedam sati, što je više i od gledanja tv-a, a mnogo više od čitanja dobre knjige. E, pa dobro – niste jedini, ne morate strahovati, ali niti u digitalnom svijetu ne smijete imati kaos. To je vaš prostor – iako je virtualan. Sredite foldere, obrišite slike koje vam se dupliciraju, filmiće koji su bili proba za snimanje nekog pravog videa – primjerice s vašeg ljetovanja i fenomenalnog skoka u more. Na ovaj način oslobađate memoriju i stvarate prostor za nešto novo. Također, ne zaboravite društvene mreže. Previše statusa i postova na Facebooku, fotki na Instagramu... Pročistite stranice koje ste lajkali i stranice koje vas zaista zanimaju i koje želite pratiti. Čim ste došli na posao započeli ste jedan posao, onda je uskočilo nešto drugo, a za pola sata ste već radili treću stvar. Naravno, niti jednu niste dovršli. Odlazite kući nezadovoljni, a idući radni dan započinjete s repovima iz ponedjeljka. To se baš svima događa. Okušajte napraviti tablicu s kategorijama: u procesu, 50 posto riješeno i gotovo. Fokusirajte se da dan završavate sa što više poslova u kategoriji gotovo. Dobra je vježba i za rješavanje problema u privatnom životu. Minusi, kartice, krediti...Ovo je možda najteži zadatak, ali generalka je generalka pa – bacite se na posao. Lako se izgubiti u moru kartica i mjesečnih izdataka koje imate. Često se zadužimo i pretjeramo s kupovinom iako znamo da nam budžet to ne dopušta. Ipak, zbog previše disperziranih troškova samo ćete se hvatati za glavu. Osobni bankari su kao stvoreni da vam pomognu u ovakvim situacijama. Mnoge banke nude brza rješenja – kredite s kojim sve svoje obveze možete staviti u jednu. Tako lakše možete pratiti svoje izdatke i redovito podmirivati sve obveze. Neka generalka započne! Ako želite posložiti svoj financije Addiko Restart kredit je kredit s kojim možete objediniti sve svoje kreditne obveze u banci i na taj način lakše upravljati svojim financijama, a moguće je ostvariti i uštede kroz smanjenje mjesečnih izdataka. Dodatna pogodnost je što 25 posto iznosa kredita klijenti mogu podići nenamjenski u gotovini. Tema: Pametna kuna 