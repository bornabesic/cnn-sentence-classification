Predstavnik PlayStationa ekskluzivno za IGN je potvrdio kako će nadolazeći 4.50 beta update za PlayStation 4 Pro dodati tzv. "Boost Mode" u operativni sustav konzole Ovaj novi način rada je primarno dizajniran za igre koje su izašle prije PlayStation 4 Pro konzole, a omogućit će više radne frekvencije GPU-a i CPU-a. Veći radni taktovi bi trebali rezultirati boljim performansama u brojnim starijim PlayStation 4 igrama, tvrdi Sony. Konkretnije, veliki broj starijih igara bi u ovom modu trebale imati kraća vremena učitavanja te se vrtiti u više sličica po sekundi. Više informacija o nadolazećoj PS4 Pro nadogradnji donosi IGN Adria. 