Divovski Facebook nastavlja rasti i broj korisnika koji ih posjete barem jednom mjesečno skočio je na 1,94 milijarde, dok ih 1,3 milijarde koristi Facebook svakog dana. Uz rast broja korisnika, Zuckerbergu i vodstvu kompanije puno je važniji podatak da su ostvarili zaradu od 3 milijarde dolara, odnosno 76 posto više u odnosu na prvi kvartal prošle godine.  Međutim, iz kompanije opet upozoravaju da će se rast prihoda od oglašavanja usporiti, piše BBC. Naime, šef financija David Wehner upozorio je kako dolaze do limita broja oglasa koji mogu prikazati korisnicima na stranici te se očekuje da će u ostatku godine prihodi usporiti.  Zuckerberg je ovaj tjedan najavio i da će zaposliti još 3000 ljudi kako bi moderirali sadržaj na društvenoj mreži, čime bi se nosili s kritikama zbog lažnih vijesti, govora mržnje, nasilja i zlostavljanja na Facebooku.  