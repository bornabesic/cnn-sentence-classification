Natječaj je namjenjen ustanovama javnog sektora koje skrbe o socijalno osjetljivim kategorijama i koje ne obavljaju djelatnosti radi stjecanja dobiti. Riječ je o korištenju sredstava prikupljenih na ime naknade za prodaju proizvoda HEP Opskrbe ZelEn za 2016. godinu. Sudionici natječaja mogu biti isključivo registrirane institucije ili ustanove osnovane za trajno obavljanje djelatnosti odgoja i obrazovanja, znanosti, kulture, informiranja, sporta, tjelesne kulture, tehničke kulture, skrbi o djeci, zdravstva, socijalne skrbi i skrbi o invalidima.  Namjera je na ovaj način potaknuti korištenje energije iz obnovljivih izvora, a sredstva se prikupljaju za projekte energetske učinkovitosti i ugradnju obnovljivih izvora energije u postojeće građevine. Ciljevi su smanjenje stakleničkih plinova, povećanje kvalitete života korisnika usluga javnog sektora i ispunjenje direktiva o energetskoj učinkovitosti.  Više detalja se nalazi ovdje, a natječaj je otvoren do 16. siječnja 2017. Nove zelene natječaje pratite na Green Livingu. Tema: Green Living 