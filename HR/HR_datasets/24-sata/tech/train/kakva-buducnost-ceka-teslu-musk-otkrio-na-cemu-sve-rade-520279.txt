Tesla je imala jako dobar tjedan u kojem su postali najvrjednija automobilska kompanija u SAD-u, a nakon statusa Elona Muska jasno je kako će u bliskoj budućnosti trebati pravu gomilu baterija.  Elon Musk je na Twitteru najavio kako će u rujnu predstaviti svoj prvi električni kamion. U kratkoj poruci napisao je kako je njihov tim napravio odličan posao i da se radi o stvarno posebnom vozilu. O električnom kamionu govorio je i ranije, kad je istaknuo kako će takvo vozilo smanjiti cijenu transporta i povećati sigurnost.  Šef kompanije je potvrdio i kako će kroz 18 do 24 mjeseca prikazati svoj pickup, dok će njihov sljedeći roadster biti kabrio.  Osim toga, potvdrio je i da će finalnu verziju Modela 3 prikazati u srpnju. Ovo je ipak trenutno najznačajniji model koji bi uskoro trebao stići na tržište te biti sljedeći veliki korak naprijed za Teslu jer se radi o modelu velike serije.  