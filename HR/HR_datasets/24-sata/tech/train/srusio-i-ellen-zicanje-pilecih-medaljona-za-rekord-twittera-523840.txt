Imamo novi najpopularniji tweet svih vremena! Riječ je o objavi 16-godišnjeg Cartera Wilkinsona iz SAD-a. On je "nažicao" poznati lanac restorana brze hrane, Wendy's, za besplatnu godišnju zalihu pilećih medaljona. Iz lanca je dobio zanimljiv izazov - prikupiti 18 milijuna dijeljenja objave (retweet) i nuggetsi su njegovi! Krenula je navala, a iako još nije stigao do 18 milijuna, srušio je svjetski rekord s objavom s najviše retweetova - zaustavio se na nešto više od 3 i pol milijuna (3,530,000), a rekord mu je potvrdila i Guinnessova knjiga svjetskih rekorda. Dosadašnji rekord držala je poznata voditeljica Ellen DeGeneres, čiji je sad već legendarni selfie s dodjele Oscara podijeljen 3,436,096 puta. Iako još nije stigao do 18 milijuna, Wendy's je odlučio Cartera počastiti godišnjom zalihom medaljona. 