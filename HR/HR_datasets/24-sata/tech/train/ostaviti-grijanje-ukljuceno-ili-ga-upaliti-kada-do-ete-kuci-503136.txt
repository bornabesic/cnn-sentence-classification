Uz regulaciju koja pomaže u kontroliranju temperature postoje inteligentniji načini upravljanja grijanjem, koji zahtjevaju vaš minimalnan angažman. Aplikacija za grijanje, kao što je Vaillant eRELAX, uz početno namještanje sustava prema standardnim navikama boravka u domu, omogućava kasnije automatsko prilagođavanje sustava. To znači da se pali i gasi u vrijeme koje ste odredili, ali ujedno prati vanjske uvjete te se prilagođava vanjskoj temperaturi, kako bi vas dočekala ugodna temperatura. Ne trebate više brinuti što se puno energije troši i bit će nepotrebno veliki računi jer je na topao dan grijanje ostalo uključeno. Spriječite i odvlačenje pažnje mislima da ćete se “smrznuti” kad stignete kući jer ste isključili grijanje preko dana, na dan koji je puno hladniji nego što ste mislili da će biti. Programiranje je vrlo jednostavno, aplikacija vas sama vodi kroz programiranje perioda kada ste odsutni i kada vam je najbitnija ugodna temperatura. Ovakva aplikacija se može nazvati i “lijenom”jer upravlja sustavom tako da radi uz minimalan utrošak energije, dok njen vlasnik radi punom parom. Tek kada je vrijeme da dođete kući i opustite se nakon radnog dana ili kada obavljate svoje standardne obaveze u svom domu, mijenjate uloge – aplikacija postaje vrijedna i brine o idealnoj temparaturi kako biste se vi mogli posvetiti drugim stvarima u životu. Ako ne vjerujete aplikaciji na prvu, možete ju redovito provjeravati jer je sasvim transparentna – svoju aktivnost sama prati i statistički obrađuje podatke te ih prikazuje na jednostavan način. Njen rad možete provjeriti u svakom trenu na svom smartphoneu ili tabletu, a ona će vas s vremenom uvjeriti da joj u potpunosti možete prepustiti svoje povjerenje. Obzirom na to da su vam informacije o radu sustava grijanja uvijek dostupne, ukoliko dođe do bilo kakvog odstupanja, aplikacija prepoznaje odstupanje sukladno statistici koju vodi, te vas obavještava o promjenama u standardnom načinu rada. Time daje dodatnu vrijednost već postojećoj štednji energije i pruža vam osjećaj sigurnosti. Najveća je pak prednost korištenja ovakve aplikacije mogućnost prilagodbe obzirom na iznenadne promjene u vašim unaprijed definiranim navikama. To znači da ukoliko ste aplikaciju programirali da se svaki dan pali u 16 sati, jer ste u 16.40 kod kuće, a prijatelji vas iznenadno pozovu na večeru, aplikaciju možete instantno obavijestiti da se ne treba upaliti u uobičajeno vrijeme. U tom slučaju će samo održavati temperaturu, da se prostor pretjerano ne ohladi kako bi se brzo postigla ugodna temperatura za boravak kada odlučite krenuti kući. Na putu prema domu, obavijestite aplikaciju da uskoro stižete i čekat će vas topli dom i ugrijana potrošna topla voda za sve potrebe uz optimalan utrošak energije kako bi vam i mjesečni računi postali manja briga. Kao što aplikaciju možete obavijestiti o iznenadnoj promjeni planova, možete ju obavijestiti i o putovanju, a ona se prilagođava na režim rada u kojem pazi, primjerice, da se ne ošteti sustav grijanja pri izrazito niskim temperaturama. Ako dođe do nestandardnih promjena u sustavu, odmah vas obavještava, a pomoću Vaillant daljinskog nadziranja omogućena je i brza podrška – kao da imate prijatelja koji boravi u vašem stanu i pazi da sve bude kako treba. Dodatno, ugrije vam dom kada joj javite da dolazite. Lijepo je imati prijatelja kojem možete povjeriti čuvanje stana, no nije lako pronaći nekoga tko bi to mogao činiti svaki dan, te održavati temperaturu uz minimalan utrošak energije, uz statistiku što se događalo koji dan obzirom na vanjsku temperaturu. Iz tog razloga je osmišljena regulacija i aplikacija Vaillant eRELAX koja vrši upravo tu funkciju, brine o štednji energije u vašem domu, uz osiguravanje idealnih uvjeta koji su potrebni za ugodan boravak i fokusiranje na ostale bitne stvari u vašem životu. Tema: Green Living 