U vožnji legendarnom pistom vlasnici 2,5 milijuna eura vrijednog Ferrarija zasigurno su uživali. No, ono što je nama zaintrigiralo maštu jest pojava hrvatske zastave na spojleru jednog od modela FXX-K. Tko li je vlasnik ovog 'čudovišta'? Tko si može priuštiti automobil te cijene u Hrvatskoj? Video pogledajte na Autostart.hr FXX-K je inače još brutalnija verzija LaFerrarija, a u odnosu na cestovni LaFerrari, ovaj model dolazi s 1050 konjskih snaga (87 KS više), a 50 'konja' je jači i od McLarena P1 GTR. Iz V12 motora od 6.3 litre proizvodi 860 KS, dok elektromotor dodaje još 190, a zajedno omogućuju maksimalni okretni moment od 900 Nm.  Zahvati na prednjem i stražnjem kraju rezultirali su novim spojlerima, čije tehnologije su inženjeri preuzeli iz drugih natjecanja.   