Umjetna inteligencija moći će se boriti terorista, otkrivati nove lijekove, ali i zarađivati bogatstvo na poker turnirima. To je potvrdio najnoviji program koji je tijekom egzibicijskog turnira pobijedio šest igrača.  Program Lengpudashi je dominirao u turniru koji je trajao pet dana i osvojio 290.000 dolara, odnosno nešto više od dva milijuna kuna. Ovo je i drugi put ove godine da je umjetna inteligencija pobijedila profesionalne igrače pokera, piše BBC.  Ranija verzija programa pobijedila je pokeraše u siječnju, a programi su rad Tuomasa Sandholma, profesora računalnih znanosti sa Sveučilišta Carnegie Mellon u SAD-u te doktoranta Noama Browna. Novac će otići u tvrtku koju je osnovao dvojac.  Za razliku od šaha i igre Go kod kojih se cijela igra vidi na ploči, kod pokera se igrači moraju oslanjati na blefiranje, komplicirane strategije i mogućnost da će pročitati blef protivnika. Brown je za BBC rekao kako ljudi misle da je blefiranje osobito ljudska karakteristika, ali da računalo iz iskustva može naučiti ako ima slabe karte i blefirati te tako zaraditi više novca.  