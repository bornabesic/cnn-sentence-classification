Prodaja starog automobila uvijek je pravi izazov jer ga morate učiniti zanimljivim među stotinama sličnih oglasa, a Eugene Romanovsky odlučio je iskoristiti holivudski recept kako bi se riješio Suzuki Vitare iz 1996. godine.  Latvijac koji živi u Izraelu stručnjak je za vizualne efekte i svoje znanje iskoristio je da napravi pravi akcijski filmić u kojem je njegova Vitara glavna zvijezda. Automobil je tako bio u vožnji s dinosaurima, bježao je pred lavinom niz planinu, a ako niste znali sudjelovao je i u velikoj potjeri u Mad Maxu te bio na Mjesecu. Njegov šaljivi i spektakularni video skupio je više od 3,7 milijuna pregleda u mjesec dana, a dobio je upite za auto iz cijelog svijeta.  Na kraju je auto otišao novom vlasniku koji uopće nije vidio filmić, već je Vitaru ugledao na cesti, prenosi Huffington Post. 