Najnovija Tom Clancy's igra Ghost Recon Wildlands mogao bi biti pravi hit sudeći po velikom uspjehu beta verzije igre. Više od 6,8 milijuna igrača sudjelovalo je u betama nove akcijske igre, a oni su bili i iznimno aktivni. Odigrali su više od 2 milijarde minuta, odnosno nešto više od ukupno 3800 godina. Ovim brojkama najnoviji Ghost Recon je postao najuspješnija Ubisoftova beta, a ovaj izdavač se pohvalio i kako je svijet u Wildlandsu najveći koji su ikad kreirali. Igra je objavljena ovaj tjedan, a u njoj se nalazite u bliskoj budućnosti i pomaknutoj verziji današnje Bolivije. Vaš glavni zadatak bit će srušiti kartel Santa Blanca kojeg vodi opaki El Sueño. Na putu do njega moći ćete se boriti sami ili zajedno s drugim igračima u co-op načinu. Ovako će vas moći u akciju krenuti najviše četvero.  Improvizacija i biranje taktike su na vama, ali moći ćete se koristiti brojnim vozilima kako bi riješili sve prijetnje na svom putu. 