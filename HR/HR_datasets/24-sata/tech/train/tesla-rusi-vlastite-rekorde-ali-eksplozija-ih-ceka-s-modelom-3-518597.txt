Tesla je u prvom kvartalu isporučila rekordnih 25.000 vozila, čime su za 69 posto nadmašili isto razdoblje prošle godine, objavili su iz američke kompanije. Zanimljivo, gotovo podjednaki broj isporučenih vozila odnosi se na Model S i na skuplji Model X, objavio je Reuters. Ovim rekordom kompanija je nadoknadila i zaostatke iz prošlog kvartala zbog prelaska na novi autopilot.  Iz kompanije kažu kako očekuju da će samo u prvoj polovici godine isporučiti između 47.000 i 50.000 vozila. U cijeloj prošloj godini isporučili su 76.230 vozila. No, prema kraju godine na tržištu bi se trebao pojaviti i Model 3, Teslin električni automobil za masovno tržište. On bi trebao biti veliki skok prema planu isporuke 500.000 vozila godišnje Lani je više od 370.000 ljudi dalo depozit od 1000 dolara za Model 3, što je pokazalo ogroman interes za automobil kojem bi početna cijena trebala biti oko 35.000 dolara. 