Na vječno pitanje kako se najefikasnije grijati postojećim već postavljenim sustavom grijanja stručnjaci uvijek imaju isti odgovor – preko dana je grijanje potrebno smanjiti ovisno o vanjskim temperaturama i stupnju izolacije zgrade na 16 - 18 stupnjeva, a pojačati ga na 21- 23 stupnja kada dođete kući, ovisno o osobnom osjećaju topline. Ako je preko dana grijanje u potpunosti isključeno, puno je više energije i vremena potrebno da se prostor zagrije na ugodnu temperaturu, tako da je vjerojatno da vam neko vrijeme neće biti ugodno u domu. Poželjno je i da se odjećom prilagodite vanjskim uvjetima, bez obzira na to što niste na otvorenom, jer će vam u toploj odjeći biti ugodnije i pri manjem utrošku energije. Ukoliko gradite kuću i trebate rješenje koje nije plin, jedna od preporuka su toplinske pumpe. Vaillant u ponudi ima više izvedbi toplinskih pumpi koje mogu zamjeniti konvencionalne sustave grijanja. Trenutno najisplativija opcija su dizalice topline zrak/voda koje se mogu koristiti za grijanje, hlađenje te pripremu potrošne tople vode. Najistaknutiji proizvod iz tog segmenta je monoblok dizalica topline aroTHERM čiji se toplinski učini kreću u rasponu od 5, 8, 11 i 15 kW. Ukoliko se u sustav ukomponira solarni sustav, ušteda je veća ali što je još bitnije, štiti se okoliš. Postavljena su i razna pitanja vezana uz subvencije, no iznosi i uvjeti subvencija ovise o EU fondovima te trenutno raspisanim natječajima unutar pojedinih županija i gradova, što je potrebno pratiti u nadležnim institucijama. Da su dizalice topline gotovo uvijek obuhvaćene – to je odgovor koji su nam stručnjaci mogli dati. Kod subvencija je bitno istaknuti i kako ju nije moguće ostvariti na opremu koja je ugrađena, a nije prethodno prijavljena na raspisani natječaj. Ako vas pak brine „pucketanje“ u radijatorima - ono je najčešće posljedica grijanja i hlađenja sustava grijanja i sasvim je normalno. Mnogi se susreću sa situacijom mlačnih radijatora, kod kojih je prvi korak dobro ih odzračiti. Ukoliko nakon odzračivanja od strane stručne osobe sustav grijanja još uvijek ne funkcionira kako bi trebao može se izbalansirati sustav na radijatorskim prigušnicama. Ako će i tada radijatori biti mlačni preostaje vam povećati temperaturu polaznog voda grijanja. Obzirom na to da se mijenjao naziv radijatora, čitatelji su željeli biti sigurni da je kvaliteta ugrađenih radijatora jednaka Vaillantovoj, tako da smo dobili informaciju kako su vaiRAD radijatori jednaki Vaillantu, samo je došlo do promjene u nazivu, no kvaliteta i sve ostale tehničke karakteristike ostale su iste. Ako imate još nekih pitanja vezanih uz grijanje, s povjerenjem se obratite našim stručnjacima ovdje. Tema: Green Living 