Svemir će umrijeti, jednog dana, to je činjenica oko koje su se znanstvenici dogovorili, ali kad će to točno biti još nije točno poznato.  Promatranja galaksija i zvijezda pokazuju da se širenje svemira ubrzava, a ako ta brzina ostane stalna, jednom će se zvijezde ugasiti, sve će se udaljiti jedno od drugog i svemir će se ohladiti.  Druga mogućnost predviđa i da će se sa širenjem svemira povećavati količina tamne energije i to do trenutka kad će se raspasti prostor vrijeme, a svemir jednostavno prestati postojati. Taj 'Big rip' scenarij ili veliko kidanje prema prognozama bi mogao biti za 22 milijarde godina - tako da se ne moramo previše brinuti oko toga. Diego Sáez-Gómez sa Sveučilišta u Lisabonu s kolegama je radio nekoliko scenarija konačnog kraja svega. Analizirali su obližnje galaksije, supernove i otkrili kako bi 'Big rip' najranije mogao stići za otprilike 2,8 milijardi godina, tako da smo i u tom slučaju sigurni.  No, kako bi naše Sunce trebalo imati energije za još nekih pet milijardi godina, znanstvenici kažu da bi bilo iznenađenje da svemir skonča ranije, prenosi New Scientist.