Nakon novog U11 telefona, HTC je ovaj tjedan najavio i svoj sljedeći uređaj za virtualnu stvarnost i to onaj koji bi mogao donijeti velike promjene u novoj tehnologiji. Naime, njihov uređaj će biti potpuno samostalan i neće vam trebati moćno računalo, telefon koji u njega umećete ili dodatne žice za neki drugi uređaj.  Google je na svojoj I/O konferenciji najavio da će proširiti Daydream platformu i na novu kategoriju samostalnih uređaja koji bi trebali ponuditi sve što trebamo za prenosivu virtualnu stvarnost.  Više detalja o samom uređaju nisu otkrili, ali iz HTC-a uvjeravaju kako će biti jednostavan i lagan za korištenje. Konačnu verziju trebali bi vidjeti kasnije ove godine, a najvjerojatnije će ga pogoniti Snapdragon 835 procesor.  Naravno, osim HTC-a i druge kompanije će koristiti novu Daydream platformu tako da možemo očekivati niz sličnih uređaja, ali HTC ih je preduhitrio ovom najavom.