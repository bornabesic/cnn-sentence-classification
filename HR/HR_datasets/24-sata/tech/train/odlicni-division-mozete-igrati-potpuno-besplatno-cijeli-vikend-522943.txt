Ubisoft je objavio kako ćete njihovu RPG pucačinu Tom Clancy's The Division potpuno besplatno i bez ograničenja moći zaigrati od petka pa sve do kraja vikenda.  Ovaj pokušaj privlačenja rezerviranih igrača donosi i popust pri kupnji godinu dana stare igre, a besplatno napucavanje stiže na PC, Xbox i PS4. Pritom će vam ostati i sav napredak koji ste ostvarili u besplatnom vikendu.  Ako vam još nije poznato o čemu se radi u igri, radnja Divisiona odvija se nakon što je razorna pandemija poharala New York. Svi gradski servisi padaju jedan za drugim, a bez hrane i vode u samo nekoliko dana nastaje pravi kaos. U to vrijeme aktivira se 'divizija', jedinica agenata koji su živjeli među običnim ljudima sa zadatkom da spasi društvo. U ovom akcijskom RPG-u moći ćete se udružiti s drugim igračima kako bi otkrili izvore virusa.  