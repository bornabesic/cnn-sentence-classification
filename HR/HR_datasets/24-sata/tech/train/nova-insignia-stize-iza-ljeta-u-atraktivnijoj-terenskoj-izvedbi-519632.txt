Na salonu u Frankfurtu Opel će službeno predstaviti crossover izvedbu Insignije nazvanu Country Tourer. Baziran na karavanskoj izvedbi Insignije, ovaj automobil za 20 mm dodatno je udaljen od podloge i serijski opremljen novim 4x4 pogonom s torque vectoring sustavom. U unutrašnjosti nudi vrlo mnogo prostora za putnike i prtljažnik maksimalne zapremnine od 1655 litara. Opel još nije specificirao ponudu motora, no pretpostavlja se kako će je činiti benzinci od 165 i 260, dizelaš od 170 KS i novi biturbo dizel s više od 200 KS.   