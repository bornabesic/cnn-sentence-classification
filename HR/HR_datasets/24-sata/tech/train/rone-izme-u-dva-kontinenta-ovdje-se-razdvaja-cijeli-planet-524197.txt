Želite li zaplivati između dva kontinenta, Silfra je jedno od rijetkih mjesta na svijetu koje to omogućuje i pravi dokaz da nas Zemlja i dalje iznenađuje. Ova pukotina u moru nalazi se na Islandu i razdvaja euroazijsku i sjevernoameričku tektonsku ploču koje se odmiču jedna od druge brzinom od 2 centimetra na godinu i svakih desetak godina prouzroče potrese.  Zaron u pukotinu za mnoge ronioce je spektakl života koji omogućuje da dotaknete dva različita kontinenta, a pritom hladna kristalno čista plava voda omogućuje i spektakularne prizore jer je vidljivost skoro 100 metara u svakom smjeru. Za kristalno čistu vodu zaslužan je obližnji ledenjak Langjökull. Sezonskim topljenjem leda voda prolazi kroz porozne stijene i pritom se dodatno filtrira. Nekoliko desetljeća potrebno je kako bi voda došla do pukotine. 