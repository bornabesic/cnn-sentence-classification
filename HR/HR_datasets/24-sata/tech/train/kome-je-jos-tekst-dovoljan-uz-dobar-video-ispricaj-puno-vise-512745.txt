Content ili sadržajni marketing nije ništa novo: povijest marketinške komunikacije puna je primjera u kojima su brendovi „pričali priču“ (uglavnom putem članaka ili specijaliziranih časopisa). No, s razvojem svijesti potrošača i napretkom tehnologije, marketing kojem je od naglaska na prodaju bitniji sadržaj promijenio je način na koji koristimo digitalne medije. Hrvati na internetu svaki dan provode čak sedam sati, pa se s pravom očekuje rast ulaganja u digitalno oglašavanje, kakav je primjetan kod globalnih oglašivača. A oni svoje budžete sve više posvećuju upravo contentu, što je dokaz da se industrija prilagodila komunikacijom u prirodnom (native) okruženju. Content marketing stvorio je native oglašavanje koje, na zadovoljstvo korisnika, promociju svodi na manji dio, pa ako je tema pogođena, a čitatelju plasiran zanimljiv sadržaj, rezultati ne izostaju. Osim korisnika, koji i na ovaj način dobivaju sadržaj koji ih zanima, ovim su pristupom zadovoljni i oglašivači.  Istraživanje koje je proveo BBC među online čitateljima s četiri kontinenta, koristeći tehnologiju praćenja pokreta lica za detekciju emocija, pokazalo je da se content marketing u kvalitetnom okruženju smatra kredibilnim i korisnike emotivno povezuje s brendom. Čak 63 posto ispitanika smatra sadržajni pristup marketingu inovativnim, a 64 posto uživa u sadržaju, dok god je jasno naznačena poveznica s brendom.  Relevantni članci i formati poput videa ili infografika danas su obvezni dio svake uspješne digitalne kampanje, što utječe i na to kako konzumiramo, ali i kreiramo sadržaj.  Content marketing itekako ima svoje prste u popularizaciji video formata, koji je od dijela između ili na kraju novinskih redaka postao onaj koji „nosi priču“, a tako ga danas tretiraju medijski giganti diljem svijeta. Emocionalna reakcija na sadržaj prenesen putem videa - bilo da se radi o humanitarnoj krizi ili psićima - uvijek je jača od one koju postiže pisana riječ.  Prema istraživanjima, kada su na nekoj stranici istovremeno dostupni video i tekst, čak 69 posto čitatelja odabrat će video za izvor informacija. Uz pomoć videa 98 posto korisnika će se informirati o proizvodu ili usluzi, a kod 77 posto video će „presuditi“ prilikom odluke o kupnji.  Osim što je video sadržaj koji rado pregledavamo, sve je češće i oblik komunikacije koji kreiramo, objavljujući na društvenim mrežama ili komunicirajući putem aplikacija kao što su WhatsApp, Viber ili Facebook messenger.  Uz to, današnji content pristup - u skladu s prirodom društvenih mreža - polazi od ideje da će video biti ne samo gledan, već i podijeljen. Ako ste ikada i prije pola odgledanog videa znali s kim ćete ga i na kojoj platformi podijeliti, znate na što mislimo. (Hoćete li podijeliti link uz emoji, napisati kritički osvrt ili se samo pohvaliti da ste ga prvi otkrili? Content je našao put!) Kamo će nas dalje odvesti famozni sadržaj? Predviđa se da će u idućim godinama na svjetskoj razini ulaganje u content marketing rasti po stopi od 32 posto u odnosu na svaku prethodnu godinu, a da će content u 2017. činiti 14 posto digitalnog oglašavanja. Za usporedbu, u Hrvatskoj trenutno tek 12 posto medijskih budžeta odlazi na digitalno oglašavanje. Ako ste došli do ovog dijela članka, možda vas zanima je li transformacija hrvatske digitalne scene već započela. Najbolje je saznati iz prve ruke, od digitalnih stručnjaka koji će na jedan dan preuzeti Zagreb na Digital Takeoveru. Preuzimanje počinje 14. ožujka u Cinestaru Zagreb u Branimir centru, a prvi korak napravite ovdje. Više informacija o programu i predavačima saznajte u narednim priopćenjima ususret konferenciji, a novosti o konferenciji možete pratiti na službenom webu i društvenim mrežama: Facebooku, Twitteru i LinkedIN-u Tema: Digital Takeover 