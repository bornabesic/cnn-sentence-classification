E3 2017 će biti prvo izdanje najvećeg gaming sajma na svijetu koje će otvoriti svoja vrata javnosti. Organizatori su sinoć najavili kako će 13.2. u slobodnu prodaju pustiti 15.000 ulaznica koje će biti dostupne po cijeni od 249 dolara, s time da će se prvih 1,000 prodavati za $149 dolara. Posjetitelji će imati pristup glavnom dijelu sajma i svim bitnim eventima zahvaljujući novom partnerstvu organizatora s udrugom Entertainment Software Association (ESA). Iako će dio eventa biti otvoren za javnost, E3 2017 će i dalje "stavljati fokus na medijsku i poslovnu komponentu," što uključuje već tradicionalni VIP Business Lounge, javljaju nam iz SAD-a. Više informacija o nadolazećem E3 sajmu donosi IGN Adria. 