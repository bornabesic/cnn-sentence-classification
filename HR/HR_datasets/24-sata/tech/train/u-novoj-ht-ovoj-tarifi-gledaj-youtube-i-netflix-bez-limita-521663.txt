Milenijalci su stalno online, svoje serije i filmove prate u pokretu, a upravo njima Hrvatski Telekom je namijenio novu Tarifu za mlade. Najveća novost unutar ove tarife je neograničeno gledanje i slušanje YouTubea uz StreamOn opciju bez trošenja podatkovnog prometa. Osim YouTubea, u ovo je uključeno i gledanje Netflixa, HBO GO-a i Pickboxa (ako ove servise imate aktivirane). To znači da bez brige možete uživati u gotovo svim multimedijalnim sadržajima i dok ste u pokretu ili neovisno o kvaliteti vaše kućne Wi-Fi mreže.  Taj neograničeni streaming bit će moguć dok ne potrošite podatkovni promet koji je uključen u tarifu. Inače, nova tarifa uključuje 400 minuta i SMS-ova te 3 GB podatkovnog prometa koji ćete moći koristiti na ostale aktivnosti, poput surfanja, fotkanja ili čekiranja mailova. Tarifa stoji 149 kuna mjesečno, a HT navodi da će tijekom ljetnih mjeseci korisnici moći uz YouTube besplatno i neograničeno gledati filmove i serije u sklopu aplikacije MAX Tv GO - HBO GO, PickBox. Uz mobitele, u ovoj tarifi se nude VR naočale, fitness narukvice, dronovi, GoPro kamere i IconX slušalice.  