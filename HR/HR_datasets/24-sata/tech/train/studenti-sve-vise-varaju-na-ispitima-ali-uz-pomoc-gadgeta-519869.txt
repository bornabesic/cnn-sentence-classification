Sve veći broj britanskih studenata koji varaju na ispitima koristi prednosti raznih gadgeta poput telefona, pametnih satova ili skrivenih slušalica. Točnije, u proteklih pet godina za 42 posto je bilo više varanja na ispitima uz pomoć tehnologije, objavio je Guardian.  Samo u prošloj godini studenti su u 210 slučajeva koristili skrivene uređaje za varanje. Osim što ih je teško uočiti, oni se mogu kupiti za 'siću'. Naravno, stručnjaci kažu i da je stvarni broj studenata koji varaju puno veći jer su uređaji postali toliko sofisticirani da brojni varalice neće biti otkriveni.  Irene Glendinning sa Sveučilišta u Coventryju kaže kako je u jednom slučaju student koristio bežičnu slušalicu te je otkriven samo zato jer ga je prijavio drugi student.  