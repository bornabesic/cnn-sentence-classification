Prije nešto više od dvije godine američka kompanija MegaBots izazvala je japansku kompaniju Suidobashi, kreatora Kuratasa, na dvoboj. Osnivač kompanije Suidobashi Heavy Industry, Kogoro Kurata tom je prilikom zatražio od izazivača pravi dvoboj robota, a ne napucavanje paintball puškama kakvima je bio opremljen MegaBot II. Amerikanci su otada svoga konja za trku bitno unaprijedili. Bit će to prava poslastica za sve ljubitelje velikih robota. Megabots je nakon izazivanja Japanaca na dvoboj prije dvije godine pokrenuo kampanju u kojoj se navelo što je sve potrebno u nadogradnji MegaBotsa II, koji je tada bio spreman samo za borbu paintball puškama, i to s malo većih udaljenosti. Za nadogradnje su trebali pola milijuna dolara, a već prvog dana kampanje prikupili su skoro 200 tisuća. Ukupno za sve nadogradnje kojima bi mogao pobijediti Kuratasa trebali su 1,5 milijuna dolara. Počeli su s nadogradnjom svoga diva, a sada je on spreman za borbu prsa u prsa. - Naši najveći izazovi bili su dobavljači, logistika, ali i sam proces sastavljanja, kazao je predvodnik američkog tima Gui Cavalcanti. MK III uključuje 800 tisuća dolara vrijedne dijelove. Pravi je izazov bio sve te visokokvalitetne dijelove spojiti tako da tvore jedan kvalitetan i održiv sustav. Na robotu se nalazi oko 3000 vijaka, oko 300 hidrauličnih crijeva te motor od 430 konjskih snaga. Sastaviti sve to u kvalitetan sustav bio je dug proces, naglasio je Cavalcanti. MegaBot III teži 12 tona te je visok gotovo 5 metara. Dizajniran je za zemljanu borbu prsa u prsa. Zaljubljenici u SF borbe metalnih divova sada će takvu moći gledati u stvarnosti. Obe kompanije, i MegaBot i Suidobashi, dvoboj će prenositi na svojim Youtube kanalima. Mjesto održavanja borbe i točno vrijeme nisu poznati. Borba je najavljena za kolovoz. 