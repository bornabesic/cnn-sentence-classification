Bez smartphonea većina nas više ne može zamisliti život kao niti bez kave, pogotovo one jutarnje. Mudre glave dosjetile su se kako te dvije "ovisnosti" spojiti u jedno rješenje koje stane u džep.  Ono nosi ime Mokase i "skuhat" će vam kavu preko mobilne aplikacije. Riječ je zapravo o svojevrsnoj futroli koja se prikvači na smartphone. Za pravljenje kave koristi vrlo tanke kapsule. U njima je dovoljno zrna za jedan espresso, piše The Sun. Sve što korisnici trebaju učiniti je staviti Mokase na mobitel i pritisnuti gumb na Mokase aplikaciji. Voda se zagrijava se preko sirnih ugrađenih grijača, a kava izlazi kroz rupu na vrhu  - Mokase je prvi ovakav uređaj koji će vam napraviti espresso kad god to poželite, kažu u kompaniji Smart K. koja ga je proizvela. Dostupan je u varijantama za iPhone, Samsung, ali i neke druge brendove smartphonea. Uz Mokase svaki kupac dobiva i sklopivu šalicu.  Prodaja kreće uskoro, ali cijena neće biti mala. Procjenjuje se da će se kretati oko 700 kuna.  