Slavni fizičar Stephen Hawking upozorio je kako ljudi neće preživjeti još 1000 godina na ovom krhkom planetu. On vjeruje kako je život u sve većoj opasnosti da ga izbriše neka globalna katastrofa, poput nuklearnog rata, virusa ili umjetne inteligencije koja će se okomiti na nas.  Zbog toga kaže da se trebamo fokusirati na svemirska putovanja i zbog budućnosti nas samih postati međuplanetarna vrsta.  Studentima na Oxfordu govorio je o povijesti našeg shaćanja svemira od prvih mitova sve do najnovijih teorija te je rekao i da će nam znanost možda omogućiti da gravitacijskim valovima zavirimo u sam Veliki prasak.  - Naša slika svemira dramatično se promijenila u posljednjih 50 godina i sretan sam što sam dao svoj mali doprinos - rekao je Hawking i dodao da je ovo sjajno vrijeme za istraživanja u teorijskoj fizici, prenosi Guardian. 