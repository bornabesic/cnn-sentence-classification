Osim baterija, golema Teslina 'Gigatvornica' proizvodit će i motore i mjenjačke sklopove za električne automobile. Ovu je informaciju na službenom Twitteru potvrdio i guverner Nevade, Brian Sandoval.  Ogromna tvornica u Nevadi imat će skoro 540.000 kvadrata kad se završi i bit će zgrada s najvećom kvadraturom na svijetu. U njoj su pokrenuli proizvodnju za Powerwall i Powerpack baterije, a tamo će se proizvoditi i baterije za novi Model 3. Sandoval je rekao i kako će nova proizvodna linija za motore otvoriti dodatnih 550 poslova, prenosi TechCrunch.  Inače, sama tvornica je tek 30 posto dovršena, uz nove module koji se aktiviraju čim se kompletiraju.  