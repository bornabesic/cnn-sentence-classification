Uz malo mašte običan akvarij s nekoliko predmeta uvećanih macro lećom u trenutku se može pretvoriti u neka daleka svemirska prostranstva. Koristeći tinte u raznim bojama, YouTuberi s kanala Macro Room kreirali su novi fascinantni video koji izgleda kao da je proizvod dugotrajnog rada na računalu.  Kroz ovaj slow-motion spektakl imamo nekoliko prizora koji izgledaju kao planeti u nekoj šarenoj galaksjji, ali i grad kojeg je preplavila šarena poplava te cvijeće koje pulsira pod raznim bojama. Svaka boja uštrcana i uvećana u ovom akvariju rezultira posebnim efektima i poplavom dojmova koji vas u trenu podsjećaju na gomilu filmskih hitova.  Za snimku su zaslužni Canon 70D i Canon MPE-65 kamere uz 100 mm leću. 