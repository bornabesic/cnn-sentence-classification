Na ekološki otisak utječe transport, prehrambene navike i navike potrošnje energenata u kućanstvu, stvaranje i zbrinjavanje otpada. Pokazuje nam koliko je svakome od nas potrebno da zadovolji svoje potrebe, te koliki je biokapacitet Zemlje. Ukoliko je potrošnja resursa veća od biokapaciteta, u ekološkom smo minisu, što znači da se Zemlja ne stigne obnavljati onoliko brzo kao što ju koristimo. Smanjenje otiska je najlakše u kućanstvu na razini pojedinca i obitelji. Štednja vode, električne energije, plina te korištenje ekoloških materijala i uređaja uvelike smanjuje ekološki otisak. Ipak, trećinu ukupnog zagađenja stvaraju dobra i usluge koje koristimo. Iz tog razloga bitno je razmisliti o proizvodima koje kupujemo, kao i raspitati se koliko je “zelen” njihov proizvođač. Pretjeranim onečišćenjem se uništava ozonski omotač, na što nas često podsjete upozorenja o sve štetnijem utjecaju Sunca. Kako bi potaknuo razmišljanje o zaštiti okoliša, Vaillant je organizirao događanje pod nazivom Vaillantov Zeleni dan upravo na Dan zaštite ozonskog omotača, s ciljem osvještavanja o važnosti korištenja proizvoda koji ga čuvaju. Predstavili su brojne mjere koje će se u narednih pet godina provoditi u njihovom poslovanju, a koje su usklađene s globalnom politikom održivog razvoja. Osim što će smanjiti vlastito onečišćenje prilikom poslovanja i proizvodnje proizvoda, žele smanjiti ekološki otisak svojih kupaca, te potaknuti i ostala poduzeća i partnere na svjesniji i održiviji način poslovanja. S tim ciljem proizveli su i liniju proizvoda “Green iQ” čiji je glavni rezultat optimalno korištenje energenata kako bi se korisniku u konačnici smanjili troškovi i negativni učinci na okoliš, a time i ekološki otisak pojedinaca i kućanstava koji ih koriste. Dodatna aktivnost s istim ciljem je jesenska akcija Staro za novo, u kojoj besplatno otpremaju stari bojler za grijanje, te omogućuju povrat novca do 1000 kn uz kupnju novog Vaillant plinskog kondenzacijskog bojlera. Bojler kojeg više ne trebate može biti bilo koje marke, važno je samo da ga ne bacate u okoliš, već predate Vaillantu koji će ga propisno zbrinuti. Osim povrata novca, pruža se mogućnost besplatnog puštanje novog uređaja u rad ili produljenog jamstva na ukupno 5 godina, kako bi potaknuli na propisno zbrinjavanje otpada i osvještavanje brige o okolišu.  Više o tome kako možete utjecati na smanjenje zgađenja pratite na Green Livingu. Tema: Green Living 