Salate mogu biti iznimno zdrave, no pretjerate li s preljevima i dodacima one će imati više kalorija nego jedan dobar hamburger. Kalifornijska tvrtka Chowbotics odlučila je doskočiti ovoj situaciji te su napravili Sally. Ona je robot koji može u samo jednoj minuti pripremiti salatu, a pritom će i paziti na svaku kaloriju. Kako se u njoj krije oko 20 različitih sastojaka, ona može izbaciti više od 1000 različitih salata.  Kompanija koja stoji iza Sally zamislila ju je kao dodatak u raznim tvrtkama gdje radi velik broj ljudi ili u supermatketima kao pametan automat za salate. Bloomberg piše kako kompanija radi i na verziji Sally koja će biti primjerenija kućanstvima.  No, Sally ipak ne može sve sama. Netko će morati i narezati povrće i ostale sastojke ubaciti u stroj, a senzori će vas obavijestiti kad joj fali nekih sastojaka. Prvu Sally bi trebali postaviti u coworking prostor u San Franciscu, a Sally inače košta 30.000 dolara.  