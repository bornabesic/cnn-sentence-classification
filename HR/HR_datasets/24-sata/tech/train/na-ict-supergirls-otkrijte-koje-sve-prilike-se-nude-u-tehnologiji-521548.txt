Tvrtka Lemax treću godinu zaredom organizira event pod nazivom "ICT Supergirls 2017" povodom međunarodnog dana žena u ICT-u. koji se tradicionalno održava u travnju. "ICT Supergirls 2017" počinje u srijedu 26. travnja u podne u prostorijama Lemaxa u Zagrebu. Svrha eventa je ohrabrivanje i poticanje mladih djevojaka da zamisle svoju budućnost u tehnologiji, prepoznaju prilike i prihvate izazove koje ICT industrija nudi. Kao i prethodnih godina sudionice će imati priliku poslušati zanimljiva predavanja djelatnica Lemaxa te uspješnih poslovnih žena s hrvatske ICT scene –> Mie Biberović – izvršne urednice Netokracije, Ive Biuk – UX dizajnerice u Amphinicy Technologies, Martine Grgić – suosnivačice Smart Lumiesa i Ivane Herceg Batić – voditeljice marketinga za Cedevitu u Atlantic Grupi. Ove godine u sklopu eventa uveden je mentorski program - inicijativa pokrenuta kako bi se pomoglo djevojkama da se bolje upoznaju s mogućnostima i izazovima poslovnog svijeta, posebice sa zanimanjima unutar ICT-a. Nekoliko sretnica imat će priliku besplatno sudjelovati na radionici robotike u organizaciji Gradionice. „Girls in ICT day“ do sada je obilježen u 160 zemalja s više od 7200 događaja u kojem je sudjelovalo preko 244 000 djevojaka i žena širom svijeta. Zvuči ti zanimljivo? Više informacija o načinu prijave i samom ICT Supergirls 2017 eventu pronađi na http://ictsupergirls.lemax.net/ 