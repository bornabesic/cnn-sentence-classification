Sony je objavio u utorak kako dugo očekivani Bravia A1 OLED 4K HDR televizori u svibnju stižu u Europu. Već su dostupni na pojedinim tržištima, a nova serija televizora uz odličnu OLED sliku donosi unaprijeđen Sony 4K HDR procesor X1 Extreme te inovativni zvučni sistem Acoustic Surface.  - Otkako smo prezentirali BRAVIA A1 OLED televizore na CES-u ovog siječnja, dobili smo odlične komentare i pohvale na račun inovativne kombinacije najviše kvalitete slike i briljantne tehnologije za ozvučenje Acoustic Surface. Vrlo smo uzbuđeni što ćemo predstaviti nove modele potrošačima u Europi u svibnju - izjavio je Motoi Kawamura, čelnik odjela za TV marketing i planiranje proizvoda u tvrtki Sony Europe.  Inženjeri iz tvrtke Sony razvili su novu tehnologiju za ozvučenje Acoustic Surface, koja omogućava emitiranje zvuka iz samog ekrana. Zahvaljujući originalnom dizajnu, cijela površina ekrana prenosi bogat zvuk, pružajući jedinstvo slike i zvuka, pa djeluje da svi zvukovi zaista dolaze od likova na ekranu.  Televizori će biti dostupni za narudžbu u svibnju 2017. kod izabranih trgovaca, a u ponudi u prodavaonicama će biti od lipnja 2017. godine.  Televizori će se nuditi u dijagonalama od 55 i 65 inča, a cijene počinju od 32.000 kuna. 