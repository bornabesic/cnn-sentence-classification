Nakon odličnih i pristupačnih Axon telefona, kineski ZTE sada je predstavio svoj prvi pametni sat - Quartz, kojim žele unijeti buru i među Android satovima.  Radi se o satu koji će koštati nešto ispod 200 dolara, a dolazi s 1,4-inčnim AMOLED ekranom i Gorilla Glass zaštitom. Pogoni ga Snapdragon Wear 2100 procesor, a uz 4 GB memorije ima 768 MB RAM-a. Za autonomiju se brine baterija od 500 mAh, a tu je i 3G podrška, što znači da ćete sat moći koristiti bez veze s mobitelom.  Za sada će biti dostupan samo u SAD-u te još nema informacija o prodaji u Europi. U T-Mobileu stoji 192 dolara. 