Mnogi bi na prvu rekli da je najprodavaniji Android telefon na početku ove godine bio neki model iz Samsungove galaksije. Međutim, najnoviji podacy Strategy Analyticsa pokazuju kako je kineski Oppo R9s bio najpopularniji telefon u prva tri mjeseca.  Naravno, vrh ljestvice zauzeli su iPhone 7 i 7 Plus s ukupno 38,9 milijuna uređaja, a Oppov telefon odmah je na trećem mjestu sa 8,9 milijuna.  Iako je ovakav poredak prilično neočekivan, jer se radi o proizvođaču koji je relativno nepoznat na zapadnim tržištima (ali je hit u Kini), razlozi leže upravo u Samsungu. Da je Note 7 bio što je trebao biti, vjerojatno bi on zauzimao neku od pozicija na vrhu. Ovako su najpopularniji Samsungovi telefoni bili Galaxy J3 i J5. Ovdje se radi o prva tri mjeseca godine i zasigurno će proljetna verzija ove ljestvice biti puno drugačija nakon dolaska Galaxyja S8 i drugih telefona na tržište, prenosi Android Headlines.   