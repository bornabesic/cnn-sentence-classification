Mass Effect: Andromeda stiže na PC, PlayStation 4 i Xbox One za manje od dva mjeseca, a Electronic Arts i Bioware su nam povodom toga otkrili neke nove informacije o suborcima koji će nam raditi društvo dok igramo ovaj dugoočekivani svemirski RPG. Novi "Andromeda Initiative" video na Mass Effect stranici prati Coru Parker koja nas upoznaje s nekim članovima naše svemirske posade. Sama Harper je pripadnik tzv. Biotic klase vojnika te će nam moći praviti društvo na misijama. Kako je prije bila pripadnik Asari komandosa, trebala bi se dobro snalaziti na bojišnici. Cora Parker je na početku igre zamjenik glavnog Pathfindera Aleca Rydera, a njena video procjena tvrdi kako je sposobna zamijeniti Rydera ako za do bude potrebe. Nadalje, saznajemo kako su Sarah, odnosno Scott Ryder (ovisno o tome kojeg lika odaberete) počeli svoje vojne karijere kao Alliance novaci. Scott je do sada već pomogao obraniti Arcturus stanicu, dok je Sarah bila dio istraživačkog tima koji se bavio Protheanima i njihovom tehnologijom. Više informacija o novim Mass Effect: Andromeda likovima i samoj igri donosi IGN Adria. 