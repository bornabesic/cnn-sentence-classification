Gotovo je sigurno da će i Apple krenuti put Samsunga i LG-a te na novom iPhoneu značajno povećati ekran, ali i zadržati otprilike iste dimenzije uređaja. Ovako veliki ekran omogućit će nam da puno lakše uživamo u filmovima i fotografijama, ali i otvoriti neke nove mogućnosti za razne aplikacije.  Dizajner Benjamin Geskin za iDrop News kreirao je najnovije konceptne fotografije koje pokazuju za što bi se sve mogao koristiti dodatni dio ekrana. Na prostoru na kojem je nekad bila Home tipka on je zamislio funkcijsko područje koje će imati virtualnu tipku za početni ekran, ali i senzor otiska prsta koji bi prema nekim glasinama trebao biti ispod stakla. Na ovom području bi također mogli upravljati fotografijama i video sadržajima, slično kao što to radi i TouchBar na MacBooku.  O tom funkcijom području u veljači je pisao i korejski analitičar Ming-Chi Kuo, koji je i ranije imao dobre insajderske informacije.  