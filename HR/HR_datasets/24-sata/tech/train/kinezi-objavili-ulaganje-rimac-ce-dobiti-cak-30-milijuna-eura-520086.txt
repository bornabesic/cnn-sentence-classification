Kineski Camel objavio je kako je kompanija odlučila uložiti ukupno 30 milijuna eura u tvrtke Mate Rimca i to 27 milijuna eura u Rimac Automobile i 3 milijuna eura u Greyp Bikes. Kako piše ICT Business, odluku su potvrdili u utorak kada je i potpisan je ugovor koji predviđa kupnju B serije povlaštenih dionica (Series B Redeemable Convertible Preferred Shares (RCPS-B).  Mate Rimac, osnivač Rimac Automobila i Greyp Bikesa kazao je za ICT Business kako su u procesu druge runde investicije, ali ne žele izlaziti s detaljima dok ne završe proces sa svim investitorima.  Iako će, kako piše ICT Business, konačno provođenje ovog ugovora ovisiti o ispunjavanju raznih uvjeta s obje strane, s obzirom da je Camel objavio ulaganje, analitičari smatraju kako je ispunjavanje uvjeta koji su još pred obje kompanije zapravo samo formalnost. 