Nakon četiri godine S-klasa je redizajnirana. I dok je optički to vrlo diskretno, u tehničkom pogledu Mercedes je pripremio vatromet. S-klasa je napravila još jedan korak prema potpuno samostalnoj vožnji. Automobil pomoću karata, radara i kamera prepoznaje okolinu te automatski prilagođava brzinu, ne samo prometu, nego i zavojima, kružnim tokovima te križanjima. Automatski mijenja i trak, a za to je potrebno samo pomaknuti ručicu žmigavca. Instrumenti i središnji zaslon su zapravo dva spojena ekrana Svjetska novost je Curve funkcija koja naginje karoseriju u zavoju kako bi smanjila sile koje djeluju na vozača i putnike te učinila vožnju udobnijom. Audio sustav ima 1520 watta, a u ponudi je i sustav daljinskog parkiranja pomoću pametnog telefona. S-klasa dolazi i s četiri potpuno nova motora, dizelašima sa šest cilindra i 286, odnosno 340 KS i benzincima s 469 te 612 KS. Top model ima 630 KS.   Obnovljena S-klasa na tržište stiže u srpnju 