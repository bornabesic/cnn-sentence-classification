Facebook zna puno o vama, možda i puno više nego što mislite. Većina informacija koju objavite, od statusa preko fotografija pa sve do općenitih podataka, može se zloupotrijebiti. Donosimo vam pet stvari koje biste trebali obrisati s Facebooka želite li sačuvati privatnost. Ako ih i nećete obrisati, važno je znati za što se tko sve može koristiti ono što ste objavili na najvećoj društvenoj mreži. Ono što upišete kao vaš interes najvjerojatnije će iskoristiti oglašivači kako bi kreirali oglase namijenjene upravo vama. Facebook će vam prikazivati stvari koje pretpostavlja da ćete "lajkati" i na taj način steći sliku o vama.  Jako je lijepo kad dođe taj dan pa kad vam masa vaših prijatelja javno na zidu uputi čestitke. No, sve to ima i tamnu stranu. Informacija o vašem datumu rođenja može hakerima dati pristup vašem bankovnom računu i drugim osjetljivim stvarima. Stručnjaci savjetuju da informaciju o datumu rođenja na Facebooku jednostavno sakrijete.  Svoju kućnu adresu vjerojatno nećete dati strancu, ali možda ćete to učiniti slučajno upišete li ju na Facebook profil. Ako ljudima želite reći gdje se nalazite, učinite to preko privatnih poruka. Informacije o prijašnjem i sadašnjem radnom mjestu kao i obrazovanju mogu biti korisne za pronalaženje posla. No, odavanje tih podataka ljudima olakšava pretragu informacija o vama preko Googlea i otkriva ono što možda i ne želite.  Facebook je star više od 10 godina i u tom je razdoblju doživio brojne promjene, a promijenili ste se i vi. Vjerojatno imate starih objava kojima se više ne ponosite. Obrišite ih, savjetuje Independent.  