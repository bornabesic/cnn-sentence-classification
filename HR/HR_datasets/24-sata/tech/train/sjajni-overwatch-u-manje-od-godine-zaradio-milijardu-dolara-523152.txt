Online pucačina Overwatch objavljena je krajem svibnja prošle godine i dosad je skupila više od 30 milijuna registriranih igrača, što jako puno govori o popularnosti ove nove igre.  U isto to vrijeme, igra je donijela i više od milijarde dolara zarade Activision Blizzardu te je tako postala njihova osma franšiza koja je došla do ove magične cifre. Iz kompanije navode i da su zabilježili rast prodaje unutar igara od čak 25 posto, za što je najviše zaslužan Overwatch, a potom i legendarni WoW. Osim Overwatcha, velik uspjeh i dalje bilježi Hearthstone koji je sada došao do 70 milijuna registriranih igrača.  