Iako je trenutno sva pažnja usmjerena na Galaxy S8, koji krajem mjeseca stiže u prodaju, Samsung paralelno priprema i niz novih uređaja za drugu polovicu godine. Tako bi prema najnovijim glasinama tijekom ljeta mogli vidjeti revolucionarni fleksibilni telefona. Poznat je pod imenom Galaxy X, a on bi mogao stići u trećem kvartalu - prije Notea 8, prenosi Trusted Reviews.  Fleksibilni telefon naslanja se na projekt koji Samsung razvija već nekoliko godina. Kad je sklopljen telefon bi izgledao poput većine normalnih telefona, no kad se rastvori, izgledao bi kao tablet. Naravno, kao i sve glasine i ovu treba uzeti s velikom dozom rezerve. 