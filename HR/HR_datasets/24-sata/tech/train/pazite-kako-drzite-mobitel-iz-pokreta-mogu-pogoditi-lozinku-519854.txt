Način na koji držite svoj mobitel dok ga koristite mogao bi hakerima omogućiti da vam ukradu lozinke i PIN-ove, otkrili su znanstvenici sa Sveučilišta u Newcastleu.  Njihovo istraživanje analiziralo je pokrete telefona dok se koristi tipkovica i otkrili su kako su u 70 posto slučajeva pogodili četveroznamenkasti PIN iz prve, dok su iz pet pokušaja bili točni u 100 posto slučajeva.  Ovo je problem kojeg su svjesne i tehnološke kompanije, ali rješenje mu još nisu našli. Maryam Mehrnezhad kaže kako je većina telefona, tableta i drugih nosivih uređaja opremljena raznim senzorima.  - Ali kako aplikacije i stranice ne traže dopuštenje za pristup većini njih, zloćudni programi mogu prisluškivati vaše senzore - kaže Mehrnezhad. Znanstvenici sugeriraju da je problem i u tome što brojne senzore koriste tržišni rivali. Na nekim browserima otkrili su da, ako se otvori stranica za zloćudnim kodom, a potom neka druga, da se mogu pratiti svi uneseni detalji. Još gore po korisnike, ako se stranice ne zatvore potpuno, korisnike se može špijunirati i dok je telefon zaklljučan.  - Ljudi su puno više bili zabrinuti zbog kamere i GPS-a nego zbog ovih tihih senzora - kažu stručnjaci koji su otkrili 25 različitih senzora koji se standardno nalaze u telefonima. U istraživanju su tako otkrili i da sve što radimo - od klikanja, skrolanja, držanja telefona  - vodi do jedinstvenog načina korištenja telefona. Tako su i na poznatoj stranici mogli pogoditi na kojem dijelu stranice je korisnik tipkao iz načina na koji je telefon nagnut, piše BBC. 