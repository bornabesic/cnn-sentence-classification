Ako si voljan investirati u svoje znanje, prošireno iskustvom uspješnih poduzetnika i pojedinaca koji su, ne tako davno, bili gdje si ti sada te da bi, ne toliko kasnije, bili s “one” strane pozornice pokušavajući tako dočarati ono što su i sami slušali od drugih uspješnih ljudi; što su čuli zasigurno je ostavilo trag u njihovim umovima jer to je modus operandi znanja, ono se tako širi; iskustvo tu predstavlja početak, a učenje na tuđim greškama investiciju; uvid u najnovije tehnologije i procese obavljanja poslova u raznim sektorima prvi je korak prema inovaciji koju nećemo postići ukoliko postojeće probleme pokušamo riješiti današnjim načinom razmišljanja. Ako želiš otkriti kako slijediti svoje snove i biti ustrajan u njihovu ostvarenju, dok istovremeno uspijevaš plesati na granici vječne borbe između ida i super-ega, na pola si puta postati uspješan. Druga polovica dobiva se učenjem, radom i ustrajnošću. Zato, ako misliš da vrijedi poslušati izuzetne predavače koji prije nisi imao mogućnosti slušati na ovim prostorima, posjeti trodnevni događaj u Zagrebu, gdje se kreativnost, inspiracija, vodstvo i učenje spajaju u jedno. Što je LEAP Summit? U razdoblju od 11. do 13. svibnja 2017. godine održati će se najveći međunarodni događaj za mlade u Hrvatskoj. Zagreb će tako postati domaćin preko 1000 millenialsa koji dolaze da bi usvojili nova znanja i vještine te spremno zakoračili u svijet poduzetništva, vodstva, inovacija, kreativnosti i inspiracije. LEAP Summit je najveći međunarodni događaj ovakvoga tipa u Jugoistočnoj Europi, a impresivna lista predavača, partnera konferencije i sudionika pravi je pokazatelj da će konferencija i 2017. godine promijeniti život brojnim sudionicima i osigurati im nezaboravno iskustvo. Cilj konferencije jest spojiti najtalentiranije i najambicioznije predavače i sudionike iz cijelog svijeta kako bi podijelili inspiraciju i znanja iz raznih područja. Andreas von der Heydt direktor je u jednoj od top 5 najvećih tehnoloških kompanija u svijetu. Lars Silberbauer Andersen čovjek je kojega vjerojatno znaju svi marketingaši, transformirao je social medija dio u LEGO kompaniji te pomogao LEGO uvrstiti među najpoznatije marke svijeta. Javier Bajer je transformirao organizacijske kulture gradova, poduzeća poput HSBC-a ali i Buckinghamske palace. Cathy O’Dowd predstavlja uzor mnogim ženama diljem svijeta, prva je žena koja je ispenjala Mt. Everest s obje pristupne strane, pokrenula niz projekata, a danas uči ljude diljem svijeta kako razmišljati kao istraživači i avanturisti. Tiago Mattos je vodeći stručnjak za nove i eksponencijalne tehnologije u Brazilu, a iz dalekog Brazila nam dolazi pričati o modernim trendovima, ujedno je i SingularityU speaker i alumni. Više o predavačima dostupno je ovdje. S povećanjem broja sudionika LEAP Summit je posvećen tome da postane jedna od najvećih i najboljih konferencija Europe. Za više informacija i detalja kako se prijaviti, posjetite http://www.leapsummit.com/. Za sve dodatne informacije i upite, kontaktirajte organizatore na info@leapsummit.com. 