Nedavno sam u jednom vagonu prigradskog vlaka svjedočila prizoru - sva sjedala zauzeli su muškarci u punoj snazi, a sve žene su stajale. Bilo je to nekako žalosno za vidjeti. Zapitala sam se bi li meni, da sam muškrac, bilo neugodno sjediti dok žena pokraj mene stoji. Naišla sam na još jedan primjer koji je dokaz kako je pravih muškaraca danas sve manje: Djevojka s malom bebom u jednoj ruci, vrećicama u drugoj i ruksakom na leđima stajala je u vlaku. Tri mlađa muškarca (30-tih godina) sjedila su pokraj nje i niti jedan se nije želio ustati. Zapitala sam se: "Kakvi su prema ženama s kojima žive?". Na kraju je mladoj majci mjesto ustupila žena.  Ovakve i slične situacije postale su nažalost svakodnevna pojava. Zato ne čudi što se ženama srca tope kada naiđu na pravog džentlmena, na nekoga tko će i najmanjom sitnicom pokazati da mu je stalo, da je nesebičan, pošten, suosjećajan i da poštuje ženu s kojom je u vezi. Ponekad se čini da takvi muškarci postaju vrsta kojoj prijeti izumiranje. Koje će navike muškaraca rastopiti srce baš svakoj ženi? 