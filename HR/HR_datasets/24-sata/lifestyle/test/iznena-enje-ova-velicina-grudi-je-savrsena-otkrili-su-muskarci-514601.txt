Čini se kako postoji predrasuda o muškarcima i njihovim željama tipa - "što veće to bolje". Zapravo, većina njih preferira žene s grudima srednje veličine. Prema američkom istraživanju u kojem je sudjelovalo 2000 muškaraca i žena iz SAD-a i Europe, idealna veličina grudi je srednja - niti premale, niti prevelike. Košarica grudnjaka koja pokriva muški ideal ljepote grudi bila bi ona veličine C. Više od polovice muškaraca (njih 53,6 posto) izjasnilo se kako su im grudi srednje veličine najdraže. Velike grudi najradije pogleda njih 35,3 posto dok je malim dojkama prezadovoljno 11 posto momaka. Iako, rezultati istraživanja su pomalo varirali od zemlje do zemlje pa tako Mađari i Poljaci preferiraju nešto manje grudi - veličine B košarica. Muškarci koji su u vezama u 70 posto slučajeva su priznali kako su vrlo zadovoljni grudima svojih partnerica, prenosi askmen.com. Istraživači su uspoređivali volumen dojki i veličinu košarica grudnjaka. Proučili su grudi čak 400.000 žena starih između 28 i 30 godina iz 108 država i otkrili gdje žive one s najvećim grudima na svijetu, a gdje s najmanjim - rekorderke su Amerikanke (bjelkinje) dok najmanje imaju Filipinke. Iza Amerikanki su se našle Kanađanke pa Irkinje, Poljakinje, Britanke... I Hrvatice su sudjelovale u istraživanju, ali nije spomenuto na kojem mjestu su završile - nisu među prvih 15 država. Ipak, saznali smo kako je prosječna veličina košarica grudnjaka koje nose Hrvatice B - što se može svrstati u manje grudi. Za usporedbu, veličine košarica idu od najmanje A, pa B,C, D, E, F - grudi Amerikanki veće su od F, a Filipinki manje od A košarica. 