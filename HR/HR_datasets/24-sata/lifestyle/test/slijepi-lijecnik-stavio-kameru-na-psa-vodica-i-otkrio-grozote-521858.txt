Ovaj liječnik nije ni slutio kakve grozote će otkriti nakon što je, uz pomoć supruge stavio kameru na ogrlicu svog psa vodiča. Amil Patel ima 37 godina i živi u Londonu. Ostao je bez vida prije pet godina zbog keratokonusa - anomalije kod koje se središnji dio rožnice stanjuje i izbočuje. Ali, nastavio je normalno živjeti koliko je to moguće. Obaveze po gradu obavlja javnim prijevozom, a uz njega je uvijek pas vodič - kujica Kika. Kaže kako je često znao čuti nepristojne komentare prolaznika, koji kao da nisu shvaćali da, ako je slijep, nije gluh. Jednog dana odlučio je staviti kameru na ogrlicu svog psa i to je napravio uz pomoć supruge Semme. Radili su to nekoliko dana. I on i supruga šokirali su se nakon što su otkrili koliko pojedinci mogu biti grozni. Otkrili su koliko strašnih stvari su ljudi činili i njemu i psu uvjereni da to nitko neće vidjeti. Na primjer, žena je stavila torbicu na prazno sjedalo pokraj sebe samo da Amit ne bi mogao sjesti pokraj nje. Nekoliko ljudi je namjerno udarilo njega ili psa kišobranima, vrećicama i torbama dok su prolazili. Kujica se tada jako uznemirila. Prije je mislio da se to događa slučajno, dok nije snimio cijelu situaciju. - Sve je počelo jer su me ljudi stalno gurali da bi prošli po pokretnim stepenicama iako su imali dovoljno prostora za prolazak. Kika uvijek sjedi pored moje lijeve strane pa često i blokiramo put, a ljudi je tada udaraju vrećicama i kišobranima kako bi je maknuli s puta - ispričao je. Bilo je i slučajeva kada su ljudi tražili da im se ispriča jer im se našao na putu i od njega i psa ne mogu proći. Komentar jedne žene ga je jako pogodio:  - Rekla je da bi se trebao ispričati ljudima iza sebe zato što ih zadržavam. Pitao sam je "Zar bih se trebao ispričati što sam slijep?", a ona je rekla "Da" - dodao je. U slučajevima kada je trebao ići drugačijom rutom kroz grad i teren mu je bio nepoznat, trebao je pomoć prolaznika. Snimio je osoblje na stanici kako ga ignoriraju dok on moli nekoga da mu pomogne, iako su bili udaljeni od njega ni dva metra i gledali ravno u njega. Taksist mu na cesti nije želio stati iako ga je vidio - samo je produžio. Također, mnogi ljudi su dirali Kiku iako je pravilo da se psi vodiči slijepih i slabovidnih ljudi ne diraju. - Kada sam tražio pomoć, neki ljudi su čak hodali prema meni, ali su se u zadnji tren okrenuli i otišli u drugom smjeru. Neki su znali Kiku dodirivati dok smo hodali i tako su joj odvraćali pažnju s ceste. Jedan automobil je čak udario Kiku dok je pokušavala spasiti moj život. Vozio je prebrzo i prošlo kroz crveno na raskrižju. Vidjela je auto, stala je ispred mene i on ju je udario. Okrznuo joj je njušku i tri dana nije mogla nikuda - prisjetio se Amit strašnih iskustava. Ipak, kaže kako je bilo i divnih ljudi koji su mu željeli pomoći i trudili su se da mu olakšaju život, prenosi portal sharetap.it. 