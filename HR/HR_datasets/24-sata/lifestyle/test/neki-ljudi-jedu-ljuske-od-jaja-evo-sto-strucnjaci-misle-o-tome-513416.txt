Razlog zašto neki ljudi jedu ljusku od jaja je taj što postoje teorije kako je prepuna korisnih sastojaka za naše tijelo - najviše kalcija, a ima i željeza, bakra, mangna, cinka, fluora, fosfora, kroma i molibdena. Prema nekim studijama ljuska od jaja odlična je za kosti, za pravilan rad štitnjače, kod gastritisa, za jačanje organizma... Postoji čak i recept kako napraviti prah koji kasnije možete dodavati u hranu: Kao prvo, birajte organska jaja kako bi izbjegli kemikalije i hormone koje znaju sadržavati. Ljuske operite, stavite u vrelu vodu i prokuhavajte oko 10 minuta kako bi uništili štetne bakterije. Ne koristite ljusku od sirovih jaja! Prokuhane ljuske osušite pa ih stavite u vruću pećnicu - na 150 stupnjeva. Neka se peku desetak minuta. Na kraju ih usitnite u mužaru tako da dobijete fini prah. Poslužit će i blender.  Prah čuvajte u hladnjaku. Dnevno se uzima 1,5 do tri žličice, ovisno o godinama starosti. Žličica praha teži oko 5 grama i sadrži 1600 do 1800 mg kalcija, prenosi alternativa.hr gdje možete pronaći detaljne recepte prilagođene određenim tegobama. - Ljuska jajeta jest bogata mineralima no ipak ne bih preporučila konzumiranje samljevene ljuske. Ljuska štiti jaje od prodiranja nečistoća te mikroorganizama pa bi neadekvatnom pripremom konzumiranje ljuske moglo biti od veće štete nego koristi. Isto tako, ukoliko pretjeramo s količinom, postoji mogućnost da naš probavni sustav to ne bi najbolje podnio - objašnjava nutricionistica Leta Pilić - Za sada nema puno istraživanja koja potvrđuju pozitivan učinak kozumiranja ljuske jajeta, a spominje se u kontekstu fortifikacije hrane, odnosno obogaćivanja određene hrane određenim nutrijentima, u ovom slučaju kalcijem iz ljuske jajeta. Ovo je pak strogo kontroliran proces koji se razlikuje od mljevenja te konzumacije ljuske jajeta u domaćinstvu - dodaje nutricionistica. Pogledajte video kako pripremiti prah od ljski jaja: Tu je još jedan video: 