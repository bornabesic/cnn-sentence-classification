Ljudskom organizmu je potrebno niz vitamina i minerala kako bi bio u besprijekornoj formi. Ali, prerađena hrana s malo hranjivih tvari, brzinsko kuhanje ili konzumacija gotove hrane je drastično smanjila unos istih u organizam.  Budući da nije doktorska praksa s vremena na vrijeme provjeravati kod pacijenata razinu željeza u krvi ili raditi laboratorijske pretrage, obično ljudi saznaju za nedostatak nekog vitamina ili minerala u tijelu kad je situacija već dramatična, a simptomi su i više nego vidljivi. U nastavku donosimo popis vitamina, njihove karakteristike i način kako utječu na zdravlje, zatim prve simptome nedostatka istih i hranu koja će povećati potrebne vrijednosti. Bitno je napomenuti da nitko si ne može sam postaviti dijagnozu da mu nedostaje ovog ili onog vitamina. u slučaju da osoba primijeti neki od simptoma, savjetuje se da se ide kod doktora na detaljne pretrage. Vitamin B12 igra važnu ulogu u proizvodnji DNA te da pomaže stvaranje novih neurotransmitera u mozgu, objašnjava Everyday Health. Najčešći simptomi nedostatka vitamina B12 uključuju: obamrlost u rukama, stopalima i/ili nogama, poteškoće s hodanjem i ravnotežom, anemija, umor; slabost; oticanje jezika; gubitak pamćenja; paranoja i halucinacije. Doktori objašnjavaju da je u porastu nedostatak vitamina B12 kod ljudi jer sve više ljudi prelazi na veganstvo i podvrgavaju se operacijama s ciljem skidanja masnog tkiva. B12 se uglavnom nalazi u mesu pa se ljudima s nedostatkom ovog vitamina preporučuje da uvedu u prehranu više mesa - pogotovo peradi, ribe i mliječnih proizvoda. Magnezij pomaže kod čišćenja tijela od toksina iz okoliša i sprječava migrenu i pojavu kardiovaskularnih bolesti, prenosi Mercola.com. Određena istraživanja pokazuju da čak može smanjiti rizik od razvoja dijabetesa za one koji su visoko rizični. No, unatoč nevjerojatnim prednosti za tijelo, 80 posto ljudi ima manjak magnezija u organizmu. Simptomi nedostatka magnezija su: smanjenje apetita, mučnina i povraćanje, umor i slabost. Veliki nedostatak može uzrokovati ukočenost, grčenje mišića, konvulzije, abnormalan srčani ritam, promjene u osobnosti i nisku razinu kalija ili kalcija. Da bi dobili potrebni magnezij, ljudi ne moraju posezati za raznim dodacima za prehranu (tabletama). Bolje je konzumirati tamno zeleno lisnato povrće kao što su špinat ili blitva. Neke vrste graha, oraha i sjemenki - poput bundeve, suncokreta i sezama - također su veliki izvor magnezija, kao i avokado. Najbolji izvor vitamina D je sunce, pa nije loše iskoristiti priliku preko ljeta i malo se osunčati (naravno, namazani kremama sa zaštitnim faktorom), ali prednosti ovog vitamina su mnogo ozbiljnije od lijepog preplanulog tena. Vitamin D je ključan za zdravlje kostiju, a nedostatak može uzrokovati osteoporozu. Simptomi nedostatka vitamina D uključuju: umor i bolove u mišićima ili slabost, a kod pedesetogodišnjaka i starijih simptomi su i pretilosti, depresija, znojenje glave i slab imunitet. Da biste dobili vitamin D koji trebate potrebno je osunčati se toliko da bi vaša koža bila jednu nijansu tamnija. Više od toga je štetno za tijelo i neće utjecati na proizvodnju više vitamina D.  S prehranom se može povećati količina vitamina D ako konzumirate: više masne ribe, a mlijeko s dodatkom vitamina D i jogurt jedete svaki dan. Željezo je iznimno važno za zdravlje, jer pomaže tijelu da proizvede crvene krvne stanice. Kad je razina željeza preniska, krv u tijelu ne može prenositi dovoljno kisika, što može izazvati ozbiljne probleme. Simptomi niskog željeza uključuju: umor, blijedu kožu i tanku, rijetku kosu. Namirnice koje sadržavaju velike količine željeza u tijelu su: govedina, kamenice, špinat, leća i grah i slanutak. Najbolji i najveći izvor kalcija je u mlijeku! Kalcij je ključan za zdravlje kostiju. Ali on također kontrolira i funkcije mišića i živaca. Uobičajeni simptomi nedostatka kalcija su: umor, grčevi u mišićima, nenormalan srčani ritam i slab apetit. Kalcij možete nadoknaditi jedući sirove cjelovite namirnice koje maksimalno povećavaju prirodne minerale, kao što su lisnato povrće. Jogurt, agrumi, rogač i pšenične trave također su veliki izvor kalcija. Kod kalcija je iznimno bitno savjetovati se s doktorom jer je razina kalcija usko vezana za vitaminom D, K2 i magnezijem, a previše kalcija može povećati rizik od srčanog ili moždanog udara. Vitamin E je neophodan za zdravo funkcioniranje mozga, štiti od starenja i održava normalnu razinu kolesterola. Manjak vitamina E se može prepoznati po ovim simptomima: slabost mišića, gubitak mišićne mase, abnormalni pokreti očiju, smetnje vida i nestabilan hod. Najbolji izvor vitamina E su: orašasti plodovi - poput lješnjaka, badema, oraha, i pekan oraha , zatim sjemenke, maslinovo ulje, mahunarke i zeleno povrće. Uzimanje dodatka folne kiseline ginekolozi obično preporučuju trudnicama jer ona drži pod kontrolom crvene krvne stanice, a smanjenje folne kiseline može uzrokovati oštećenje neuralne cijevi kod nerođene djece. Simptomi nedostatka folne kiseline su: umor, pojava sijedih, čirevi u ustima, i oticanje jezika. Kroz prehranu folnu kiselinu možete nadomjestiti konzumacijom: tvrdih žitarica, grahom, lećom, špinatom, blitvom, raštikom i narančama. 