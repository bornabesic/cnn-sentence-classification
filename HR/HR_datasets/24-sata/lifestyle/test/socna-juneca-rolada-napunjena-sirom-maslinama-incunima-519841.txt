Meso razrežite po dužini, ali ne do kraja, pa ga otvorite poput knjige. Batom za meso istucite ga dok ne postane podjednake debljine. Posolite ga i popaprite. U zdjeli pomiješajte protisnuti češnjak, narezanu kadulju, origano, naribani sir, krušne mrvice, ocat, 2 žlice ulja i masline. Smjesu namažite na meso pa pažljivo zarolajte. Svežite ga kuhinjskim koncem i na tavi, na žlici ulja, popecite sa svih strana. Zatim ga prebacite u posudu za pečenje i pecite oko 35 minuta na 150°C. Pustite da odstoji 20-ak minuta pa poslužite. 