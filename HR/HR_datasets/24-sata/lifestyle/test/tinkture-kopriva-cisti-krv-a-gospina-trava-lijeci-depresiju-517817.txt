Ljekoviti sastojci tinktura ulaze u krvotok brzo, gotovo momentalno. Zato tinkture mogu biti, između ostalog, prva pomoć i lijek za hitne slučajeve. Mnogo su koncentriranije od drugih načina konzumacije ljekovitih biljaka poput čajeva, kaže Vesna Thiele, licencirana fitoterapeutkinja, te objašnjava kako je prednost tinktura u njihovu brzom djelovanju. Samo nekoliko kapi tinkture jače je od cijele šalice čaja. Stoga je njihova primjena jednostavnija, a i rok trajanja bilja dulji. Kroz tinkture se ljekoviti sastojci iz bilja mnogo lakše probavljaju i asimiliraju u tijelu nego kod sirovih biljaka.  Tinkture se dobivaju namakanjem određene količine ljekovitog bilja u točno određenoj količini alkohola. Nekad su se u tu svrhu koristile rakije i vina, no danas ih je zamijenio etanol. Thiele kaže kako je alkohol najbolje otapalo, koje izvlači sve ljekovite sastojke iz bilja. Pravljenje tinktura alkoholom metoda je stara tisućama godina i koriste je svi ozbiljni herbalisti na svijetu. Alkohol se koristi zato što se najvažniji ljekoviti sastojci, poput esencijalnih ulja, smole, alkaloida steroida i brojne druge biokemijske tvari ili fitokemikalije, mnogo bolje rastvaraju u alkoholu nego u vodi (čaj) ili na bilo koji drugi način. Štoviše, određene važne fitokemikalije iz biljaka mogu se rastvoriti jedino u alkoholu. Alkohol također održava tinkturu i produljuje joj rok trajanja, zbog čega je on gotovo neograničen. - Osobe koje ne smiju ili ne žele konzumirati alkohol mogu ukapati tinkturu u šalicu vrućeg čaja. Na taj će način alkohol u potpunosti ishlapiti, a ostat će svi ljekoviti sastojci. Mnoge biljke mogu poslužiti za izradu tinktura, a najčešće se koriste kopriva i gospina trava. Kopriva je jedna od najkorisnijih ljekovitih biljaka - kaže Theile.  Svi dijelovi koprive - stabljika, lišće, korijen i cvijet - imaju ljekovita svojstva. Švedski znanstvenik Abbe Kuenzle tvrdi, da bi kopriva odavno nestala s lica zemlje ako ne bi imala žalce. Životinje i insekti bi je odavno pojeli. Zbog velike količine željeza dobra je u liječenju anemije te čisti krv, a samim time i cijeli organizam. Uz koprivu, najzastupljenija je tinktura od gospine trave.  - Ova biljka predstavlja cijeli jedan divan svemir čudesnih djelovanja koje su sve sažete u jednoj biljci. Doslovno nema niti jednog dijela ljudskog tijela, ali ni psihe, gdje gospina trava neće pomoći, stoga je jako cijenjena u narodu. Mnogim medicinskim i znanstvenim istraživanjima utvrđeno je da pomaže u liječenju reaktivne depresije – kaže Theile, koja se izradom tinktura bavi već godinama.   - Prvi put su me zaintrigirale kad sam u Njemačkoj pohađala školu u prirodi i upoznala se s recepturom tinkture od švedskog bilja. To je bilo prije 15-ak godina, i od tada naša kuća nikad nije bila bez ove tinkture. Ona je prva pomoć za bolju probavu, glavobolju ili kod rana, udaraca, reume, itd. – podiže razinu željeza u krvi, čisti organizam, pospješuje rast kose i sprečava otpadanje, sadrži kalcij, kalij, željezo, fosfor, vitamine C i A te organske kiseline. – popravlja raspoloženje kod blage depresije, nervoze, razdražljivosti,     potištenosti, straha i nesanice, podiže raspoloženje, uklanja osjećaj umora i bezvoljnosti U jednu litru rakije stavimo dvije pune šake na po suncu ubranih cvjetova i ostavimo bocu tri tjedna na suncu ili na toplome Usitnite biljke te ih natopite u alkohol. Bilje mora biti u jednakim omjerima, a omjer bilja i alkohola treba biti od 5:1 do 10:1. Ostavite da stoji 2-3 tjedna te svakodnevno promiješajte kako bi se u etanol izvukle aktivne tvari. Nakon toga iscijedite biljni materijal i filtrirajte tinkturu.  Staviti 100 g korijena gaveza u 700 ml jake rakije ili alkohola u plastičnu bocu  i položiti vodoravno da “odleži” na tamnome 14 dana. Promućkati svaki treći dan. Nakon 14 dana procijediti i čuvati u tamnoj staklenoj boci na hladnome. Ovom tinkturom mazati oboljelo mjesto triput dnevno. Homeopati tvrde da ne postoji osoba kojoj ova tinktura nije pomogla. Uzmite 400 grama korijena svježeg đumbira i očistite ga od kožice, naribajte korijen i zalijte ga litrom alkohola ili kvalitetne domaće rakije. Ostaviti da sadržaj odstoji 3-4 tjedna na toplome mjestu, uz povremeno mućkanje. Kada tinktura dobije žutu boju, trebate je procijediti. Konzumirajte po 1 žličicu tinkture poslije doručka i ručka. Nemojte je koristiti u večernjim satima. Ova tinktura poboljšava imunitet cijelog organizma te pročišćava krv. Odlično je prirodno sredstvo protiv glavobolja, bolova u zglobovima, ali i zubobolje.  Tinktura od čičoke sjajna je za masnu jetru i masnoću u krvi. U 70-postotni alkohol ili jaču domaću rakiju naribajte tri do četiri korjena čičoke te ih prelijte tekućinom. Staklenka se povremeno protrese, a nakon 14 dana tekućina se procijedi u tamnu bočicu. Uzmite žličicu tri puta dan prije jela.  