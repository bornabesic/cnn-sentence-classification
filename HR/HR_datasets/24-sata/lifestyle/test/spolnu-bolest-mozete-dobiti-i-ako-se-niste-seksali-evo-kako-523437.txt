Većina spolno prenosivih bolesti nema izražene i jasne simptome. No osim seksom, moguće je zaraziti se spolnom bolešću, a da niste uopće bili spolno aktivni, piše Mirror.  Ono što zabrinjava jest što je riječ o predmetima i mjestima široke uporabe.  Postoje dvije vrste herpesa - oralni i genitalni, a obje vrste se prenose direktnim kontaktom. Ako posudite balzam za usne od nekoga tko ima oralni herpes, i vi ga možete dobiti. Također ako je netko stavio balzam odmah nakon oralnog seksa i na taj način može prenijeti virus genitalnog herpesa. S druge strane, virusi ne mogu dugo preživjeti na ovakvim predmetima. Ipak, najbolje je imati vlastiti balzam i ne dijeliti ga ili posuđivati od drugih. Iz ovog razloga ne preporučuje se testirati ruževe ili balzame direktno na ustima u drogerijama već na ruci.  Trenutno su pune i lijepo uređene brade vrlo popularne. No one imaju veliki potencijal postati plodno tlo za razvoj i množenje gljivica, uzrokujući gljivične infekcije i herpes. Na bradama se čak mogu pronaći i stidne uši. Jako gusta brada također može sakriti simptome problema s kožom, pa je jako bitno održavati higijenu brade - redovito je prati, češljati i uređivati, piše Mirror. Depilacija nikako nije ugodna, a uz to ako je vaš kozmetičar nemaran i ima običaj isti aplikacijski štapić namakati dva ili više puta u vosak koji je koristio za depilaciju nekog drugoga - postoji šansa da se zarazite spolno prenosivom bolešću.  Već neko vrijeme istraživanja pokazuju da uklanjanje dlačica s bikini zone povećava rizik od zaraze spolnim bolestim (budući da je uloga dlačica štiti otvore na tijelu). UV zračenje ubija bakterije, ali previše sunčanja u solariju može rezultirati i većom otpornošću bakterija koje su već prisutne na tijelu. Također, u solariju su prisutne i različite gljivice, virusi i bakterije poput fekalnih bakterija, herpesa i HPV virusi. Nužno je očistiti solarij prije i poslije sunčanja kako biste ovakve rizike sveli na minimum.  I kod tetoviranja i piercinga je jako bitna higijena. Većina salona održava higijenu instrumenata, ali posebnu pažnju treba obratiti na igle koje mogu biti prijenosnici hepatitisa B ili C, ili HIV virusa.   