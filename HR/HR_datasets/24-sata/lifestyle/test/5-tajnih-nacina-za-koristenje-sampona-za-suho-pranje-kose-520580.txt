Bilo da žele održati frizuru, zamaskirati činjenicu da nisu oprale kosu danima ili jednostavno dati svojim uvojcima malo osvježenja, šampon za suho pranje kose spasit će vas u mnogim situacijama.  Ali, uz osnovne primjene ovog šampona, koje su više-manje poznate, postoji još načina na koji možete stvoriti frizuru kakvu želite: Panika uglavnom nastaje kad ujutro shvatite da vam je kosa prljava. No ako vidite navečer da bi vam kosa ujutro mogla loše izgledati, nanesite šampon za suho pranje na kosu prije spavanja. Kosa za vrijeme sna se masti pa će ovaj šampon za vrijeme noći apsorbirati mast, a kosa će ujutro izgledati čisto. Čak i kad je kosa čista, umasiravanje ili sprejanje šampona za suho pranje može dati kosi veći volumen. Potrebno je nasprejati ili umasirati šampon u korijen kose i potom prstima "pročešljati" kosu podižući pramenove kose prema korijenu. Šampon za suho pranje povećat će volumen kose kod korijena (i niz kosu koliko god želite). Ako želite savršene uvojke ili valove potrebno je staviti šampon za suho pranje na cijelu kosu. Škrob iz šampona apsorbirat će masnoću iz kose i spriječiti lijepljenje i opuštanje uvojaka, prenosi Magazin Byrdie Većina žena kad želi zadržati ukosnice na mjestu ih pospreja s lakom za kosu. Šampon za suho pranje kose zadržat će ukosnice na mjestu duže i učvrstiti ih u kosi. Najbolje je ukosnice prije korištenja staviti na ručnik i posprejati ih s ovim šamponom. Čak i kada je kosa čista, ukosnice se neće pomaknuti sa svog mjesta. Ponekad žene promijene mišljenje o frizuri u zadnji tren. Šampon za suho pranje savršen je u slučaju ako želite promijeniti valove i izaći van s ravnom kosom. Potrebno je samo skinuti sve ukosnice i gumice, nasprejati kosu ovim šamponom i pročešljati. U tren oka, kosa će biti ravna i glatka.  