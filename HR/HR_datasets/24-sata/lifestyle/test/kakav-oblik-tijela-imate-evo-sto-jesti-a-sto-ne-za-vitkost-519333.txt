Koje namirnice izbjegavati, a koje ne, ovisi o tome kojeg je oblika tijelo: Za ovaj oblik tijela je karakteristično da ima uske bokove i nedefinirani struk. Iako je mala vjerojatnost da će se žena ovakve građe udebljati, trebala bi u prehranu uvrstiti namirnice sa zdravim masnoćama - avokado, losos, bademe itd., kao i biljne proteine. Izbjegavati treba slatkiše i brzu hranu. Kod ovog tipa tjelesne građe masnoća se najviše nakuplja na središnjem dijelu. Idealan način prehrane za ovaj tip je - jesti često i po malo, na primjer, šest puta na dan. Treba jesti hranu bogatu vlaknima, voće, povrće, vitamin C te mliječne proizvode koji imaju malo masnoće. Probiotici su dobar izbor jer reguliraju probavu. Namirnice koje treba izbjegavati su one koje stvaraju nadutost (brza hrana, kruh, pojedino povrće...). Kod ove građe je karakteristično da su bokovi široki, a prsa i ramena uska. Žene s ovakvom građom sklonije su taloženju masnoća na bokovima i mogu patiti od zadržavanja vode u tijelu. U ovom slučaju treba jesti meso, ribu, jaja, mliječne proizvode i hranu s visokim udjelom proteina. Od voća su odličan izbor lubenice ili ananas jer pomažu u čišćenju otrova iz tijela koji usporavaju metabolizam. Dobro je piti i biljne čajeve kao npr. zeleni čaj te uvrstiti u prehranu cjelovite žitarice. Svakako treba izbjegavati jako slanu hranu te namirnice poput bijelog kruha, tjestenine i riže.  Ovo je najpoželjniji tip tijela - široki bokovi, vrlo uzak struh i široka prsa. Žene ovakve građe imaju tendenciju da se debljaju ravnomjerno i da im nedostaje mišićnog tonusa. One bi trebale birati namirnice s niskim glikemijskim indeksom i jesti male obroke - pet do šest puta na dan. Preporuka je jesti više svježeg voća i povrća te hranu bogatu zdravim masnoćama. Namirnice poput kruha, tjestenine i riže dobro je izbjegavati, osim ako su od cjelovitih žitarica, prenosi BrightSide. 