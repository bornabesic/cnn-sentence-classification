Kada se aluminijska folija zagrijava, u hranu ispušta aluminij koji na kraju završi u našem tijelu, pokazala je to nedavna studija. Liječnici upozoravaju kako se radi o količinama koje su izuzetno štetne za zdravlje. Opasno je pripremati hranu u aluminijskoj foliji, podgrijavati i ostaviti da se na njoj hladi. - Što je temperatura veća, više aluminija završava u hrani. Takva folija nikako nije pogodna za kuhanje ili za korištenje kod nekih namirnica, kao što su rajčica, agrumi ili začini - objašnjava dr. Zubaidy, jedan od autora studije i upozorava kako gomilanje aluminija u tijelu može dovesti do ozbiljnih bolesti kao što su, primjerice, osteoporoza i Alzheimerova bolest. Dovodi i do visokih razina kalcija u krvi, što je i najčešći pokazatelj da se u tijelu nalazi previše aluminija. To vodi do problema s taloženjem kalcija u kostima pa ga se previše nalazi u krvi. Također, u ranijim studijama je pisano o tome kako je kod oboljelih od Alzheimera pronađeno aluminija nataloženog u moždanom tkivu. Utvrdili su to nakon njihove smrti kada su obdukcijom proučili mozak. Doktor Zubaidy kaže kako aluminijska folija nije opasna za zdravlje ako se u nju stavlja hladna hrana. Napominje kako treba izbjegavati i aluminijski pribor za jelo te posuđe. Za kuhanje je bolje koristiti masni papir, piše simplecapacity.com. 