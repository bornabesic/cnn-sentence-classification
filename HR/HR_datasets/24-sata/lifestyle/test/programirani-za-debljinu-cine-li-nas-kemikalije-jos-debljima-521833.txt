Znanstvenici sumnjaju da kemikalija bisfenol A, koja se koristi u proizvodnji raznih plastičnih proizvoda, utječu na čovjeka već u maternici, mijenjajući mu metabolizam i na taj način ga osuđuju na doživotnu borbu protiv debljine. Debljina je epidemija 21. stoljeća, a znanstvenici se sve više okreću znanstvenoj teoriji da su jedan od uzroka debljine i razni kemijski spojevi koji su pokretači endokrinih poremećaja, a nalaze svuda oko nas. Bisfenol A, ali i druge kemijske spojeve koji negativno utječu na nas, možemo pronaći u plastici, konzervama, u vodi koju pijemo, u hrani koju jedemo i kozmetici koju koristimo. Sve u svemu, nikad nije bila namjera da se ti kemijski spojevi nađu u ljudskom tijelu, ali njihov utjecaj je tu i izrazito je ozbiljan. Danas znanstvenici šire svoje polje istraživanja sa životinja na ljude kako bi testirali teoriju da je fetalna izloženost ljudski stvorenim kemikalijama ključan razlog za globalnu epidemiju pretilosti. Možda zvuči nevjerojatno, ali ideja da nas kemikalije u okolišu čine debelima, nije ništa novo. Već desetljećima razni znanstvenici testiraju kemikalije i čini se sve realnije da plastična pakiranja u kojima držimo hranu ili limenke iz kojih pijemo gazirana pića stvarno otpuštaju kemikalije koje utječu na stvaranje masnog tkiva. istraživanje dr. Baillie Hamilton se temelji na dugogodišnjem eksperimentiranju i suradnji s drugim znanstvenicima.  Urednica Natural News Pat Thomas je 2006. godine provela duboku analizu povezanosti kemikalija i naglog porasta pretilosti, koja je kasnije prerasla i u knjigu. U knjizi je povezala već poznate uzroke debljanja, kao što su preveliki obroci, gazirana pića, nedovoljno sna s manje poznatim - utjecaj kemikalija na tijelo, količina lijekova koje pijemo te "brze yo-yo" dijete na temelju kojih se stvorio multibilijunski biznis. Ali ono što nije općepoznato je da postoji veliki utjecaj na naše tijelo u obliku raznih kemikalija koje se koriste u obradi hrane i raznih proizvoda koje koristimo svaki dan, prenosi NY Natural News. U Hrvatskoj pretila je četvrtina građana u dobi između 45 i 72 godine te devet posto djece.  