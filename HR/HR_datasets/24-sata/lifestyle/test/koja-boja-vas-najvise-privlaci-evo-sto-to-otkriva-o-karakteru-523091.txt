Riječ je o senzitivnim i emotivnim ljudima. Oni su umjetnici, stvaratelji i sanjari koji vole biti sami. Mašta je ključan dio njihove stvarnosti i često se znaju zadubiti u vlastite misli dok su s drugima.  To nije zato što ih nije briga ili nisu zainteresirani za razgovor, već jednostavno zato što im mozak neprestano radi 100 na sat. Mogu slušati prijatelje satima i uvijek će rado pomoći drugima.  Ljudi koje privlači plava boja su pravi romantičari i njihove ideale je jako teško poljuljati. Užasavaju se nad stanjem suvremenog svijeta, pa su im osobna vjera i nada neophodni za svakodnevno funkcioniranje. Ovi ljudi su ljubazni, iskreni, simpatični i nastoje napraviti što više boljih stvari za svoju okolinu. Iako su jako osjetljivi, ne vole to pokazivati ljudima oko sebe. Duboko su povezani s prirodom, a posebno vole vodu. Priroda im puno znači. Razumno pristupaju životu, ali posjeduju i neiscrpnu znatiželju koju nikad ne mogu u potpunosti zadovoljiti.  Putovanja su bitan dio njihovog života,  kao i potreba za istraživanjem. Zelenu boju obično vole intelektualci koji uživaju u analitičnim i poticajnim razgovorima. Ljudi koji prihvate njihov sarkastičan humor i apsolutnu iskrenost će im postati prijatelji za cijeli život.  Ovi ljudi su strastveni, dominantni i vatreni u svemu što rade. Ambiciozni su i vrlo samouvjereni, što je idealan spoj za bilo što što odluče postići u životu. Bez obzira što su stalno okruženi ljudima, vrlo malo njih smatraju pravim prijateljima, piše Daily Vibes. Odanost im je iznimno bitna i uvijek će stajati uz one koji su im bitni u životu. Ljudi koje privlači crvena boja pravi su borci, a poraz ne prihvaćaju. Vole je zaigrani, puni energije, a ponekad čak i djetinjasti ljudi. Energičnost im omogućava da žive aktivno, no u situacijama kad ne mogu otpustiti svoju energiju, mogu postati jako naporni ljudima oko sebe.  Oni daju prirodno i nesebično, što znači da su uvijek tu kada ih trebate. Ne samo da dobro slušaju, nego su i izvrsni govornici koji uživaju u središtu pozornosti. Pozitivni su i optimistični u svemu, a u tome ih ne može pokolebati ni puno negativnih događaja.  Njima ne smeta jer imaju svoj vlastiti način vjerovanja u sebe, a i u druge. Vole pomoći svojim bliskima na bilo koji način, čak i ako su samo ohrabrujući glas u pozadini. 