Ova drevna tehnika čišćenja mnogima se može činiti neobičnom, no pokazalo se da mućkanje ulja djeluje na niz zdravstvenih problema. Osim toga, pomaže u izbacivanju raznih toksina koje primamo iz hrane ili zraka, a koje tijelo teško raspoznaje te ih ne može u potpunosti izbaciti. Oni se gomilaju u tijelu, gdje se miješaju s tkivom stvarajući tako toksični otpad. Zato se mućkanje ulja pokazalo kao dobar način za rješavanje većeg dijela tih toksina i smanjenja tkivne toksičnosti. Stari ajurvedski tekstovi govore kako ova metoda pomaže u liječenju cijelog niza bolesti poput migrena, artritisa, tromboze, astme, nesanice, poremećaja krvi, probavnih i crijevnih bolesti, srčanih problema, hormonalne neravnoteže, ekcema i drugih kožnih bolesti. Neki ayurvedski liječnici smatraju da mućkanje može pomoći i kod ozbiljnijih bolesti poput raka ili side kao dopuna terapiji. Ovisno o ozbiljnosti i trajanju bolesti, ova terapija ponekad pokazuje rezultate unutar tjedan dana, no nekad je potrebno i nekoliko mjeseci da bi se uočio rezultat. Smatra se da tijekom mućkanja sva krv iz organizma prođe usnom šupljinom, te se čisti izbacujući viruse, bakterije i toksine u ulje. Za mućkanje je najbolje koristiti kokosovo, suncokretovo ili sezamovo ulje, no može poslužiti i bilo koje drugo. Važno je samo da su ulja organska, hladno prešana i da nisu industrijski prerađena. U ljetnim mjesecima dobro je koristiti i maslinovo ulje, koje ima efekt hlađenja, a možete koristiti i mješavinu različitih ulja. Žlica ulja stavi se ujutro, natašte, u usta i ta se količina mućka u ustima otprilike dvadeset minuta. Mućkajte polako, svjesno prateći svaki pokret. Vodite računa da ulje stigne do svih dijelova usne šupljine, a pritom pazite da ga ne progutate. Budući da se u ulju nakupljaju toksini iz cijelog tijela, ne bi bilo dobro da se gutanjem vrate u organizam. Ovaj postupak se ponavlja svakog jutra dok ne dođe do poboljšanja bolesti ili tegobe. Nakon 70 sekundi ulje se povezuje sa slinom, nakon 250 sekundi povezuje se s krvlju, a nakon 600 sekundi počinje izvlačenje štetnih tvari iz organizma kroz žlijezde. Kad se bakterije i toksini počnu vezati na ulje, ono će postati kremastije i poprimit će bijelu boju, što znači da je čišćenje uspješno. Nakon mućkanja usnu šupljinu dobro je isprati slanom vodom, te obavezno oprati zube. Preporučuje se koristiti dvije četkice za zube - jednu za ujutro i drugu navečer. Budući da nakon mućkanja u ustima ostaje dio toksina i bakterija koje su se izvukle iz organizma, oni bi mogli ostati i na toj četkici. Iako sušenjem četkice većina bakterija umire, nije na odmet biti oprezan, osobito ako bolujete od neke ozbiljnije bolesti. Stoga je bolje da u ostatku dana zube perete posebnom četkicom kako ne biste te toksine vraćali u organizam prilikom svakog drugog četkanja. Mućkati ulje valja opušteno jer bi vas u suprotnome mogla zaboljeti vilica i mišići usne šupljine, zbog čega bi postupak mogao postati bolan i možda ga nećete uspjeti završiti. Mućkanje vam ne treba oduzimati vrijeme jer, dok mućkate, možete raditi i nešto drugo, kao što je tuširanje ili priprema doručka. Redovito i pravilno mućkanje rezultirat će liječenjem niza bolesti i poremećaja. Osim što čisti oralnu mikrofloru i učvršćuje zubno meso, pojačava se izmjena tvari u organizmu, vraća se životna snaga, a nestaju i umor, nesanica te loše raspoloženje. Stoga ayurveda ovu metodu naziva i radikalnim energetskim čišćenjem.   