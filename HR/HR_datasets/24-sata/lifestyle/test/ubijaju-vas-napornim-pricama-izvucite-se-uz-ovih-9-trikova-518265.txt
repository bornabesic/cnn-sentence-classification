Sjećate li se kad vas je na onom nekom tulumu zagnjavio treći rođak susjeda s monologom o ritualima parenja zlatne ribice? Ili kad je na poslu vaš kolega držao predavanje o razlici između štambilja, žiga i pečata? Koliko puta su vas ulovili u razgovor o temi koja vas uopće ne zanima? Više nikad. Evo par jednostavnih načina kako izbjeći neželjenu komunikaciju. - U ovakvim situacijama pristojno je poslušati osobu 7 do 8 minuta, nakon toga tražite izlaz van, objasnila je Letitia Baldrige, savjetnica bivše Prve dame Jacqueline Kennedy i autorica knjige Taste: Acquiring What Money Can’t Buy. Dobra je ideja reći da idete obaviti telefonski poziv ili po piće na šank. Bitno je da to što ste rekli i napravite, inače će biti preočito da ste se samo "izvukli iz društva te osobe". Ili predstavite tu vama dosadnu osobu nekome drugome i polako se odmaknete. Tu nema puno razmišljanja. Kod ovakvih poziva sve što osoba kaže je skriptirano, a na većinu odgovora koje biste dali da prekinete razgovor, oni već imaju skriptirani odgovor. Najbolje je odmah u početku pozivatelju reći da niste zainteresirani i ne dopustiti im da vas uvuku u daljnja objašnjavanja. U nekim situacijama, kao što je razgovor za posao, nije poželjno odgovoriti na neko pitanje s ne znam. U takvim situacijama, savjetuje Sue Shellenbarger, kolumnistica koja se bavi poslovnim savjetima za Wall Street Journal, je dobro izvući se s odgovorom kao na primjer: "To je izvrsno pitanje. Razmislit ću o tome i javiti Vam." Bitno je da to stvarno napravite, inače gubite kredibilitet. Druga opcija, koju je često koristio pokojni Ted Kennedy, je potvrditi pitanje, postaviti svoje i odgovoriti na njega, kao na primjer: "To je jako dobro pitanje. Ali još bolje je... A na to je odgovor...". - Kad ste u uznemirenom emotivnom stanju, teško je pristupiti dijelu mozga koji je odgovoran za logično razmišljanje, a inteligencija pada za čak 15 bodova. U tim situacijama skoro uvijek kažemo nešto što kasnije želimo povući - objašnjava David Rasenburg, terapeut Obiteljskog instituta na Sveučilištu Northwestern. Kod svađe je nabolje "smiriti loptu" na način da okrenete svađu na nešto što vaš partner neće shvatiti osobno. Ovako ćete smiriti situaciju i dati si vremena da razmislite o pravim razlozima svađe. Ovakvi tipovi se skoro uvijek pojavljuju na obiteljskim okupljanju, kod nekoga je to djed koji već 150 put priča o trenutku kad je upoznao vašu baku, ili je to ujak koji već neznanisam koji put priča o prvom putu kad je pobijedio na kvartovskom natjecanju u malom nogometu. U prvom slučaju, s djedom, možda je u pitanju već lagano gubljenje pamćenja pa stvarno vjeruje da vam to priča prvi put. U ovakvoj situaciji ih je okrutno prekinuti pa je bolje pričekati pravi trenutak kad bi mogli nezamjetno promijeniti temu. U drugoj situaciji, možete iskoristiti odgovor kao na primjer: "Sjećam se da si pričao tu priču na prošlom ručku. Svi smo u nevjerici slušali." Ujak će biti zadovoljan rezultatom svoje priče, a vi ćete jednostavno ugasiti ideju o ponovnom prepričavanju. Često se zna dogoditi da sjednete u restoran i prije nego što ste dobili priliku pogledati ponudu s jelima, dotrčava konobar kako bi vam donio pribor za jelo i ponudio pića. Izbjegnite odmah naručivati piće jer postoji mogućnost da vam se ne svidi ništa s menija. Zamolite konobara da vam da par minuta koje ćete iskoristiti da brzinski pregledate jelovnik. Ako vam se ništa ne sviđa, pozovite ga, vratite jelovnik i recite: "Hvala Vam puno na brzoj usluzi, ali tražim neku laganiju hranu." Svi su se susreli s ovim tipom osobe barem jednom u životu. To su ljudi koji imaju potrebu nametati i objašnjavati svoja uvjerenja svima oko sebe. - Nemojte negirati njihova uvjerenja, propitivati ih, ignorirati, zezati ili se vrijeđati. To će im samo dati dodatnu ohrabrenje da nastave - savjetuje Margaret Shepherd, komunikacijski stručnjak.  U slučaju da vas je više, dobro je uključiti i druge u završavanje tog razgovora, kao na primjer: "Jako interesantno stajalište Miro. Ana, jesi čula što se jučer dogodilo..." Postoji velika šansa da niste jedini koji ne želi to slušati, tako da će vam sigurno netko pripomoći u završavanju takvog razgovora. Malo prije kraja radnog vremena sigurno se činila dobra ideja otići na piće s kolegom s posla. Nakon par pića pokazalo se da to i nije baš dobra ideja. Možda puno pije, ili se direktno upucava ili jednostavno imate dijametralno suprotna uvjerenja o skoro pa svemu.  - Izmislite neki izgovor zašto morate ići i nemojte davati previše objašnjenja. Ali u slučaju da je osoba pijana, nije u redu da je samu ostavite u kafiću. Ispričajte se da imate neodgodivih obveza zbog kojih morate otići i pozovite toj osobi taxi. Ako odbije, ponudite joj prijevoz doma - savjetuje Anne Fisher, poslovna savjetnica. Ponekad sretnemo nekoga koga dugo nismo vidjeli. I lijepo je popričati o starim vremenima, ali u slučaju da nemate namjeru nastaviti druženje s tom osobom, nemojte inicirati nikakvo sastajanje.  Ako druga osoba inicira nekakvo druženje i uporna je s pozivima, porukama ili mailovima, dobro je odrediti točne uvjete pod kojima ćete se s njima naći. Ako imate volje, predložite vrijeme i mjesto koje vam odgovaraju i s kojih potencijalno možete otići bez problema. Ako ne želite nastaviti kontakt, najbolja opcija je iskreno reći osobi u čemu je problem, piše Real Simple. 