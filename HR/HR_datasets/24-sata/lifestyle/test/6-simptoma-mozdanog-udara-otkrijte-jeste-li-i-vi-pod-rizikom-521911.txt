Moždani udar prvi je uzrok invalidnosti u našoj zemlji i drugi krivac za smrtnost, kažu u Hrvatskom društvu za prevenciju moždanog udara. Svake dvije sekunde netko u svijetu to doživi, a svakih šest umire zbog toga. Moždani udar uzrokuje poremećaj u moždanoj cirkulaciji zbog čega su određeni dijelovi mozga nedovoljno opskrbljeni kisikom i hranjivim tvarima, a to vodi do oštećenja i odumiranja živčanih stanica. Uzroci su ugrušak koji začepi arteriju i tako onemogući protok krvi ili pak puknuće krvne žile kada krv počinje prodirati u okolno tkivo.  - Najčešći uzrok oštećenja krvnih žila u mozgu koja dovode do moždanog udara je ateroskleroza — bolest koja dovodi do stvaranja naslaga masnoća, vezivnog tkiva, ugrušaka, kalcija i drugih tvari u stijenci krvne žile, što uzrokuje sužavanje, začepljenje i/ili slabljenje stijenke krvne žile - objašnjavaju na internestkoj stranici Hrvatskog društva za prevenciju moždanog udara (HDPMU) objašnjavaju: Što prvo napraviti kada se nađemo uz nekoga tko ima moždani udar, objasnio nam je dr. sc. Hrvoje Budinčević, dr. med. iz Hrvatskog društva za prevenciju moždanog udara (HDPMU) i Zavoda za cerebrovaskularne bolesti i intenzivnu neurologiju Klinike za neurologiju Kliničke bolnice "Sveti Duh" u Zagrebu. Naglašava da je prvo i osnovno prepoznati da je riječ o moždanom udaru, a u tome može pomoći FAST test ili hrvatska inačica GROM (dostupna na stranicama HDPMU-a) ili UDAR. Ti testovi nam omogućavaju brzo prepoznavanje simptoma moždanog udara:  - Nakon prepoznavanja znakova moždanog udara i pozivanja hitne pomoći potrebno je osobu umiriti - ukoliko je potrebno, u slučaju poremećaja stanja svijesti postaviti osobu u bočni položaj te pratiti vitalne znakove (disanje, rad srca, …) - napominje dr. sc. Hrvoje Budinčević, dr. med.    - Postoji inicijativa od udruga bolesnika s moždanim udarom iz Engleske i naših partnerskih organizacija da se svibanj proglasi mjesecom moždanog udara, a također se planira promocija izvješća o stanju i zbrinjavanju moždanog udara u Europi, koje će biti dostupno od 11. svibnja 2017. godine kada će biti predstavljeno u Europskom parlamentu u Strasbourgu - otkrio nam je dr. sc. Hrvoje Budinčević, dr. med.   Izračunajte svoj rizik od moždanog udara OVDJE. Sve što trebate napraviti je popuniti tablicu sa traženim podacima, tipa spol, godine, težina, pijete li ili pušite, koliki vam je kolesterol, koliko ste aktivni, kakvo vam je ponašanje itd. Na kraju ćete dobiti rezultat i savjet.  Zdrava hrana i tjelesna aktivnost od svega pola sata umjerenog vježbanja ili hodanja svaki dan, dobar su recept za prevenciju moždanog udara. Stručnjaci kažu kako bi dva do tri puta tjedno trebalo jesti plavu ribu jer sadrže velike količine nezasićenih masnih kiselina. Uz to je dozvoljeno popiti jednu čašu crnog vina na dan, najidealnije bi bilo pravog domaćeg. Naime, crno vino sprječava stvaranje krvnih ugrušaka. Dobro je piti i zeleni čaj jer on čisti tijelo od toksina i jača imunitet. Ljubitelje čokolade razveselit će detalj da je preporuka jesti crnu čokoladu jer pozitivno djeluje na krvožilni sustav. I češnjak nije bez razloga na glasu kao odlična hrana za zdravlje - snižava krvni tlak, sprječava zgušnjavanje krvi, snižava kolesterol... I rajčicu bi trebalo jesti kad god je prilika za to jer ima sličan učinak kao češnjak, a osim toga, bogata je karotenom, provitaminom A i likopenom, koji ima antikancerogeno djelovanje. U prehranu uvrstite i više šumskog voća zbog velikih količina snažnog a ntioksidansa - vitanima C te orašaste plodove i žitarice. 