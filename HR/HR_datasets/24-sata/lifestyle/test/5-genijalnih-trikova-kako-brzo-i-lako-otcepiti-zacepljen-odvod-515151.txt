PRETPLATITE SE ZA JOŠ OVAKVOG SADRŽAJA: Ovdje je pet odličnih trikova koji će vam pomoći osloboditi začepljene odvode bez puno muke i troškova: Ovo je jednostavna metoda, a zapravo vrlo učinkovita. Žrtvujte jednu žičanu vješalicu za odjeću i izravnajte je najviše što možete. Kada ste dobili donekle ravnu žicu, na jednom kraju napravite malu udicu - savinite je. Ugurajte taj kraj u odvod i počnite "pecati". Nećete vjerovati što je sve moguće izvući na taj način. Kada zaključite da ste dosta toga izvadili, operite žicu (i sačuvajte za drugi put) i u odvod pustite vruću vodu. Zagijte vodu do ključanja i polako je izlijevajte u odvod. Ponovite to dva do tri puta sa razmakom od nekoliko sekundi. Ova metoda često pomogne, posebno ako je odvod začepljen zbog nagomilanih masnih naslaga. Ako imate usisavač za suho i mokro usisavanje, to vas može spasiti od nakupljanja prljave vode u sudoperu, kadi ili umivaoniku. Namjestite ga na opciju mokrog usisavanja pa napravite svojevrsni prsten koji će spriječiti da se pritisak izgubi kroz procjepe. To možete napraviti npr. od komada gume. Stavite taj prsten na odvod, na njega pritisnite cijev usisavača i uključite ga na najjače. Hoće li ovaj trik uspjeti ili ne ovisi o tome koliko je i kako odvod začepljen, ali vrijedi pokušati. Pomiješajte pola šalice kuhinjske soli i pola šalice soda bikarbone. Tu smjesu uspite u začepljen odvod, ostavite 10 do 20 minuta pa ulijte vruću vodu. Sol, soda bikarbona i vruća voda će proizvesti kemijsku reakciju koja bi trebala riješiti problem. Za ovaj super trik potrebni su vam samo soda bikarbona i ocat. Najprije u odvod stavite nekoliko žlica sode, a potom ulijte nešto octa. Odmah ćete vidjeti reakciju. Na kraju isperite toplom vodom. Neki ljudi savjetuju da se soda i ocat nakon što se zapjene ostave oko sat vremena u odvodu ili čak preko noći. Pogledajte u videu kako izgleda kada se u odvod stave soda bikarbona i ocat: 