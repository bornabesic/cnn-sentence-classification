Dovoljno je da bacite samo jedan pogled na police dućana na kojima stoje torbice i za par minuta znat ćete koji su najpopularniji trendovi za proljetnu sezonu. Pa krenimo... Prve na listi su “statement” torbice u nešto drukčijem obliku. Njihov glavni adut je remen. Remenje je ukrašeno 3D aplikacijama cvjetića, mini zrcalima, pleteno je, šareno i jednostavno neodoljivo. Prvi su se ovim detaljem na torbicama poigrali u Zari. Prije nekoliko mjeseci u ovom omiljenom high street brendu pojavila se torbica s promjenjivim remenom. S promjenjivim remenom, zara.com, 199,90 kn Jedan je bio običan, crne boje, a drugi je bio ukrašen crvenim i plavim detaljima. Potpuno suprotne od ovih su jednostavne torbe koje podsjećaju na vintage modele, a savršeno se slažu sa svakom kombinacijom. Predvodnica još jednoga popularnog trenda za proljeće je torba Drew modne kuće Chloé. Šarena, mango.com, 449,90 kn Njezin zaobljeni oblik kopirali su svi high street brendovi i tako učinili ovaj jednostavni model jednim od najpoželjnijih ove sezone. Uz ovakve ručke često ide i neuobičajen izgled torbice koja sliči više kantici za igranje u pijesku nego torbi. Crna, topshop.com, 214 kn Ako niste tip za tvrde torbe, predlažemo velike mekane modele u koje će stati baš sve, a high street brendovi zovu ih “shopper” torbama. Zelena, uterque.com, 390 kn Nitko nije imun na torbice, ali to ne znači da baš morate imati svaki od ovih modela (ili da...). Predlažemo da se odlučite za jednu od ovih dviju varijanti. Dakle, možete izabrati klasičan model s nečim neobičnim poput - metalne ručke ili promjenjivog remena. Ružičasta, pullandbear.com, 119,90 kn Drugi izbor je potpuno otkačena torbica, a vjerujte nam neće vam biti teško pronaći takav model. Ruksak, mango.com, 299,90 kn U online shopovima naći ćete ih po vrlo prihvatljivim cijenama, pa predlažemo da u skorije vrijeme posjetite Asos ili Topshop. Naš poznati dizajner Ivica Skoko za čijim kreacijama uzdišu brojne poznate dame samo za Budi.IN Chic oslikao je pakiranje Rosalove kreme praktičnog dizajna, koja stane u svaku torbicu.    