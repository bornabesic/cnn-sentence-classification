Dječji ispadi bijesa su iscrpljujući, ali ne uzrujavajte se - imaju svrhu. Iako će se većina pitati “gdje smo pogriješili?”, ovi ispadi su važan dio emocionalnog zdravlja i dobrobiti djeteta. Donosimo vam razloge zbog kojih oni mogu biti dobri i za dijete i za roditelja. Suze sadrže kortizol, hormon stresa. Plakanjem oslobađamo tijelo od stresa, snižava se krvni tlak i poboljšava emocionalno stanje, pod uvjetom da je voljena osoba blizu kako bi pružila podršku. Kad je dijete na rubu ludila, ništa nije u redu i teško mu možete išta reći i pomoći mu. No kad prođe bura, puno je bolje raspoloženo. Dopustite im da to izbace iz sebe bez pokušaja da ih urazumite.Također, nakon temper tantruma dijete bi moglo i bolje spavati. Kad roditelji pokušaju izbjeći da do frustracije uopće dođe, djetetove emocije se izražavaju kad je mozak u mirovanju. Baš kao i odrasli, zato se bude po noći - jer su pod stresom i pokušavaju procesuirati događaje. Ponekad se dječja emocija manifestira na druge načine, poput agresije, problema s dijeljenjem stvari ili odbijaju surađivati ​​pri jednostavnim zadacima poput odijevanja ili pranja zubi. To su sve uobičajeni znakovi da se dijete bori sa svojim osjećajima. Tantrumi im zapravo pomažu u oslobađanju osjećaja koji bi u suprotnom mogli zatomiti njegovo prirodno, kooperativno stanje. U svakom slučaju, i odraslima kad se naljute treba ispušni ventil, pa imajte na umu da nije drukčije ni s djecom. Nemaju iskustva, pa je to burnije, ali pustite ih da izraze svoje emocije.  