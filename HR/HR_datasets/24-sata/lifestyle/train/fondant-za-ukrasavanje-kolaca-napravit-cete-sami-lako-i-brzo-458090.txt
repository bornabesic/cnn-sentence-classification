Za izradu figurica od fondanta u smjesu stavite više gustina kako bi bila čvršća, savjetuje slastičarka Vedrana Grbeša. Prilikom lijepljenja ili izrade ukrasa koristite kist s malo vode. Za izradu ukrasa razvaljajte fondant na željenu debljinu te pripremite neki oštri i precizni alat, poput skalpela, te kalupe za kolače ili kućanske predmete: od žica, folije, čačkalica pa do čaša i ruževa, dodaje vrsna slastičarka koja radi jestiva remek-djela u zagrebačkom Sweet Cake Labu. Koristi li se fondant za oblaganje torte, razvaljana šećerna smjesa mora biti veća od torte barem desetak centimetara sa svake strane. Kako biste ga precizno namjestili, namotajte ga na valjak i stavite na biskvit. Fondant zagladite rukama brzim pokretima. Oštrim nožem ili valjkom za rezanje pizze reže se višak šećerne smjese oko torte, koji se onda koristi za figurice.   - Ako je fondant previše stisnut, možete ga staviti na nekoliko sekundi u mikrovalnu ili ostaviti desetak minuta na sobnoj temperaturi. Tako će postati elastičan i manje će se trebati mijesiti. Sastojci: Priprema:  Mast, limun, sok i vodu istopite na laganoj vatri, ali pazite da ne prokuha. 25 dag šećera postupno dodajte u tekućinu i brzo miješajte pjenjačom. Kad dobijete finu gustu masu, pojačajte vatru i pustite da zakuha. Miješajte oko minutu. Maknite s vatre i postupno dodajte ostatak šećera uz stalno miješanje kuhačom. Maknite s vatre na radnu površinu prethodno posipanu škrobnim brašnom da se ne zalijepi. Zamotajte smjesu u prozirnu foliju i držite na suhom do uporabe kako se fondant ne bi osušio.  