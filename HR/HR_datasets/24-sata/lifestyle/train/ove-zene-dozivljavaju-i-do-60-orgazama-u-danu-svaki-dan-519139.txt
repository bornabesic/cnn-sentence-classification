Je li super-orgazam, mogućnost da jedna žena doživi nekoliko vrhunaca u jednoj večeri mit ili istina? Pitanje je to kojim se vodio tim istraživača u dokumentarcu "The Super Orgasm". Britanski Channel 4 emitirat će ga 13. travnja Pratili su i istraživali pet različitih žena koje doživljavaju i do 60 orgazama dnevno. Kako je to uopće moguće, pitaju se znanstvenici godinama. Sada su otkrili i tvrde da je moguće da žena doživi multiple orgazme ako je opuštena, bavi se jogom, a njena veza s partnerom je vrlo snažna.  Istraživanje je opovrgnulo zaključke prethodnih studija da je super-orgazam mit. Cilj istraživanja, i dokumentarca, je provjeriti jesu li ove žene "drugačije" od ostalih ili stvarno svaka žena može postići super-orgazam. via GIPHY Ispostavilo se da žene koje lako postižu višestruke orgazme otpuštaju puno više oksitocina (hormona ljubavi i zbližavanja), nego druge, a uz to su otvorene prema novim iskustvima i ljudima te se lakše uzbude. Ali, za razliku od većine žena, u situaciji kad se tijelo uzbudi, njihov mozak ostaje miran kroz cijeli seksualni čin. Ne opterećuju se i ne razmišljaju, pogotovo ne o tome kako postići orgazam.  - Vjerujem da se žene, koje se lakše uzbuđuju od ostalih žena, brže i lakše koncentriraju na užitak. Gledam na seks kao na sviranje u bendu. Morate usavršiti svoj seksualni instrument prije nego što počnete svirati s drugima. I morate tome posvetiti vrijeme. Terapeutski je za sve ljude da se posvete užitku - zaključuje dr. Leanne Wise u dokumentarcu. Jedna od sudionica, Dannika iz Sussexa u Engleskoj, morala se samozadovoljavati dok su joj doktori mjerili moždane valove. Kaže da nikad nije doživjela orgazam dok nije na internetu našla informacije o tome kako ga postići nakon rođenja djeteta. U dokumentarcu je pokazala da je, kad je bila jako opuštena, mogla doživjeti višestruke orgazme. - Mislim da je moje tijelo čekalo da prvo postanem majka, a tek onda da osjetim super-orgazam, jer otkad sam postala majka i osjetila svoj prvi orgazam, to je bilo nešto kao "Stvarno sam imala loš dan, beba je stalno plakala. Sad, evo ti, ovdje je tvoj reset gumb" - objašnjava Dannika. Nathalie, 23, kaže da ponekad ima do 60 orgazama po noći i vjeruje da je to zato što nije u monogamnoj vezi i ima opušteniji pristup seksu, prenosi Mirror. Istraživači su primijetili da se najlakše opusti gledajući pornografiju. via GIPHY - Ako sam s prijateljem i već smo se zajedno igrali i u tom smislu se dosta dobro poznajemo, vjerojatno ću imati 20-30 orgazma. Ako nemamo puno vremena, vjerojatno ću ih postići 7 do 10. Ako sam sama, vjerojatno će mi dosaditi nakon 4 ili 5 orgazma - prepričava Nathalie. Francisca (59) kaže da je ključ njezinih mnogobrojnih orgazama monogamija.  - Teško mi je prebrojati ih jer su uzastopni, ne idu jedan po jedan. Nije da ih brojiš kad vodiš ljubav s muškarcem kojeg voliš. Jako dugo nisam znala da je to rijetka stvar i da nisu sve žene tako građene - objašnjava Francisca. via GIPHY   