Nekima je sasvim prirodno i lako odbiti druge kada ne žele učiniti ono što od njih traže, dok drugima to može biti vrlo teško, pa čak i traumatično. Razloga ima mnogo, od neugode, zatečenosti postavljenim pitanjem, spremnošću da pristaju na sve ili dubljih razloga kao šo su strah da će druge povrijediti ako ih odbiju ili bojazni da tako sebi čine loše (npr. na poslu).  Cilj je pronaći način da odbijete ponuđeno dajući ljudima do znanja da se vaše odbijanje ne odnosi na cijeli vaš odnos, nego na tu konkretnu ponudu. Ali kao i sve drugo, za to treba vježba i vrijeme. Ako inače imate problema s odbijanjem i ne osjećate se ugodno kada netko od vas nešto traži što vi radije ne biste učičnili, za početak, počnite malim koracima. U trgovini ne morate isprobati baš sve majice koje vam donese prodavačica. Ljubazno odbijte ponudu frazom: "Hvala puno, ali ne interesiram me taj stil." Ili "Radije ne bih." Kao i sa svim vještinama, s vremenom će postati lakše reći "ne".  Ako imate posla s ljudima koji su napadni ili uporni sa svojim zahtjevima, pametno je imati unaprijed smišljene fraze koje će biti vaš definitivan odgovor. Na taj način ćete se izvući iz neugodnih situacija bez eskalacije. Na primjer, kad netko silom želi da dođete kod njega na tulum, a niste si baš dobri i nemate volje, fraza kao: "Hvala puno što si mislio na mene, ali imam već od prije dogovor koji ne mogu otkazati." će poslužiti kao konačno NE, na koje nema argumenta za nastavak rasprave. Ako vasi  dalje netko forsira, nemojte se uvući u objašnjavanja i polovične odgovore. Već ste rekli ne i to je to. Ponekad se dogodi da ljudi nisu sigurni u svoj odgovor. U takvim situacijama si slobodno uzmite vremene i razmislite. Ljudima kažite na primjer: "Imao sam za sutra dogovor, ali nisam još siguran. Javit ću se." ili "Moram razmisliti. Javim se." Stručnjakinja za pregovore Sheila Heen preporuča svojim klijentima pakiranje "ne" odgovora u sendvič s dva "da". Na primjer: "Da", prijatelj vašeg sina je jako drag i zabavan, ali "ne", ne može prespavati kod vas. I "da" - može ići s vama u kino.  To je jednostavno prebacivanje. Postoje situacije gdje se ne može nekoga direktno odbiti, npr. najboljeg prijatelja koji je stalno u nekim problemima. Tu je dobro da svoj odgovor postavite kao svoj stav, ali da to ne bude direktno odbijanje. Na primjer, prijatelj od vas želi posuditi par stotina kuna do iduće plaće. Naravno da vam to ne odgovara (nemate, imate duplo manju plaću od njega i ne pada vam na pamet ili ste novac već namijenili za nešto), neka vaš odogovr bude: "Žao mi je, ali imam novo pravilo da više ne posuđujem novac." I tu je priča gotova. Pravi prijatelj vas neće nagovarati niti ćete se loše zbog toga osječati. Dugi odgovori i objašnjavanja daju priliku sugovorniku da iskoristi rupe u vašoj priči i vaš definitivni "ne" okrenu u "da". Nemojte se dati navući na objašnjavanja ili davati im priliku da vas ponovo pitaju. Na primjer, ako vas brat nagovara da mu dođete pomoći čistiti oluke na kući idući vikend, a vama se ne da ili imate planove, odgovor mora biti definitivan: "Oprosti, ne mogu, imam dogovor." ili "Ja isto imam puno posla oko kuće." Nemojte nastavljate "Ma vidjet ćemo još do vikenda, možda i stignem!". Često ljudi mislie da štite svoje bližnje kad kažu malu laž (kako ih ne bi povrijedili, kako ne bi nekoga izdali i sl.). - Nema potrebe da se ljudi izvlače iz nezgodnih situacija pomoću laži. Nakon laži stvara se krivnja, a nema potrebe da se itko osjeća krivim - objašnjava Heen za portal Essence. 