To je poluga za dan/noć vožnju, odnosno služi za zaštitu vozača od toga da ga noću zaslijepe svjetla vozila koji se nalazi iza njega. Stručnjaci objašnjavaju što se zapravo događa: - Prilikom noćne vožnje može se desiti da vas zaslijepe jaka svjetla vozila koje dolazi ili vozi iza vas. Na donjem dijelu retrovizora je poluga koju gurnete ili povučete. Ogledalo se pomakne prema dolje ili gore i jaka svjetla iza vas vam ne smetaju. Vratite polugu u početni položaj i ogledalo će se pomaknuti u identičan položaj - objašnjavaju na portalu Instruktor vožnje. Dodaju kako se i unutarnji i vanjski retrovizori namještaju tek nakon što je vozačevo sjedalo u položaju koji je najugodniji za vožnju.  Također, kada namještate unutarnje ogledalo, dobro pazite da ga ne zamrljate prstima i održavajte ga čistim kako bi vidljivost bila najbolja moguća. Upravo taj retrovizor prikazuje objekte najrealnije. - Vanjski lijevi retrovizor pokazuje objekte udaljenije nego što jesu. Vanjski desni retrovizor pokazuje objekte još udaljenije nego što to pokazuje vanjski lijevi retrovizor - dodaju na portalu Instruktor vožnje. 