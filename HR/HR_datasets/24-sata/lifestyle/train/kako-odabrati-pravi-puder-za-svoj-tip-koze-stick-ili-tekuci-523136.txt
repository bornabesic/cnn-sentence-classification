Opis: Lagana i fina krema koja ima dvostruki učinak - njeguje i pokriva nepravilnosti na koži. Zašto je dobra: Posebno je dobra za žene sa suhom kožom. Uzmite na prst malo kreme u boji i namažite ju kao i običnu kremu.  - Ako već imate dobru kožu (sretni ste!) i samo želite izjednačiti ton lica, ovo je savršena vrsta pudera za vas. Uz pokrivanje će vam pružiti i dodatnu vlagu za lice, što je iznimno dobro u jesen kad se snižavaju temperature, a koža vam treba dodatnu hidrataciju - objašnjava vizažistica Kirin Bhatty. Obratite pažnju: Ako tražite dugotrajni puder koji će izdržati cijeli dan, onda krema u boji nije za vas.  Opis: BB krema zapravo stoji za balzam za ljepotu i malo dulje pokriva lice kreme u boji. Obično ima SPF faktor i prepuna je antioksidansima i vitaminima koje obično pronalazimo u kremama za lice. Zašto je dobra: Rješava dva problema odjednom - vlaži kožu i postojana je kao podloga za šminku. Formula za BB kremu u sebi sadrži i sastojke koji se koriste u anti-age kremama i u kremama protiv akni i crvenila. - To je za djevojku koja ima zauzet ili stvarno aktivan stil života, ali se i dalje želi brinuti o svojoj koži. Osim toga, podobna je za sve vrste kože - kaže Lori Taylor Davis, glavna vizažistica u Smashbox-u, svjetski poznatoj kozmetičkoj kompaniji. Više o BB kremi pročitajte ovdje. Obratite pažnju: BB krema nema toliko nijansi u ponudi kao tekući puder, pa ponekad se može činiti da krema i boja kože nisu iste. Ispravite to miješanjem BB kreme s različitim pigmentima. Opis: Tehnički, većina šminke se smatra mineralnom jer se baza sastoji od istih sastojaka kao i željezni oksidi. Ali prava mineralna šminka u sebi nema parfeme, alkohol, konzervans, ulja ili kemijske boje. Mineralna šminka je najčešće u obliku pudera i pruža laganu do polovičnu pokrivenost.  Zašto je dobar: Mineralni puder je idealan za žene s masnijom kožom ili kožom sklonom aknama jer mineralna priroda pudera onemogućava pojavu bakterija. Obratite pažnju: Prije nanošenja mineralne šminke potrebno je dobro hidratizirati kožu, pogotovo ako je iznimno suha jer svakodnevno korištenje ovog pudera pojačava ljuskanje kože. Opis: Suhi, stisnuti puder koji tipično ima svilenkast mat efekt, a pruža srednje prozračnu pokrivenost na licu. Zašto je dobar: Dobar je za žene koje imaju mješovitu i normalnu kožu jer sam puder skuplja višak ulja s lica ne sušeći kožu.  - Lagano pokriva nepravilnosti na koži. Najbolje ga je nanositi debelim kistom kako biste mogli stati, pogledati je li pokrivenost dovoljna i ako nije, nanijeti još pudera. Dobar je za brzo popravljanje šminke, a ako koristite nijansu tamniji možete ga koristiti i za konturiranje - kaže Gilbert Soliz, vizažist za Marc Jacobs Beauty. Obratite pažnju: Ako se puno znojite ili imate masnu kožu, krajnji efekt bi mogao izgledati kao da imate glazuru na licu, ali mobilnost i lakoća korištenja pudera u kamenu je idealna za brzinske popravke tijekom dana. Opis: Kod tekućeg pudera postoji najviše izbora - od nijansi i gustoće do pudera bez ulja, otpornih na vodu ili dugotrajnih formula. Zašto je dobar: Tekući puder se najčešće koristi baš zbog velikog izbora. Bezbroj nijansi i specifikacija omogućava svakoj ženi da pronađe točno ono što treba.  - Najbolja stvar kod pudera je ta što ga možete nanositi prstima, četkicom ili spužvicom, ovisno o pokrivenosti koju želite na kraju imati. Postojan je i traje cijeli dan - objašnjava Soliz. Obratite pažnju: Morate paziti pri odabiru pudera jer su nijanse jako slične i većina žena ne pogodi prvu nijansu iz prve. Ovaj tip puder treba duže vrijeme da se nanese - potrebno je par minuta da se osuši kako bi vidjeli ima li igdje crta ili neravnomjernog prianjanja uz lice.  Opis: Puder u stiku je preslikana formula tekućeg, sve-pokrivajućeg, pudera u stisnutom obliku. Zašto je dobar: Najbolje odgovara ženama s normalnom ili suhom kožom, gušći je i lako prianja koži, a uz minimalne korekcije se jako lijepo uklopi u ton kože. Obratite pažnju: Soliz napominje da  puder u stiku sadrži puno više ulja od ostalih tipova pudera zbog procesa proizvodnje i potrebe da stick što duže ostane u prvobitnom stanju.