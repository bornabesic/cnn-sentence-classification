Budući da se gotovo svakodnevno suočavamo s novim činjenicama o nezdravoj hrani koja nam šteti, nekoliko nutricionista otvoreno je za Daily Mail priznalo što nikad ne bi jeli.  Među tom hranom je sirovi kelj, koji se često stavlja u smoothieje, konzervirana rajčica pa i kokice koje se peku u vrećici u mikrovalnoj pećnici.  - Nikad ne bih jela sirovi kelj ni drugo povrće iz te porodice (uključujući brokulu, cvjetaču, kupus, raštiku i prokulice) na dnevnoj bazi. Redovito se dodaju u šakama sokovima ili smoothiejima, ali to povrće je klasificirano kao goitrogeni - odnosno utječe na pravilno funkcioniranje štitnjače na način da blokira preuzimanje joda iz krvi. Ako štitnjače počne slabije raditi, to za vas može značiti veću sklonost debljanju - ispričala je britanska nutricionistica specijalizirana za žensko zdravlje dr. Marilyn Glenville.  Što nutricionisti izbjegavaju? - Definitivno bih ih jela kuhane jer su jako zdravi. Čak i ako ih se samo kuha na pari, goitrogeni učinak će nestati - dodala je dr. Glenville.  Sirove kupusnjače posebno ne bi preporučila ženama koje već imaju problema sa štitnjačom.  - Rajčice su vrlo kisele i osobno sam zabrinuta da to može prouzročiti koroziju metala na limenci, što povećava rizik od trovanja metalom. Neke limenke su presvučene slojem plastike, ali to nije ništa bolje jer plastika može prodrijeti u rajčice što na kraju može rezultirati poremećenim funkcioniranjem endokrinog sustava - objasnila je nutricionistica Rosemary Ferguson.  Preporučuje pasatu jer se ona obično pakira u papirnatoj i staklenoj ambalaži. No kao najzdraviju opciju ističe svježu rajčicu.  - Ove kokice pakirane su u vrećicama obloženima toksičnim perfluoriranim kemikalijama (PFC). Riječ je o širokoj grupi kemikalija koje sadrže perfluoroktansku kiselinu (PFOA), a koja je povezana s izazivanjem karcinoma - ispričala je nutricionistica Jackie McCusker.  PFC se više od 60 godina koristio u proizvodnji tava s neprianjajućim dnom i za pakiranje hrane, ali dansko istraživanje je pokazalo da je ono kancerogeno za ljude te da može prouzročiti probleme sa štitnjačom te kardiovaskularnim sustavom. Trenutno se u EU razmatra njegova zabrana.  - Prva stvar koju većina ljudi napravi kad ispeče kokice u vrećici u mikrovalnoj je da ih pomiriši, ali već udisanjem PFOA može vam pozliti. Radije sami napravite kokice s organskim kukuruzom, maslacom i malo soli - preporučuje McCusker.  - Mislim da je danas veći problem današnje žito, nego gluten. Pšenica može prouzročiti probleme s probavom kod nekih ljudi, ali kamut, jedna od najstarijih sorti pšenice, ne može. Svaka osoba sa sindromom iritabilnog crijeva bila je bolje nakon što je jela kamut, a gore nakon prehrane s modernim žitaricama. Mislim da gluten nije neprijatelj već način na koji smo promijenili moderne žitarice - otkrio je nutricionist Patrick Holford, vlasnik Instituta za optimalnu prehranu.  - Prije nego što stigne na naš stol u obliku mlijeka ili jogurta, sojino mlijeko ne samo da je izrazito prerađeno već sadrži i tripsin koji može otežati probavu proteina i otežati rad gušterače. Osim toga, sadrži i fitinsku kiselinu koja može ometati apsorpciju cinka, željeza, kalcija  i magnezija. Posljednja dva minerala izrazito su važna za žene u menopauzi kojima se, ironično, savjetuje uzimanje sojinog mlijeka - otkrila je specijalistica za žensku i dječju prehranu, trudnice i plodnost Henrietta Norton.  Postoji veliki rizik povezan s rižom i rižinim proizvodima - posebno kod onih koji je jedu u velikim količinama. Iako su niske razine arsena pronađene u mnogim usjevima, kod riže, i organske i anorganske - te su razine 20 puta više jer riža raste u poplavljenim područjima što omogućava puno lakšu apsorpciju arsena. Basmati riža ima nižu razinu arsena, a smeđa višu od bijele zbog ljuske dok rižini proizvodi poput kolačića i krekera sadrže najviše razine - otkrila je Gabriela Peacock, nutritivna terapeutkinja.  Dodaje da je rižino mlijeko nešto bolja opcija. Kako isprati arsen iz riže provjerite u članku Ovako kuhajte rižu da bi iz nje uklonili najviše opasnog arsena. - Ja jedem samo nepasterizirani sir zbog njegovih odličnih probiotičkih vrijednosti koji se mogu dobiti u vrlo malo sira. Pasterizirani sirevi su izloženi visokim temperaturama što znači da ne dobivate prirodne mikropske dobrobiti iz njih koji su važni za zdravlje crijeva. Za sebe biram ovčji ili kozji sir poput manchega, pecorina ili Halloumija, ali parmezan je također odličan - otkrila je nutricionista Eve Kalinik.  - Ovi jogurti su obično prepuni šećera što već u startu pobija njihovu svrhu. Probiotici su poznati kao žive kulture ili "dobre bakterije" i odlični su za probavni sustav. No problem je što su probiotici vrlo nježni i lako se mogu uništiti. Napada ih želučana kiselina i mogu preživjeti samo u određenim formama. Zapravo su kapsule najbolji način jer su napravljene da se odupru želučanoj kiselini - objasnila je nutricionistica Shona Wilkinson.  - Suncokretovo, repičino i sojino ulje krcati su omega 6 masnim kiselinama. One su dobre za naše zdravlje u vrlo malim količinama, ali čim unesemo više od te doze one se pretvaraju u tvari koje potiču i pogoršavaju upale u našem tijelu. To su upale na mikrorazinama, ali, koje s vremenom mogu napraviti štetu u tkivu i povezane su s kardiovaskularnim bolestima i naslijeđenim stanjima. Izbjegavanjem ovih ulja, unos takvih štetnih tvari svodimo na minimum. Radije birajte maslinovo ulje ili maslac. I zaboravite na ono što kažu o zagrijavanju maslinovog ulja. Ono je savršeno stabilno na temperaturama koje dosegne tijekom kuhanja - objasnio je nutricionist i autor zdravih kuharica Dale Pinnock.  Koja ulja su najnezdravija, a koja najzdravija za kuhanje i prženje pročitajte u članku: Sve što znamo je krivo! Biljna ulja su nezdrava i uzrok bolesti   Dvije su ključne kemikalije koje se koriste u procesu izvlačenja kofeina - diklormetan i etil acetat. Iako se obje čine sigurnima u procesu prerađivanja hrane u tekućem obliku, njihove pare su izrazito toksične kao i u dodiru s kožom, tako da ne možemo sad znati njihov dugotrajni učinak na naše zdravlje. Zato, zašto riskirati? - smatra nutricionistica Caroline Skirrow.  Ako morate birati proizvode bez kofeina zbog trudnoće, hipertenzije ili nesanice, biljni čajevi su puno bolja opcija - dodala je Skirrow.  