Osim kao ukusno voće, jagoda je od antičkih vremena poznata kao ljekovita biljka.  U narodnoj medicini koristi se i čaj od listova jagode kao lijek protiv probavnih smetnji, ekcema, upale grla, gripe, prehlade i kostobolje. Za tu su svrhu najprikladniji listovi šumskih jagoda, koji se skupljaju u vrijeme cvatnje, prije nego što se razviju mirisni plodovi. Oni pak mogu pomoći kod oporavka nakon bolesti, za jačanje imuniteta, kod bolesti žuči i jetre, kao prevencija želučanih bolesti, kod artritisa i reume. Koriste se i u liječenju anemije te kod povišenog kolesterola i krvnog tlaka. Da biste u vrtu uvijek imali jagoda, gredice na kojima one rastu treba obnoviti svake dvije-tri godine. Nasreću, jagode je vrlo lako razmnožiti. Dovoljno je čekati da biljke u vrijeme sazrijevanja i nakon njega formiraju vriježe, koje se brzo zakorijene. Kad su sadnice voća iz vrta dovoljno jake, izvadimo ih iz zemlje i posadimo u novu gredicu. Posao si možemo olakšati tako da nakon branja malo prorahlimo površinsko tlo između redova. Ako tad dodamo još i kompost ili glistinac, biljčice će se izvrsno zakorijeniti pa će se s jakim korijenovim balama već početkom kolovoza moći posaditi u nove gredice. Vriježe možemo posaditi i u male posude za cvijeće napunjene supstratom za sadnju. Posudice možemo položiti u zemlju između redova jagoda. Tako ćemo dobiti mlade biljke s jakim korijenom. Sadnice uvijek uzimamo od zdravih biljaka koje su dobro rodile da ne bismo presadili loše osobine ili bolesti. Zato možemo još prije početka berbe štapićima obilježiti najbolje i najzdravije biljke pa poslije samo od njih uzimati sadnice. Jagode mjesečarke ne stvaraju vriježe, pa ih se razmnožava dijeljenjem grmova ili iz sjemena. Za ovo drugo odaberemo nekoliko potpuno zrelih plodova i ostavimo da se suše na papiru. Sjemenke same ispadnu ili ih odvojimo prstima. Možemo ih sijati odmah ili tek sljedećeg proljeća. Posijemo ih u posudu za cvijeće ili zdjelu za sijanje ispunjenu supstratom za sjetvu ili mješavinom treseta i pijeska. Čim se na sadnicama razvije od tri do pet listova, pikiramo ih na razmake oko pet centimetara i poslije presadimo.  Iako sitnije, šumske jagode imaju mnogo bogatiju aromu, a i snažnija ljekovita svojstva. Možemo ih uzgajati u vrtu na otvorenom prostoru, uz stabla ili između njih te kao pokrivač tla. Za to je dovoljno posaditi nekoliko izdanaka, zaliti ih jedanput ili dvaput i već će se udomaćiti, a da se nismo o njima morali puno brinuti. Nježni izdanci uskoro pokriju cijelu površinu. Šumske jagode najbolje je malčirati lišćem i iglicama crnogorice jer vole blago kiselo tlo. Jagode možemo saditi u gotovo svakom vrtu. Bolje će uspijevati na suncu, no podnose i blagu sjenu. Nisu pogodna samo mjesta na kojima ih može oštetiti kasni mraz. Gnojimo ih dobro odstajalim stajskim gnojivom ili kompostom - ne podnose svježe gnojivo. Pomiješajte 20 g lista šumske jagode, 30 g kukuruzne svile, 20 g cvjetova suncokreta i 20 g koprive. Prelijte dvije jušne žlice mješavine sa 600 ml vrele vode, ostavite 20 minuta i pijte pola sata prije jela. Tijekom sezone svakog dana pojedite 3-5 čaša jagoda. Od listova jagoda može se pripremiti kupka koja pomaže kod ekcema. Potrebno je pripremiti jak čaj od svježih ili suhih listova jagoda te dodati vodi za kupanje. U narodnoj medicini zgnječeni se listovi koriste kao oblog za brže zarastanje rana. Prelijte 2 žlice suhih listova jagode (ili dvostruko više svježih) s 250 ml kipuće vode. Nakon 15 minuta procijedite čaj. Čaj pijte tri puta na dan po jednu šalicu poslije jela. Taj čaj možete koristiti i za grgljanje. Pomiješati 40 g listova šumske jagode, 70 g stolisnika, 60 g metvice, 50 g kičice, 10 g pelina i 10 g kadulje. Sve usitnite te 10 g mješavine ubacite u litru proključale vode. Promiješajte i pustite da poklopljeno kuha pola minute. Tijekom dana treba popiti litru čaja, može biti i zaslađen medom. Jagode djeluju kao blagi analgetik jer sadrže prirodne salicilate. Stoga je kod glavobolje dobro posegnuti za zdjelicom jagoda.  Tri žlice mješavine od 10 g listova jagode, 10 g listova kupine, 10 g listova maline, 10 g cvijeta tratinčice i 10 g listova maslačka preliti sa 6 dl kipuće vode. Poklopiti i nakon jednog sata procijediti. Piti po 2 dl zaslađenog čaja tri puta dnevno prije jela. Čaj se može pripremiti od jednakih dijelova usitnjenog svježeg bilja. Ako ste uzgojili veću količinu jagoda, sačuvati ih možete u obliku ukusnog domaćeg sirupa. Operite i očistite 5 kg jagoda, dodajte 750 g šećera i pustite da odstoji 2-4 sata. Pomoću sokovnika iscijedite sok i stavite ga kratko prokuhati. Vrući bistri sok ulijte u pripremljene sterilizirane boce i hermetički zatvorite. Boce prekrijte dekom da se polako hlade. Uzimajte tri puta po 2 dl bistrog soka na dan ili za jače djelovanje dvostruko više. Kod viška kilograma i kod hemoroida, narodna medicina preporučuje dijetu od jagoda. Tijekom 5-6 tjedana svakog dana treba prije svakog obroka ili međuobroka pojesti po 200 grama jagoda. Ako se jagodama doda malo limunova soka, ova dijeta pomaže kod uklanjanja kamenca. Zahvaljujući protuupalnim, antipiretskim i antibakterijskim svojstvima, jagode će nam poslužiti pri ublažavanju upalnih procesa, za sniženje temperature i kod mišićnih bolova. Prije pojave pasti za izbjeljivanje zubi u tu su se svrhu koristile jagode. Trljate li zube jagodama, uklonit ćete naslage i zube učiniti bjeljima. Zgnječene jagode pomiješajte s malo sode bikarbone i nanesite na četkicu. Ovaj se preparat ne smije rabiti češće od tri puta na tjedan da ne ošteti caklinu. Folna kiselina se preporučuje ženama koje žele zatrudnjeti, kao i trudnicama. Jedna porcija jagoda sadrži 21 mikrogram folne kiseline, koja je važna za razvoj djeteta te prevenciju. U litru hladno prešanog ulja stavite kilogram jagoda i ostavite da stoji na suncu dva meseca. Kod bolova u želucu, uzimajte po jušnu žlicu pripravka tri put na dan.  Antioksidativna svojstva jagoda smanjuju rizik od nastanka katarakte, koja može uzrokovati sljepoću. Oči trebaju vitamin C kako bi se zaštitile od UV zračenja. Vitamin C također igra važnu ulogu u jačanju rožnice i mrežnice. Stoga je tijekom sezone svakog dana dobro pojesti šalicu-dvije jagoda.  Za ispiranje usne šupljine kod tegoba sa zubima i zubnim mesom preporučuje se mješavina listova kupine, maline i jagode. Veliku žlicu mješavine istih omjera tih biljaka s 2 dl kipuće vode pustite da stoji 20 minuta i procijedite. Pripremite pola kilograma jagoda, 1/2 šalice šećera, šalicu vode, 5 velikih limuna i 6 šalica ledeno hladne vode. U manjem loncu zavrijte šalicu vode i šećer, kuhajte dok se šećer ne rastopi i ohladite na sobnu temperaturu. Jagode izmiksajte i dodajte u ohlađeni šećerni sirup. U veliki vrč ulijte mješavinu kaše od jagoda i šećernog sirupa, iscijeđeni sok 5 velikih limuna i 6 šalica ledeno hladne vode te dobro promiješajte. Jagode poboljšavaju zdravlje krvnih žila, pozitivno utječu na trombocite i lipoproteine, što može smanjiti rizik od nastanka koronarnih srčanih bolesti. Za jačanje srca preporučuje se dijeta slična onoj za mršavljenje - prije svakog obroka pojede se 200 grama jagoda, ali uz malo crnog vina, koje također povoljno djeluje na zdravlje srca.  Jagoda čisti i njeguje kožu te je, zahvaljujući vitaminu C i A, održava glatkom i napetom. Jednom do dvaput tjedno stavite na lice jagode izrezane na kolutiće ili od njih načinite kašastu masku, koju treba ostaviti deset minuta pa isprati. Po želji, zgnječene jagode možete kombinirati s umućenim jajima (za suhu kožu) ili jogurtom (za masnu kožu). Pomiješajte po 30 g listova šumske jagode, listova maline, listova kupine, stolisnika, jaglaca, cvjetova crnog trna, lazarkinje i vrbove kore. Sve usitnite te 10 g mješavine ubacite u litru proključale vode. Promiješajte i pustite da poklopljeno kuha pola minute. Hladan čaj procijedite u tamnu bocu i pijte pola litre na dan. Može se zasladiti medom. Ako možete nabaviti veću količinu šumskih jagoda, tijekom mjesec dana prije svakog obroka pojedite 200 g šumskih jagoda s jogurtom, vinom ili limunovim sokom. Izvan sezone mogu se koristiti i sušene jagode.  Nasjeckajte dva kilograma jagoda, dodajte kilogram šećera, limunov ili narančin sok, malo cimeta i stavite na vatru dok ne zavrije. Smanjite vatru i kuhajte oko 20 minuta dok se džem ne zgusne. Stavljajte vrući džem u staklenke, zatvorite ih i ostavite u ugašenoj pećnici, prethodno zagrijanoj na 120°C, preko noći. Držite staklenke na prohladnom, tamnome mjestu. Pred kraj kuhanja u džem po želji dodajte malo ekstrakta vanilije.  