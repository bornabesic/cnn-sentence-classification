Jako je teško izabrati savršenu vjenčanicu - ponajviše zato što takve haljine ne nosite inače. A ova mora biti posebna i vi želite da ona bude jedinstvena. Donosimo vam pregled idealnih haljina za svaki oblik tijela koji vam može poslužiti kao dobar vodič.  Haljina A linije kreće usko od struka i polako se širi prema dnu, naglašava struk i skriva kritične dijelove stražnjice i bedara. Ako imate mršaviji gornji dio tijela, a jači donji, dobro je da gore bude korzet V linije ili špageti naramenice. Naglašeni, gornji dio tijela će drastično odvući pažnju s donjeg, jačeg dijela tijela. A linija dobro stoji svim figurama. Kroj sirene je danas vrlo popularan, a prepoznatljivi uski gornji dio koji seže čak do koljena potpuno obavija figuru mladenke. Ovo je idealna haljina za kruškastu i figuru pješčanog sata jer naglašava struk i idealne proporcije grudi i bokova. Ovaj tip vjenčanice je jako seksi jer naglašava sve ženske obline. Ovaj stil haljine je definiran podignutim strukom koji se nalazi točno ispod grudi. To je jedno od najužim mjesta na ženskom tijelu i izvrsno odgovara nižim ženama jer podignuti struk stvara dojam dodane visine. Također se preporučuje ženama kruškaste figure jer privlači pogled na gornji dio tijela.  Idealna haljina za žene svih tipova tijela, ali često je biraju žene jačeg stasa koje žele naglasiti lice i gornji dio tijela, a donjem dijelu tijela dopustiti neometano kretanje. Ovaj tip haljine je idealan izbor za žene kruškaste figure budući da punoća haljine naglašava uzak struk. Ako imate jača prsa, ovaj oblik će pomoći da ujednačite gornji i donji dio tijela i postignete izgled pješčanog sata. Kod izbora ove haljine uzmite u obzir težinu -  prave krinoline imaju nekoliko slojeva u kojima treba izdržati cijeli dan i noć.  Ravna, padajuća haljina, otkriva sve. Zato je često biraju žene idealnih proporcija ili mršavije građe bez obzira na visinu. Idealna je za mladenke niže visine jer ravne linije optički "izdužavaju" pa se čine višima. Ravnog kroja, uglavnom se rade od lepršavih i laganih tkanina, a prikladna je za sve vrste vjenčanja. Često ju uzimaju mlade koje imaju manja i neformalna vjenčanja.   