Smješteni na jednoj od najljepših lokacija u gradu, tik do same tržnice Dolac, Kitchen&Grill Plac pravo je mjesto za ljubitelje dobih hamburgera i ostalih specijaliteta s grilla... Kitchen&Grill Plac mladi je tim koji je zagrebačkim gurmanima htio ponuditi ukusne specijalitete s grilla na drveni ugljen s odmakom od klasičnih burgera koji su se do tada mogli pronaći u Zagrebu. Na Maloj terasi zagrebačkog Dolca već tri godine nudimo mesne specijalitete od 100% junećeg mesa iz domaćeg uzgoja. Ukusni ćevapčići, pljeskavice,“šareni“ hamburgeri, cheeseburgeri, trganci (teleći but izrezan na prutiće i stavljen u našu marinadu), otkošten batak i zabatak i sve to s neizostavnom plac salatom (kupus, komorač, mrkva, rikola, radič, popržene suncokretove i bučine sjemenke začinjene posebnim dressingom) oduševit će vas već u prvom zalogaju. Uz originalni sarajevski somun i osvježavajući napitak, brzo ćete se složiti da Plac nudi najbolji grill u gradu. 100% juneće meso iz domaćeg uzgoja čini naš roštilj najfinijim u gradu, a možemo se pohvaliti i sve većim izborom Hrvatskog domaćeg piva kao i vrhunska vina koja se osim boca mogu dobiti i na čaše.  Ljudi nas mogu pronaći u ulici Pod zidom podno najpoznatije Zagrebačke tržnice Dolac na tzv. Maloj terasi. Također često sudjelujemo na raznim Food festivalima tako da nove lokacije naši posjetitelji mogu pronaći na našoj službenoj Facebook stranici koju stalno ažuriramo.  Želja ekipe iz Plac-a je da Zagrepčanima i turistima pružimo vrhunsku kvalitetu hrane, lijep i uredan prostor, neizostavan osmjeh i druženje na 69 koraka od glavnog trga, a opet u intimnoj atmosferi koju valja isprobati... Naši gosti najčešće naručuju ćevapčiće, crvene hamburgere i trgance koju su odlični. Teško je izdvojiti koje se jelo najviše naručuje no ova bi bila nekako najzastupljenija. Kitchen&Grill Plac vodi se motom da nam je prije svega najbitnije zadovoljstvo naših kupaca, to nam je oduvijek bilo u prvom planu i do sada se pokazalo odličnom recepturom za uspjeh jer sve s našeg menija naručuje se podjednako dobro. Prije svega nadamo se dobrom vremenu, zabavi i velikom broju gurmana koji će ovaj festival učiniti najboljim food festivalom do sada. Od sudjelovanja očekujemo samo jedno, a to je da će posjetitelji u mnogobrojnoj ponudi prepoznati najbolje i isprobati barem nešto iz naše raznolike gurmanske grill ponude. Kao i uvijek pripremamo nešto novo i dobro, a kako bi saznali o čemu se točno radi naši dragi čitatelji morat će protegnuti nožice i posjetiti Chill&Grill festival i otkriti o čemu je riječ. Samo ću napomenuti kako ih nećemo razočarati, no to naši vjerni „gurmanski“ posjetitelji odavno znaju.  Javna je tajna da biti dobrog roštilja leži u roštilju na ugljen, pravilnom odabiru mesa i dobroj marinadi, a Kitchen&Grill Plac koristi se ovom metodom još od samog početka od prije 3 godine i svakodnevno se pokazuje kao dobitna kombinacija.  Kod pripreme roštilja koristimo samo meso iz domaćeg uzgoja koje nabavljamo iz provjerenih malih OPG- ova. Za pripremu hamburgera i ćevapčića koristimo samo 100% juneće meso koje zatim pripremamo po vlastitoj recepturi. Za chicken burger koristimo otkošteni batak i zabatak koji se pokazao najboljim komadom piletine sočan, a opet dovoljno hrskav savršen je odabir našeg grill majstora.  Kao što smo već rekli najbitniji je odabir kvalitetnog mesa, ljubav, zatim marinada pa pravilna termička obrada i uspjeh je zagarantiran. Kvalitetno meso, sol, papar dovoljni su za najbolju marinadu. Slažemo se bez dobre cuge i mjuze nema nikakve zabave, a bome niti dobrog grilla. U specijalitetima restorana Kitchen&Grill Plac i drugim mesnim i inim delicijama možete do mile volje uživati na Zagreb Chill&Grill festivalu, koji okuplja najbolje gril-majstore na jednom mjestu. Ulaz na festival bit će besplatan, a Zagreb Chill&Gril powered by Coca-Cola otvara se u petak, 28. travnja, u 17 sati (od subote do ponedjeljka traje od 12 do 23 sata). Pratite nas na facebooku, Gastro.hr i portalu Chill&Grill. 