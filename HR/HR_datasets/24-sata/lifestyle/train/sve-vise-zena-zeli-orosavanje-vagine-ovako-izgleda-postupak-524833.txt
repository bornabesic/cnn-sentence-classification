Stručnjaci kažu da ovaj u zadnje vrijeme vrlo popularan tretman na koji odlaze i mnoge Hrvatice, liječi razne upale, odčepljuje neprohodne jajovode, povoljno djeluje na endometriozu, miome, ciste na jajnicima, nekontrolirano mokrenje itd. Osim toga, potiče seksualnu želju kod žena koje su je izgubile. Orošavanje je ispiranje vagine, grlića materice i materice mineralnom vodom, temperature 36,8 stupnjeva Celzijusevih. Ovim tretmanom se postiže bolja prokrvljenost kože i sluzokože i omogućava brži dotok kisika, objasnila je ginekologinja Slavica Beloica za Alo i dodala kako je ovaj tretman potpuno bezbolan i traje desetak minuta.  Pojasnila je i kako izgleda sam postupak. Voda se stavlja u vaginu kroz posebnu kanilu koja na vrhu ima desetak rupica. Mlazovi vode ispiru stijenke vagine ravnomjerno što smiruje upale vaginalne i cervikalne sluznice. Također, smanjuje ili čak stopira stvaranje obilnih iscjedaka koji imaju neugodan miris.  - Kontrakcije mišića i osjećaj pritiska nakon tretmana mogu trajati po nekoliko sati i znak su da je pacijentica na pravom putu do poboljšanja stanja. Vrlo je važno i to što se tijekom tretmana stvara oksitocin, hormon koji dovodi do kontrakcija maternice. Reakcija je slična onoj nastaloj u seksualnom odnosu, s razlikom što ovdje ne dolazi do pravog orgazma - kaže ova liječnica te dodaje da je orošavanje vagine odlično i za liječenje sterilnosti.