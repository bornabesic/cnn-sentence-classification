Ne samo što mu je miris božanstven, jorgovan je od davnina poznat kao vrlo ljekovita biljka. U narodnoj medicini koristi se cvijet, list, kora i sjemenke. Primjerice, listovi pomažu kod groznice, bolesti usne šupljine, loše probave, kod problema sa dišnim sustavom, povišene temperature, visokog tlaka, kamenca u bubregu... Cvjetovi jorgovana odlični su za liječenje kožnih bolesti i oporavak kože. Na primjer, pomažu kod osipa, opekotina, posjekotina, akni itd. Također, olakšavaju kašalj, bronhitis, nadutost, probleme s očima (kod glaukoma), ublažavaju bolove kod reume... Kod groznice ili problema s probavom pije se čaj napravljen od suhih cvjetova. Ekstrakt jorgovana upotrebljava se i u kozmetičkoj industriji za njegu osjetljive kože i otklanjanje crvenila. Na portalu zenstvena.com su objasnili kako koristiti koru. Kažu da se kora se s drveta jorgovana skida u rano proljeće ili u jesen nakon sazrijevanja plodova. Usitni se i dobro prosuši na prozračnom mjestu. Upotrebljava se kao čaj. U šalicu se stavi žličica kore i voda pa to odstoji dva sata. Nakon toga se prokuha i ostavi poklopljen još sat vremena. Piju se žličica do dvije na dan. Sastojci:  Postupak: Cvjetove stavite u veliku staklenku, ulijte ulje i dobro zatvorite. Držite na osunčanom mjestu 15 dana. Povremeno protresite. Potom procijedite i ulijte u tamnu staklenu bocu. Masirajte njime bolna mjesta tri puta na dan. Ulje čuvajte na tamnom mjestu. Učinak će biti bolji ako uz masažu pijete čaj od đumbira, prenosi portal narodnilijek.com.  Od davnih vremena cvjetovi jorgovana su se koristili za čišćenje kuće od zlih duhova, zaštitu od uroka, blagoslov, dozivanje pozitivne energije... Jorgovan je simbol radosti i života. Ljubičasti jorgovan simbolizira prvu ljubav, a bijeli - mladenačku nevinost. Prema staroj legendi, ljubičasti jorgovan je postao bijel nakon što ga je netko ostavio na grobu mlade djevojke koja se ubila zbog ljubavi. 