Najbolje je da su malene vrećice od svile, baršuna ili pamuka, a zatim napunjene biljem koje ima ljekovita, ali i magična svojstva. Svaka biljka ima svoj specifičan “opis posla”, no prvi ćete kontakt s biljkom saveznicom najlakše ostvariti putem meditacije. Najbolje je ako biljku sami uzgojite i njegujete. Biljku biste trebali ubrati, a talisman izraditi u fazi Mjesečeva rasta. Uberite ili nabavite biljku sa zahvalnošću svjesni svoje povezanosti s duhom biljke. Obratite joj se otvoreno, izrazite svoje želje te je zamolite za vodstvo i podršku. Biljku nakon toga možete i isprešati te staviti u knjigu sa sadržajem koji u vama izaziva divljenje. To je najjednostavniji talisman. Ako svakodnevno održavate kontakt s duhom biljke zaštitnice, ugodno ćete se iznenaditi. No osim odabira biljke, važno je odabrati i pravu boju tkanine (zelena za novac, bijela za sreću, ljubičasta za snagu, crvena za ljubav) od koje ćete izraditi vrećicu te boju vrpce kojom ćete je svezati. Bilje izmrvite u mužaru. I pritom se koncentrirajte na svoju želju. Stavite potom bilje u vrećicu i zavežite je vrpcom. Pušite u vaš talisman kako biste ga napunili svojom energijom te ojačali njegovo djelovanje.   Tijekom Mjesečeve faze rasta u zelenu vrećicu stavite pet bundevinih sjemenki, štapić cimeta i plaćen račun te vrećicu zavežite zelenom vrpcom. Zapalite zelenu svijeću, kapnite ulje bosiljka ili cimeta te tri puta tijekom devet minuta ponovite svoju želju. Talisman neka uvijek bude pored vašeg novčanika. Novac privlače i cimet, mahovina, klinčić, naranča, bosiljak, cedar, damiana, frangipini, mandragora, stolisnik, kamilica, muškatni orašćić, jagoda te mak. Osušene biljke ostavite tijekom punog Mjeseca na mjesečini, dodajte malu žlicu soli, kovanicu ili komad nakita (nešto što vam predstavlja bogatstvo) te vežite s devet čvorova u platnenu vrećicu zelene boje koja je izrezana poput kruga. Želite li ponovno probuditi ili pojačati oslabjelu seksualnu strast od okruglog komada tkanine napravite crvenu vrećicu. Napunite je laticama ili pupoljcima ruže, cvjetovima bagrema i jasmina te mirtom i lavandom. Dodajte bakreni novčić ili prsten te svežite plavim koncem sa sedam čvorova. Ovaj će talisman privući ljubav u vaš život. Kako djeluje sretni bambus, ovisi koliko je stabljika zajedno - dvije donose ljubav, tri dug život, pet i sedam zdravlje, a šest i osam novac. No četiri stabljike bambusa privlače nesreću. Dok svaka boja ima svoje sretno djelovanje, žuta simbolizira sunce i doziva općenitu sreću - od ljubavi i zdravlja pa sve do karijere. Uzmite četvrtastu plavu tkaninu, napunite je lovorom, korijenom biljke batata i gospinom travom. Ako vas neprijatelj tuži, dodajte češer ili dio češera, duhan i malo gorušice. U tkaninu stavite i svoju fotografiju te sve povežite ljubičastom vrpcom.  Slobodno improvizirajte s talismanima i dodajte svoje simbole ili probajte neku drugu kombinaciju biljaka. Najbolje će djelovati ono što osjećate. Uz pomoć meditacije stupite u kontakt s omiljenom biljkom zaštitnicom. Uzmite četvrtasti komad zelene tkanine i napunite ga boražinom , lavandom  i šafranom (ili druge odgovarajuće biljke) . Stavite nekoliko kristala kamene soli i 3 srebrna novčića. Zavežite zlatnim i srebrnih koncem s 8 čvorova. Vizualizirajte novac. U ružičastu ili bijelu vrećicu stavite lavandu, borove iglice i kristal rozenkvarc. Vrećicu poprskajte pačuli uljem. Dok pravite talisman možete izgovarati svoju želju. Talisman stavite pod jastuk u spavaćoj sobi ili nosite kraj sebe. Talismani najsnažnije djeluju kad ih se slučajno pronađe. Uspijete li u šetnji naći djetelinu s četiri lista, sprešajte je, osušite i nosite sa sobom u novčaniku ili privjesku. Štiti od munja i gromova, a listovi djeteline donose slavu, bogatstvo, vjernost i zdravlje.   