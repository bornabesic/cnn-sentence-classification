Laura je izmišljeno ime djevojke koja je odlučila anonimno podijeliti svoje iskustvo na portalu Broadly kako bi pomogla drugima da shvate što im se događa. Ona ima 30 godina, a prije tri godine je saznala da je alergična na spermu. Ovo je njezino iskustvo: Zvuči nevjerojatno, ali nisam ništa neobično primijetila do 27. godine. Sa 17. godina sam imala prvog partnera i naivno sam vjerovala da je normalno to što me peče, svrbi i otiče. S 25. godina sam upoznala svog prvog ozbiljnog dečka. Odlučili smo da nećemo koristiti kondome već je on pazio, izvadio bi ga je na vrijeme. Primijetila sam da, ako se ne istuširam odmah nakon seksa, u roku od pet minuta koža mi jako pocrveni, kao da me je netko obojao crvenim flomasterom.  Napisala sam liječniku pitanja i molila za odgovor što se to sa mnom događa. Sve sam detaljno opisala, ali odgovora nije bilo. Potom smo krenuli pretraživati internet u potrazi za odgovorima i ispostavilo se da sam alergična na sjemenu tekućinu. Nakon što sam saznala što mi je, otišla sam svom liječniku koji je pokušao zadržati smireni izraz lica. Dao mi je uputnicu za daljnje pretrage i ispričao se. Saznala sam da antihistaminici mogu pomoći i ublažiti reakcije, ali dugoročno imam opcije - suzdržavati se od seksa, koristiti kondome ili proći desenzibilaciju što znači da bi moje tijelo moralo biti izloženo alergenu kako bi s vremenom postalo tolerantno na njega.  Moja dijagnoza nametnula mi je dodatna pitanja kao na primjer: "Kako mogu ostati trudna ako moje tijelo tretira srž partnera kao ilegalnog useljenika?". Saznala sam da je moguće zatrudnjeti, ali uz pomoć liječnika. Alergija na spermu izuzetno je rijetka. Riječ je o preosjetljivosti na proteine u muškom sjemenu. Preciznije, u sjemenoj tekućini. Uobičajeni simptomi su crvenilo, oteklina, bol, svrbež i peckanje u intimnom području. Javljaju se između 10 minuta i pola sata od spolnog odnosa, odnosno dodira rodnice sa spermom. Alergija ne mora biti ograničena samo na vaginalno područje, već se može pojaviti i na drugim dijelovima tijela koji dođu u dodir sa sjemenom, uključujući kožu i usta. Simptomi mogu trajati nekoliko sati, ali i nekoliko dana. Kod nekih žena simptomi su slabije izraženi i isključivo se pojavljuju na intimnom području, dok kod drugih reakcija može biti toliko jaka da imaju problema s disanjem ili anafilaksiju, stanje opasno po život. Žene alergične na spermu ponekad reagiraju samo na jednog partnera dok je tijekom seksa sa drugima sve u redu. Bilo je i slučajeva kada su se simptomi pojavili nakon višegodišnje veze s istim partnerom. Inače, ovo stanje se često pogrešno dijagnosticira - kao vaginitis (upala vagine), infekcija ili neka spolno prenosiva bolest poput herpesa. Alergija se može utvrditi jednostavnim testom - upotrebom kondoma. Ukoliko simptomi nestanu, radilo se o alergiji. Žene koje sumnjaju na ovu alergiju trebale bi se javiti alergologu koji tada može uzeti uzorak partnerove sperme, ubrizgati je ženi pod kožu i pratiti reakcije. Inače, alergija na spermu velik je problem partnerima koji bi željeli dobiti dijete. To je tada moguće potpomognutom oplodnjom nakon što se sperma na neki način "opere", piše International Society for Sexual Medicine (Međunarodnog društva za seksualnu medicinu). 