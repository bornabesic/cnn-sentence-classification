Što znači biti druga žena i kakva je ona doista, u svojoj ispovijesti otkrila je čitateljica portala Redbook. Ističe da nije ono što drugi misle, ali i da je iznenađujuće koliko dobrih muškaraca vara svoje partnerice.  U svom pismu obraća se svim "prvim" ženama:  "Sad je 23:03 i upravo šaljem poruke tvojem dečku. Dobro, ne nužno tvom, osobo koja ovo čita, ali nekome poput tebe. Djevojci koja nema pojma da dečko kojeg voli mi upravo objašnjava što mi sve želi raditi, šalje svoje fotografije i smajliće. Ja sam druga žena. Nisam kurva, iako bi me ti rado tako zvala. Čak nisam ni kuja - zapravo sam prilično draga osoba. Imam obitelj i prijatelje koji me vole, i ne odgovaram stereotipu druge žene. Znate na koji mislim - sve savršene fotografije na Instagramu, zanosne duge kosei svih pravih oblina na pravim mjestima. Vjerujte mi kad vam kažem da to nisam ja. Nisam ništa posebno. Nisam ni ljepša ni smješnija od vas, ili bolja u krevetu od vas. Nisam drolja - seks za jednu noć nije moj tip zabave i ne izlazim van s ciljem dovođenja nekog doma. Nisam sponzoruša. Zapravo sam jako obična. Ali ipak, zadnjih pet veza koje sam imala, i tu termin veza koristim jako općenito, su bile sa zauzetim muškarcima.  Imam prijateljice koje nikad ne bi bile kao ja. Čim čuju da je frajer zauzet, odmah je nedodirljiv, čak ni ne razmišljaju o ideji što bi moglo biti. Ne znam zašto sam ja drugačija. Ne znam zašto me privlače zauzeti muškarci, poput moljca (preljubničkom) plamenu. Bliski, muški, prijatelj misli da je to zato jer imam "problema s vezanjem". Njegova teorija je da ako je frajer nedostupan, da mi je odmah privlačniji jer sam svjesna da ta veza nema budućnosti. Psiholog kod kojeg sam išla neko vrijeme je bio uvjeren da je sve to posljedica duboke nesigurnosti i potrebe da se potvrdi moja vrijednost, bla, bla bla... Razumijem o čemu je pričala, ego mi raste kad dobri muškarci sa mnom varaju svoje djevojke. To mora značiti da sam jako lijepa viče mršava, sramežljiva i neprilagođena tinejdžerica u meni. Iskreno, mislim da su svi ti romantični filmovi, koje sam pogledala i knjige koje sam pročitala izopačili moj um i da sam postala ovisnik o ideji velike romanse koja da bi došla do "sretnog završetka" mora prijeći milijun prepreka. Maštam da sam tip žene kao Mia iz filma Zapravo ljubav - nije da pokušavam nekoga zavesti. Ja sam Jennifer Lopez iz Vjenčanja iz vedra neba ili Meredith iz Grey's Anatomy, kad je Derek još bio oženjen, a ne mrtav. Ja sam ta s kojom mu je suđeno da provede vječnost, ja sam ta s kojom završava.  Samo što se to nikad nije dogodilo. Ne prestajem se čuditi koliko su muškarci zapravo voljni varati. Nisu tu u pitanju "igrači", to nisu dečki kao iz one serije Jersey Shore, koji bi spavali sa svime što hoda - to su obični svakodnevni dečki koji vole svoje djevojke, ali iz nekog razloga, trebaju samo najmanji poticaj da uđu u svijet nevjere. Možda jednostavno ljudima nije suđena monogamija. Barem, to je ono što je Eamon, pilot kojeg sam upoznala u hostelu u Južnoj Americi, rekao svojoj djevojci kad ju je zvao da ju pita ima li što protiv da nas dvoje spavamo zajedno? Naravno da mu nije dopustila. Ali to ne znači da se to nije dogodilo. Želim razjasniti nešto - nije da sjedim ovdje i zlobno smišljam kako da uništim tvoju vezu - jednostavno mi se čini da mi nedostaje dio koji bi suosjećao s tobom. Nije da sam hladna osoba, doniram za različite humanitarne akcije, plačem kad gledam na televiziji emisije o obiteljima koje su se pronašle nakon dugog niza godina i ne mogu gledati životinje u bolovima. Ali ti? Ti za mene nisi stvarna. Nikad te nisam upoznala. Nismo si dobre. I to mi nekako dopušta da radim ovakve tvari. Dopušta mi da budem druga žena bez krivnje, samo s puno frustracije jer ga ne mogu viđati više, jer nije slobodan večeras jer dolaze tvoji roditelji ili izvodi tebe za tvoj rođendan.  Možda bi bilo drugačije da sam ja ta koju se vara, ali budući da nisam, možda jednostavno ne mogu shvatiti bol koju žena proživi kad otkrije prijevaru. Ponekad mislim da sam prokleta - varala sam svog prvog ozbiljnog dečka, i ponekad mi padne na pamet da mi se karma sigurno dobro smije stavljajući mi vječito na put zauzete muškarce. Bez obzira na natprirodna s...., realnost je da je u početku uzbudljivo i laskavo biti druga žena, ali spoznaja da ću uvijek biti na drugom mjestu je bolna i s vremenom sjaj izblijedi. Tada je vrijeme za nekog novog, fantastičnog i zauzetog čovjeka i krug se nastavlja.  Naravno, dok ne pronađem svoj sretni kraj." 