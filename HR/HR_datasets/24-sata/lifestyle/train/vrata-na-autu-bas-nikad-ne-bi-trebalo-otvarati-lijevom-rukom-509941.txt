Kada izlazi iz automobila, gotovo svaki vozač vrata otvara lijevom rukom. Međutim, to nikako nije dobra ideja jer može stajati nečijeg života. Nakon što parkirate automobil uz cestu, okrenite se i otvorite vrata desnom rukom. Tako ćete okrenuti glavu prema nazad i imati prilike na vrijeme vidjeti prolazi li kraj vas biciklist ili motociklist kojeg bi otvaranjem vrata mogli srušiti, ili možda drugo vozilo koje će vam otkinuti vrata, a moguće vas i ozlijediti. To se događa češće nego mislimo. Na primjer, biciklist ne može znati da će vozač baš u tom trenutku izaći iz vozila, a vozač ne gleda što se događa na cesti već automatski lijevom rukom hvata ručicu na vratima i otvara ih. Tu se radi o sekundama koje mogu značiti život ili smrt. Otvaranje vrata desnom rukom zapravo prisiljava vozača da okrene gornji dio tijela, a tada se puno veći dio ceste nađe u njegovom vidnom polju. U Nizozemskoj vozači paze na te stvari pa puno češće koriste desnu ruku. Sve je stvar navike i toga da nam netko ukaže na potencijalni problem o kojem do tada nismo ni razmišljali, piše CountryLiving. Pogledajte u videu kako to izgleda na cesti:   