Čini se da ljubljenje u davnoj prošlosti nije bilo znak strasti i romantike, već čista potreba za preživljavanjem. Neki evolucijski psiholozi smatraju da se ta navika zapravo razvila od dijeljenja hrane iz jednih usta u druga. Nešto kao što ptice hrane svoje potomke i mnogi primati - sažvaču hranu pa je gurnu u usta svojim mladuncima. To su nekada i naši preci radili, a vjerojatno se ta navika zadržala do danas u rijetkim plemenima koja žive daleko od civilizacije. Nije uvijek bilo gotovih kašica i sjeckalica pa su žene same žvakale hranu kako bi je usitnile i dale svojoj bebi. Slično je i kada pogledamo duboku povezanost, čak opsesiju, muškaraca sa ženskim grudima. I to dolazi od hranjenja i osjećaja bliskosti te sigurnosti koju su osjećali dok su bili bebe. Kad narastu, grudi ih asociraju na sve te divne osjećaje. Tako je bilo i s ljubljenjem. Prestalo je označavati isključivo hranjenje i bliskost, a postalo je nešto bez čega većina ljudi ne može živjeti. Ljubljenje budi emocije i smanjuje razinu stresa. Razina kortizola se smanjuje, a oksitocina povećava. Kortizol je hormon stresa, a oksitocin hormon ljubavi. Slina sadrži brojne informacije, tvrde znanstvenici, pa je ljubljenje i podsvjesno testiranje partnera. Ključnu ulogu u tome imaju feromoni - mirisi koja izlučuju naša tijela, a koji mogu razviti snažnu privlačnost između muškarca i žene. Studije pokazuju da kemikalije koje ispuštamo igraju ulogu u tome hoćemo li nekome biti privlačni ili ne. Napravljeno je i istraživanje u kojem su ženama dali majice koje su nosili njima nepoznati muškarci. Morale su ih dobro ponjušiti i po mirisu majice odabrati jednog muškarca koji im se čini najprivlačnijim. Skoro sve su izabrale onog koji je imao najrazličitiji genetski kod od njih samih. Tako su podsvjesno zapravo izabrale oca svoje buduće djece koji je najsavršeniji. Naime, poznato je da su djeca zdravija ako se genetski kodovi roditelja različiti. Istraživači sa Sveučilišta Albany iz SAD-a otkrili su da muškarci i žene različito doživljavaju ljubljenje. U fazi udvaranja, većina žena neće pristati na seks ako se prije toga nisu ljubile s partnerom. Muškarcima poljupci nisu presudni za seks. Također, muškarci su ti koji prvi počnu s francuskim poljupcem. Pretpostavljaju da to rade zato što slina sadrži muški spolni hormon testosteron pa preko sline pokušavaju saznati koliko je razina estrogena (ženskog spolnog hormona) kod partnerice, izvještava pixelizam.com. 