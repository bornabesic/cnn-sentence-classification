Kao ultimativni odjevni komad koji zrači moćnom energijom, baloner je idealno rješenje za prijelazno godišnje doba, a ima li boljeg trenutka od Dana žena da nabavite jedan.  Prvi Dan žena je obilježen 8. ožujka 1909. u SAD-u deklaracijom koju je donijela Socijalistička partija Amerike. Između ostalih važnih povijesnih događaja, njime se obilježava i požar u tvornici Triangle Shirtwaist u New Yorku 1911. godine, kada je poginulo više od 140 žena. Žene zaposlene u tekstilnoj industriji javno su demonstrirale 8. ožujka 1857. u New Yorku zbog loših radnih uvjeta i niskih plaća. Rastjerala ih je policija. Te iste žene su osnovale sindikat dva mjeseca poslije, a danas gotovo cijeli svijet slavi ovaj dan, dok se kod nas tradicionalno ženama poklanja cvijeće, obično karanfili. Revolucija koja je dovela do emancipacije žena u modnom smislu definitivno je način odijevanja jer su žene počele “posuđivati” komade iz muškog ormara. Baloner je u svojim počecima bio sve samo ne modni komad. Potječe iz Prvoga svjetskog rata, a nosili su ga ni manje ni više nego časnici. Poznate britanske luksuzne modne kuće Burberry i Aquascutum tvrde da su izumile baloner. Iz Aquascutuma kažu da su baloner izumili tijekom 1850-ih, dok je Thomas Burberry predstavio dizajn kaputa za kišu za britanske časnike 1901. godine. Burberry Prorsum održao je popularnost tijekom godina, a danas slovi kao jedna od najpoznatijih britanskih dizajnerskih kuća. Zahvalimo high street brendovima koji nam nude jednako lijepe i cjenovno prihvatljivije verzije ovoga komada. Osim klasičnih, strukirani modeli izvrsno se uklapaju uz ženstven stil, a oni širi ravnoga kroja jako su urbani. Snažne modne poruke Diora Poznate fashionistice diljem svijeta poludjele su za Diorovom majicom na kojoj piše “We should all be feminists” ili “Svi bismo trebali biti femininisti”. 