Pregledavajući 6000 dječjih knjiga objavljenih od 1900. do 2000. tim profesorice sociologije Janice McCabe sa Sveučilišta Florida State došao je do poraznih rezultata po pitanju neravnopravnosti spolova. Otkrili su da su u 57 posto knjiga muški likovi glavni, u usporedbi sa samo 31 posto ženskih likova. Muški životinjski likovi su glavni u 23 posto knjiga godišnje, dok su ženski životinjski likovi glavni u samo 7,5 posto njih.  Samo 33 posto dječjih knjiga sadrže odrasle ženske likove, dok se odrasli muškarci i muške životinje pojavljuju u 100 posto tih knjiga, pokazalo je ovo istraživanje objavljeno 2011. godine. No u tome nije glavni i jedini problem. Veći problem je način na koji su ženski likovi predstavljeni u knjigama. U velikom postotku dječjih knjiga ženski likovi ne pričaju ili im je glavni cilj dočekati princa koji će ih spasiti. Osim toga, puno starih dječjih knjiga je stereotipno napisano pa tako gotovo ni u jednoj od priča nije moguće naći muškarca kako kuha, niti ženu koja se bavi određenim poslom ili ima ambicije. Ženski likovi su uglavnom kućanice i pripisuju im se tradicionalni zadaci poput kuhanja, čišćenja i uređivanja. Budući da knjige uvelike utječu na način na koji će djeca oblikovati svoju sliku o svijetu i njihovom mjestu u njemu te onome što se očekuje od muškaraca i žena, važno je obratiti pozornost na ovu problematiku, vjeruju istraživači, piše Science Daily.  No u Hrvatskoj situacija nije takva. Profesorica Hela Čičko, Koordinatorica Odjela za djecu i mladež Gradske otkrila nam je: - Ne bih rekla da je takva situacija u Knjižnicama grada Zagreba. Mi knjižničari klasificiramo knjige prema dječjem uzrastu i imamo preko 50% autora, naših i stranih, kod kojih su glavni likovi djevojčice. Gospođa Čičko nas je uputila i u nove trendove u dječjoj literaturi: - Postoji novi trend, kategorija slikovnica i knjiga koje zovemo problemskima. One govore o problemskim situacijama u svakodnevnom životu, a odnose se na dječje osjećaje, ponašanje i odnose u obitelji i van nje. Takve knjige imaju ljekovito svojstvo i pomažu djeci i njihovim roditeljima. U njima se podjednako pojavljuju ženski i muški likovi. Profesorica Čičko nam je otkrila i koje knjige se najviše čitaju te preporučila neke naslove koji mogu pomoći tinejdžericama da se lakše uhvate u koštac sa izazovima odrastanja: - Nama su u Odjelu za djecu i mladež u fokusu zanimanja knjige za djecu do 15 godina života. Mlađa školska dob rado čita serijal knjiga autorice Sanje Pilić o djevojčici Maši i dnevničke zapise Pauline P. Sanje Polak.To su knjige koje na duhovit i pozitivan način govore o svakodnevnim doživljajima u školi i obitelji. Preporučeni naslovi za tinejdžere:  Naša poznata dječja spisateljica Sanja Pilić je potvrdila da se i njoj čini da je situacija u Hrvatskoj puno bolja. - Mislim da današnje spisateljice dječje literature imaju djevojčice u raznim ulogama. Modernim, ali i jako specifičnim. I ja volim pisati o djevojčicama koje su romantične i čekaju „princa“, a isto tako volim pisati o djevojčicama koje su samostalne i znaju što hoće. Sanja Pilić nam je objasnila i kako likovi u njezinim knjigama imaju različite uloge ali i neke zajedničke karakteristike. - Recimo, moje junakinje su uvijek samostalne, ali su osjetljive na taj neki ženski način. Znaju se pobrinuti za sebe i konkretno rješavaju probleme, ali imaju želju za nježnošću i ljubavlju. Ni dečke ne opisujem loše, i oni također imaju tu crtu nježnosti. Ali također znam napisati da tata čita novine i da mama kuha jer to je isto naša stvarnost, ili opisati modernu baku koja ide u Maroko jahati deve i ne pada joj na pamet peći kolače. Kako bi provjerile koliko je američko istraživanje istina, jedna majka i kćer tamo su provjerile u knjižnici policu s dječjim knjigama. Najprije su s police maknule knjige u kojima se ne pojavljuju muški likovi. Bilo ih je tri. Potom su uklonile knjige u kojima nije bilo ženskih likova. Bilo ih je 76. Zatim su maknule knjige u kojima ženski likovi ne govore. Našle su 141 knjigu. Od preostalih knjiga maknule su sve knjige s princezama i ženskim likovima koji nemaju nikakvih aspiracija, želja i ambicija u životu. Pogledajte što je ostalo... Pogledajte video: If you have a daughter, you need to see this. Potaknute ovim istraživanjem Elene Favilli i Francesca Cavalli napisale su 100 priča o ženama iz stvarnog života u glavnim ulogama, o ženama koje su mijenjale svijet - Helen Keller, Rosi Parks, Fridi Kahlo... Nazvale su je "100 priča za spavanje za buntovne djevojčice". Napravile su je zato što žele da njihove djevojčice uče i znaju da mogu biti što god žele, da postoje žene s kojima će se moći poistovjetiti, pružiti im ideje i snove i pokazati im da postoje izbori na koje imaju pravo. 