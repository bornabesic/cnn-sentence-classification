Čak i ako ste na sitno izmrvili ljuske od jaja one neće glatko proći kroz odvod. Ljuske su oštre i vrlo vjerojatno će se "uloviti" za već postojeće smeće u odvodu i povećati opasnost od začepljenja odvoda. Radije ih iskoristite za kompost. Masnoća, pa čak i vruća, zalijepit će se za stijenke odvodne cijevi i s vremenom će se drugi otpad lijepiti za nju. U masnoću se ubraja: ulje, majoneza, mast, maslac, umaci za salate i slično. Radije sastružite hladnu masnoću na komad papira i bacite u smeće. Ili zagrijte s vodom i deterdžentom za pranje suđa i bacite u wc školjku. Možete je hladnu pokupiti i kuhinjskim ubrusom te njega baciti u smeće. Ako zdrobite svoje lijekove i izlijete ih u odvod, te kemikalije će završiti u okolišu dodatno ga zagađujući. Jednostavnije je odnijeti stare lijekove u lokalnu ljekarnu koja će imati pristup centrima za zbrinjavanje medicinskog otpada. Često ljudi kod pranja voća i povrća skinu malu naljepnicu i jednostavno je puste u odvod. Te male naljepnice se ne otapaju u vodi i mogu začepiti cijevi te blokirati filtere i pumpe u postrojenju za pročišćavanje vode. Također se nakuplja u odvodnim cijevima i može uzrokovati začepljenje cijevi. Vodoinstalateri kažu da je talog od kave najčešći uzrok začepljenja. Talog bi trebalo bacati u smeće ili iskoristiti za kompost. Lateks kondoma ne može se razgraditi u vodi. Bacanjem u odvod kondomi mogu završiti u moru gdje ugrožavaju brojne riblje živote. One ih gutaju misleći da su hrana te radi toga umiru gušenjem. Umjesto u odvod, bacite ih u smeće. Iako je većina proizvoda za čišćenje u tekućem obliku, ljudi ih nikad ne bi smjeli izliti u odvod jer sadrže kemikalije koje štete okolišu. Mnogi od proizvoda za čišćenje sadrže fosfate, antibakterijske agense i druge sastojke koji se ne mogu ukloniti iz pročišćivača za vodu te mogu biti izrazito opasni za okoliš. Jedini papirnati proizvod koji bi trebao ići niz odvod je toaletni papir, koji je posebno dizajniran da se brzo i lako razgradi u vodi. Ostale papirnate proizvode, kao papirnate ručnike, vatu ili higijenske uloške, bolje je baciti u smeće. Teško se razgrađuju i treba samo malo papira da bi se prosječna cijev začepila. Namirnice poput tjestenine ili riže se nikad ne bi trebale bacati u odvod. Bila već skuhana ili ne, one bubre u vodu i postaju ljepljive. Zbog toga se lako lijepe za stijenke cijevi zbog čega se na njih lijepe i ostali otpadci u odvodu, a to neminovno vodi začepljenju. Boju za zidove, ogradu ili bilo što drugo nikad ne bi trebalo izlijevati u odvod zbog količine štetnih kemikalija koje na taj način zagađuju okoliš. Suho ili već umiješano se nikad ne baca u odvod jer je jako ljepljivo i rastezljivo. Potencijalno je jedan od najgorih začepljivača odvoda. Lijepi se se za stijenke, buja u vodi i lijepi ostalo smeće na sebe. Zbog ljepljivosti ga je jako teško očistiti. 