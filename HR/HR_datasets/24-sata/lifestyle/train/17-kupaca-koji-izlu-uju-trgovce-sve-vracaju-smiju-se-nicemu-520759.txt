Stručnjaci kažu da je rad u prodaji najteži posao koji itko može raditi. To je uglavnom nezahvalan posao koji se malo plaća, a svakodnevni osmosatni (često i puno duži) radni dan s različitim tipovima ljudi može i najsmirenije ljudi potpuno izbaciti iz takta, otkriva Metro. Koji su to najgori kupci i zašto?   "Ova četkica za zube nije dovoljno čvrsta", "Ta majoneza je imala čudan miris" i "Tenisice imaju rupice sa strane, neću to" samo su neki od prigovora koje slušaju ljudi na odjelu za povrat robe. Oni se nagledaju svega, ali skoro svaki odjel u svakoj trgovini ima onog jednog kupca koji se stalno vraća... I svi ga znaju poimence... Nikad mu ništa nije dovoljno dobro. To je onaj kupac koji će doći, postaviti milijun pitanja, pregledati svaki proizvod koji predložite i svakom naći zamjerku. Takve kupce je nemoguće zadovoljiti. via GIPHY Lagani dodiri, malo namigivanja i koja lijepa riječ mogu biti simpatični i ponekad podići raspoloženje osobi koja je dobila kompliment, ali ako se to radi stalno - postaje naporno i neprimjereno... "30 kuna za taj komad mesa??? Pa to je smiješno!" ili "Taj kruh je 8 kuna? Smiješno!" - od ovakvih izjava se inače ljudima "diže kosa na glavi", a ako im kažete "tako je kako je", postaje još gore. Kad je red na blagajni, nije lako ni kupcima ni prodavačima. Glasno uzdisanje, pogledavanje na sat i vrpoljenje neće pomoći prodavaču da se ubrza. Jedino ga može razljutiti pa da namjerno uspori.  Ovakav kupac gleda s visoka na prodavače i misli da je samo razgovor s poslovođom na "njegovom nivou". Realno, na većinu pitanja kupaca bolji odgovor imaju prodavači koji su u trgovini i slažu robu, prodaju i pomažu ostalim kupcima da pronađu što trebaju. Zvanje poslovođe je u većini slučajeva nepotreban i zamoran zadatak za sve zaposlene... Dreka oko naplate vrećica neće nikoga potaknuti da piše pisma i svađa se s upravom oko poskupljenja ili cijena proizvoda. Prodavači nemaju veze s cijenama u trgovini i nemaju neki poticaj da se bore sa svojim poslodavcem zbog nezadovoljstva jednog (ili par kupaca) oko nečeg što se ne može promijeniti. via GIPHY Svi radnici u trgovini znaju ime stalnog kupca i imaju poseban pozdrav koji s njim razmjenjuju. Ovi kupci imaju običaj se pridružiti drugim kupcima i razgovarati s njima o trgovini i davati im "informacije koje samo on zna", jer ipak - on je tu stalni kupac. Njihov bitni i hitni razgovor na telefonu se ne smije prekinuti pa je kupnja stvari svedena na užurbano ubacivanje proizvoda u košaricu, trčanje i guranje između redova i panično bacanje stvari na pomičnu traku. Prodavač mora biti brz, bez ikakvog kontakta. Ako mu pokuša nešto objasniti, kupac će frknuti da je spor i nesposoban. U kafiću, s prijateljima oko stola, takve priče su fascinantne. Na blagajni, s petero ljudi koji čekaju na redu - nisu. Svi su oduševljeni kad vide kup zlatnih novčića od 5 i 10 lipa kad je račun, na primjer, 7 kuna. Kad ih pitate kako su, odgovaraju nešto kao "Znaš, jučer sam razbio auto" ili "Mislim da imam neku bolest" i nakon što prodavač pristojno odgovori, kupac počne umirati od smijeha i kaže nešto u stilu "Ma, zezam te, zdrav sam k'o konj!"...  via GIPHY Ima 10 konzervi graha i kupon iz novina, tri paštete za cijenu dvije i dobio je mail da ima pravo na 10% popusta na ukupnu kupnju. Sve je to super i svaka čast, ali sad slijedi zabavni dio. Kupon iz novina je strgao tako da prodavač mora upisivati 30 znamenki koje pišu na bonu, paštete su ok, ali zaboravio je karticu za popuste. I kupnja traje, traje, traje.... Ova situacija nije ugodna ni kupcu ni prodavaču. Kupac stalno ponavlja da je imao novca na računu i da ne zna što se dogodilo, objašnjavajući se zbog srama što drugi misle o njemu. Nerijetko zbog te neugode počne i vikati i žaliti se te optuživati državu, banke, poslodavce i sve ostale zato što je njegov račun prazan.  Uredno će prijetiti djeci da će ih prodavač staviti u zatvor ako nastave vikati i otvarati vrećice. I odjednom, prodavač je baba roga. Nema te i te kave i to je sigurno greška prodavača. Vikanje, ljutnja i okrivljavanje svih zaposlenih u dućanu gotovo je svakodnevna pojava u životu jednog trgovca. Ne, niste u pravu - smatraju trgovci.  