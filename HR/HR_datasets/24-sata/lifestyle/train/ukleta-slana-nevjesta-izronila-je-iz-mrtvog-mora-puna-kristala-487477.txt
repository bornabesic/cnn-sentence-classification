Izraelska umjetnica Sigalit Landau uronila je crnu haljinu u Mrtvo more i čekala da se na njoj stvori toliko kristala soli da postane posve bijela. Željela je transformirati crnu haljinu koja simbolizira žalost u vjenčanicu koja je pojam veselja. Haljina je replika modela iz kazališne predstave "The Dybbuk" o nevjesti u koju je ušao zao duh - istjerali su ga iz nje egzorcizmom. - Izgleda kao da je prekrivena šećerom. Malo je jeziva, podsjeća me na zagrljaj smrti - rekla je ova umjetnica nakon što je njezina "Slana nevjesta" izložena u londonskoj galeriji Marlborough.   