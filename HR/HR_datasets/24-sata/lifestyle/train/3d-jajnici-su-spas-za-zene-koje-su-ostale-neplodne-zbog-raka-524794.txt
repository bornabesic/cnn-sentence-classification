Jajnici su napravljeni od želatine koja je isprintana pomoću 3D printera, a njezin mrežasti oblik bi mogao držati folikule koji sadrže jajne stanice. Znanstveni uključeni u ovo istraživanje su izjavili da bi na ovaj način mogli pomoći ženama koje su ostale neplodne nakon liječenja raka. Također, nadaju se da će u budućnosti moći dizajnirati i isprintati niz umjetnih organa i na taj način pomoći ljudima koji su danas osuđeni na čekanje organa na dugim listama ili na postupke kao što je dijaliza. - Sveti Gral regenerativne medicine je presađivanje novih organa ljudima, bez potrebe za truplima, već pomoću stvaranja organskih struktura koje funkcioniraju i vraćaju zdravlje tkivu osobe kojoj su presađeni - izjavila je Teresa Woodruff, profesorica sa Sveučilišta Northwestern u SAD-u. - Uzbudljivi dio ovog novog otkrića je da ćemo moći izgraditi jajnike, za koje se nadamo da će jednoga dana pomoći obnoviti plodnost mladim ljudima koji su preživjeli rak, kao i djece u pubertetu koja su morala proći liječenje zbog kojih su ostali sterilizirani - nastavlja Woodruff za Independent. Woodruff je objasnila da je ovo otkriće revolucionarno jer u prošlosti, što god znanstvenici probali, nisu uspjeli povratiti plodnost ljudima, a ovaj postupak bi trebao omogućiti ponovno stvaranje hormona estrogena i progesterona. Neplodni ljudi će moći imati djecu - prirodnim putem. Presudni faktor kod ovog otkrića je da su miševi s umjetnim jajnicima nakon poroda uspjeli proizvesti i mlijeko, što je kod trudnoća prirodni rezultat normalnih hormonskih promjena u tijelu.  Istraživanje objavljeno na portalu Nature.com je pokazalo da je postignut porod živih miševa koristeći samo protetski jajnik. Sve ostalo - angiogeni čimbenici rasta (koji se koriste za poticanje stvaranja novih krvnih žila), hormonska stimulacija i sami prijenos embrija - nisu bili potrebni. Znanstvenici još uvijek nisu sigurni bi li ovakve proteze pomogli ljudima obnoviti plodnost, ali se nadaju da će daljnjim testiranjem ubrzo dobiti odgovor. Ali, ovaj revolucionarni postupak nije rješenje samo za neplodnost, već i za proizvodnju organa, tako da se istraživanja provode na oba polja. Sama želatina je hidrogel napravljen od kolagena, koji se nalazi u ljudskim kostima i koži i potpuno je sigurno ga koristiti u proizvodnji organa.  - Većina hidrogelova je jako slaba budući da se uglavnom sastoji od vode i često će se samo-urušiti. Pronašli smo pravu temperaturu za proizvodnju želatine koja joj omogućava da bude postojana i da se može nadograđivati drugim želatinastim strukturama. Nitko dosad nije uspio isprintati želatinu koja je samodostatna i geometrijski definirana - objašnjava profesorica Ramille Shah. - Iz ljudske perspektive još smo jako daleko od mogućnosti da koristimo ovaj tretman, ali je ovo veliki korak naprijed - izjavila je dr. Jane Stewart, predstojnica Britanskog društva za plodnost. 