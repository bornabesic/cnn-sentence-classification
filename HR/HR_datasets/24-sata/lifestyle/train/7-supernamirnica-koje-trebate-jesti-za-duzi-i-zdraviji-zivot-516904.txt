Ovih sedam namirnica pune su hranjivih tvari, vitamina i minerala, nemaju puno kalorija, a daju nam jako puno energije. Ako jedemo više njih, a manje prerađene hrane vjerojatnost je veća da ćemo i živjeti dulje, piše Success. Bogata proteinom, riba je i veliki izvor Omega-3 masnih kiselina neophodne su za razvoj mozga, a povećavaju dobar kolesterol i smanjuju trigliceride te krni tlak. Sardine npr. sadrže čak 4 puta više vitamina B12 od divljeg lososa, pune su željeza, imaju više kalija od banana i skoro 3 puta više selena od pilećih prsa, piše Success. Jogurt je pun kalcija, koji je neophodan za zdrave kosti. Kod kupnje pogledajte na sadržaju jogurta koliko sadrži vitamina D. Što više - to bolje. Vitamin D pomaže tijelu kod apsorpcije minerala. Jogurt se također preporučuje kod problema s probavom jer smiruje želučane sokove i pun je proteina. Za dodatni unos hranjivih tvari, konzumirajte ga s voćem. Vjerovali ili ne, čokolada je super anti-age hrana. Ali ne bilo koja čokolada, već tamna čokolada koja je puna flavonoidima (antioksidansima) koji mogu olakšati rad srca, pomažu održati krvne žile prohodnima i koji smanjuju rizik od visokog krvnog tlaka, dijabetesa, bolesti bubrega i demencije. Svi ovi benefiti dolaze direktno od kakao praha, pa je uvijek bolje pojesti što tamniju čokoladu jer ima veći udio kakaa. Orašasti plodovi su dobar izvor nezasićenih masti i u paru s grožđem su idealni međuobrok. Orasi, bademi i lješnjaci su izvrstan izvor vitamina, minerala i drugih fitokemikalija (bioloških spojeva biljaka koji u ljudskom organizmu imaju ulogu zaštite od različitih bolesti), uključujući i antioksidanse. Orašaste plodove je dobro jesti i na večer uz čašu vina, čiji zajednički utjecaj na organizam uključuje zaštitu od srčanih bolesti, dijabetesa i Alzheimerove bolesti. Maslinovo ulje je puno zdravih mononezasićenih masnih kiselina važnih u prevenciji srčanih bolesti i raka. Također se povezuje sa zdravljem mozga i prevencijom raka. Koliko god da je maslinovo ulje dobro i preporučuje se u prehrani, potrebno ga je ograničiti zbog velike kaloričnosti (2 jušne žlice dnevno je dovoljno).  Jaja su bogat izvor proteina i usporavaju propadanje kostiju. Sadrže B vitamine (B2, B5, B12) koji dokazano smanjuju upalu mozga i usporavaju razvoj Alzheimerove bolesti. Žutanjak je pun hranjivih tvari koje sprječavaju mišićnu degeneraciju. Borovnice su prepune antioksidansa koje mogu minimalizirati štetu na stanicama, pa čak ju i spriječiti. Čiste organizam, smanjuju količinu masnoći u krvi i na taj način smanjuju rizik od bolesti srca. Borovnice sadrže mangan, vitamine C i K, a bogate su kalcijem, kalijem i fosforom. Dobro ih je kombinirati s ostalim bobičastim voćem i povrćem, ali i s patlidžanom i batatom. Sve se treba konzumirati s mjerom, pa tako i supernamirnice. Ljudi koji ne konzumiraju ove namirnice, a željeli bi promijeniti svoju prehranu, trebali bi polako uvoditi superhranu u svoj meni, a ne odjednom. Svaki organizam je različit i treba obratiti pažnju na tijelo i kako reagira na promjene u prehrani. 