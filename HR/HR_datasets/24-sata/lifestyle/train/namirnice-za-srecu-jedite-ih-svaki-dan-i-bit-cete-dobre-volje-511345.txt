Puno toga uzimamo zdravo za gotovo i nepromišljenošću stvorimo mnoge tegobe. Dr. Oz zbog toga poziva da se kao svojevrsni izazov osvijesti što više onoga što se tijekom dana obavlja automatizirano, bez razmišljanja, kako bismo se ozjećali zdravije i sretnije. Jer sreća i zdravlje su povezani, ističe dr. Mehmet Oz, i počinju u glavi. Stoga su zdravlje mozga i dobro pamćenje te sposobnost razmišljanja i zaključivanja ključni za naš osjećaj zadovoljstva, a slijedom toga i za zdravlje u cjelini. A funkcije mozga mogu se poboljšati načinom života i onim što jedemo svakodnevno. Kad jednom zdrave navike postavite kao prioritet, ističe dr. Oz, više nećete morati razmišljati o njima i postat će vam automatizam, ali onakav koji radi u vašu korist. Prvo što trebate znati jest da mozak voli fitonutrijente, tvari kojima su bogate biljke i koje pomažu popraviti i optimizirati rad moždanih stanica. Počnite s brigom o sebi već ujutro tako što ćete se počastiti tonikom bogatim fitonutrijentima.  Tonik, koji se priprema sa zelenim čajem, kurkumom, đumbirom, limunom i ružmarinom, da će vam inicijalnu dozu fitonutrijenata koja će vas opskbiti s dovoljno energije da se otisnete u dan. Tijekom dana dodajte fitonutrijente prehrani tako što ćete odabrati povrće različitih boja, od crvene i žute preko  zelene do ljubičaste, jer je ono bogatije tim vrijednim spojevima. Dr. Oz posebno napominje vrijednosti dobre stare blitve. Iako je poznato da je zeleno lisnato povrće toliko vrijedno da bi ga trebalo jesti svaki dan, čini se da se blitva i tu nameće kao poželjnija. Puna je magnezija koji snižava stres, uravnotežuje misli i raspoloženje, podiže snagu uma i povećava energiju. Jednako je ukusna i odlična za dobro raspoloženje rajčica jer sadrži likopen koji tjera depresiju, bori se protiv upala u tijelu i pomaže proizvodnji  neurotransmitera u mozgu koji sprečavaju oscilacije raspoloženja. Zdrave su masnoće posebno korisne za mozak i možete dobiti  dnevni dozu od kombinacije triju različitih ulja - maslinova ulja, kokosova i ribljeg ulja. Ako kuhate ukusno jelo, koristite ekstradjevičansko maslinovo ulje, koje je dobar izvor polifenola i mononezasićenih masti.  Dodajte kokosovo ulje slatkim receptima jer također ima posebne masti koje se nazivaju MCT ili srednjolančanim trigliceridima što mogu poboljšati funkciju mozga. Napokon, uzimajte riblje ulje dobre kvalitete (do 1000 mg dva puta dnevno) na dnevnoj bazi koje pruža omega-3 masne kiseline koje možda ne primate iz hrane. Ubrzajte rad mozga sporo razgradivim ugljikohidratima. Ono što zvuči kao oksimoron zapravo je jedna od najzdravijih savjeta koje nam dr. Oz ponavlja kad god je prigoda. Otporan škrob se probavlja u debelom crijevu, što potiče dobre crijevne bakterije i održava crijeva zdravima.  Zauzvrat se poboljšava raspoloženje i zdravlje mozga. Otpornog škroba ima u kuhanom krumpiru koji se ohladi, u zobi, jeruzalemskim artičokama i sirovim bananama. Zdrava crijeva znače i zdrav mozak. Jesti namirnice poput probiotika koji potiču rast dobrih bakterija u crijevima također može poboljšati  fokus i raspoloženje. Suradnik dr. Oza, dr. Hyman, preporučuje da proširite spektar probiotika koje konzumirate. Osim grčkog jogurta, probajte miso juhu (od fermentirane soje) i fermentirane krastavce, ne one ukiseljene octom. Dobra stara čokolada također se našla na Ozovu popisu hrane koja će poboljšati raspoloženje. Stručnjaci preporučuju da se pojede 30 grama gorke čokolade na dan da bi se smanjio stres i poboljšalo raspoloženje.    Um opterećen stresom troši više kapaciteta pamćenja te ono slabi. Svaki dan odvojite vrijeme za užitke koji će ga otjerati. Uživajte u glazbi, igrajte se s djecom, darujte zagrljaj, priuštite si wellness,  vozite bicikl. Stari su Grci otkrili moć imaginacije i asocijacije koje na praktičan način pomažu da se nečega sjetimo. Razvijajte maštu i povezujte je s poznatim objektom. Uključite li u taj proces sva osjetila, godinama ćete se sjećati važnih događaja. Jedite alkalnu hranu, voće, povrće, orašaste plodove, sjemenke i žitarice, jer ne proizvodi kiselinu u tijelu. Klice jedite da biste poboljšali vitaminski i mineralni status organizma jer ih one sadrže više. Dodajte prehrani energetskih masti kako bi mozak bolje radio. Priuštite si pola tanjura sirovog povrća, voća i sjemenki, jer kad je kuhano,  gubi mnogo enzima. Oko 11 i 30 sati prema istraživanjima počinje prvi pad energije u danu: pokušajte sa žličicom ekstra djevičanskog maslinova ulja. Ono sadrži lančane masne kiseline koje se probavljaju i otpuštaju energiju i potiču metabolizam. Popijte i čašu vode – dehidracija 2 posto ukupne tekućine iz tijela učinit će da se osjećate usporeni i lijeni. Šalica mlijeka s mekinjama mogla bi umanjiti umor za dobrih deset posto i utjecati na poboljšanje kognitivnih sposobnosti već ujutro. Alternativa je zobena kaša ili pečeno jaje – oboje će vas dobro držati do ručka. Zamijenite ih i smothiejem od banane, kojemu ćete dodati malo praha spiruline, koji je izvor bjelančevina, željeza i vitamina B. 