Ponosni vlasnik titule najseksepilnijeg kriminalca na svijetu Jeremy Meeks (32) doživio je nemilu scenu na londonskom aerodromu. Kako piše Daily Mail, deportiran je osam sati nakon slijetanja u London gdje je trebao imati snimanje. Po riječima njegova menadžera, Meeks je u London sletio kako bi se slikao za naslovnicu magazina, ali ga je u ulasku u Veliku Britaniju na aerodromu spriječila policija. Meeks je na aerodromu čekao deportaciju unatoč tvrdnjama da ima ispravne papire. - Nije uhićen, samo je deportiran. Jednostavno ga nisu pustili da uđe u zemlju. Jako je uzrujan zbog nemilog događaja, rekao je njegov menadžer Jim Jordan koji je u Londonu ostao s Meeksovom suprugom. - Dosta mi je ovog s**nja. Odslužio sam svoje, kazao je ljutiti Meeks. Za njim su poludjele žene diljem svijeta, ali i agencije te se Jeremy Meeks iz zatvorske ćelije brzo preselio pred fotografe. Danas je uspješan i popularan model. 