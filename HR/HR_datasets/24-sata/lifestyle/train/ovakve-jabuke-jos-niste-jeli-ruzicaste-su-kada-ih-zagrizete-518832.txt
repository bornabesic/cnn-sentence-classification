Ovu vrstu jabuka razvio je Albert Etter 1944. godine u SAD-u. Naziv "Pink Pearl" je dobila po boji svoje unutrašnjosti. Naime, kada zagrizete ovu jabuku, slijedi iznenađenje - meso joj je ružičaste boje, a može biti i crvene.  Okus joj je uravnoteženo slatko kiselkast i pomalo podsjeća na grejp i malinu. Kao i sve druge vrste jabuka, ima malo kalorija i puno vitamiona među kojima dominiraju vitamini A,C i D. Zbog boje svojeg mesa, ova vrsta je omiljena u pripremi slastica jer u kolačima izgleda impresivno. Zamislite pitu od jabuka ružičaste boje. Većinom se uzgaja na zapadnoj obali Kalifornije, u Oregonu i državi Washington, i to u voćnjacima specijaliziranima za posebne sorte. Potomak "Pink Peal" vrste je tzv. "Pink Princess" kojoj je meso vrlo intenzivne ružičaste boje. Nije ni čudo da djeca obožavaju ovu vrstu i ne treba ih dugo nagovarati da je pojedu. Nismo uspjeli saznati mogu li se kupiti u Hrvatskoj. 