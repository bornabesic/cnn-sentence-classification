Nakon nekoliko godina veze, seksualni život može postati rutina pa na njemu treba raditi. Upotrijebite maštu i budite kreativni, nemojte se ograničavati na standardne poze, već pripremite igrice i uključite različite igračke.   S partnerom zaigrajte seksi igru, tako da najprije i jedno i drugo na papiru nacrtate svoje tijelo, i s prednje i sa stražnje strane. Nakon toga označite 10 erogenih zona, ali tako da ih vaš partner ne vidi. Počnite pogađati točke uzbuđenja, a onaj tko ih prvi pogodi sve ima pravo na seksualnu želju, donosi Cosmopolitan. Ovu igricu možete završiti i drugačije: ako partner ne pogodi vašu erogenu zonu, za kaznu vas treba ljubiti ili grickati. Na taj će način naučiti što vas uzbuđuje i gdje vas točno treba dirati.  Jedno drugome u mobitel upišite pet zločestih prijedloga, ali bez prethodnog gledanja, tako da vas podsjetnik iznenadi. Poigrajte se s najskrivenijim željama, no ne trebate ih nužno realizirati, ako se jednom od vas ne svidi. Možete napisati da vas iznenadi pozom 69 ili da vam pošalje seksi sliku. Ova igra može poslužiti kao svojevrsna predigra, a zbog takvih ćete poruka jedva čekati da dođete kući. No budite oprezi, koristite samo osobne mobitele, nikako ne poslovne kako vaše seksi igrice ne bi završile u krivim rukama.  Na sljedećem tulumu ili večeri, ukradite vrijeme samo za sebe. Iskradite se u toalet i uživajte u strastvenim poljupcima ili čak i u oralnom seksu. Strah da vas ne ulove unijet će novu dozu uzbuđenja u vašu vezu, a ova je igra odličan uvod u vruće igre pod plahtama. Na isti se način možete igrati i kod kuće, ne držite se one da je seks rezerviran samo za spavaću sobu. Istražite svaki kutak svog doma. Čak i promjena mjesta razbija monotoniju.  Zajedno s partnerom napravite 20 kartica i na svaku napišite seksi igricu koju biste željeli ostvariti. Rasporedite svoje karte ispred sebe, a isto neka učini i vaš partner. Izvlačite karte i jedno drugome ostvarite seksualne želje. Ako vam se neka od ideja ne sviđa, raspravite s partnerom dokle ste spremni ići, a gdje povlačite granicu. Možete igrati i tako da oboje ispišete po nekoliko istih seksualnih želja, a potom ih rasporedite i izvlačite najprije jednu kartu, a potom drugu s istom željom. Sve dok ne pronađete parove, ne smijete se dirati, što znači da će seksualna napetost rasti, a orgazam će biti još eksplozivniji.  I riječi mogu uzbuditi, pa zato počnite pisati erotsku priču u kojoj ste vi glavni likovi. Vi napišite prvu rečenicu, a vaš dragi neka napiše nastavak. I tako naizmjence dok ne napišete pravi mali scenarij. Pišite o onome što vas uzbuđuje, gdje biste se voljeli seksati, što želite da vam radi... Budite kreativni, a nakon toga riječi provedite u djela.  Ako seksi scenarij ne upali, uvijek se možete pretvarati da se ne poznajete. Odaberite kafić i ponašajte se kao neznanci. Flertujte jedno s drugim i dajte mu do znanja da tražite neobavezan seks za jednu noć i ništa više od toga, ali zato očekujete da vas dovede do ludila. Tako se možete prisjetiti što vas je privuklo dok se još niste poznali. Predigru započnite tako da jedno s drugog trgate odjeću, a potom je iskoristite za vruće igrice. Njegovu kravatu iskoristite kao povez za oči i navedite ga da samo rukama istražuje vaše tijelo ili ga vežite za krevet i govorite mu što ćete mu sve raditi. On svoj remen može iskoristiti za lupanje po guzi.  Striptiz nije nužno rezerviran samo za žene. Prigušite svjetla, pustite seksi glazbu i uzmite kovanicu u ruku. Ako padne na pismo, red je na vama da izvedete striptiz, a ako je glava on će vas uzbuditi vrućim plesom. Onaj tko gleda striptiz ima pravo onome tko ga izvodi reći što sve treba napraviti, bilo da malo uspori ili skine samo određeni komad odjeće. Kontrola je u vašim rukama.  I igraće karte vama mogu pomoći da rasplamsate strasti. Igrajte ajnc, ali umjesto da ulažete novac, neka vaš ulog bude poljubac, masaža ili oralni seks. Gubitnik pobjedniku treba ispuniti sve želje. Ako želite malo pojačati igru, svaki put nakon što netko od vas dobije više od 21 u kartama, mora skinuti komad odjeće. Ova igra je slična pokeru na svlačenje, ali je puno brža i dinamičnija, a samim time i privlačnija.  