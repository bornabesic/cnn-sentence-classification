Koliko puta ste kasnili na posao jer niste mogli naći ključeve od auta? Ili, sjećate li se gdje ste stavili kremu s faktorom koju niste nosili od jeseni? U svakom domu bi trebala postojati logična mjesta na kojima bi stvari od ključne važnosti "stanovale". I to je samo jedan od trikova. Ovo je osnovno pravilo dovođenja doma u red poznate guru-ice Marie Kondo. Ona smatra da svaka stvar koja nam je iz nekog razloga bitna treba imati svoje mjesto "stanovanja" u domu. Nakon što prvi put smjestimo te bitne stvari na "svoja mjesta", kao što je torba, ključevi od doma i/ili auta, naočale, dokumenti, nakit i slično, mozak će za par dana "snimiti" koje mjesto zauzima koja stvar, i, najvjerojatnije, više nećete zaboraviti gdje se te stvari nalaze. Profesor Michael Solomon, koji se godinama bavi teorijom pronalaženja, savjetuje da u situacijama kad ne možemo nešto pronaći, najveća šansa je da se ta stvar nalazi oko 50 centimetara udaljena od posljednjeg mjesta na kojem se sjećamo da smo ju koristili.  Prije nego što se okrenete cijeli stan naopačke, dobro pregledajte svaki milimetar (u svim smjerovima) ovog prostora. Velike su šanse da ćete pronaći zagubljeni predmet i uštedjeti si vremena i živaca. Pokušajte potaknuti sjećanje pomoću mirisa, zvuka ili okusa za koji ste sigurni da se pojavio u vremenu kad ste otprilike izgubili ili zadnji put koristili, na primjer, mobitel. Aktiviranje više osjetila će pomoći mozgu da prije dođe do rješenja. Profesor Solomon kaže za Daily Mail da je tajna ne paničariti. Kako biste pronašli to što tražite morate biti u "pravom psihičkom stanju". Treba pratiti 3 ključne riječi i pronaći ćete sve što tražite:  Ako ništa od navedenog ne pomaže i dalje ne možete naći stvari kad vam trebaju, onda je potrebna dodatna pomoć. Danas postoji mnogo sitnih naprava koje ljudima omogućuju lakši život. Jedan od tih naprava je zviždeći privjesak za ključ, koji po svemu izgleda kao najobičniji privjesak. Specijalnost mu je da se odaziva na ljudski zvižduk ga aktiviraju te on odgovara bipkanjem i svjetlucanjem. 