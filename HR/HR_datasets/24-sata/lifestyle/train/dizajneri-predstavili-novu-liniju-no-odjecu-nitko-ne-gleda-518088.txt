Modne revije u kojima modeli na sebi imaju jednu-dvije krpice očito više ne izazivaju šok pa su se njujorški dizajneri Zoe Latta i Mike Eckhaus odlučili za malo radikalniji potez. Proljeće/ljeto liniju predstavili su parovi koji u kampanji - vode ljubav.  Eksplicitne prizore okom objektiva uhvatila je Heji Shin, fotografkinja koja radi s poznatim glumcima i pjevačima. Navodno su se fotografije na internetu najprije pojavile bez uređivanja, piše Daily Mail. Intimni dijelovi kasnije su zamagljeni, no scene parova u seks pozama iznimno su živopisne. Riječ je o osam hetero i homoseksualnih parova čija su nesvakidašnja poziranja izazvala niz reakcija na internetu. Mnogi osuđuju i dizajnere i modele, no dosta ljudi ipak hvali njihov 'smisao za umjetnost'.   