Svakom vlasniku internet trgovine je sigurnost obavljanja financijske transakcije najbitniji dio procesa kupnje. Sve više je priča o krađi podataka bankovnih računa, osobnih podataka i dupliciranje istih u nelijepe svrhe. Na primjer, prema zajedničkom istraživanju koje su objavili konzultanti OC & C Strategy, PayPal i Google, online maloprodajna tržišta u SAD-u, Velikoj Britaniji, Njemačkoj i Kini će e udvostručiti do 2018. godine i vrijedit će vrtoglavih 645 milijardi funti. Nepotrebno je reći, to je uhvatilo pozornost cyber-kriminalaca koji žele iskoristiti ljude koji su se odlučili na kupnju putem interneta. Nikad ne možeš biti 100% siguran, ali neke mjere opreza svatko može poduzeti kako bi mu iskustvo kupnje putem interneta ostalo u dobrom sjećanju, a ne s praznim bankovnim računom, ili još gore. Kad kupujete od poznatih brendova znate što dobivate za svoj novac. Njihove stvari i inače možete vidjeti i isprobati u trgovinama, a ako volite te brendove vrlo vjerojatno ste već od njih i prije kupovali. Drugi razlog zašto se držati svjetskih imena je sigurnost plaćanja - velike tvrtke imaju puno kvalitetniju zaštitu kupca na svojoj Internet stranici od nekih manjih brendova. Bez obzira od koga biste kupovali, prevaranti na Internetu su jako pametni i domišljati i često znaju postavljati lažne stranice koje izgledaju skoro isto kao i prave stranice poznatih brendova.  Istraživački tim kojeg je oformio Google 2014. godine je u rezultatima pokazao da kako su visokokvalitetne phishing internet stranice za krađu identiteta toliko učinkovita da imaju 45 posto uspjeha prilikom skupljanja podataka o posjetiteljima. U pravilu, kreditne kartice, u usporedbi s debitnim karticama, korisnicima nude dodatnu zaštitu prilikom kupovine na Internetu. Glavna prednost je da račun kreditne kartice ni na koji način nije povezan s bilo kojim sredstvima koje posjedujete.   - Za razliku od debitnih kartica, na kreditne kartice možete staviti ograničenje novčanog iznosa koji ćete platiti u slučaju da Vam je račun ukraden i upotrijebljen od strane nekog drugog - objašnjava Stay Safe Online, Nacionalna Inicijativa za Internet sigurnost, za portal We Live Security. Isto tako, preporučuje se koristiti sigurne online usluge plaćanja, poput one koje nudi PayPal. Prednost s ovakvim pružateljima usluga je da oni djeluju kao posrednik, gdje vi plaćate PayPalu, a oni su odgovorni za plaćanje prodavaču i odgovaraju za sve uplaćene iznose. Prodavač nikad neće vidjeti podatke vašeg bankovnog računa. Https, koji je razvio Netscape, je on-line sigurnosni protokol koji šifrira podatke tako da se podaci bili zaštićeni i ostali privatni. Stranice na kojima je sigurno kupovati imaju znak lokota koji stoji ispred teksta u URL-u (ako to nedostaje, web stranicu treba tretirati s oprezom jer nije potpuno zaštićena, kao ni podaci koje vi ostavljate za sobom). Izvanredno, 'S' u https, označava sigurnu. Internet stranice koje koriste https su sigurne jer koriste SSL (Secure Sockets Layer) za šifriranje svih informacija koje se distribuiraju na Internetu, kao što su i pojedinosti vaše kreditne kartice. Svima se jedanput ili dva puta u životu dogodilo da su naletjeli na ponudu života i kupili nešto za samo djelić cijene. A na Internetu svako malo se pojavljuju oglasi sa TOTALNOM RASPRODAJOM! ili POPUST 70%! SVE MORA OTIĆI! Ne padajte na takve oglase. U većini slučajeva počinitelji samo žele inficirati vaše uređaje raznim malware-om (zlonamjernim software-om koji će u većini slučajeva skupljati podatke o vašim aktivnostima i slati počiniteljima).  Danas više-manje svi očekuju da svaki restoran ili kafić imaju besplatni Wi-Fi za svoje goste (lozinke obično pišu na računima koji se ispostave gostima), što je u redu za pregledavanje stranica, ali nikako za obavljanje ikakvih transakcija.  Većina takvih mjesta nema nikakvu zaštitu i zato su idealna za cyber kriminalce. 