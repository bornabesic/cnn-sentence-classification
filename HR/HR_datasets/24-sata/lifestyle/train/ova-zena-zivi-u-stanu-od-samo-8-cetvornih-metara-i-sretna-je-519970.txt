Nekim ljudima zaista ne treba puno za sreću. Dokaz tome je i Emma iz Australije koja je preselila u Japan i tamo živi u minijaturnom stanu - ima svega osam četvornih metara. i nalazi se u središtu Tokija.  I što je najbolje od svega, u njemu ima sve što joj treba - kuhinjicu, kupaonicu, spavaću sobu, čak i mali balkon. Plaća ga 69.000 jena mjesečno, što je oko 4.300 kuna. - Dugo sam tražila smještaj i kada sam vidjela ovaj stan jednostavno mi je zapeo za oko jer je napravljen na dvije etaže. Dio za spavanje je odvojen od ostatka stana. Oduvijek sam željela živjeti u Japanu i to je ovdje tako. U središtu Tokija su stanovi i inače vrlo mali - objasnila je i dodala kako je vrlo sretna. Ipak, ovakav smještaj definitivno nije za ljude koji pate od klaustrofobije (straha od malog ili zatvorenog prostora) jer je zaista malen. Oba zida moguće je dotaknuti rukama u isto vrijeme i to da ih ne ispružite do kraja. Pogledajte kako to izgleda: 