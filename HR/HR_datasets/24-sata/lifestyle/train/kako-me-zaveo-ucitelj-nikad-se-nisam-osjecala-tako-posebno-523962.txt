Hayley McGregor (36) iz Velike Britanije više od 20 godina sa sobom je nosila bolnu tajnu, kao djevojčicu 'zaveo' ju je učitelj i seksualno iskorištavao.  - Mislim da se nikad u životu nisam osjećala tako posebno kao kada sam prvi put ušla u auto učitelja drame nakon probe - ispričala je. Kaže da nije bila jedina učenica kojoj je Wilson bio simpatija pa je sama činjenica da je odabrao nju, bucmastu sramežljivu 13-godišnjakinju, bila joj je mali, osobni trijumf. Zgodni učitelji često imaju status slavne osobe, a Hayley je Wilson podsjećao na omiljenog pjevača Marka Owena. Njegovi komplimenti i pažnja laskali su djevojčici punoj nesamopouzdanja zbog izgleda.  - Tada sam mislila da se zaljubljuje u mene. I u svojim djevojačkim fantazijama zamišljala sam da ćemo jednog dana biti zajedno iako je imao ženu i malog sina - kazala je Hayley koja si je tek prije četiri godine na terapiji priznala što joj se dogodilo - odrastao muškarac ju je namjerno 'zaveo', iskoristio i seksualno zlostavljao.  Najgore od svega je što je njezin zlostavljač stekao i povjerenje njezinih roditelja koji nisu ništa sumnjali. Mislili su da joj je mentor koji se trudi pomoći njihovo kćeri oko njezine najveće strasti - glume, piše Daily Mail.  Jednom tjedno odvezli bi se na neko napušteno mjesto i u autu ljubili i milovali. Wilson je uvjerio Hayley da će imati velikih problema ako ikome oda da su zajedno, s vremenom su s ljubljenja i milovanja prešli na eksplicitnije stvari, ali Wilson se nije htio seksati s njom. Hayley kaže kako ju je to malo i povrijedilo, ali sada joj je jasno da je time samo htio zaštiti sebe jer je čekao da prijeđe granicu od 16 godina kada to više nije teški zločin.  Djevičanstvo je izgubila s 15 godina. Wilson se u međuvremenu preselio u drugu školu i McGregor je tjednima bila tužna, ali je to skrivala od svih. U ožujku 1995. njezina je obitelj išla na izlet na utakmicu u London, a Wilson je njezinom ocu ponudio da prespavaju kod njega.  Te noći izgubila je djevičanstvo. Wilson se u noći došuljao do nje. Cijelo vrijeme se pitala 'zašto sada, tek mi je 15', no sutradan je bila ponosna jer se osjećala kao prava žena i mislila je da će sada napokon biti zajedno. Ali Wilson joj se nakon te noći više nikad nije javio.  Hayley je bila slomljena. Odnos s učiteljem utjecao je na sve njezine buduće veze s muškarcima. Nakon niza propalih veza već tri godine je u vezi za koju se nada da će potrajati.  Wilson je osim nje zlostavljao još nekoliko djevojčica, a na kraju je završio u zatvoru na 20 mjeseci. Hayley je razočarana presudom, ali je sretna jer je barem završio na listi seksualnih prijestupnika i zauvijek izgubio dozvolu da radi u školama. 