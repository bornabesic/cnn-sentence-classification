Prije svega pozdravljam cijelu pivsku scenu, zaljubljenike u craft, homebrewere i na kraju naše istinske zaljubljenike u pivicu. Naša mala pivovara nalazi se na glavnom Križevačkom trgu, J. J. Strossmayera 6, u sklopu restorana "Tomislav". Proizvodimo svijetlo i tamno lager pivo, te jedan "Ale" trgovačkog naziva "Križevački jAPA" i jedno sezonsko pšenično pivo "Šenka" - za vruće ljetne dane. Festivali poput Chill & Grill za mene su odličan projekt, festival koji po mojem mišljenju ujedinjuje pivsku scenu što međusobno što s izvrsnim restoranima i jelima koje će posluživati. Da ne bi sve ostalo na jelu i piću bit će tu mnogo sadržaja za sve uzraste, spojeno s dobrim odabirom glazbenih zvijezda,dalo mi je samopouzdanja u projekt te sam bez kalkuliranja prihvatio poziv na ovaj festival. Na festival idemo s cjelokupnom ponudom, Križevačko lager svijetlo i tamno pivo, te American pale ale; naziva križevački jAPA. Svijetlo pivo ide uz gotovo sva jela, pitko je i odgovara ljudima koji i ne piju češće pivo. Teško je pobrojati koja jela najviše odgovara, ali recimo - marinirana mesnata pečena rebrica s grill umakom. Njammm... Tamno lager pivo, je jedna naša posebna priča kojom kad se predstavljamo pokupimo najviše simpatija budućih pivopija. Preporučio bih gusti lovački paprikaš podlijevan našim tamnim pivom. Križevački jAPA ili naš "Ale" je izrazito hmeljno pivo koristeći čak pet vrsta hmelja isprat će vam bilo kakvi okus jela, te će vas okupirati cvjetne note citrusa, grejpa, borovih iglica. Recimo da bih ja volio zaliti jAPA-om grlo nakon ljutog roštilja prošaranog raznim crvenim mesom! Prvo s veseljem! Toliko noviteta, taman kad čovjek pomisli da se scena primirila iskoči neko novo pivo, svareno od najnovijih hmeljeva, ječmenog slada ili nekog egzotičnog sastojka,postupka ili druge posebnosti. Koliko stignem pratiti i naše se craft pivarstvo diže u smislu novih pivovara i piva te zaljubljenika u navedene trendove. Po mojem mišljenju, ne bih odvajao godinu po godinu, jer će trebati mnogo godina da trend stane ili nestane. Upoznao sam gotovo sve dečke na craft sceni, i dali su sve, gotovo cijelog sebe svaki da uspiju. I dat će sigurno još toliko, samo ako ne popuste u kvaliteti sastojaka i postupaka - vjerujem da se nekoliko stilova (4-5) neće "ispucati" gotovo nikad. Čitajući tekstove od prije 20-tak godina, industrija je težila korištenju manje količine hmelja odnosno gorčine, a danas craft scena i u svijetu i kod nas bitno mijenja priču, i to me jako veseli. U pivarstvu se planira mnogo prije same objave nekog novog proizvoda, koji sa sobom nosi određenu priču, tako je i kod nas, stoga je doista rano izlaziti s novitetima, za koje mogu samo reći da očekujem uspjeh kao i s dosadašnjom ponudom. Možda ovaj odgovor neće zadovoljiti pivske entuzijaste, no pričekajmo da prođe ljetna sezona pa da se pivamo (smijeh)... Živjeli! Križevačko pivo i pregršt drugih domaćih craftova isprobajte na četiri dana savršenog tuluma Zagreb Chill&Grilla! Ulaz na festival bit će besplatan, a Zagreb Chill&Gril powered by Coca-Cola otvara se u petak, 28. travnja, u 17 sati, (od subote do ponedjeljka traje od 12 do 23 sata). Sve detalje potražite na službenoj stranici Zagreb Chill&Grill powered by Coca-Cola, facebooku i Gastro.hr.  Organizatori projekta su 24sata i Gastro.hr, a partneri PIK Vrbovec, Jack Daniel's, Dacia, Kotányi, Kisko, Permetal, President, TABASCO®, Konzum i mnogi drugi...  