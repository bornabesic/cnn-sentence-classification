Imati vrhunski šampon, pazite kako se fenirate, koristite bademovo ulje i još niz preparata za kosu, ali i dalje kosa nije zamamna i puna života. Možda je problem u sljedećem... Klasično češljanje kose podrazumijeva češljanje od tjemena prema vrhovima kose. Ali u slučaju da vam je kosa zapetljana, ovakvo češljanje će slomiti vlasi i vizualno će kosa izgledati suho i ispucano. Kod zapetljane kose, najbolje je uzeti tanak češalj i polako raščešljati sam čvor. Na taj način će manje pucati, a kasnije ćete se i lakše počešljati.   - Centralno grijanje može jako loše utjecati na kosu. Zbog suhog zraka, kosa se suši te postaje osjetljiva i lomljiva - otkriva Anya Delicompagni, direktorica u Francesco grupi, jednoj od najnagrađivanijih kompanija za njegu kose u Velikoj Britaniji. Anya savjetuje da tijekom pojačanog grijanja ljudi više pažnje posvete regeneriranju kose kroz maske i ulja. Ako ljetne praznike provodite na bazenima, pripazite na kosu jer klor je vrlo štetan za nju. Osim što izbijeljena kosa dobiva zelenkaste nijanse, s vremenom se nakuplja na vlasi i razgrađuje aminokiseline u kosi. Zbog suhoće kosa se počinje petljati i teško raščešljavati, a samim tim i lomiti. Danas postoje brojni proizvodi za kosu koji skidaju klor s kose pa razmisliti o nabavci jednog ako uskoro idete ne bazen ili u toplice. Prije nego odlučite napraviti punđu ili visoki rep, razmislite na trenutak. Što čvršće stežete kosu u neprirodnom položaju, to će vam više patiti skalp i korijen kose.  Zatezanje kose u drugom smjeru će oštetiti korijen, slomiti vlasi i potaknuti ubrzano ispadanje kose. Ovisi kako ste naviknuli, ali promjena u tvrdoći vode može jako utjecati na stanje vaše kose. - Prve promjene ćete primijetiti kod mekoće kose - objasnio je stilist zvijezda George Nothwood za portal Good Housekeeping. Naravno da se nećete sad seliti u drugi grad kako biste imali mekšu ili tvrđu vodu, ali kad primijetite da vam je kosa sve suša i lomljivija, spasite stvar koristeći ulje za kosu. Protrljajte par kapi ulja i provucite prste kroz vlažnu kosu. 