Ako ste zabrinuti zbog gustoće i jačine svoje kose ili ste primijetili da je ima sve manje, napravite pripravak od luka za koji mnogi tvrde da pomaže. Naime, luk je pun sumpora, a vlasi na glavi se sastoje od keratina koji je bogat ovim mineralom. On poboljšava cirkulaciju krvi i osigurava folikulama dlake dovoljno hrane. Luk, također, ima antibakterijska svojstva pa pomaže kod kožnih infekcija koje mogu biti krivac za gubitak kose. Da je luk odličan kod zaustavljanja gubitka kose pokazala je i studija objavljena 2002. godine u The Journal of Dermatology (časopisu o dermatologiji). U njoj su proučavali utjecaj soka od luka na alopecija areatu - autoimunu bolest koja rezultira gubitkom kose. Ispitanicima koji su dva puta na dan, i tako dva mjeseca, stavljali sok od luka na vlasište, kosa je rasla puno bolje od onih koji taj sok nisu koristili. U istraživanju je zabilježen ponovni rast kose kod 87 posto pacijenata liječenih sokom luka. Iz nekog razloga, kod muškaraca su rezultati bili bolji nego kod žena. UPOZORENJE! Prije nego prvi put nanesete sok od luka na glavu, najprije ga stavite na malo kože kako bi provjerili da niste alergični na njega, otkriva portal healthyandnaturalworld.com.  