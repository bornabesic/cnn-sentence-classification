Čuvate mail Eiffelov toranj iz Pariza već 15 godina? Ili ste jednom skupljali salvete i žao vam ih je baciti? A tek novine, magazini i tona sitnica koje od vašeg doma čine skladište? Riješite se svega! Ostavite najdraže uspomene, a sve ono "što bi vam jednom moglo zatrebati" - bacite van. Nakon što se riješite nepotrebnih stvari, ono što je ostalo mora dobiti svoje mjesto. Ako stvari imaju svoje mjesto, manje će praviti nered po drugim mjestima po stanu. Ako imate manju djecu koja vole crtati, nabavite par ploča za crtanje (ima u svim većim centrima) kako ih ne bi previše privlačili lijepi bijeli zidovi, savjetuju na portalu Life Hack. Ako imate osnovnoškolca dobra ideja je nabaviti kutije za igračke i školski pribor, te ih obilježiti i odrediti točno mjesto za njih.  Ako uđete u stan i vidite da su cipele posvuda, nakon što se skinete, pokupite cipele i stavite ih u ormarić. Isto tako, kad uđete u spavaću sobu i vidite neuredan krevet - protresite jastuke i pokrivače i pokupite odjeću s poda. Oba zadatka će trajati oko 5 minuta, a vi ćete riješiti dva "neuredna" problema. Postavite novo pravilo u kući za sve ukućane - svaku večer u neko određeno vrijeme svi će 10, 15 ili 20 minuta (ovisno o vašem prostoru) okrenuti se oko sebe i pospremiti stvari koje nisu na svom mjestu, pokupiti novine i magazine i odnijeti ih u reciklažu, pokupiti čaše i tanjure sa stolova ili nešto treće. Ako se u kući prihvati ovo pravilo - više nikad nećete imati "veliko čišćenje" koje uključuje od poda do stropa. Uvijek će dio posla biti odrađen. Novine i magazine nakon što pročitate bacite ili proslijedite rodbini koja želi čitati. Dogovorite se s bankom da vam izvode šalju elektroničkom poštom, a letke koje dobijete, nakon listanja - odmah bacite. Papirnati proizvodi imaju tendenciju s vremenom se pretvoriti u ogromne hrpe, a to je najlakše izbjeći blokirajući uopće ulaz papira u kuću. Kad ustanete iz kreveta, obucite se i širom otvorite prozore, istucite jastuke i protresite poplune. Ostavite sve na 15 minuta kako bi se prozračilo. U jutarnjoj strci u jednom trenu vratite se u sobu, složite jastuke i poplun i zatvorite prozor. Bit ćete sami sebi zahvalni navečer. Svatko je drugačiji i svaki dom ima svoje točke nereda, ovisno o ukućanima. Ako je vam trn u oku kuhinja i tona neopranog suđa, stvorite si rutinu da kad se skupi 5 ili 10 komada prljavog suđa, da ih odmah operete. Na taj način, nema šanse da se ujutro probudite i nemate čistu šalicu za kavu. Čim se presvučete u pidžamu, čistu odjeću objesite natrag u ormar ili na vješalicu, a prljavu u košaru. Cijela procedura će trajati par minuta, a ujutro će vas dočekati uredna soba. Nemojte čekati da se nakupi puno suđa, onda je to grozomorni zadatak koji je iznimno teško započeti, a još teže završiti. Pomodoro tehnika predlaže da za svakih 25 minuta čitanja knjige, gledanja filma, igranja igrica, 5 minuta napravi predah i počisti oko sebe.  Nitko ne želi potrošiti vikend na pranje i peglanje odjeće. Svaki dan prije ili poslije posla stavite prati jednu mašinu odjeće i prostrite je a se suši. Ako je dobro objesite, neke stvari nećete morati ni peglati. Na ovaj način drastično ćete smanjiti količinu prljave odjeće, imat ćete više izbora za obući, a ne morate ni sve odmah peglati. Kad vam nešto zatreba izvucite iz ormara i ispeglajte. Prije nego se mrlje skore i komadići hrane zavladaju kuhinjskom pločom, odmah nakon što ste hranu narezali, isprali i pripremili za kuhanje, operite i/ili prebrišite kuhinjsku ploču. Trebat će vam minuta - dvije, a da ste ostavili za kasnije vjerojatno biste potrošili sat vremena na ribanje, pranje, ispiranje i laštenje. Teško je postići dom u kojemu sve blista, sve je na svom mjestu, čisto, mirisno i uredno.  Ali, tome možete doskočiti, odredivši neki kutak u stanu koji će striktno biti namijenjen neredu. To može biti ladica, kutija ili zatvorena polica u kojoj će vladati kaos. Ako imate djecu, taj kutak može postati njihov prostor za odlaganje stvari. Bez obzira koliko vaši ukućani imali godina, svi mogu pomoći u čišćenju. Bake i djedovi mogu delegirati ostalim članovima obitelji što je čiji zadatak. Djecu od najmlađe dobi treba učiti da spremaju svoje igračke, ne razvlače krpe i deke po podu i slično. U ovim trenutcima - dajte im zadatak da pospreme nered koji su oni napravili. Idealno je da se ukućani dogovore i raspodijele zadatke. Tada će sve ići glatko i završit ćete u rekordnom roku. 