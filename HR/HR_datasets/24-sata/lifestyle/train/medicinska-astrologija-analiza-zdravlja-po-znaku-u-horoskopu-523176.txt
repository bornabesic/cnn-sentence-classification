Medicinska astrologija bavi se analizom zdravstvenog stanja pojedinca. Svaki znak Zodijaka predstavlja jedan ili više organa u tijelu koji su njegove slabe točke. No svaka se bolest može spriječiti, a u tome vam može pomoći i horoskop. Korijeni medicinske astrologije sežu daleko u povijest. U drevnom Egiptu horoskop se koristio u svrhu dijagnosticiranja i liječenja bolesti, a najpoznatiji grčki liječnik Hipokrat je promatrao kretanje zvijezda jer je smatrao da su one vrlo moćno oružje u rukama stručnjaka. S obzirom na to u kojem ste znaku rođeni otkrijte kojim bolestima naginjete više od drugih. Češće od drugih znakova naginjete glavoboljama te poteškoćama s očima i ušima. Skloni ste neuralgijama, groznicama i upalnim procesima. Morali biste redovito odlaziti na stomatološke preglede te održavati higijenu usne šupljine. Vrlo ste ponosni i nerijetko vas muči strah od neuspjeha što vam stvara dodatna opterećenja. Zato žurite i brzate sa svime što radite. Takvo ponašanje može biti uzročnik uda- raca i manjih ozljeda. Smirit će vas redovito bavljenje sportskima aktivnostima. No snaga živi u vama, u vašoj planeti Marsu koji vam omogućuje brz oporavak nakon bolesti. Snažna životna sila u vama ne dopušta vam da se predate ničemu, pa niti zdravstvenim smetnjama. Vrat i grlo vaše su osjetljive točke. Ukočenja su izvjesna u gornjem dijelu kralješnice, možete pobolijevati od angine i imati smetnje s glasom, odnosno glasnicama. Već u djetinjstvu podložni ste infekciji tonzila ili krajnika koje ste primorani operirati. Osjetljivi ste na hladnoću, ‘napadaju’ vas prehlade popraćene kašljem, a imunitet vam pada u zimskim mjesecima, osobito u veljači. Vaš znak je povezan i s poremećajima u prehrani, kao i hormonalnim smetnjama. Štitnjača je žlijezda koja se također nalazi pod pokroviteljstvom vašeg znaka pa joj morate posvetiti više pažnje. Preporučuje se redovito bavljenje sportom i zdrava, uravnotežena prehrana. Vaš znak vlada rukama, ramenima, šakama, dijelom i plućima. Uvijek ste u nekom pokretu, radite nekoliko stvari istovremeno, a kada mirujete previše razmišljate. A taj ‘superbrzi’ ritam života te ovisnost o razmišljanju ponekad može biti izvor velike mentalne napetosti. Morate si omogućiti vrijeme za opuštanje, dan u kojem ćete pobjeći od svih oba- veza te se odmoriti od vlastitih misli. Pomalo kaotičan i užurban način života može dovesti do psihosomatskih promjena, a pritom su vam najosjetljiviji dišni p-utovi, osobito sinusi. Kao Blizanac možete naginjati alergijama i češće pobolijevati od bronhitisa. Ako ste pušač, prekinite s tom lošom navikom i naučite se odmarati. Meditirajte, bavite se jogom... Senzibilni ste i sve što vas potrese, uznemiri ili pozitivno potakne osjetit ćete u trbuhu. To područje kao da je vaš životni kompas, detektor koji vas upozorava na opasnost, ali i na dobre stvari. Stoga tu leži i veliko opterećenje, pa ste osjetljiviji na bolesti trbušne šupljine. Preporučuje se paziti na prehranu, uzimati probiotike, piti čaj od kamilice ili đumbira. Račice su osjetljive i na grudi, pa je pametno jednom godišnje podvrći se mamografiji i ultrazvuku. Budući i da ste iznimno osjetljivi i skloni naglim promjenama raspoloženja, za vas je neophodno važno kretanje, boravak u prirodi i aktivan način života. Na taj način ćete se uspješno boriti s pasivnošću, crnim mislima i zabrinutošću. Vaš planet Sunce daje vam mnogo vitalnosti i dobrog zdravlja, no svi, pa tako i vi imate neku slabu točku. Vaš znak vlada srcem i prsištem, kao i leđima. Kad ste uznemireni, vjerojatno osjetite ubrzano lupanje srca i možda češće od drugih posjećujete liječnika zbog aritmije i sličnih smetnji. Ponekad vam i visoki tlak može zadavati teškoće, zato je bitno izbjeći akumulaciju stresa i napetosti. Redovite masaže, kao i tjelesna aktivnost, osobito pilates mogu pomoći kod ukočenja i bolova u leđima. Očvrsnite leđne mišiće i barem se jednom tjedno podvrgnite medicinskoj masaži. Koristite i prirodne preparate protiv opadanja kose, osobito u srednjoj dobi. Osoba ste koja puno razmišlja, duge sate provodi u analizama svega što joj se događa, a to može biti izvor stalnog nemira i opterećenosti. U vašem slučaju neke zdravstvene smetnje mogu biti psihosomatske prirode, osobito ako ste duže vrijeme nezadovoljni i opterećeni. Osoba ste koja se vezuje uz svoje misli i zato je bitno propitkivati njihovu istinitost te se manje zabrinjavati oko onoga što dolazi sutra. Pod ingerencijom vašeg znaka nalazi se probavni trakt i živčani sustav. Skloniji se nadutosti, neredovitoj stolici, zato je neophodno važno izbjegavati ugljikohidrate, piti puno vode i više jesti kuhanu i nezačinjenu hranu. Vaš znak vlada bubrezima, donjim dijelom leđa i kožom. Možda su vam zvijezde poklonile poseban blagoslov lijepe kože i gotovo porculanskog tena, no činjenica je da s vremena na vrijeme možete imati i nekih problema s kožom, kao što su alergijske reakcije, dermatitis, seboreja i sl. Naime u vašem slučaju upravo se na koži manifestiraju psihičke ili zdravstvene smetnje. Osim toga skloniji ste prekomjernom zadržavanju tekućine u tijelu, pa morate piti više vode, izbjegavati presoljenu hranu, konzervirane namirnice i slane sireve. Osjetljiviji ste i na mjehur, stvaranje kamenaca u bubrezima i sl. Zabrinutost često vodi u migrene. Redovito bavljenje jogom može vam pomoći da se bolje osjećate. Vi ste izdržljivi, puni energije i jedan od vaših blagoslova je odličan oporavak od svih problema, pa i onih zdravstvenih. Vaše područje su genitalni organi, mjehur, prostata, žuč, debelo crijevo i rektum. Skloniji ste genitalnim infekcijama, pa prakticirajte siguran seks. Kao i Vaga, naginjete upalama mokraćnih putova i stvaranju kamenaca i bubrezima. Emocionalno stresne situacije mogu utjecati na vaš libido, a kod muškaraca i na probleme s erekcijom. Bavljenje intenzivnim sportskim programima, kao što su borilački sportovi ili redoviti odlazak u teretanu neophodno su važni za vaše psihičko i tjelesno zdravlje. Na taj način rješavate se nakupljenog stresa i viška energije. Pozitivan učinak vašeg planeta Jupitera očituje se u pozitivnoj životnoj energiji, entuzijazmu i optimizmu, a zdravstveni problemi i životne krize nastaju tek kad izgubite vjeru u sebe. Zato je dobro posvetiti se osobnom i duhovnom razvoju čime ćete znatno podići kvalitetu svog života. Vaša područja organizma su jetra, kukovi i bedra. Trebali biste izbjegavati prekomjerno konzumiranje alkohola i lijekova te iz prehrane izbaciti masnoće. Osim toga skloniji se gihtu i išijasu. Češće od drugih podliježete sportskim ozljedama. Živite brzo, a ubrzani i stresni tempo života ima svoje posljedice. Obavezno je bavljenje sportom! Osoba ste koja vodi računa o svom zdravlju, što je odlično, no ponekad tome može biti razlog i hipohondrija. Da, strahovi jesu vaši najveći neprijatelji, a posljedice takvog života se mogu odraziti na vašoj psihi. Lako ćete upasti u depresivna i tjeskobna stanja. Naučite se opuštati, otpuštati stvari koje vas opterećuju i koče u napretku, uzimajte redovito vitamin B12, neka istraživanja govore o njegovoj učinkovitosti u liječenju tjeskobe. Vaš znak vlada kostima i zglobovima. U poodmakloj dobi naginjete reumatizmu. Preporučuje se konzumacija kalcija i C vitamina. Vama je potrebna svjetlost, ne zatvarajte se unutar četiri zida, izlažite se sunčevim zrakama. Zbog prekomjernog rada ponekad ste skloni zanemariti granice izdržljivosti svog organizma kao i njegove potrebe. Tako dolaze i zdravstvene smetnje koje se mogu očitovati na zdravlje vašeg srca, krvožilnog sustava, kao i na želudac. Osjetljive točke tijela su vam i koljena, potkoljenice i gležnjevi. Vaš um je vaše najjače oružje no ponekad se može i okrenuti protiv vas te vas ukotviti u neka uvjerenja koja vam više štete nego koriste. Za vas je bitna unutarnja ravnoteža, izbjegavajte bilo kakve krajnosti. Pronađite neki sport po vašoj mjeri. Kad ste nervozni i ne izražavate svoje osjećaje možete gristi nokte i zanoktice. Duboko disanje osobito u jutarnjim satima priprema vas za sve napore u danu. Snovi igraju veliku ulogu u vašem životu. One koje stvarate u budnom stanju bitno je ostvariti jer time ostvarujete sebe i postajete sretna osoba. Snovi koji se javljaju dok spavate često mogu biti burni, intenzivni i prediktivni. Nesanica je za vas posve normalna stvar, kao i slični poremećaji spavanja. Vaše slabe točke su stopala, vene. Nosite udobnu obuću, a zbog spuštenih stopala ponekad ne možete bez medicinskih uložaka. Kad ste nesretni i nezadovoljni naginjete bijegu od stvarnosti i to nerijetko uz pomoć alkohola i lijekova za smirenje. Vaša senzibilnost je tolika da se ne znate zaštititi od negativnosti. U tome će vam pomoći tajne koje ćete otkriti posvetite li se duhovnom razvoju. 