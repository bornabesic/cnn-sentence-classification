Slonovi su simbol mudrosti, snage, odanosti, inteligencije, moći i samoće. On ima pozitivno simboličko značenje u cijelom svijetu. Posebnim znakom sreće smatraju se slonovi s visoko podignutom surlom stoga je takve figurice idealno držati u svojem domu. Gotovo sve kulture i tradicije upravo slona smatraju velikim glasnikom sreće. Osim toga Stari su Egipćani izrađivali simbol ribe u zlatu i srebru, uvjereni da nosi sreću. Rimljani su slijedili tu tradiciju smatrajući da posebno donose sreću u udvaranju i u braku. U Japanu, Kini i drugim dijelovima Dalekog istoka smatrali su da riba nosi bogatstvo i sreću. Rani kršćani usvojili su je kao simbol hrabrosti i vjernosti Bogu. Poput slonova i riba, i žabe predstavljaju dobar znak, simbol su sreće i velikog prijateljstva te simbol pozitivne transformacije. Odatle i priče o žapcima koji se mogu pretvoriti u princa. Osim što je jedan od svetih amblema Buddhe, zlatna ribica iz obitelji šarana bila je vrlo cijenjena na Orijentu. Smatralo se da donosi sreću u obliku drugog života. U Egiptu su vjerovali su da zlatne ribice u kući znače posebnu sreću za cijelu obitelj. Grci su vjerovali da donose sreću u braku. Vjerojatno zbog ključne uloge u promicanju civilizacije, i konje su smatrali sretnima u gotovo svakoj civilizaciji. Amuleti u obliku konja ili konjske glave vlasniku su pomagali da dosegne nove visine, uspjeh i sreću. U istočnoj Europi i danas se vjeruje da susret s Pinto konjem donosi ispunjenje želja. Ipak, vjeruje se da susret s potpuno bijelim konjem donosi nesreću, pa brzo treba triput pljunuti preko lijevog ramena. I kornjače se smatraju simbolom sreće. U davna vremena oblik kornjačina oklopa smatrali su simbolom nebeskog svoda i kornjače su bile simbol nebeskih vrlina. 