Zamislite da možete vidjeti milijune nijansi boja ili da se pucketanjem jezika možete orijentirati u prostoru. Pojačana osjetila nisu mit, ali su vrlo rijetki ljudi koji ih imaju. Ponekad su njihove sposobnosti teško zamislive, ali postoje ljudi s jednim ili više od ovih superosjetila. Okružuju nas svaki dan, a da ni mi, a ni oni, to ne znamo. Ljudi koji doživljavaju okuse većim intenzitetom od ostalih imaju sposobnost superokusa, a znanstvenici ih nazivaju supertesterima. Oni vjeruju da se ta njihova sposobnost bazira na većem broju okusnih papila na jeziku. Od 5 okusa - slatko, ljuto, kiselo, slano i gorko, supertesteri uglavnom kažu da najjače osjete gorki okus. Sposobnost superokusa prvi put je primijećena kad je kemičar Arthur Fox u svom istraživanju tražio ljude da okuse PTC (fenil-tiokarbamid) i ustanovio da da 75 posto ljudi prepoznaju okus PTC-a, 50 posto ljudi je ocijenjeno da ga osjete umjereno i samo 25 posto ispitanika je svjedočilo o njegovoj jakoj gorčini. Supertesteri će često izbjegavati piti kavu i sok od grejpa, kao i jesti kupus ili salatu endiviju, prenosi BBC. Ljudi s apsolutnim sluhom mogu razlikovati tonove bez ikakvih pomagala. Smatra se da se rodi jedno dijete na 10.000 s apsolutnim sluhom, a u stanju su prepoznati tisuće različitih zvukova i tonova. Apsolutni sluh je sposobnost ne samo čuti, već i prepoznati i kvalificirati zvukove u zapamćene kategorije. Postoje različita mišljenja o tome je li apsolutni sluh genetska ili naučena sposobnost. Dio znanstvenika smatra da je apsolutni sluh posljedica kod ljudi koji su u ključnim razvojnim fazama života bili pod jakim utjecajem glazbe. 🎶A love to last past Saturday night And I'd like to know it's more than love at first sight 🎶 #ellafitzgerald #sundaykindoflove #mood A post shared by 👩‍👦‍👦 (@autumns_luv) on Apr 17, 2017 at 10:21pm PDT Smatra se da u Europi apsolutni sluh ima 8 posto populacije, dok na primjer u japanskim glazbenim konzervatorijima čak 70 posto glazbenika ima apsolutni sluh. Također, apsolutni sluh je čest kod ljudi koji su se rodili slijepi, imaju Williamov sindrom ili su djelomično autisti. Najpoznatiji ljudi s apsolutnim sluhom: Michael Jackson, Mariah Carey, Ella Fitzgerald, Mozart, Beethoven, Jimi Hendrix. Tetrakromacija je sposobnost viđenja svjetlosti iz 4 različita izvora, jako je rijetka i do danas je pronađeno samo 2 moguća tetrakromacera. Ljudi su inače trikromanceri jer imaju tri tipa stožastih stanica (tri stošca) odgovornih za viđenje boja. Uglavnom možemo vidjeti svjetlost iz crvenog, plavog ili zelenog dijela spektra svjetlosti. Svaki od stožaca može prepoznati oko 100 nijansi boje, a budući da mozak kombinira boje i nijanse, tetrakromati mogu prepoznati oko 1 milijun nijansi boja oko nas. Imagination shows your inner beauty! A post shared by Concetta Antico - Color Expert (@concettaantico) on Nov 26, 2016 at 9:38pm PST Pravi tetrakromat sa stošcem koji se nalazi između crvene i zelene boje (u spektru narančaste boje) bi, teoretski, mogao percipirati 100 milijuna boja.  Tetrakromacija se smatra češćom kod žena nego kod muškaraca, a na drugu stranu sljepoća na boje se smatra puno češćom kod muškaraca koji su gene dobili od majke tetrakromata. Ljudi s tetrakromacijom: Concetta Antico, Maureen Seaberg. Najbolji primjer eholokacije u prirodi su šišmiši. Oni lete mračnim prostorima tako da emitiraju zvuk i čekaju na odjek te računaju vrijeme koje je potrebno da se zvuk vrati - na taj način smještaju različite objekte u prostor oko sebe. Iznenađujuće je da su i ljudi sposobni za eholokaciju. Just watched this story about Ben Underwood on The Oprah Channel. Cancer is no joke, it has effected me personally with some very close friends of mine. This story of this young courageous boy that fought cancer but lost the battle in the end. Should remind us to be thankful for our healthy kids that we are hugging, kissing and enjoying life with everyday. #realheros #thankful #malayacarlyn #zaidendoran @nadiazdo #benunderwood A post shared by Carlos Oberoi aka Los 👳🏽 (@carlospromo) on Oct 16, 2016 at 6:07pm PDT Eholokacija je ograničena na ljude koji ne vide orijentirati se u prostoru. Najpoznatiji ljudi koji imaju sposobnost eholokacije su James Holman, Daniel Kish i Ben Underwood. Genetski kimerizam ili tetragametizam se događa kada se u ranoj trudnoći spoje dva oplođena embrija. Svaka zigota nosi kopiju DNA svojih roditelja, a time i različit genetski profil. Nakon spajanja svaka od zigota zadržava svoj genetski profil, a embrio postaje smjesa oba genetska profila. U srži, čovjek himera je svoj vlastiti blizanac. Kimerizam je vrlo rijedak kod ljudi i do sada je zabilježeno tek 40-ak ljudi s tim stanjem. Časopis Scientific American je objavio tekst u kojem objašnjava da kimerizam više uopće nije rijedak, budući da se kod žena za vrijeme trudnoće može dogoditi da mali broj stanica iz fetusa prijeđe u njihov krvotok, ili kod osoba koje su imale transplataciju koštane srži da imaju svoj DNK i DNK donora. Najpoznatiji ljudi s genetskim kimerizmom: Karen Keegan. Sinestezija je sposobnost nekih ljudi da spontano osjećaju i povezuju podražaje jednog osjetila drugim osjetilom. Na primjer, čovjek gleda u osunčano nebo zimi i odjednom osjeti toplinu. Osobe koje imaju sinesteziju tako uz zvučne podražaje  mogu povezati vizualna iskustva kao boje ili predmete iz sjećanja. Sinesteti jako dobro razlikuju prave podražaje iz okoline i podražaje koji dolaze od njihovih ostalih osjetila zahvaljujući sinesteziji (podražaja koje su sami stvorili). Sinestezija je neurološko stanje koje se ne može nazvati poremećajem jer ne utječe na svakodnevno funkcioniranje ljudi. Istraživanje provedeno 2006. godine pokazalo je da sinesteziju ima jedna od 23 osobe. Najpoznatiji sinesteti: Vladimir Nabukov, Richard Feyman, Olliver Messiaen i Daniel Tammet, koji je ujedno i ljudski kalkulator. Autisti savanti su najneobičnija skupina ljudi vješta u obavljanju složenih mentalnih izračuna. Iako postoje mnogi ljudi koji su naučili raditi složene matematičke operacije napamet - uglavnom matematičari, pisci i lingvisti - najzanimljiviji su upravo ljudi koji nemaju nikakav trening, nego njihova sposobnost dolazi iznutra. Većina ljudi kalkulatora je rođeno sa Savant sindrom, kojeg još uvijek u potpunosti ne razumijemo. Neki ljudi ga čak razviju i kasnije u životu, uglavnom nakon ozljeda glave.  #DanielTammet,#autisticpride A post shared by Mariano Bula (@mbula1988) on Aug 19, 2015 at 10:37pm PDT Trenutno je na svijetu manje od 100 priznatih savanata, a još je manje autističnih savanata koji su sposobni napamet računati složene matematičke operacije. Nedavna istraživanja su pokazala da je protok krvi u dio mozga koji je odgovoran za matematičke izračune od šest do sedam puta veći kod ljudi kalkulatora u odnosu na prosječnog čovjeka. Najpoznatiji ljudski kalkulatori: Daniel McCartney, Salo Finkelstein, Alexander Aitken i Daniel Tammet, koji je jedan od rijetkih autističnih savanata. Kad kažemo da netko ima fotografsko pamćenje, zapravo pričamo o eidetskom pamćenju. To je sposobnost da se ljudi prisjete zvukova, slika ili stvari iz pamćenja s nevjerojatnim točnošću. Takvi ljudi su sposobni opisati svoje pamćenje do najsitnijih detalja. The magnific Kim Peek A post shared by Alma De La O (@alma_delao) on Mar 30, 2015 at 8:07pm PDT Najpoznatiji ljudi s eidetskim pamćenjem su: Akira Haraguchi - koji zna napamet prvih 100.000 decimalnih mjesta broja pi. Stephen Wiltshire - je prozvan "čovjek kamera" zahvaljujući svojoj sposobnosti da nacrta sa savršenom preciznošću zgrade i prirodu koju je vidio samo jednom.  Kim Peek - najpoznatiji savant na svijetu koji je poslužio kao inspiracija za stvaranje glavnog lika u filmu Kišni čovjek (Rain Man). Poznat je bio i po nadimku "Kompjuter" jer je imao sposobnost pohranjivati sve informacije koje bi do njega stigle.  Dosad je potvrđeno da je postojala samo jedna osoba s besmrtnim stanicama - Henrietta Lacks, koja je 1951. godine umrla od raka. Kirurg koji je operirao Henriettu je bez njezinog znanja ili dopuštenja uzeo uzorak tkiva iz njezinog tumora i proslijedio ga dr. George Greyu, znanstveniku koji je radio kao voditelj istraživanja staničnih kultura na Sveučilištu John Hopkins. #HenriettaLacks changed the medical field... I'm working with @HBO to honor her. Watch my IG stories to learn about her. A post shared by Artist Ria (@artist_ria) on Apr 6, 2017 at 4:36pm PDT Stanice raka, danas poznate kao HeLa stanice, koje je primio dr. Grey su svojim beskonačnim repliciranjem omogućile 60 godina istraživanja u medicini. Istraživanja provođena na HeLa stanicama su dovela do svjetskih otkrića, kao na primjer lijeka za dječju paralizu ili velike korake u borbi protiv AIDS-a, raka i niza drugih bolesti. 