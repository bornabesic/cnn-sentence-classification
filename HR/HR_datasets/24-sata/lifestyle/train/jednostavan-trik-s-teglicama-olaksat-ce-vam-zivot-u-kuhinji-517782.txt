Radi se o organiziranju namirnica pomoći staklenki koje bi možda završile u smeću. Sve što vam u kuhinji stoji po raznim vrećicama - od začina do brašna, tjestenine itd. vrlo jednostavno možete smjestiti u staklenke. Na taj način sve će vam biti pregledno, uredno i skratit će vam vrijeme traženja i spremanja tijekom kuhanja. Veličine staklenki birajte po onome što u njima planirate držati. Na primjer, male su savršene za začine dok vam za brašno ili šećer trebaju veće.  Staklenke raznih veličina možete kupiti, ali nije loša idela reciklirati stare u kojima je bila zimnica. Dobro ih operite, skinite naljepnice, osušite pa rasporedite namirnice u njih. Da bi znali što je u kojoj često vam ne trebaju naljepnice jer se radi o staklu kroz koje se vidi što je unutra. Ipak, kod, primjerice brašna nije loše napisati o kakvom se radi, je li oštro ili glatko. Kada je brašno u pitanju, savjetujemo vam da izbušite poklopac na nekoliko mjesta kako bi malo zraka ulazilo unutra. Ako vam se poklopci na starim staklenkama ne sviđaju, kupite nove. Poklopac stoji oko kune, a ima ih u zanimljivim, šarenim uzorcima. Također, želite li da staklenke ili poklopci budu posebni - dekorirajte ih. To možete napraviti bojom ili lijepljenjem zanimljivih uzoraka poput tkanine, špage, kamenčića, komadića salveta... Ovdje je nekoliko ideja kako to napraviti: Ovdje se nalaze još ideje kako iskoristiti staklenke u kućanstvu i kako ih dekorirati: Još nekoliko odličnih ideja za dekoraciju: 