Pripremite se na četiri dana odlične hrane i sjajne zabave koji počinju već ovog petka 28. travnja i traju do 1. svibnja na Bundeku! Na Bundeku se priprema pravi spektakl. Od 28. travnja do 1. svibnja posjetitelje očekuje senzacionalna manifestacija Zagreb Chill &Grill powered by Coca-Cola na kojoj će poznati chefovi, foodblogeri i celebrityji pripremati grill specijalitete. Festival počinje u petak u 17 sati, a već u 18 sati čeka vas poznati kuhar Dario Lide sa svojim specijalitetima.  Od 20 sati atmosferu će podići Edo Maajka.  Za vikend i 1. svibnja program počinje u 12 sati, a osim specijaliteta naših poznatih chefova i foodblogera očekuju vas i najbolja hrvatska Craft piva na jednom mjestu.  Nismo zaboravili ni najmlađe za koje je svaki dan osmišljen poseban kutak.  U subotu nas očekuje koncert Soul Fingersa, u nedjelju Detoura, a u ponedjeljak uživajte u glazbi grupe Markiz.  Za vas u nedjelju kuhaju David Skoko i Luka Nižetić, a u ponedjeljak Branko Ognjenović.  Naši chefovi će se natjecati u međusobnim dvobojima, a u show cooking nastupima pripremat će vam grill jela kakva dosada niste kušali. Uživajte svaki dan u svim najboljim hrvatskim craft pivima, jelima popularnih zagrebačkih restorana i nagradnim natjecanjima za posjetitelje. Ulaz na festival bit će besplatan, a Zagreb Chill&Gril powered by Coca-Cola otvara se u petak, 28. travnja, u 17 sati (od subote do ponedjeljka traje od 12 do 23 sata). Pratite nas na facebooku, Gastro.hr i portalu Chill&Grill. 