Psi doslovce nanjuše je li netko "pogodan materijal" za žicanje ili nije. Među više ljudi će točno prepoznati čovjeka koji će im dati poslasticu ili baciti lopticu, počeškati ih...  Oni su vrlo senzibilni i osjećaju raspoloženje svojih vlasnika, ali i drugih ljudi koje ne poznaju toliko dobro. Ljudsko raspoloženje utječe na njih i na njihovo ponašanje pa, ako procjene da je netko tužen, odlučit će biti nametljvi (npr. uporno će gurati lopticu ili stavljati svoju glavu u krilo) kao da tog čovjeka žele trgnuti iz te tuge i oraspoložiti. A kako vam psi pokazuju ljubav? Na ovih pet načina Također, znaju kada im je vlasnik bolestan i tada se umire, a neki čak i preleže cijeli dan pokraj njega u krevetu, iako su inače vrlo živahni. Ponekad mogu nanjušiti bolest prije nego je njihov vlasnik to primijetio. Iako ih ne gledate i ne spominjete njihovo ime, psi itekako dobro znaju kada vlasnici pričaju s nekime o njima jer im se tada boja glasa promijeni. Tada samo naćule uši i prisluškuju, čekaju što će se dogoditi. Hoće li ih možda netko zazvati da se igraju, ili će dobiti poslasticu. Psi su osjetljivi i na osjećaj ravnopravnosti pa će se tako naljutiti ako pas pored njih dobije poslasticu, a oni ne. Neki zbog toga znaju sjesti, okrenuti stražnjicu prema vlasniku i ignorirati ga neko vrijeme.  Suhu hranu za psa ili mačku možete napraviti od jetrica ili sitne plave ribe. Pomiješajte kilogram polubijelog ili crnog brašno s malo soli i i 30 dkg ribe (ili jetrica). Dodajte vode koliko treba da od smjese možete napraviti keksiće. Pecite na srednje jakoj temperaturi. Dobit ćete oko kilogram i pol slasnih, zdravih poslasica koje će vaši kućni ljubimci obožavati, a i vi ćete znati što točno jedu. 