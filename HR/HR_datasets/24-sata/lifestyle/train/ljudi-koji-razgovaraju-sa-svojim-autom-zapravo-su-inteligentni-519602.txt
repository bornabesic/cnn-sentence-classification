Ljudi koji pričaju sa svojim automobilom, ohrabruju ga ili mu daju imena, zapravo nisu nastrani već pokazuju znakove inteligencije, kaže psiholog Nicholas Epley sa Sveučilišta u Chicagu u SAD-u. - Povijesno gledano, to je bilo tretirano kao znak gluposti ili infatilnosti. Ali, to je ustvari prirodni nusprodukt onoga što ljude čini jedinstveno pametnima na ovom planetu - ovjašnjava Epley. Ljudi su oduvijek imenovali stvari poput mačeva, brodova... Postoje znanstvena i evolucijska objašnjenja zašto su to činili, a čine i danas, i to u tri slučaja - kada predmet izgleda kao da ima lice, jako im se sviđa i kada je nepredvidljiv. - Svi ljudi imaju tendenciju da vide lica u stvarima. To je sposobnost koju smo usavršavali kao način razlikovanja potencijalnih prijatelja od potencijalnih predatora. Također, mi imamo sklonosti ukrašavati predmete koje izgledaju kao da imaju oči kako bi im dali osobnost. Dobar primjer toga bilo je stavljanje trepavica na stare VW Bube tijekom devedesetih godina - nastavlja ovaj stručnjak. Ljudi se danas znaju osjećati posebnu prisnost s automobilima, posebno ako se radi o vozilu koje je bilo uz njih i u dobra i u loša vremena. Istraživanja pokazuju da, što netko više voli svoj automobil, češće će s njim duboko povezati. Kod rijetkih pojedinaca ta emocionalna povezanost s vozilom zna postati ekstremna, a dobr primjer toga su rijetki pojedinci koji prema svojem automobilu osjećaju seksualnu privlačnost. Također, automobile je moguće gledati kao čovjeka jeR su nepredvidivi, npr. pokvare se kad se najmanje nadamo, ponekad kao da namjerno neće upaliti... Kao da provode svoju volju. - To je izravna posljedica superiorne ljudske inteligencije. Prepoznavanje onoga što se događa u glavi drzgog čovjeka uključuje iste psihološke procese kao i kod prepoznavanja uma životinja ili čak gadgeta - napominje Epley, prenosi BBC. 