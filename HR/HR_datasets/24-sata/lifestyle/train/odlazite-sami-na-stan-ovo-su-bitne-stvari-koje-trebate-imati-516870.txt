Nakon godina života sa roditeljima, nekima i godina suživota sa studentima tijekom fakulteta, preseljenje u vlastiti stan je jedan od prvih ciljeva koje žele ostvariti. Nakon što se nađu u dovoljno dobroj situaciji da unajme ili, na kredit kupe stan, većina osjeti osjećaj oduševljenja i veliku želju da urede stan onako kako su uvijek sanjali. Ali ta velika želja može donijeti dugoročne financijske obveze, a da ljudi nisu uspjeli srediti osnovne stvari potrebne za samostalni život. Ove kratke liste bi mogle pomoći kod donošenja odluka kojim redoslijedom uređivati svoj prostor i kristalizirati koje stvari su neophodne, a bez kojih se neko vrijeme može živjeti. My First Apartment donosi zanimljivu checklistu, a Apartment Therapy objašnjava kako opremiti svoj stan. Za dnevnu sobu je u početku najbolje samo kupiti osnovni namještaj kako bi se mogli opustiti i zabaviti (ipak, dnevni boravak je prostorija za koju dizajneri interijera kažu da se najčešće preuređuje). O dekoru i sitnicama ćete kasnije imati puno vremena za razmišljanje. U početku se orijentirajte na sljedeće: Zaboravite na uvaženo mišljenje "manje je više", u kuhinji je više uvijek - više. Ako imate namjeru pozivati prijatelje na kavu, filmsku večer ili tulum, kuhinja je mjesto u kojoj će se odvijati magija prije, za vrijeme i poslije. Rijetko tko si može sve priuštiti odjednom, ali nakon osnovnih stvari bez kojih ne možete proći dan, dajte si vremena izabrati malo bolje posuđe koje vas neće iznevjeriti u pet do dvanaest. U prvih par mjeseci treba se koncentrirati na sljedeće: Vaša kupaonica je Vaše utočište i s tim na umu, treba biti uređena i "napunjena" s potrepštinama za svaku situaciju, krenuvši od osnovnog: To je mjesto na kojem se pune baterije, mjesto koje treba pružiti mir i utočište nakon napornog dana. Cilj je opremiti spavaću sobu samo najneophodnijim, puno dekorativnih sitnica ili memorabilija će samo unijeti nemir u prostor. Sjećate se one male prostorijice iz koje je baka izvlačila najčudesnije stvari? Uz kompote, pekmeze i slatke delicije, špajza je uvijek bila i biti će neophodno mjesto za stvari koje rijetko kad imaju mjesto u "velikim" sobama, kao što su: I na kraju, poslušajte ideje i savjete mama, bake, prijateljice ili susjede, ali nemojte dopustiti da njihovo iskustvo utječe na vaše odluke, da se na kraju ne biste pronašli u kuhinji koja je kopija one vaše mame. Vaš prostor treba biti odraz vašeg stila i ukusa, treba pričati Vašu priču.  