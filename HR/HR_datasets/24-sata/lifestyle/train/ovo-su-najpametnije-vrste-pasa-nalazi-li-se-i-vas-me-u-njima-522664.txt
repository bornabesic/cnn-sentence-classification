Riječ je o radnoj inteligenciji, odnosno koliko su psi sposobni brzo i točno ispuniti određene zadatke. Psiholog Stanley Coren izdao je knjigu "The Intelligence of Dogs" još 90-ih godina, a temelji se na opažanjima 199 sudaca na natjecanjima poslušnosti pasa. Iako su mnogi od njih istaknuli kako postoje iznimke u svakoj pasmini i da rezultat ovisi i o obuci pasa, izdvojili su vrste koje bi mogli nazvati pametnijima od drugih, barem kada je radna inteligencija u pitanju. Vrhunski psi su oni koji nastoje naučiti novu zapovijed za manje od pet sekundi i poslušni su 95 posto vremena. U tu skupinu izdvojili su ovih deset, a među njima je najbolji Graničarski škotski ovčar, poznat i kao Border Collie. Od 79 vrsti koje su spomenute u istraživanju, a možete ih sve po redoslijedu pogledati OVDJE, najmanje inteligentan je Afganistanski hrt. Ispred njega se nalazi Basenji - afrički pas koji nikad ne laje, a na 77. mjestu završio je Buldog, otkriva Insider. 