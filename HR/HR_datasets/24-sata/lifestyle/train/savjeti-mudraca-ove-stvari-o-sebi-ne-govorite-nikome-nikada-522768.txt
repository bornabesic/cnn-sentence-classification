Jeste li ikada imali osjećaj da ste o nečemu puno pričali i to se na kraju izjalovilo? Mudri ljudi, kao što su indijski duhovni učitelji, kineski mudraci, duhovni vođe sjevernoamreičkih Indijanaca, savjetuju da se neke stvari o sebi ne otkrivaju nikome već ih treba čuvati kao dragocjenu tajnu. I za to postoje dobri razlozi.  Ove stvari držite za sebe želite li privući pozitivnu energiju: Ne govorite nikome što planirate sve dok se to ne ostvari. Pričanjem rasipate energiju koja će vam biti potrebna za dolazak do cilja. Mnogi ljudi su se uvjerili da kada puno pričaju o onome što planiraju, uvijek nešto krene po zlu. Osim što pričanjem rasipate energiju, dajete priliku ljudima koji nemaju dobre namjere da vam poremete planove. Ako ste izabrali odricati se komfora modernog života te živjeti zdravije i manje stresno, ne pričajte to okolo. Duhovni mir nećete pronaći ako je vaše odricanje orijentirano samo na fizički aspekt. To što ste se odrekli nekih stvari u životu ne znači automatski da ste bolji od drugih ljudi, i zato na to i nemojte gledati na taj način. Ne hvalite se okolo kada napravite neko dobro djelo. Prevelik ponos oduzet će vam sve blagodati i duševni mir koje vam pomaganje drugima nosi. Za prave dobrotvore se rijetko zna i čuje. Oni pomažu u tišini jer im je najvažnije da nekome pomognu, a ne da u očima drugih ljudi ispadnu dobri. Neki izazovi su vidljivi drugima, drugi nisu. Mudraci kažu kako neki ljudi dobivaju vanjske izazove i kada se othrvaju s njima primaju nagrade i pohvale. Međutim, postoje i izazovi koji se događaju unutar čovjeka i nitko za njih ne zna. Zato, kada ste napravili nešto hrabro čime bi se rado pohvalili, zadržite to za sebe. Do vas možda stoji čovjek koji je imao puno težih borbi u životu i pobijedio ih, ali o tome ne priča. Što manje govorite o problemima u svojoj obitelji, time će ona biti jača i stabilnija. Ne pričajte o tome previše ni svojim prijateljima jer neke stvari se rješavaju unutar obitelji. Recimo, svađa među partnerima je oslobađanje od negativne energije koja se nakupila u procesu loše komunikacije među njima, i to treba riješiti.  Izbjegavajte, općenito, ljudima oko sebe pričati puno o svojem privatnom životu. Nikada ne zaboravite da postoje pojedinci koji se vesele tuđoj nesreći. Suzdržite se od dolazaka kući i prepričavanja loših stvari koje ste čuli i vidjeli tijekom dana. Kada negdje čujete trač i ispričate ga drugima, niste ništa bolji od onoga koji ga je ispričao vama. Osim toga, to će iz vas izvući pozitivnu energiju i napuniti vas negativnom, htjeli vi to ili ne. Što više nekoga tračate, razina loše energije u vama postaje sve veća i na kraju ćete se zapravo osjećati loše. Uz to, zapitajte se kako bi se vi osjećali da netko priča naokolo nešto ružno o vama.  