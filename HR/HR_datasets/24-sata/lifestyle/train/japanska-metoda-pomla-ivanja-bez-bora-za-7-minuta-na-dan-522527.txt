Radi se o drevnoj japanskoj masaži lica Zogan (ili Tanaka) što bi u prijevodu bilo "Stvaranje lica". Ona pomlađuje, briše bore i uklanja podočnjake te podbuhlost lica. Koža postaje zategnuta, mekana i sjajna. Smanjuje se čak i podbradak. Zogan masaža potiče izbacivanje toksina i suvišne tekućine iz tkiva te poboljšava cirkulaciju lica. Radi se o dubokoj masaži mišića lica koja ih opušta i revitalizira. Ova masaža je vrlo jednostavna i oduzet će vam svega pet do sedam minuta dnevno. Učinak je, kažu stručnjaci, tako dobar jer se masiraju određene točke lica zaslužne za ljepotu, a rezultati se vide već za dva tjedna, otkriva goodmorningcenter.com. Najprije se na kožu nanosi ulje (preporuka je ulje pamuka) ili krema za masažu, a tada se kreće s masiranjem lica. Masaža se izvodi kako je prikazano u videu. Jednom kada naučite postupak, ogledalo vam više neće trebati. Preskočite masažu kada ste bolesni, npr. prehlađeni ili imate povišenu temperaturu. Pogledajte video kako se izvodi: 