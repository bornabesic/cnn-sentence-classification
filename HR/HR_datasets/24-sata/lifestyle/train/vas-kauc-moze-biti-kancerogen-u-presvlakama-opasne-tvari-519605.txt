Kemikalije koje se koriste za obradu tkanina za kauče i sofe povezali su s porastom raka štitnjače, piše Daily Mail. Znanstvenici su dokazali da kemikalije za usporavanje požara nakon zapaljenja, poznate i kao PBDE, utječu na veliki porast raka štitnjače - čak 74% u Velikoj Britaniji. Iako je EU te kemikalije strogo zabranila još 2004. godine, one su i dalje prisutne u domovima jer mnoge obitelji žive okružene namještajem u kojima je PBDE prisutan. Pokućstvo je kupljeno prije zabrane, ali kemikalije iz njih ljudi i dalje udišu. Znanstvenici sa Sveučilišta Duke u Velikoj Britaniji su u domovima oboljelih od raka štitnjače napravili analize zraka i prašine, te uzeli uzorke krvi. Došli su do zaključka da su ti ljudi bili konstantno izloženi kemikalijama za usporavanje požara koje se zovu PBDE (polibromirani difenil eteri) i TCEP (tris-kloretilfosfat - organski spoj fosfora koji u dodiru s vatrom guši plamen). Obje kemikalije su povezane s rakom jer utječu na hormone. DecaBDE (bis(pentabromofenil)eter) je najrasprostranjeniji oblik kemikalije PBDE, koji nije zabranjen, već vrlo ograničen u primjeni.  - Kemikalije se otpuštaju kao kućna prašina i ulaze u naša tijela i hranu, a najizloženija su naša djeca - izjavila je za Sunday Times Dr. Heather Stapleton, koja je završila istraživanje kemikalija za gašenje požara. Prijašnja istraživanja pokazala su da su bromirani usporivači zapaljenja povezani s problemima u učenju, malim brojem spermija, otežanim začećem i poteškoćama u trudnoći. Koristili su se na sofama, kaučima, tepisima i madracima.  Glasnogovornik National Bed Federation u Velikoj Britaniji je izjavio da će DecaBDE biti potpuno zabranjen u proizvodnji unutar sljedeće 2 godine.  Europska Unija je u dokumentu "Zabranjene supstance" dodala da se DecaBDE od 02. ožujka 2019. godine neće smijeti proizvoditi niti stavljati u prodaju.  Pročitajte i članak koje sobne biljke najbolje pročišćavaju zrak u zatvorenim prostorima.  