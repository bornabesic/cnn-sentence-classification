Terapija zvukom je jedna je od pet osnovnih drevnih vedskih metoda liječenja koja stanice u tijelu vraća u balans potreban za zdrav i sretan život. Ona rješava fiziološke, neurološke i psihološke probleme. Bazira se na činjenici da se naše tijelo sastoji većinom od vode (oko 70 posto), a voda prenosi zvučne valove duboko u naše tkivo, do svake stanice i svaku balansira.   - Voda je vrlo misteriozna i osjetljiva tvar, odnosno može primiti i zadržati vibraciju zbog svog visokog stupnja rezonantnosti, tj. osjetljivosti i spremnosti da trenutačno odgovori na sve vrste zvučnih valova, što je ujedno čini integralnim medijem u zvukoterapiji. U zvukoterapiji se koriste tibetanske zdjele, zvona, gong i vlastiti glas - objašnjavaju u Sankalpa centru. Njemački istraživač Peter Hess jedan je od utemeljitelja moderne zvukoterapije. Tijekom istraživanja boravio je i u Nepalu gdje se susreo s mnogim šamanima koji su zvukove koristili u svojim obredima. Početkom osamdesetih godina svi su počinjali raditi sa zvukom i to mu je bila totalna nepoznaica.  Sve ga je to inspiriralo i poželio je saznati više. Tada je radio kao nastavnik i zatražio je godinu dana dopusta kako bi se posvetio istraživanju.  - Bio sam u Nepalu gdje sam sakupio bogato iskustvo sa zvukom. Poslije sam, uz nastavnički posao, držao tečajeve uz samospoznaje na koje su dolazili ljudi koji su htjeli učiniti nešto za sebe. Polaznici su se divno opuštali u području zatiljka, slabina, koljena, ženama su se smanjivale menstrualne tegobe - prisjetio se Peter Hess svojih početaka dok je gostovao u emisiji Na rubu znanosti. - Zvučne zdjele pažljivo se polažu na odjeveno tijelo ili auru i na njima se lagano ozvuče palicom. Njihov blag i skladan zvuk apsorbira se i ubrzo dovodi u stanje duboke relaksacije. Ritmičke zvučne vibracije prenose se na tijelo stvarajući u njemu suptilne vibracije koje djeluju blagonaklono na cijeli organizam. Tijekom zvučne masaže nastaje ozračje sigurnosti i zaštite u kojem je moguće otpustiti – osloboditi se stresa, tjeskobe, briga, sumnji i osjećaja koji imaju negativan utjecaj na naše zdravlje - objasnili su Sankalpa centru. Pogledajte kako izgleda zvučna masaža po metodi njemačkoga fizičara Petera Hessa i njegovo gostovanje u emisiji Na rubu znanosti:   