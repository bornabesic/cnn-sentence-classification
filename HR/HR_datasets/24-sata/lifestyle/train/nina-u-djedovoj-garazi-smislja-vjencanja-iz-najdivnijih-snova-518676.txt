Nakon što sam neprestano radila izmjene u našem obiteljskom stanu na Vrbiku, prijatelji i obitelj neprestano su hvalili moju kreativnost, pa su me zapravo oni i pogurali u novu avanturu, priča dizajnerica i dekoraterka Nina Blečić (35). // cvjetna torta 💛 ...mali šapat prirode u vašem domu čini čuda... ... uživajte u petku, Vaša Pixy With Love 📷 Maja Jokić Godinama je tražila posao u struci, kao kineziologinja, ali nije ga pronašla, pa je prije tri godine odlučila hobi pretvoriti u posao. Osjećaj za estetiku, baš kao i smisao za dobru organizaciju, upotrijebila je za pokretanje tvrtke za organizaciju vjenčanja Pixy With Love. Do danas ih je odradila 30-ak. - Nije bilo je teško odlučiti se na taj korak, prije svega jer nije bilo puno ulaganja. Sve je počelo kad sam prijateljici pomogla organizirati njeno vjenčanje - priča Nina. Presudio je i poticaj ljudi iz struke, u Nininu slučaju pohvala fotografkinje Nine Anić. // beautiful wedding Sandra & Ivan // rougemarin.hr // MihociStudios // Printly // Pixy With Love - Firmu sam otvorila u dva tjedna, odabrala ime, logo... Radim već tri sezone, no ne mogu reći da u potpunosti od toga mogu živjeti, jer sve što zaradim uložim u daljnji razvoj firme. Moj princip je da firma samu sebe gradi - priča Nina. Nedavno je iz temelja preuredila djedovu garažu u blizini svog doma, a koja je služila - za odlaganje starih stvari. Danas tamo prima klijente, buduće mladence, na dogovor, a u njoj obožava i raditi, smišljati nova kreativna rješenja za vjenčanja. Jer Nina, osim što prostore ukrašava cvijećem, dekorira i ostalim rekvizitima koje sama osmišljava... - Garaža je mjesto u kojem dobivam ideje. Sve radim rukama, od cvjetnih aranžmana, girlandi do ukrasnih oblaka - nabraja nam Nina. Njena su vjenčanja jednostavna, a vrlo efektna jer za dekoracije koristi sve ono što nam je priroda podarila a nismo ni svjesni, poput maslinovih grančica. A zbog svega toga novim klijentima preporučuju je i mladenci i njihovi uzvanici. Aktivno se promovira i na Facebooku i Instagramu, a fotke s nekih vjenčanja mogu se pogledati i na njenoj web stranici. // proljeće // zeleno // oblak // Maja Jokić // pixywithlove - Sastanak s mladencima je obavezan. Neki traju dugo, ali meni je to važno jer ih želim psihološki upoznati, njihovu bit, osobnost. Nekad se sastanemo i više puta. Pisanje ponude uzme mi i po nekoliko sati, zatim organiziramo još jedan sastanak nakon što pristanu. Meni u principu treba desetak dana da pripremim jedno vjenčanje. No činjenica je da cijeli dan imam posla. Klijentima sam dostupna od ujutro do kasno navečer, do 22 ili 23 sata - kad se dopisujemo mailovima, porukama. Najčešće tada i dobivam njihove želje jer zbog dnevnih obaveza tek navečer imaju vremena posvetiti se vjenčanju - priča Nina te dodaje kako je tajna njezina uspjeha u tome što svako vjenčanje odradi kao da joj je prvo. Cvjetna kruna napravljena od svježeg cvijeća....svidja li vam se ? #orhideja #ruže #anemone ...❤ 📷 by @nina_nphoto Dosad je vjenčanja organizirala na Cresu, u Zagorju, Gorskom kotaru, Ogulinu. Nekad potegne i do udaljenih destinacija da se upozna s prostorom i mladencima. - Sad, nakon tri godine, vidi se perspektiva. Ljudi cijene i prepoznaju moj rad. Imam poseban tip klijenata s kojima mi je bitno dobro se razumjeti. I razumijemo se. S nekima sam ostala prijatelj poslije vjenčanja. Njegujem taj individualni pristup ljudima. Ako je potrebno, odradim i više razgovora da steknu osjećaj kako sam uvijek tu za njih, a to se zapravo cijeni - zaključuje Nina.   