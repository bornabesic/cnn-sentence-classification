Svoje oči većina ljudi ne povezuje sa stresom, ali jedna pojava jasno ukazuje na to da previše radite, da ste pod stresom, umorni ili čak premoreni i da vjerojatno većinu dana provodite pred nekom vrstom ekrana.  Riječ je o titranju oka. Javlja se bez najave, iznenada i traje nekoliko sekundi. Može se pojaviti i više puta u danu.  Medicinski naziv za ovu pojavu je - blefarospazam. Radi se o prekomjernim kontrakcijama mišića oka, odnosno nekontroliranom titranju. To zapravo uzrokuje grčenje mišića koji okružuje oko i nemoguće ga je zaustaviti. Javlja se ili na oba oka ili na jednom. Obično se manifestira u odrasloj dobi i to postepeno, a u nekim slučajevima se može proširiti na neke dijelove lica.  U većini slučajeva temeljni uzrok je nepoznat. Međutim, često je povezan s: Blefarospazam je obično bezbolan i bezopasan, jedino što je neugodan. U nekim slučajevima titranje oka može biti simptom drugog medicinskog stanja - suhih očiju, upaljenih kapaka, osjetljivosti na svjetlo i rijetkih neuroloških problema. U većini slučajeva ovaj poremećaj sam nestaje, no ponekad je potrebno dodatno intervenirati, prenosi portal byrdie.co.uk. Preventivne mjere su: "Od 1989. injekcije Botoxa koriste se za smanjenje simptoma blefarospazma. Botox (botulinumtoxin A) je neurotoksin koji se koristi kao lijek u obliku injekcija u zahvaćeni mišić, a rezultat je opuštanje grča mišića. Sam način apliciranja injekcija nije bolan – prisutna je eventualno manja neugoda na mjestu uboda, objašnjavaju na portalu ordinacija.hr Prvi rezultati se vide unutar tri dana, a najviše jedan do dva tjedna nakon primjene Botoxa. Učinak traje otprilike tri do četiri mjeseca, kada se tretman može ponoviti. Nakon tretmana dolazi do opuštanja mišića, smanjenja nevoljkog i nekontroliranog treptanja te omogućuje povratak normalnom obavljanju svakodnevnih zadataka." Refleksni blefarospazam - Refleksni blefarospazam je tonički grč kružnog mišića oka (grč kapka) i nastaje nadraživanjem trigeminalnog živca uslijed različitih očnih bolesti. Kod ovakvog tipa blefarospazma kapci su trajno grčevito zatvoreni. Blefarospazam udružen sa suzenjem oka (epifora) i nepodnošenjem svjetlosti (fotofobija) predstavlja trijas iritativnih simptoma koji se javljaju kod upalnih promjena na spojnici (konjunktivitis), bolesti prednjeg segmenta oka (keratitis i sl) - objasnili su na portalu optike.hr. Simptomatski blefarospazam - Simptomatski blefarospazam nastaje uslijed nadražaja centralnih ili perifernih dijelova facijalnog živca i refleksnim putem uslijed nadražaja oftalmičkog i optičkog živca. Pored grčevito zatvorenih kapaka, grčem mogu biti zahvaćeni drugi mišići lica inervirani facijalnim živcem. Obično se radi o kombinaciji toničkih i kloničnih grčenja. Simptomatski blefarospazam nastaje obično uslijed procesa unutar lubanje (postencefalitički parkinsonizam, apscesi, tumori i dr) - pišu na optike.hr. 