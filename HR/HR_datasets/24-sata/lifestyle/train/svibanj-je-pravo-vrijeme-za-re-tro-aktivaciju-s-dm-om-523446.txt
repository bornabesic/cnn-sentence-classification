„Balerina Rokoko, diže noge visoko, a njen muž je baletan, diže noge na tavan“, ori se vesela pjesma iza jedne zagrebačke osnovne škole. Svibanj je, toplo je i sunčano, a priroda je ponovno živnula. Učenice četvrtog razreda (te iste škole) krate vrijeme do početka popodnevne nastave igricom „Balerina Rokoko“. Dvije drže gumi – gumi, a njihova prijateljica Marija vrijedno preskače lastiku, pazeći pritom da ne pogriješi.  Dvadeset godina nakon. Ponovno svibanj, a igralište ispred iste osnovne škole uglavnom je prazno, do sata tjelesnog odgoja. Vesele dječje igrice u dvorištu i prirodi zamijenile su drugačije aktivnosti. Vrijeme se krati pred malim ekranima i uz pametne telefone i tablete. Potaknuti dijete da se igra vani sa svojim prijateljima i prijateljicama postalo je prilično izazovno današnjim roditeljima, dok su nas naši roditelji jedva uspjeli dozvati doma, nakon brojnih neuspješnih pokušaja. Nedostatak aktivnog života i boravka na svježem zraku i u prirodi uzeo je 'danak', što pokazuju i podaci Hrvatskog zavoda za javno zdravstvo kako svaki treći dječak i petina djevojčica u Hrvatskoj ima prekomjernu tjelesnu masu ili je pretilo u dobi od jedanaest godina. Često se s povećanim radom na računalu povezuje i kratkovidnost, koja je u porastu, a i naši odnosi su se vidno promijenili. Nerijetko mališani, čak i u kućnoj atmosferi, radije svojim roditeljima pošalju poruku putem neke od postojećih aplikacija, no što im se izravno obrate.  Kako bi doskočio tome i ponovno vratio „Balerinu Rokoko“ ali i druge igre našeg djetinjstva na igrališta, u gradske parkova i kućna dvorišta i osnažio odnose između roditelja i djece, dm ima važnu misiju za roditelje u sklopu kampanje 'Re(tro)aktiviraj se'. Tijekom svibnja, na policama dm-a bit će dostupni svi alati za retroaktivaciju. Među njima su i hula-hup, krede, gumi-gumi, vijače, ali i druge, pomalo zaboravljene igre, koje su nekada činile važan dio našeg djetinjstva. Nabavite ih na vrijeme jer je kolekcija ograničena! Uz retroaktivne alate, sve što je još potrebno je oko 20 minuta slobodnog vremena dnevno, trunčica volje i dobrog raspoloženja, a zabava je zajamčena. Osim što ćete uživati prisjećajući se igara iz svog djetinjstva, nakon aktivnosti ćete se osjećati bolje, a užitak koji će vaši mališani osjetiti igrajući se sa svojim uzorima je - neprocjenjiv. Zato naučimo mališane igre naše mladosti za koje možda nisu ni čuli, provedimo vrijeme s njima, povežimo se i zabavimo! Tko zna, možda baš vaš mališan pokaže neočekivano zanimanje za igre iz vašeg djetinjstva pa uključi u njih i svoje prijatelje, a oni svoje…   Tema: Novosti iz dm svijeta 