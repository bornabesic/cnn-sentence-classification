Godinama su psiholozi pretpostavljali da odgajanje snažnih dječaka sigurnih u sebe ima više veze sa samim odgojem i utjecajima na dijete, nego s genetikom. Psihologica dr. Peggy Drexler je, na temelju svojeg dugogodišnjeg iskustva u radu s adolescentima, dala par smjernica kako odgojiti otvorenog muškarca koji je siguran u sebe i koji se ne boji kritika. Cijenite muževnost vašeg sina dok potičete rast, neovisnost i osjećaj avanture. Mnoge majke pokušavaju "zaštiti" svoje sinove od negativnih utjecaja na način da im brane nasilne filmove i emisije ili ne dopuštaju baviti se nekim sportom. Ali želja za avanturom i istraživanjem nečeg novog će ih kad tad dovesti i do igračaka pištolja ili ragbijaške lopte. Dječaci će stvoriti ono što im je potrebno da se izraze. Ako žele pištolje, napravit će ih od papira ili možda i peciva. Biti dječak ne znači da će po definiciji sve dječake zanimati iste stvari. Nemojte inzistirati  na tome da vaš sin prihvati standardne rodne uloge ili da se samo igra s igračkama namijenjenima dječacima. Dr. Peggy Drexler je za Psychology Today dala više primjera iz svog iskustva koliko interesi dječaka mogu biti različiti. - Kada je 12-godišnji Ethan morao izabrati izborni predmet u 7. razredu, izabrao je kuhanje i šivanje. Njegova mama je komentirala da je sigurna da u nekim krugovima ne bi bilo dobro prihvaćen njegov izbor, ali da nije preispitivala njegov izbor ili da mu se čudila. Rekla je da ga je samo pitala: I što ćete prvo kuhati? - objašnjava dr. Drexler. Ljudi trebaju shvatiti da biti muževan ne znači da dječaci ne mogu imati interes za prihvaćene ženske "aktivnosti", kao što je kuhanje ili cvjećarstvo ili bilo što drugo.  Mi kao društvo smo jako uporni u dijeljenju muškog i ženskog roda na način da im pripisujemo različite, ali vrlo određene, osobine i rodne uloge. Ovakvo rodno dijeljenje nije prirodno i mnogi znanstvenici smatraju da potiče depresiju i pridonosi razvoju agresije kod dječaka.  Dr. Drexler objašnjava da ovakvo rodno kvalificiranje onemogućava normalan emotivni razvoj djece. Djeca koja su odgajana bez takvih strogih podjela su sretnija i bolje se prilagođavaju. Primijetila sam da su dječaci, koji nisu ograničeni rodnim ulogama, neovisniji, otvoreniji i seksualno tolerantniji od svojih vršnjaka. Ovi dječaci također se lakše povezuju s ženama, imaju više poštovanja i otvoreniji su prema novim stvarima. Učite svog sina kako da izrazi svoju osobnost i da se zauzme za sebe bez poticanja agresije. - Desetogodišnji Caleb se teško nosio s činjenicom da je nizak za svoje godine i djeca iz razreda su ga dosta zadirkivala. Majka je u više navrata s njim razgovarala o tom problemu prezentirajući sve super stvari koje mogu samo mali ljudi, kao na primjer pronaći najbolje mjesto za skrivanje - priča Dr. Drexler. Nešto kasnije se Caleb u jednoj prilici igrao sa sestričnom, koja ga je pitala je li on mali za svoje godine, na što joj je Caleb ponosno odgovorio da je i da je to super iz niza razloga - Dr. Drexler je nadodala. Često se psihijatri susreću s problem gdje roditelji svoje želje i ciljeve preslikavaju na djecu tjerajući ih da se bave s nečim što oni zapravo ne žele. Roditelji bi trebali ohrabrivati svoju djecu, djevojčice i dječake, da isprobaju puno različitih aktivnosti jer će im to otvoriti nove vidike u životu. Dječake treba izložiti utjecaju nogometa i baleta, filmova i kazališta, knjigama i igricama... Takvi različiti utjecaji će obogatiti dječji život i pružiti im uvid u nebrojeno mnogo životnih mogućnosti. Roditelji na ovaj način obogaćuju svoju djecu jer se stvaranjem novih iskustva stvaraju i nove misli, ideje i mijenja se pogled na život. 