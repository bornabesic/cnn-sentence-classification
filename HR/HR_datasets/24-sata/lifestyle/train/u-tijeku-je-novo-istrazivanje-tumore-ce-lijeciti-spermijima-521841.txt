Oliver G. Schmidt (45) s instituta u  Leibnizu istražuje istražuje mogućnost liječenja raka spermijima. Istražuje se da li bi se spermiji s lijekovima odnosno kemoterapijom mogli direktno usmjeriti prema stanicama raka. Spermiji bi trebali liječiti rak vrata maternice, jajnika i jajovoda.  - Naša studija koju smo napravili u laboratorijskim uvjetima s spermom goveda pokazala je rezultate - kaže Schmidt  za Bild.  Svaki spermij bi trebao dobiti "izolaciju" koja bi se isprintala 3D printerom. Transporter sperme ima sloj željeza i titana, a lijek bi se magnetskim poljem "vodio" točno na tumorne stanice. "Pogon" bi davao spermij. Istraživanje je pokazalo da je jedan dio tumorne stanice umro nakon djelovanja spermija punjenih kemoterapijom. Ipak, Schmidt kaže kako će proći još dugo vremena dok bi se eventualno moglo početi s ovim načinom liječenja raka. 