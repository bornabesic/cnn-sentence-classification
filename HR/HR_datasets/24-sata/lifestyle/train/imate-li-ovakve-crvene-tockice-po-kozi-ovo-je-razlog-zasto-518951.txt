PRETPLATITE SE ZA JOŠ OVAKVOG SADRŽAJA: Ako ste na koži ugledali crvenu točkicu koju prije niste imali, ne  brinite, radi se o angiomu - malom benignom tumoru koji se sastoji od krvnih žila i potpuno je bezopasan.  Primijetite li da crvena točkica neočekivano mijenja veličinu, oblik ili je počela krvariti, posjetite liječnika što je prije moguće.  Najbolja prevencija pojave angioma su zdrav život i uravnotežena prehrana. Jedite puno voća i povrća, i ne zaboravite na zdrave masnoće poput onih iz avokada i maslinovog ulja. To će pomoći da vam koža ostane mlada i zdrava, prenosi BrightSide. Na internetskoj stranici Poliklinike Poliderma pojašnjavaju kako nastaje i može li se ukloniti. "Angiom nastaje rastom krvnih žila koje se udružuju i tvore crvenkaste tvorbe, najčešće po trupu. Smatra se da uz genetiku važnu ulogu imaju ženski hormoni u žena, iako se angiomi pojavljuju i u muškaraca. Najčešće se radi o više angioma, a pojedinačni se znatno rjeđe pojavljuju. Nemaju nikakav utjecaj na zdravlje, osim narušavanja estetskog izgleda." Dodaju kako ih je moguće ukloniti laserom. "U početku nakon tretmana nastaje manja krasta, ili angiom poprimi crnu boju, a tijekom narednih dana nestaje u cijelosti. Tretman je bezbolan, a osjetljivije osobe mogu osjetiti manje peckanje. Iako broj tretmana ovisi o broju promjena, prosječno je potrebno 1 do 2 tretmana. Tretirani angiomi nestaju zauvijek." 