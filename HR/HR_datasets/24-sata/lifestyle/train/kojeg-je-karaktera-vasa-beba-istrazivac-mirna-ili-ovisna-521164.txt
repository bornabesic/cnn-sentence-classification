Znanstvenici sa Sveučilišta u Philadelphiji dokazali su da se karakter djeteta formira u prvih pola godine života, ali ne ostaje nepromijenjen, nego na njega utječu brojni čimbenici. Prije svega, važno je okruženje. Ako je nepovoljno za razvoj dječje psihe, s vremenom i najhrabrije dijete može postati povučeno i uplašeno. Isto tako, povoljno okruženje će otvoriti i najvećeg stidljivka. Čim spustite bebu, odmah se diže i pruža ruke da je podignete. Stalno vam je u krilu, može zaspati samo ako sjedite pored nje i držite je za ruku. Čim se pojavi netko nepoznat, trči prema vama i traži utočište. Kako s njima: Pogrešno se misli da su ove bebe mamine maze. One su samo vrlo oprezne i ne vole promjene. Učite dijete da bude samostalnije, ali nemojte biti radikalni. Za početak je ostavljajte s bliskom osobom pola sata. Postupno produljujte vrijeme. Funkcionira po principu “gdje me ostaviš, tu ćeš me i naći”. Takva beba je mirna, rijetko plače, sretna je i zadovoljna, ima dobar apetit, ne buni se kad treba spavati, a kad i zaplače, dovoljno je malo je utješiti. Od najranijeg djetinjstva pokazuje smirenost i ne upušta se u rizične poduhvate. Kako s njima: Vjerojatno će takva ostati i kad poraste, ali treba voditi računa da se ne formira u ličnost koja je spremna prihvatiti težu stranu života. Zato je odmalena ohrabrujte, pjevajte joj pjesmice, potičite je da pokuša raditi nešto čega ju je strah. Kupujte joj igračke koje iziskuju fizičku aktivnost i trudite se aktivno sudjelovati u igranju. Tako možete utjecati na angažiranost djeteta i spriječiti ga da stoji sa strane. Nasuprot njima je beba koja nikad ne miruje. Spava vrlo malo, a kad joj je dosadno, svima će to bučno dati do znanja. U stanju je tisuću puta baciti igračku kako bi provjerila hoće li pasti. Također, svaki put će tražiti da joj igračku i vratite. Što se fizičkog razvoja tiče, u svemu je prva. Sjedi s pet, hoda s deset mjeseci. Ne prihvaća “ne” kao odgovor i uvijek zna točno što želi. Ovakvu djecu je teško ukrotiti, ali nije nemoguće. Kako s njima: Od najmanjih nogu učite ih što se smije, a što ne. U suprotnom bi mogli imati problema s poštovanjem društvenih pravila. Stalno se smije, hihoće i pruža ruke svima koji je žele podići. Voli biti u centru pažnje i traži da sudjelujete u svakoj aktivnosti. Lako se svugdje uklapa, voli društvo i s oduševljenjem se igra s djecom. Rado dijeli igračke i ne podnosi samoću. Nemojte je ostavljati samu i ne očekujte da će se igrati s igračkama. Uvijek traži pažnju ljudi. Kako s njima: Čitajte joj bajke, pokazujte slike, gledajte crtiće i puštajte joj glazbu. Samo tako će biti sretna. Ova beba je još u trbuhu znala što hoće. Kad neće spavati, izgubili ste bitku. Ako nije gladna, neće jesti makar joj ponudili i najomiljenije jelo. Kako s njima: Dobra vijest je da se drastično mijenjaju kad dođu u kontakt s drugom djecom. Smanjuje im se osobni nagon, a pojačava društveni i postaju umjereniji. Važno je da roditelj ima jasan i odlučan stav, jer ako beba osjeti da može manipulirati, radit će to i kad naraste.  