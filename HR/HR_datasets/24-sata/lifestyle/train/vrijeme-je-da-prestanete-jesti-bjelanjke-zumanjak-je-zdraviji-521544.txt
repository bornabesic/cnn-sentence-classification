Moglo bi se reći da je najbolji izbor pojesti jaje u kompletu u kakvom i dolazi - s bjelanjkom i žumanjkom jer oba sadrže tvari dobre za zdravlje. Ipak, kada bi baš morali birati, definitivno najbolji izbor bili bi žumanjci jer sadrže daleko više hranjivih tvari, piše Time. Dugi niz godina ljudi su se plašili jesti jaja zbog kolesterola, no sada znamo da ta istraživanja nisu bila potpuna. Ne treba jesti samo bjelanjke, već slobodno bez straha od lošeg kolesterola možemo jesti i žumanjke. Stručnajci sada ističu da su oni daleko zdraviji od bjelanjaka, ali u svakom slučaju, na jajetu je najbolje jesti sve skupa - i bjelanjak i žumanjak.  Žumanjci su prepuni karotenoida - luteina i zeaksantina - dva antioksidansa koji pomažu zdravlju očiju i štite od upale te smanjuju šansu za razvoj degenerativnih oboljenja. Karotenoidi žumanjcima daju prepoznatljivu boju. Novija istraživanja su pokazala kako svakodnevno konzumiranje jaja, preciznije žumanjaka, može smanjiti loš kolestorol u tijelu i povećati razinu dobrog. Time se smanjuje rizik od srčanih bolesti i moždanog udara. Naime, jedenje kolesterola, kojeg sadrži i žumanjak, nema pravi utjecaj na matabolizam kolesterola u tijelu. Odnosno, to što jedete hranu bogatu kolesterolom ne znači da ćete razviti visoku razinu kolesterola u krvi. Zapravo, žumanjci čak mogu biti korisni jer podižu razinu dobrog kolesterola koji je povezan s nižim rizikom od razvoja srčanih bolesti. - Amerikanci su poznati po tome da ne jedu povrće. Čak 87 posto njih jede manje povrća od preporučene količine. Ali, mogli bi iskoristiti više hranjivih tvari od toga što jedu kada bi u prehranu dodali jaja, žumanjke. Time bi napravili puno dobroga za svoje zdravlje. Bjelanjci nemaju masnoća pa neće imati jednak efekt kao žumanjci - objasnila je Jung Eun Kim, nutricionistica sa Sveučilišta Purdue. - S obzirom na ove informacije, važnost žumanjka i relativna nevažnost bjelanjka postaje još jasnija. Žumanjak sadrži 100 posto karotenoida, esencijalnih masnih kiselina, vitamina A, E, D i K. Bjelanjak ne sadrži 100 posto niti jedne hranjive tvari. Žumanjak sadrži više od 90 posto kalcija, željeza, fosfora, cinka, thiamina, B6, folne kiseline i B12, te 89 posto pantotenske kiseline. Bjelanjak ne sadrži više od 90 posto ni jedne hranjive tvari, ali sadrži preko 80 posto magnezija, natrija, i niacina. Žumanjak sadrži između 50 i 80 posto bakra, mangana i selena dok bjelanjak sadrži između 50 i 80 posto kalija, riboflavina i bjelančevina - objašnjavaju na portalu Sveta Hrana gdje su napravili i tablicu s detaljnom količinom nutrijenata koja sadrže žumanjak i bjelanjak. Pogledajte njihovu tablicu: 