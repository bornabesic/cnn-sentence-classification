Još malo i tu je - ususret najvećem eventu ovakve vrste, Zagreb Chill & Grill powered by Coca-Cola koji će se održati na zagrebačkom Bundeku, ponosno predstavljamo Andreja Čapku iz jedne od najstarijih hrvatskih craft pivovara - Zmajske! Nakon što je godinama kuhao pivo kod kuće, jednog je lijepoga dana Andrej Čapka odlučio dati otkaz u firmi i početi kuhati pivo. Podignuli su kredit, pronašli prostor, opremili pivovaru i svjetlo su ugledali Zmajsko Pale Ale i Porter. Zagrepčani, a ubrzo i ostatak Hrvatske i regije objeručke su prihvatili činjenicu da se nakon SAD-a, Škotske, Italije i ostatka svijeta, od sada i kod nas može dobiti domaće, zanatsko pivo, i danas imamo Zmajsku pivovaru na novoj adresi u najmodernijem zdanju i novim zanimljivim pivima.  Zamolili smo Andreja da nas netom prije početka velikog pivsko-grilskog događaja uputi u svoju životnu storiju. Pa stvarno sam dugo u pivima. Od mladih sam dana htio raditi pivo koje bih na prvome mjestu volio i sam popiti. Nakon puno skuhanih i isprobanih piva sjeo sam s djevojkom i budućim partnerom, odlučili smo se za riskantan i do tada nezamisliv korak u Hrvatskoj, pokrenuli pivovaru, i eto nas gdje jesmo. Na Jankomiru, ulica Kreše Golika 3a. Nedavno smo se preselili s Trešnjevke i srećom naletjeli na vodu iste, ako ne i bolje kvalitete, tako da je sve pod kontrolom. Trenutno proizvodimo četiri piva, uz dva klasika, tu su i boce i bačve pune Hoppy Wheata i najnovijeg člana obitelji, malog, ali ozbiljnog Pozoja. S obzirom na to da je C&G nešto potpuno drugačije, od njega očekujem stvarno puno, zvuči zabavno, ima i glavu i rep, ne samo dvadeset točionika i par kućica bez ikakvog smisla. Uglavnom, nadam se tulumu, u punom smislu te riječi. Sva četiri piva su u bačvama, svježa, gorka i spremna da se potoče. Nadam se da nećete stati samo na jednom. (smijeh)  Ha gledajte, ljudi su svi različite jedinke, ne prija svakome isto... Priča s pivom, ona osnovna, vrlo je bliska onoj s vinom – svijetlo prati lakše zalogaje, tamno one jače. Uz naš bih Porter preporučio dobar steak, Pozoj kao klasičan IPA ide uz sve, a recimo da bi s Hoppyjem i Paleom idealno išla piletina. Ali najbolje je da sami iskombinirate, imate 4 dana vremena... Scena je ogromna i divno se razvija. Gušt je gledati kako se sve mijenja, raste, buja. Kako sam potekao iz kućnog pivarstva, tako često obilazim takve događaje, pa smo išli i na bugarsko homebrew prvenstvo, i tamo su naši ljudi osvojili dosta medalja. Dakle, dobri smo. Trenutno su popularna kisela piva, hibridni stilovi, brijanje na lokalne sastojke... No, bitno je znati da se lako igrati s kuhanjima od 25 litara i tu dobiti vrhunsko pivo. Kada to radite profesionalno, i živite od toga, shvatite da je dosta teško i ne baš mudro ekstremno kuhati u - 4.000 litara. Teže se igrati s nečim što je zahtjevnije, tako da će sve doći u svoje vrijeme. Eksperimentiranje i kršenje zadanih stilova. Svi rade nešto novo i interesantno, ali na kraju je samo bitno - da je pivo fino! Kako smo nedavno preselili, još se držimo našeg pokera. Idemo po festivalima, radimo na održavanju kvalitete i pijemo samo dobro pivo. Naravno, čim se aklimatiziramo na novi pogon, očekujte novosti od Zmajeva. Živjeli! Pozivamo vas u Andrejevo i naše ime na najveći sezonski gastro event, Zagreb Chill & Grill, na kojem ćete uz puno sjajne hrane, uz četiri Zmajska moći uživati i u ostalim najboljim hrvatskim craftovima! Ulaz na festival bit će besplatan, a Zagreb Chill&Gril powered by Coca-Cola otvara se u petak, 28. travnja, u 17 sati, (od subote do ponedjeljka traje od 12 do 23 sata). Organizatori projekta su 24sata i Gastro.hr, a partneri PIK Vrbovec, Jack Daniel's, Dacia, Kotányi, Kisko, Permetal, President, TABASCO®, Konzum i mnogi drugi...   Uskoro donosimo opširan program sva četiri dana sa svim detaljima! Pratite nas na facebooku i Gastro.hr!  