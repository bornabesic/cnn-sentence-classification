Niska razina stresa može djelovati dobro na ljude, čak i poticajno. Može nam pomoći da se usredotočimo samo na bitno i odlučujemo brzo u hitnim situacijama. No dugotrajna izloženost stresu itekako djeluje na organizam, koji s vremenom oslabljuje pa postajemo skloniji brojnim bolestima. Najčešće se stres povezuje s nesanicom, tjeskobom, bolestima srca i migrenom, no i ovi problemi mogu ukazivati da ste pod velikim pritiskom. Medicinski stručnjaci vjeruju da je mozak direktno povezan s probavnim sistemom, što znači da stres utječe na probavne smetnje i/ili na apetit. Ako ste u zadnje vrijeme primijetili smanjen apetit ili potrebu za promjenom prehrane postoji velika mogućnost da se nesvjesno pod stresom zbog problema u vašoj okolini. Zbog stalne izloženosti stresu kardiovaskularni sustav radi otežano što može prouzročiti povišeni krvni tlak i pad imuniteta.  Zbog toga će se vaš organizam teže boriti s prehladama i infekcijama. Stres često prati i tjeskoba, a posljedica toga može biti bol ili pritisak u prsima. Budući da se većina ljudi boji boli u prsima jer je indikator ozbiljnijih stanja, i to im dodatno stvara stres.  Osjećate li često bol u prsima ili jako lupanje srca, to može biti znak da ste pod velikim stresom, piše Daily Vibes. U tim je situacijama najbolje posjetiti liječnika i konzultirati se s njim.  Mozak i tijelo pod stresom "rade" više nego što bi trebali. Ako se ne možete dobro odmoriti na način na koji vama odgovara, s vremenom će to početi ozbiljno utjecati na vaše tijelo i cjelokupno funkcioniranje organizma. Konstantni umor, s kojim se budite ujutro bez obzira što ste spavali cijelu noć, jedan je od jasnih znakova da ste pod dugotrajnim stresom i da se vaš mozak ne može odmoriti. Iscrpljen i umoran čovjek, koji je pod konstantnim stresom, može osjećati sve manju želju za seksom. To se odnosi i na muškarce i žene. Stres onemogućava rad kemikalija u mozgu zaduženih za seksualni nagon. Medicinski gledano, stres je direktno povezan sa smanjenjem broja spermija kod muškaraca i problemima s ovulacijom kod žena. Jedan od preduvjeta za uživanje je opuštenost, što ljudi pod stresom najčešće nisu.  Stres može potaknuti gubitak ili dobitak na težini, ovisno o načinu na koji se čovjek nosi sa stresom. Neki jedu više pod stresom i često puno nezdrave hrane, prilikom čega im hrana služi kao utjeha, dok drugi u tim situacijama uopće nemaju apetita. U oba slučaja, promjene u težini su obično nagle i upravo zato mogu ozbiljno naštetiti zdravlju.  Glavobolje su puno češće kod ljudi koji su pod konstantnim stresom, nego kod onih koji se znaju i mogu s vremena na vrijeme opustiti. Ako ste skloni migrenama, stres ih može još više pogoršati i narušiti već loše zdravstveno stanje. Stres je najčešći uzročnik glavobolja i napetosti koji pogađaju veliki broj ljudi, pokazala su istraživanja. 