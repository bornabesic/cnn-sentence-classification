Kada bi mladenke znale zašto njihove djeveruše nose jednake haljine, odnosno, kako je kroz povijest uopće došlo do toga - zgrozile bi se. Razlog tome nije nimalo romantičan, naprotiv - jeziv.  Jeste li se ikada zapitali zašto je to baš tako, zašto djeveruše na svadbi moraju izgledati identično. Razlog tomu seže daleko u povijest. Dakle, taj običaj datira još iz doba starih Rimljana. Djeveruše su služile kao mamac zlim duhovima i bivšim partnerima mladenke. Ako se nešto loše trebalo dogoditi, one su prve bile na udaru. Tada su sirote djeveruše nosile jednake haljine kao i mladenka, a što ih je bilo više, to je bila manja šansa da će zli duhovi ili bivši partner napasti pravu mladenku. Uloga djeveruša bila je zbunjivanje tih neželjenih gostiju, a ne da lijepo izgledaju uz mladenku. Biti djeveruša u to doba svakako nije bilo nešto što bi djevojke poželjele, piše Country Living.