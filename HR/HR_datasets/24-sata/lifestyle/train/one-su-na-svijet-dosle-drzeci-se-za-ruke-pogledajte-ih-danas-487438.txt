Jenna i Jillian Thistlethwaite iz SAD-a rodile su se carskim rezom u svibnju 2014. godine kao mono-mono blizanke, odnosno zajedno su bile u jednoj posteljici, što se događa jednom na 10.000 trudnoća. Ono po čemu je cijeli svijet čuo za njih je to što su na svijet došle držeći se za ruke. Njihova fotografija tik nakon izlaska iz majčine utrobe proširila se internetom kao vihor, a skoro svi koji su je vidjeli rekli su kako je to preslatko. I šest mjeseci nakon rođenja nisu odvajale ručice jedna od druge. Djevojčice su ostale vrlo vezane, uvijek se nekako guraju jedna uz drugu, kao da pokušavaju biti jedna drugoj blizu koliko god je to moguće. Roditelji kažu kako se rasplaču ako ih netko pokuša previše razdvojiti. Toliko su slične da ih jedino stariji brat baš uvijek razlikuje. Pogledajte ih i u videu:   