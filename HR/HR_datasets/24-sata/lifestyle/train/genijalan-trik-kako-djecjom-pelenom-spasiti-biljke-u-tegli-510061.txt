Ovo vam sigurno nikada ne bi palo na pamet - nije ni nama. Dječja pelena odlična je za zadržavanje vlage, što znači da bezbrižno možete izbivati iz kuće više dana, a da se biljke u teglama, u kojima su komadići pelene, ne osuše.  Evo što trebate napraviti: Uzmite jednu jednokratnu pelenu, ulijte u nju vode pa je razrežite po sredini. Sadržaj iz pelene stavite na dno tegle, na sloj kamenčića. Na to stavite zemlju i biljku koja voli puno vlage i teško bi preživjela to što vas kod kuće neće biti danima. Na kraju zalijte biljku još malo odozgo. How a diaper can help a plant.🌱 bit.ly/2l3HA0a Postoji još jedan trik kako da ne pretjerate u zalijevanju nekog cvijeća jer to može biti kobno. Na primjer, orhideje - one ne podnose zadržavanje vlage oko korijena, odnosno potrebna im je dobra drenaža. Tada će vam dobro doći kockice leda. Jednom tjedno u teglu, na zemlju oko biljke, stavi se veći komad leda ili nekoliko manjih, ovisno koliko je velika. Odličan izbor su one iz zamrzivača koje inače koristite za rashlađivanje pića. Led polako otpušta vlagu pa korijen ima dovoljno vremena da vodu apsorbira polako i ispravno. Pogledajte u videu kako to napraviti:   