Iako se često za popularnost tzv. Dizajnerske vagine krivi pornografska industrija, neke žene tvrde da od poroda nisu u mogućnosti uživati u seksu, što potiče njihovu sve veću želju za ovim tipom kozmetičke operacije. Ipak, dr. Gabrielle Downey, ginekologica u bolnici u Birminghamu, upozorava da ti postupci nisu svima dostupni i da mogu biti skupi, stoga bi žene trebale biti svjesne onoga što je uključeno prije nego što donesu drastičnu odluku. Ona upozorava žene da se dobro informiraju o operacijama i svim potencijalnim rizicima takve korektivne kirurgije. U nastavku su najčešće korektivne operacije ženskog intimnog područja. Najtraženiji postupak je uklanjanje viška labijalnog tkiva (unutarnje usne vulve koja visi izvan vanjskih usana) u postupku poznatom kao labioplastika. Žene obično traže operaciju ili zbog toga što im se ne sviđa izgled usne ili jer im usne smetaju tijekom seksa. Labioplastika oblikuje i uklanja višak tkiva, a obično se i poravnjavaju i unutarnje usne. Neki liječnici uklanjaju višak tkiva oko klitorisa, međutim, većina to izbjegava zbog rizika od oštećenja živaca. Kirurgija na ovom području je jako kontroverzna. Američka nacionalna služba ga navodi kao "postupak ograničene kliničke vrijednosti". Neki čak i gledaju na ovaj postupak kao oblik oskvrnuća ženskih genitalija.  Oporavak nakon ovakve operacije traje 10-ak dana, a za vrijeme tog razdoblja žene mogu osjećati bolove, zatezanje, nelagode te otečenost operiranog područja. Preporučuje se odgoditi seks barem četiri do šest tjedana nakon operacije. Kod nekih žena vaginalni mišići su slabi i teško ih je kontrolirati. Unutrašnji i vanjski promjeri mišića su povećani, a područje između vagine i anusa je oslabljeno. Rezultat ovakvog stanja je teško postizanje orgazma. Ovaj zahvat je osmišljen kako bi se povećalo seksualno zadovoljenje kod žene povećanjem trenja u vagini. Lasersko pomlađivanje vagine, ili vaginoplastika, je kirurški zahvat koji traje oko jedan sat, a obavlja se ambulantno. U vaginu se umetne instrument na laseru koji sliči običnom štapiću. On stimulira proizvodnju kolagena (koji daje tonus i elastičnost tkivu). Ovaj zahvat je potrebno ponavljati jednom godišnje. Oporavak traje između četiri i šest tjedana, a postoji i opasnost od infekcije. Međica (perineum) se često zna istegnuti tijekom poroda, a mišići mogu biti rastrgani ili izrezani. Posljedica je često ružni izgled tog područja i smanjeni tonus mišića. Problemi koji su posljedica ovog stanja uključuju proširenu vaginu u kojoj se može zadržati zrak ili teško kontroliranje rada crijeva. Perineoplastika popravlja opušteni, stareći ili ozlijeđeni perineum. Obično se radi u kombinaciji s vaginalnom kirurgijom, ali može biti i samostalni postupak. Može biti bolno jer se mišići mogu grčiti i zatezati kad se vrate u prirodni položaj. Operacija rezultira povećanom senzacijom kod penetracije.  Postoji rizik da se vagina previše smanji pri čemu je seks nelagodan ili čak bolan. Najrjeđi od svih korekcijskih zahvata na intimnom području. Smatra se kozmetičkom operacijom i obično ju obavlja kirurg, a ne ginekolog.  Postupkom se smanjuje "izbočina" na tom području tako da se ukloni višak masnoće, obično putem liposukcije. 