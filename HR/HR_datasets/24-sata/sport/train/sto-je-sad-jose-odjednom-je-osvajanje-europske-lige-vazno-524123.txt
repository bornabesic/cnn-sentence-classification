U Europi ne želim osvojiti Uefa kup. Ako osvojimo Uefa kup, mislim da će to biti veliko razočaranje za mene jer to ne želim igrati - govorio je Jose Mourinho vodeći Chelsea 2013. godine o natjecanju koje je osvojio 2002. godine na klupi Porta. Danas je Portugalac na klupi Uniteda pa je malo 'okrenuo ploču'. Treba mu taj ulazak u Ligu prvaka i danas je Liga Europe baš super jer njeno osvajanje to donosi. - Za njih je ovo najvažnija utakmica u njihovoj povijesti. Također, ovo je i za nas najvažnija utakmica u povijesti - rekao je Jose Mourinho uoči Celte u polufinalu Europske lige. José Mourinho and his love for the Ufea Cup hahahah hahahahhahaha 🤡 🤡 Credit: JOE.co.uk Polufinalu kojeg je Manchester United uspješno apsolvirao te izborio finale protiv Ajaxa 24. svibnja, ali uz poteškoće budući da je Celta fulala sjajnu šansu u završnici utakmice na Old Traffordu. Da je John Guidetti bio precizniji, druga bi se priča pričala. - Naravno da će biti dobro ako osvojimo europski trofej koji je važan. Dovodi nas u šansu da igramo i superkup Europe u kolovozu. Za nas je to velika utakmica u Stockholmu, jako velika. Ako osvojimo Europsku ligu bit ću presretan. Ova sezona je vrlo teška za mene i ako uspijemo osvojiti taj trofej, to će biti izvanredno - sipao je Jose poslije izbacivanja Celte. José Mourinho | The Special One was incredibly emotional after Manchester United beat Celta de Vigo to reach the UEFA Europa League final v AFC Ajax 💪🙏👊 Smekšao je. Nije to onaj oštri Mou kao 2013., to govore i igrači koji su pod njim trenirali. Recimo, Zlatan Ibrahimović u svibnju 2016. također je govorio kontra Europske lige, dok se još nije znalo hoće li potpisati za United. - United se zanimao za mene, ali ja nažalost ne igram četvrtkom - rekao je bivši igrač PSG-a tada o transferu u United, jasno aludirajući da ga igranje Europske lige ne zanima. Nekoliko mjeseci kasnije, predomislio se kao i njegov današnji trener. Nažalost, prije mjesec dana teško se ozlijedio u četvrtfinalnoj utakmici ovog natjecanja protiv Anderlechta. 