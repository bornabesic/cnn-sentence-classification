Od Varaždina preko Istre, Zadra, Slovenije pa do Irana.  To je put bivšeg kapetana U-21 Vatrenih Igora Prahića (30) koji je s teheranskim Naftom osvojio kup pobjedom protiv Tractora Sazija 1-0. Ništa bez Hrvata, jer uz Prahića u klubu je i Splićanin Željko Mijač, bivši igrač Hajduka i Rijeke, a radi kao pomoćni trener.  Prahić je u Varteksu proveo četiri godine, bio je jedan od najstandardnijih igrača lige, stoper koji je obećavao. Prošao je sve selekcije hrvatske reprezentacije, a bio je i kapetan juniora koji je na turniru za igrače do 21 godine dobio titulu najboljeg stopera svijeta.  Sad ima naslov u kupu, a njegov sunarodnjak drži titulu u prvenstvu. Branko Ivanković osvojio je naslov s Persepolisom i Tanac u Iranu ima gotovo pa status legende. Iran je za hrvatske trener obećana zemlja. Cico Krančar tri godine vodio je Sepahan, isti klub trenirali su i Špaco Poklepović i Luka Bonačić. Legendarni Tomislav Ivić krajem prošlog stoljeća vodio je iransku reprezentaciju kao i Ćiro Blažević. Tanac je tri godine vodio Iran (2003. do 2006.), s U-23 reprezentacijom osvojio je Azijske igre, a sa seniorima Azijski kup. Iranske klubove trenirali su i Igor Štomac, Luka Bonačić, Vinkog Begović, Mladen Frančić...    