Ivan Krstanović promašio je penal. To je doista rijetka situacija, ali ni to nije zaustavilo Široki Brijeg u finalu kupa BiH protiv Sarajeva. Pecara je bila prepuna, na tribine se natiskalo 6000 gledatelja. Sve je bilo spremno za veliku feštu. Sarajevo je golom Bekića iz penala pobijedilo 1-0. Isti je rezultat bio na Koševu prije tjedan dana pa su se odmah pucali penali. Široki Brijeg je na kraju pobijedio 4-3, a odlučujući je penal zabio Čabraja. - Ovo je bio naš cilj. Spasili smo sezonu i izlazimo u Europu - rekao je nakon osvajanja kupa Goran Sablić, trener Širokog Brijega. Bivši igrač Hajduka i trener Splita napravio je velike stvari sa hercegovačkom momčadi u kupu. U četvrtfinalu je Široki izbacio Zrinjskog, u polufinalu Željezničar, a u finalu je bio bolji od Sarajeva. - Na putu do finala bili smo fantastični. Zasluženo smo osvojili kup - dodao je Sablić, koji je osvajanje kupa sa svojim igračima slavio do ranog jutra. Slavio se ovaj trofej na ulicama Širokog Brijega. Zajedno su slavili igrači i navijači. Širokom je ovo prvi trofej nakon četiri godine i ukupno treći osvojeni kup BiH. Dvaput je momčad s Pecare bila prvak. 