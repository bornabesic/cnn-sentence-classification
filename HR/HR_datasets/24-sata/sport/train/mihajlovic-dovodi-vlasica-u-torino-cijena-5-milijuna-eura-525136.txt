Ako dođe ponuda koja zadovoljava Hajduk i igrača idemo u realizaciju transfera, rekao je prije mjesec dana menadžer Nikole Vlašića Tonći Martić i dao nagovijestiti skori rastanak Hajdukova bisera s momčadi. A prema pisanju talijanskog Calciomercata upravo bi se to moglo dogoditi pošto su za Vlašića zainteresirani Roma, Inter, Lazio i Torino. A upravo je potonji naizjvjesniji kandidat po talijanskom mediju. Hajduk je klub koji živi od prodaje svojih igrača. Bez obzira na to što ima puno dioničara i što novac dolazi od dobara s njegovim logom na naličju. - On je naš dragulj i nakon lošeg starta u sezonu vratio se na željenu, visoku razinu. Malo je igrača u Hrvatskoj kao što je on. Mislim da je ovo pravo vrijeme da Vlašić napusti Hajduk, ali to će ovisiti o budžetu Hajduka iz kojeg će se nadograđivati momčad - rekao je Saša Bjelanović u razgovoru za talijanski portal. - Inter, Roma i Lazio prate Vlašića, ali nisu jedini. On je generacija '97. s više od 100 nastupa za klub, kapetan je i samo može napredovati u nekom talijanskom klubu koji bi mogao učetverostručiti njegovu vrijednost. - Vjerujem da njegova cijena nije ispod pet milijuna eura. Ali ne možemo si dopustiti da ga izgubimo prije playoffa za Europa ligu. U cijelu priču upleo se Torino, koji traži pojačanja u napadačkom dijelu momčadi. Siniša Mihajlović želi u svojim redovima Nikolu Vlašića za kojeg bi vrlo brzo mogao dobiti i 15 milijuna. Vlašiću ugovor s Hajdukom istječe 2018. godine, u cijelu priču upućen je i klub s Poljuda, a Torino bi uskoro trebao poslati i službenu ponudu.