Washington Wizardsi slavili su u gostima kod Atlante i potvrdili prolazak u četvrtfinale NBA doigravanja gdje ih čekaju Boston Celticsi. Wizardsi su pobijedili Hawkse 115-99, a Bojan Bogdanović zabio je 10 koševa za 25 minuta na parketu. Za magiju kod Wizardsa opet su bili zaduženi Wall koji je zabio 42 poena te Beal koji je pogodio 31 koš. Ovaj dvojac zabio je 60 posto poena svoje momčadi. Kod Hawksa najbolji je bio Millsap koji je zabio 31 koš. Celticsi su također slavili na gostovanju. Vodili su od početka do kraja u Chicagu za 105-83 pobjedu i prolazak. Najbolji kod Bostona bio je Bradley koji je zabio 23 koša, isti broj koševa zabio je i Butler kod Bullsa. Los Angeles Clippersi izborili su majstoricu protiv Utah Jazza! Clippersi su slavili u gostima 98-93. Paul je bio junak gostiju, zabio je 29 poena uz osam skokova, kod Jazza najbolji je bio Hayward s 31 košem, ali to nije pomoglo domaćinu. 