Najbolji hrvatski bacač kugle Stipe Žunić (26) na uskršnjem je mitingu u Splitu u subotu postavio novi hrvatski rekord s hicem od 21,45 metara! Žunić je rekord oborio na Parku Mladeži, odnosno na bacalištu atletskog kluba ASK Split. Tamo Sandra Perković redovito sezonu otvara dalekim hicima jer su uvjeti vrlo pogodni i bacači su prilično raspoloženi. New National Record 21.45m ! Happy cause of 4 throws over 21m. Still lot of room to improve tho! 💪 #nike #nikeathlete #thethrowerfam #throwersunite #shotput #throws #teackandfield #sucess #motivation Objavu dijeli Stipe Zunic (@zunicstipe) Tra 8, 2017 u 4:28 PDT Žunić je tako za više od pola metra, odnosno za točno 51 centimetar popravio dosadašnji nacionalni rekord od 20,94m kojega je prije 12 godina postavio Edis Elkasević, sadašnji trener najbolje svjetske diskašice Sandre Perković. Žunić je svoj najbolji rezultat u karijeri popravio za 75 centimetara i skočio je na treće mjesto svjetske ljestvice ove godine. Dalje od njega bacali su jedino Amerikanci Ryan Crouser (22,15m) i Novozelanđanin Tom Walsh (21,80m), zlatni i brončani s Olimpijskih igara u Rio de Janeiru. - Odlučio sam uoči mitinga startati jako od prvog hica, tako je na koncu i bilo. Sretan sam zbog ove daljine, no ona je samo plod kontinuiranog dobrog rada i sigurno nije moj maksimum - rekao je Žunić i dodao: -  Ovaj rekordni hitac nije imao idealnu putanju. Letio je malo nisko i sigurno da imam još prostora za napredak jer je sezona tek počela - rekao je Žunić, koji je čak četiri hica bacio preko 21 metra i konačno najavio svoju pravu i mjerodavnu formu. Prije nego što je prešao na kuglu, Žunić se bavio kickboxingom, a onda i bacanjem koplja. Studirao je u Americi gdje se u potpunosti posvetio bacanju kugle. 