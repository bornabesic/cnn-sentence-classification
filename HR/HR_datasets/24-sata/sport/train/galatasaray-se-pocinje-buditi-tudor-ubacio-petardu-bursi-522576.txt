I dok je njegov najveći rival Fenerbahče za vikend jedva pobijedio pretposljednji Rizespor, Igor Tudor je s Galatasarayem upisao sigurnu pobjedu od 5:0 protiv nezgodnog Bursaspora. MAÇ SONUCU | Bursaspor 0-5 Galatasaray pic.twitter.com/AHS6o1xNfl Vlastitu mrežu je autogolom načeo Ertugrul, a uslijedili su golovi Brume (45'), Çalika (57'), Podolskog (60') i Öztekina u 89. minuti igre za konačnih 5:0. Galatasaray zaostaje četiri boda za trećim Fenerbahčeom u prvenstvu, a ova pobjeda došla im je u teškim trenucima poslije dva uzastopna poraza od Bašakšehira (4-0) te baš u gradskom derbiju protiv Fenera (0-1). Četvrta pozicija koju trenutno okupira Tudorov klub garantira izlazak u kvalifikacije za Europsku ligu.   