Teško je, ali moramo ovo zaboraviti. To sam i rekao dečkima. Pustite, to je nogomet. Naravno, to ne znači da ćemo se predati. Borit ćemo se do kraja. Real je bio bolji i treba mu čestitati, rekao je Diego Simeone. Real je njegovom Atleticu utpao tri komada u polufinalu Lige prvaka i samo bi čudo na Calderonu moglo spriječiti 'kraljeve' da odu do finala. No Simeone vjeruje u čudo.   - Odigrali smo loše, pogotovo prvo poluvrijeme. Nisu ni oni bili nešto posebno, ali zabili su. Mi smo imali šansu preko Gameira, Navas mu je obranio... U drugom dijelu smo imali loptu, ali oni su pametno koristili prostor i zabili nam iz protunapada. No mislim da i dalje imamo šansu - dodao je Simeone, čiji je Atletico imao jedan udarac u okvir gola. - Opušten sam, znam da ćemo sljedeći tjedan pokušati napraviti nešto gotovo nemoguće. Ali možda uspijemo izvući čudo - kaže poprilično optimistični trener Atletica. - Bit će jako teško, ne znam... Plan je bio da igramo drugačije od ovoga što smo pokazali. Vjerujemo do kraja, ali baš će biti nezgodno - dodao je stoper Stefan Savić. - Kad pogledaš semafor, vidiš da si odradio dobru utakmicu. Imamo još uzvrat i tu nas čeka borba. Sigurno ćemo patiti - rekao je Zinedine Zidane. - Naravno da smo sretni, ali još je dugačak put do finala. Nećemo upasti u euforiju jer znamo da nije gotovo. Odigrali smo sjajno, a ono što je najbitnije, nismo primili - dodao je trener Reala. 