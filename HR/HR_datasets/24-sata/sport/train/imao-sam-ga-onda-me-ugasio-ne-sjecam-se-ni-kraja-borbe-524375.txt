Razočaran sam, nisam napravio nekakvu pogrešku, zapravo, dobro sam krenuo. Plan je bio povlačiti se i čekati šansu. Pogodio sam ga 'low kickovima', vidio sam da je uzdrman. Osjećao sam da mi ide odlično, rekao je Dos Santos. Stipe je imao veliku oteklinu na potkoljenici od Brazilčevih udaraca i pitanje je koliko bi izdržao da nije riješio borbu nokautom. Bio je toga svjestan i Brazilac. - Sve je išlo super, ali od toga trenutka se više ne sjećam ničega. Moram pogledati snimku da vidim što je bilo, stvarno se ne sjećam - nasmijao je novinare bivši prvak, koji je nahvalio Miočića i rekao mu da je pravi šampion. - Stipe je bio sjajan. Volio bih opet biti prvak, ali ako to ne mogu, onda mi je drago što on ima pojas oko struka. Zaslužio je ovo - rekao je Dos Santos. Pitali su ga o mogućoj trilogiji i revanšu protiv Miočića. Dos Santos je nedavno postao otac, a kad je to novinar upakirao u pitanje, Brazilac se rasplakao. - Ne znam... Želim se vratiti što prije - rekao je kroz suze... 