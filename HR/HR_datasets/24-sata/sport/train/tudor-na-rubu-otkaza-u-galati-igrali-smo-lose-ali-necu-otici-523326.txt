Igor Tudor lako bi mogao dobiti otkaz i prije kraja sezone! Naime, Galatasaray je kod kuće izgubio s 3-1 od Kasimpase u utakmici u kojoj su gosti poveli golom Castra u 25. minuti. Galata je potom u 59. minuti ostao bez isključenog Cigercija pa su Torgut Sahin u 63. i Castro u 81. dovršili posao za 0-3, a Sneijder je zabio samo počasni gol u 90. Tudorova momčad nakon 30 kola na četvrtom mjestu ima četiri boda više od petog Trabzonspora i prijeti mu da izgubi i mjesto u Europskoj ligi. - Predsjednik mi je rekao nakon utakmice što misli, ali to ostaje među nama. Nismo razgovarali o budućnosti. Loše smo igrali večeras - govorio je Tudor, a potom odgovorio na pitanje zašto je rano zamijenio Brumu: - Neke stvari mogu tolerirati, ali mora postojati nivo poštovanja između igrača i trenera u ozbiljnom klubu kakav smo mi. No naglasio je: - Milijun posto sam siguran da nije problem u treneru, nego u tenzijama u Galatasarayu. Neću otići iz kluba! 