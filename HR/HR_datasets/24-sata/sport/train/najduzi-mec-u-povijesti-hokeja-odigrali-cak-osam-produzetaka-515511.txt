Jučer je odigrana najduža hokejaška utakmica u povijesti tog sporta. U norveškoj hokejaškoj ligi igrao se meč između Storhamar Dragonsa i Sparte Warriorsa, a utakmica je trajala čak osam i pol sati. Pobijedili su domaćini rezultatom 2-1. Susret je započeo u 18 sati, a gledatelji su kućama krenuli u 2.30 nakon ponoći. Odigralo se čak osam produžetaka. Iako je bilo malo golova, utakmica ulazi u povijest. Dosad je rekord držala utakmica NHL-a koju su igrali Detroit Red Wingsi protiv Montreal Maroonsea davne 1936. godine, a za pobjedu je Detroitu trebalo šest produžetaka. 