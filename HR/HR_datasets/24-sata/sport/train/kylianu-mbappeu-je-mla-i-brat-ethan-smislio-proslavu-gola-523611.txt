Kylian Mbappe (18) ove je sezone isplivao kao najbolji mladi igrač na svijetu. Napadač Monaca zabio je 24 gola, pet u Ligi prvaka te nema većeg kluba, koji ga na ljeto ne želi dovesti u svoju svlačionicu. Osim golovima, Mbappe je skrenuo pozornost na sebe i proslavom istih. Zapravo, poza je uvijek identična, prekrižene ruke s ispruženim palčevima. Célébration avec Ethaninho 🤔🙌🏽🎮 Via Le Guide du Football Mladi napadač Monaca priznao je da nije on smislio tu proslavu, nego njegov 11-godišnji brat Ethan. - Kad god me Ethan pobjedi na Playstationu, uvijek napravi tu pozu. Stoga sam je preuzeo kod postizanja golova njemu u čast - rekao je Kylian. Brata je Mbappe poveo i na prvu utakmicu polufinala Lige prvaka protiv Juventusa. Ethan je bio jedan od onih dječaka, koji prate igrače na teren. A ispratio je svog brata. - Svaki dan me maltretirao da ga moram povesti na utakmicu. U konačnici sam pristao i baš mi je drago, bio je to lijep trenutak - istaknuo je Mbappe. 