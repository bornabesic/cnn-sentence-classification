Velika životna avantura proslavljenog hrvatskog skijaša Ivice Kostelića privedena je kraju. Poslije opraštanja od Svjetskog kupa, 'skoknuo' je malo do Grenlanda. Zajedno sa Slovencem Mihom Podgornikom prešao je Grenland i to dok je u njih tukao vjetar i do 120 km/h na temperaturi i do minus 34! Uspjeli su stići do cilja u selo Isortoq u nedjelju u 23 i 30 po lokalnom vremenu. Ovako su izgledali nakon uspješnog podviga. Prva hrvatska traverza Grenlanda uspješno okončana! Ivica i Miha stigli su na cilj, selo Isortoq na istočnoj obali... Taj put od 582km odradili su za 18 dana, 10 sati i 52 minute čime su postali prva skijaška ekspedicija koja je osvojila Grenland ove godine. Uz to, Ivica je ovoj akciji dodao i humanitarnu gestu - putem stranice 'Čini pravu stvar' skupio je najmanje 10 tisuća kuna za štićenike Udruge za Downov sindrom Međimurske županije. [OPERACIJA GRENLAND] Pogodila nas je već druga oluja u tri dana s udarima vjetra do 90 km/h i jakim snijegom. Uspjeli... 