Iako je prije nekoliko dana Niki Lauda izjavio kako Ferrarijevog Sebastiana Vettela ne vidi u Mercedesu, drugačiju izjavu je dao izvršni direktor momčadi Toto Wolff.  - Sljedeća godina otvara nova interesantna rješenja, ali njima se nećemo opterećivati u ovom trenutku. Zasad se fokusiramo na privikavanje Bottasa u momčad, radimo na tome da bude što brži - izjavio je Wolff. - Što se tiče Vettela, imam jako dobar odnos s njim, a on bi se odlično uklopio u momčad. Ipak, Seb je maksimalno odan momčadi u kojoj se nalazi. Nakon što se Rosberg povukao, Vettel nije bio zainteresiran za dolazak u Mercedes. Bih li volio da dođe u momčad? Apsolutno da, to bi bilo sjajno - zaključio je šef Mercedesa. Dodao je da je glavni fokus na tome da ovogodišnja postava Hamilton-Bottas uspije ostvariti ono što se očekuje. 