Unatoč predviđanjima da će na kraju sezone napustiti Arsenal, trener Arsène Wenger (67) odlučio je ostati još godinu dana  u "topnicima", objavili su u nedjelju britanski mediji. Wenger već 21 godinu vodi Arsenal, s kojim je tri puta bio prvak Engleske. No posljednji naslov prvaka osvojio je prije 13 godina. Na kraju ove sezone ističe mu ugovor i mediji su previđali njegov odlazak iz kluba. No čini se da se je francuski trener predomislio i klupskoj upravi poslao je popis pojačanja za iduću sezonu. Wenger želi dovesti krilo Leicestera Riyada Mahreza (26) i stopera Middlesbrougha Bena Gibsona (24). Britanski mediji procjenjuju da bi dovođenje Mahreza i Gibsona moglo koštati oko 55 milijuna funti. Također, Wenger bi želio dovesti i napadača, lijevog beka te golmana. 