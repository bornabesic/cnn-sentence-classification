David Coulthard (45) bivši je vozač Formule 1. Iza sebe ima bogatu karijeru, koju nažalost nije uspio okruniti naslovom prvaka. Odvezao je 246 utrka, a pobijedio je 13 puta.  Škot predviđa da bi Lewis Hamilton (32), u slučaju osvajanja naslova, na kraju ove sezone mogao okončati svoju karijeru u Formuli 1. Usporedio je to s Rosbergovim odlaskom koji se dogodio dok je Nijemac bio na vrhu karijere. - Bio bih iznenađen kad bi i dalje bio tu nakon 35. godine jer je krenuo kao vrlo mlad. Ja sam otišao s 37, ali počeo sam kasnije od njega. Kao uvijek u životu – teško je sačuvati uzbudljivost nakon perioda od 10 ili 20 godina. Mogao bi slijediti Rosberga i ako osvoji titulu otići već ove godine - izjavio je Coulthard. Smatra kako Hamiltona novac ne može motivirati. - Ne treba mu puno da kaže - "k vragu, odlazim!". Mislim da ga novac ne motivira - zaključio je 'DC'. 