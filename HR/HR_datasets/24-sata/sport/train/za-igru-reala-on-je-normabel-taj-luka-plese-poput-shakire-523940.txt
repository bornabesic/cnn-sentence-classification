Luka Modrić briljirao je u prvoj utakmici polufinala Lige prvaka protiv Atletica prošli tjedan, a večeras je također imao nekoliko zapaženih poteza protiv snažnog gradskog rivala. Generalno, bio je na visokoj razini u svakom smislu, a stigao je napraviti domaće igrače smiješnima u nekoliko situacija. Navijači su posebno zadovoljni igrom Isca, ali i našeg kapetana koji ih je oduševio svojom igrom u srcu veznog reda. Slično kao i u prvoj utakmici, iznosio je mirno loptu, driblao, djelovao poput Normabela na pomalo paničnu igru svoje momčadi u nekim periodima utakmice. Ako ne znate što s loptom, dajte je Luki i on će odraditi sve ostalo.  Luka na terenu pleše poput Shakire, slikovit je jedan navijač, dok se drugi zahvaljuje Bogu na njemu... 