Juventus je ušao u finale Lige prvaka preko Monaca i to se mora nazvati zasluženim ostvarenjem. U dvomeču u kojem su zapažene uloge odigrali i naši reprezentativci Danijel Subašić i Mario Mandžukić, najviše se istaknuo desni bek Juventusa, Brazilac Daniel Alves (34). Definitivno, najveća pogreška Barcelone. Najtrofejniji nogometaš svih vremena svojom je igrom, posljedično učinkom, sudjelovao u lakoj eliminaciji Monaca. Iako je, vrlo vjerojatno, budući prvak Francuske, imao svoje prigode, Juventus je djelovao ozbiljnije. A upravo je ta ozbiljnost, odnosno gladni mentalitet pobjednika, nešto što je Dani Alves obećao pristalicama 'stare dame' po potpisu ugovora u srpnju prošle godine. Iako je početna prilagodba na talijanski nogomet i novu okolinu poslije 14 godina igranja u španjolskoj La ligi protjecala uz poteškoće, čak i težu ozljedu, Nazivali su ga otpatkom Barcelone i igračem kojeg je pregazilo vrijeme, a i navijači Juventusa su u prosincu razmišljali da ga treba prodati u Kinu ili Katar... Brazilac je svoje pobjedničke navike demonstrirao u krucijalnim trenucima. Iskusno je Juveov trener Massimiliano Allegri primijetio da Danijeva forma raste, paralelno s tim uvidio kako će protiv ofenzivno potentnog Monaca morati igrati opreznije, pa je u prvoj utakmici polufinala Lige prvaka u kneževini prešaltao momčad iz 4-2-3-1 u 3-4-3 i praktički dao Daniju na desnoj strani veliku slobodu, ali i određene defenzivne zadaće koje je ovaj rutinski odrađivao. Dani mu je to vratio uz dvije sjajne asistencije 'debeljku' Gonzalu Higuainu, pa je Juve iz Francuske donio 2-0 i tako trasirao put prema Cardiffu, svom novom finalu poslije 2015. Nije Allegri kockao, u uzvratu je odlučio poslati svoju momčad u jednakoj formaciji i Dani je ponovno ordinirao desnom stranom. Poslije nervoznog početka, igra torinske momčadi se stabilizirala i samim time je Brazilac nastavio dominirati. Nije samo probijao pravocrtno poput klasičnog bočnog igrača, zabadao se u sredinu i s takvih pozicija kreirao opasnosti ispred Subašića. Naš golman bio je fantastičan, skidao je zicere, ali u 33. minuti nije mogao zaustaviti Marija Mandžukića koji je na precizan ubačaj Danija Alvesa iz drugog pokušaja uspio dovesti 'zebre' u vodstvo. Sjajan dvomeč okrunio je prelijepim golom u 44. minuti. Poslije kornera Juvea, Subašić je izboksao loptu izvan svojih 16 metara na koju je iz voleja opalio sjajni brazilski bek i zakucao to u mrežu na delirij prepunog stadiona Juventusa. U Barceloni su ga znali kritizirati jer po različitim ukusima on bio - preofenzivan. Nije, kažu, sudjelovao u obrani. Ovako je to obrazložio: - Često mi spočitavaju da nisam dovoljno dobar, da igram dobro samo u ofenzivi, dok sam defenzivno loš. No, ja im onda pošaljem sliku svojih 30 trofeja. Zar stvarno netko misli da bih toliko godina igrao u najboljem klubu na svijetu da nisam dobar? Pa pet puta sam biran u najbolju momčad na svijetu. Je li to zato što imam prijatelje među žirijem? Mislim da nije - govorio je Alves engleskim medijima prošle godine. Kolika je ljudina, svjedoči i situacija sa bivšim suigračem Ericom Abidalom. - Kada mi se drugi put vratio rak, Dani Alves ponudio mi je svoju jetru. Bio je ozbiljan, ali nisam mogao prihvatiti. I on ima obitelj i karijeru... A to je teška i opasna operacija, bilo bi previše da zbog mene riskira svoj život - rekao je Francuz. Alves u 34. godini, tvrdi njegov menadžer, igra bolji nogomet nego prije deset godina. Juventus mu je došao u idealnom momentu karijere, kao i obrnuto. Majstorijama Barcine najveće greške, Juve je ušao u veliko finale u Cardiffu koje se igra 3. lipnja. Zasad je osvojio okruglih 30 trofeja – 21 s Barcelonom, pet sa Sevillom te četiri s reprezentacijom Brazila. Alves ima po dva trofeja više od Pelea i Messija, a ispred su samo trojica – Kenny Dalglish (31), Vitor Baia (31) i Ryan Giggs (34). Alves je poznat i po svom zabavaljčkom karakteru, svi koji su igrali zajedno s njim kažu kako je važan faktor u stvaranju pozitivne atmosfere u svlačionici... Coeeee rapaziadaaa? 🤣. #goodcrazyinthahouse😎🎬 #goodvibesalways😜 #ilovethisgame😂😂 A post shared by DanialvesD2 My Twitter (@danialves23) on May 7, 2017 at 1:54am PDT 