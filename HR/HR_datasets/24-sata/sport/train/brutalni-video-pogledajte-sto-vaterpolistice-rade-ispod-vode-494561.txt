Uf, ma nema čime nisam dobio. Nogom u glavu, šakom, laktovima, po međunožju. Udarali su me gdje su stigli, davno nam je rekao proslavljeni hrvatski vaterpolist, nekoć najbolji igrač svijeta, Miho Bošković kad smo ga pitali o brutalnosti u vaterpolu. Suci sude ono što vide, a često ne vide ništa. Dueli sidraša i beka ispod vode ponekad debelo prelaze granice normalnog. Neki svom snagom hvataju protivnike za testise, čupaju za dlake ispod pazuha, čekaju da sidraš zaroni pa ide koljeno u glavu... Ako ste mislili da su vaterpolistice nježnije, promislite još jedanput. Španjolka Anna Espar gotovo je ostala bez kupaćeg kostima nakon što je na nju nasrnula suparnica, a sve je snimila podvodna kamera. Čini se da suparnička igračica točno zna što radi pa povlači kostim na pravim mjestima.  Za žene obično volimo reći da su nježniji spol. No kad pogledate što rade ispod vode... 