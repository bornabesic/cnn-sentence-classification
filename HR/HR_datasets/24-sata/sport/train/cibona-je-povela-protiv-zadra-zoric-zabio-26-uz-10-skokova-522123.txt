Košarkaški derbi Cibone i Zadra u Draženovu domu nije ponudio dramu, zagrebačka momčad je mnogo lakše nego se to očekivalo pobijedila goste 95-81. Cibona je tako u četvrtfinalnoj seriji povela s 1-0, a druga utakmica na rasporedu je u nedjelju u Zadru. Nakon prve četvrtine Cibona je imala već devet koševa razlike, a nakon prvih 20 minuta utakmice je bila praktično i završena jer je prednost domaćih narasla na 22 koša. Cibonu su predvodili Luka Žorić s 26 koševa, 10 skokova i četiri asistencije, dok su Šakić i Reynolds utrpali svaki po 19, dok je Šakić dodao još i devet skokova. Kod Zadra najefikasniji su bili Brzoja sa 17 i Marinković s 15 koševa. Pet minuta prije kraja susreta dogodio se incident. Navijači Zadra zapalili su baklju pa je sudac prekinuo utakmicu, a Tornado je izbačen iz dovrane. I košarkaši Šibenika pobijedili su u prvoj utakmici četvrtfinala. Na svom parketu svladali su momčad Zagreba 84-78. Najbolji kod domaćih bili su Miralem Halilović s 21 košem i 10 skokova, Ivanov s 13 koševa i Badžim s 12 koševa i sedam asistencija. Kod Zagreba najefikasniji su bili Marčinković i Božić zabili po 21 koš.  