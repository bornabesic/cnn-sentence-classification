Strah, intenzivan i neugodan osjećaj koji čovjek doživljava kad vidi ili očekuje opasnost. Kamil Glik perifernim vidom primijetio je Mandžukića, očekivao je opasnost i ukočio se. Znao je da će biti problema ako im se pogledi sastanu. Srećom, nisu.  Glik che rischia seriamente la vita #JuveASM pic.twitter.com/mnQou8z5xN Ni Dybala ni Higuain ni Chiellini, baš Mandžukić. Njega Juventusovi navijači posebno cijene. Nema brzinu i tehniku prvog, ne zabija kao Argentinac niti je čvrst kao stoper Giorgio, ali Hrvat ima nešto drugo. Teško ćete danas pronaći napadača koji ode na lijevo krilo, trči gore, dolje, vraća se kad su korneri pa uklizava pred svojim šesnaestercom, uz to stigne sprintati naprijed, asistirati i zabijati. Zabio je i Subašiću u Juveovom prolasku u finale Lige prvaka. No ne vole ga navijači Juventusa zbog golova. Pa oni mu skandiraju i kad ne zabije pet utakmica zaredom, djelom i zbog onoga što je napravio u sudačkoj nadoknadi. Poljski prgavac namjerno je nagazio Gonzala Higuaina 20 minuta prije kraja utakmice. To su svi vidjeli. #Champions Il "granata" #Glik passeggia su #Higuain. #Allegri: "Brutto fallo, ma grazie" https://t.co/Thw39lXEW8 pic.twitter.com/u2NMMkDoQx Start koji je zaslužio barem tri utakmice kazne, Glik se izvukao sa žutim kartonom. - Dobro da je napravio taj faul, to nas je probudilo - rekao je kasnije Allegri. Poljak je pet godina gubio od Juventusa dok je bio igrač Torina, a nakon ovog starta njegova izjava da ne podnosi Staru damu zvuči logično. Glik je baš bezobrazno startao na Argentinca, ali kad mu je prišao Mandžo, od grubijana se pretvorio u kipa. Nije Mario zaboravio što je ovaj napravio pa mu je u sudačkoj nadoknadi objasnio neke stvari. Na svoj način. Krenuo je Mandžo prema njemu, pokušavali su ga zaustaviti, ali kad ovaj nešto naumi, nema te sile...  Glik je bio u stavu mirno, a navodno nije najbolje spavao noć nakon utakmice. Nakon ovog Mandžinog pogleda, nije teško zaključiti zašto...   