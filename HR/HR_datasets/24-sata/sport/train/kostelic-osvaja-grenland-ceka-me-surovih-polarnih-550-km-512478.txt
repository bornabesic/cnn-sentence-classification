Ivica Kostelić (37) u siječnju je u Wengenu odvozio svoju posljednju utrku u Svjetskom skijaškom kupu. Prije nekoliko dana je u St. Moritzu nastupio na svom posljednjem SP-u, no dok čekamo odluku hoće li skijati do Zimskih olimpijskih igara u Pyeongchangu u veljači 2018., Ivica Kostelić će u travnju opet krenuti u ekstremnu avanturu. Cilj je Grenland. Prošlogodišnja traverza Islanda otvorila je nove apetite. Miha Podgornik i ja opet udružujemo snage i uzimamo veći zalogaj – prelazak Grenlanda. Sredinom travnja, čeka nas 550 km surovih polarnih uvjeta i uspon od gotovo 2000 m. Zašto? Zašto ne :-). S treninzima za ovaj pothvat krećem već od srijede putovanjem u Norvešku, a sredinom ožujka na dobro znani Island. Stay tuned... Prošle godine Kostelić je na skijama prešao solidan dio Islanda. Cilj mu je bio u 38 dana prijeći 730 kilometara, no hrvatski skijaš na putu je s prijateljem Mihom Podgornikom bio 15 dana, a u tom su razdoblju prešli 497 kilometara. - Prošlogodišnja traverza Islanda je otvorila apetite. Miha Podgornik i ja opet udružujemo snage i uzimamo veći zalogaj, prelazak Grenlanda. Sredinom travnja čeka nas surovih polarnih 550 kilometara i uspon od gotovo 2000 metara. Zašto? Zašto ne - napisao je Ivica na svom Facebook profilu. Tijekom islandske avanture prošle godine Ivica je odlučio kako će nastaviti skijašku karijeru, a na Grenlandu će se suočiti sa sličnom dvojbom. Ovoga puta znamo da neće voziti utrke Svjetskog kupa, no ostalo je još pitanje hoće li nastupiti na Zimskim olimpijskim igrama u veljači iduće godine. Tijekom tih 550 kilometara Ivica će imati dovoljno vremena za razmišljanje. - S treninzima za ovaj pothvat krećem već od srijede putovanjem u Norvešku, a sredinom ožujka na dobro znani Island - napisao je Ivica. 