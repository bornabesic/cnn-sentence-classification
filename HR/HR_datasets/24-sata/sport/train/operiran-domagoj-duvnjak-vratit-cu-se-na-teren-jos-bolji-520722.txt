Za Domagoja Duvnjaka sezona je gotova. Kapetan Hrvatske i Kiela operirao je danas patelu lijevog koljena i sada počinje utrka s vremenom kako bi bio spreman za Europsko prvenstvo u Hrvatskoj. Predviđeno trajanje oporavka nakon ovakve operacije je između šest i devet mjeseci. 'Vratit ću se jači nego prije, hvala svima na podršci', napisao je Duvnjak uz objavljenu fotografiju iz bolničkog kreveta. Hrvatski je kapetan trebao biti operiran još prošli tjedan, no zahvat je odgođen zbog velike otekline nakon utakmica njemačkog kupa koji je Kiel osvojio između ostaloga i zahvaljujući Duvnjakovoj sjajnoj igri u obje utakmice. OP ✔️👍🏻 🙏🏻 #comebackstronger #hvalasvimanapodrsci #dankefürdieunterstützung Objavu dijeli Domagoj Duvnjak (@domagojduvnjak88) Tra 18, 2017 u 2:59 PDT - Koljeno je malo bolje. Želio sam igrati i nisam riskirao jer su mi doktori prije rekli da ne može biti puno gore. Dan poslije utakmice bol će me opet uloviti - rekao je Duvnjak nakon kupa svjestan da će doktori odgoditi operaciju za tjedan dana. No, kako god bilo, za Kauboje je ovo najbolje moguće rješenje u ovom trenutku. Kiel na sreću nije odlučio čekati kraj sezone za operaciju te je tako barem pružio nadu Lini Červaru da bi mogao računati na njega na Euru u Hrvatskoj. 