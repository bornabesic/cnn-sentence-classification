Hayden Panettiere (27), glumica, model i pjevačica, najpoznatija je po ulozi navijačice Claire Bennet u popularnoj seriji Heroji na NBC-u. Naravno, nije propustila veliki okršaj u Londonu u kojem je njezin zaručnik izvukao deblji kraj. Hayden i Vladimir Kličko zajedno su od 2009. godine, a protekle tri godine su zaručeni. Lijepa glumica i 14 godina stariji i gotovo pola metra viši ukrajinski boksač imaju kćer, a otkako su u vezi, Amerikanka ne propušta njegove mečeve. Bila je uz ring tijekom velikih Vladimirovih pobjeda, ali i poraza poput onog od Tysona Furyja i sad od Anthonya Joshue. Kličko je izgubio tehničkim nokautom od Britanca na Wembleyu i još važe hoće li tražiti revanš ili objaviti kraj karijere.   