Katalonski derbi Espanyola i Barcelone nije prošao najbolje za domaće budući da su poraženi 3-0 na svom terenu. Pored toga, čeka ih i kazna zato što su žestoko vrijeđali pjevačicu Shakiru kao i njenog supruga Gerarda Piquea. Canticos contra Pique y shakira en el Espanyol - FC Barcelona pic.twitter.com/8Purmr2A7I Espanyolu ovo neće biti prvi put da će biti kažnjen zbog vrijeđanja Shakire, zbog transparenata u utakmici Kupa kralja u siječnju 2016. protiv Barcelone kažnjeni su s 24.000 eura. Javio se i samo Gerard Pique da prokomentira neugodne povike s tribina: - Ne utječe to previše na mene, ja sam fokusiran na utakmicu i ne dajem tome preveliku šansu. Da budem iskren, uživam dolaziti ovdje, najviše se zabavljam tu i na Bernabeuu - rekao je Pique pa završio: - Znam puno Pericosa (op.a. navijača Espanyola) i respektiram ih. Ali uvijek ima ona manja grupa koja vrijeđa, navikli smo na to. Ti koji vrijeđaju samo su malo više frustrirani - rekao je Španjolac. 