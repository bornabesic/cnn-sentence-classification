Aco Petrović kaže da Cibona ne plaća vjerovnike te da će klub od 1. lipnja u stečaj. A čelnici “vukova” ne žele polemizirati s klupskom legendom, no izvori nam iz kluba kažu da vjerovnicima plaćaju.  - Ja novac nisam dobio, nijednu ratu, a gotovo sam siguran da onda nitko nije - rekao je Robert Jablan, čelni čovjek košarkaške agencije XL, kojemu Cibona duguje nešto više od 3,5 milijuna kuna. Još nekoliko vjerovnika potvrdilo nam je da još nisu dobili ništa od Cibone, osim jednog. - Sumnjam, možda je neka greška jer po zakonu ne može netko dobiti novac a netko drugi ne - istaknuo je Jablan. “Ako se ne može spasiti, Cibonu onda treba dostojanstveno sahraniti” - Aco Petrović upozorava na skoru propast kluba Na taj problem upozorio je Aleksandar Petrović, rekavši da je već prošlo 70 dana, a da rate moraju početi stizati do 90. dana ili će klub u stečaj. - Ne znam u čemu je problem, ima li klub novca ili nema, ali moram upozoriti na ono što se događa. Ovo je moj vapaj da netko tko ima novac uloži možda u klub. Ako se to ne dogodi stječu se zakonski uvjeti da se pokrene stečaj. Naravno, ako vas netko od vjerovnika prijavi - rekao je Petrović. A već znamo da će jadan vjerovnik učiniti baš to. “Cibona se ne može i ne smije ugasiti. I danas klub stvara odlične igrače” - Mirko Novosel ne vjeruje da će “vukovi” propasti - Naravno da ću prijaviti Cibonu. Ja se ne krijem iza ničega, sve radim transparentno i to očekujem od drugih - rekao je Jablan. Iz Cibone ne žele reći svoju stranu priče. Pogotovo ne žele ući u polemiku s Petrovićem, s kojim se sude. -  Ne namjeravm komentirati nečije izmišljotine i ulične priče - rekao je direktor Cibone Domagoj Čavlović. Aktualnim igračima trenutačno su ove sezone isplaćene četiri plaće, a uskoro bi im trebale biti isplaćene još tri. U srpnju stiže i odšteta za Žižića, no pitanje je hoće li tad biti kasno. - Nekako nisam optimističan da se klub može spasiti. Ako već ne može, bilo bi dobro da se onda Cibona dostojanstveno sahrani. I ovaj moj istup nema baš nikakve veze što sam s klubom na sudu. Htio sam samo upozoriti na ono što bi se uskoro moglo dogoditi, a to je kraj Cibone - kaže Aco. Upozorio sam na stečaj kluba jer se nadam da će netko čuti moj vapaj i pomoći, kaže Aco Petrović Svaki mjesec Cibona vjerovnicima mora isplatiti oko 200.000 kuna svaki mjesec. Ukupni dug kluba je 15,5 milijuna kuna. 