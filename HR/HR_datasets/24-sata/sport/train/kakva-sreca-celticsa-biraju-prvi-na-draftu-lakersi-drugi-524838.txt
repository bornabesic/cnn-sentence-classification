Iako su imali samo 25 posto izgleda za takav scenarij, Boston Celticsi su najveći dobitnici NBA lutrije i birat će kao prvi na draftu koji će biti održan 22. lipnja u Barclays Centeru u Brooklynu, dok su kuglice donijele drugi izbor Los Angles Lakersima, a treći Philadelphiji. Celticsi su do prvog izbora došli zahvaljujući zamjeni igrača koju su obavili sa Brooklynom tijekom drafta 2013. godine, kad su Netsima poslali svoje tadašnje zvijezde Kevina Garnetta i Paula Piercea, a zauzvrat dobili izbor Netsa u prvoj rundi ovogodišnjeg drafta. Celticsima je ovo prvi put da su došli u priliku birati kao prvi u novijoj eri NBA lige.  Los Angeles Lakersi i njihov novi glavni menadžer Magic Johnson također su veliki dobitnici na lutriji, jer su došli do drugog izbora. Da su kojim slučajem dobili pravo na četvrti izbor, morali bi ga prepustiti Philadelphiji, koja bi u tom slučaju imala dva izbora među prva četiri, jer su Sixersi došli do trećeg izbora zahvaljujući prijašnjem tradeu sa Sacramentom, koji ima pravo na peti i deseti izbor. Među prvih pet je i Phoenix koji će birati kao četvrti. Rezultati lutrije za NBA draft: 1. Boston (od Brooklyna) 2. Los Angeles Lakers 3. Philadelphia (od Sacramenta) 4. Phoenix 5. Sacramento (od Philadelphije) 6. Orlando 7. Minnesota 8. New York 9. Dallas 10. Sacramento (od New Orleansa) 11. Charlotte 12. Detroit 13. Denver 14. Miami Preostali izbori prve runde: 15. Portland 16. Chicago 17. Milwaukee 18. Indiana 19. Atlanta 20. Portland (od Denvera preko Memphisa) 21. Oklahoma City 22. Brooklyn (od Washingtona) 23. Toronto 24. Utah 25. Orlando (od Toronta preko LA Clippersa) 26. Portalnd (od Clevelanda) 27. Brooklyn (od Bostona) 28. LA Lakers (od Houstona) 29. San Antonio 30. Utah (od Golden Statea) 