Vise od 300 djece u dobi od šest do deset godina iz Srbije, Slovenije, Italije, Mađarske i Hrvatske sudjelovalo je na dvodnevnom Otvorenom prvenstvu Zagreba u hokeju na ledu na Velesajmu. Najviše je pažnje izazvala ekipa malih hokejašica Lavica iz Sarajeva koje su se ravnopravno natjecale i pobjeđivale ekipe dječaka. Među zagrebačkim momčadima briljirali su mali hokejaši iz KHL Mladost. - Ovogodišnji turnir bio je jedan od najbolje organiziranih dosad. Zahvaljujući trudu roditelja djece koja treniraju u KHL Mladost sve je vrhunski organizirano i mislim da su klinci stvarno uživali - rekao je Duško Janjatović, organizator turnira. 