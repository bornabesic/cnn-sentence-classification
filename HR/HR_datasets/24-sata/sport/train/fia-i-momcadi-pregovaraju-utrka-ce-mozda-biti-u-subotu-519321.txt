Oba slobodna treninga za Veliku nagradu Kine, koja su trebala biti vožena danas, prekinuta su zbog nepovoljnih vremenskih uvjeta na stazi. Iz tog razloga momčadi i FIA pregovaraju oko pomicanja termina utrke na subotu, budući da se za nedjelju predviđa još gore vrijeme.  Glavni problem bio je nemogućnost polijetanja medicinskog helikoptera. FIA nalaže da medicinski helikopter ili vozilo hitne pomoći mora doći do unaprijed dogovorene bolnice unutar otprilike 20 minuta, u suprotnom nije dozvoljeno održavanje bilo kakvog natjecanja. Upravo nemogućnost te izvedbe obustavila je današnja zbovanja na stazi. Alternativna medicinska ustanova je udaljena 5 km od staze, ali zbog prometa u Kini upitno je bi li vozilo hitne pomoći unutar 20 minuta bilo u mogućnosti doći na tu lokaciju. S druge strane, pomicanje utrke na ponedjeljak nije moguć iz razloga što se već za tjedan dana održava trkaći vikend u Bahreinu, a momčadima bi to bila velika komplikacija zbog transporta opreme. Odluka se još nije donijela, a kako bi se utrka prebacila s nedjelje na subotu, potrebna je jednoglasna odluka svih šefova momčadi i FIA-e. 