Dinamo je teže od očekivanog stigao do pobjede na gostovanju kod Splita. Ivajlo Petev smatra da je Dinamo zasluženo došao do tri boda. - Zaslužili smo pobjedu više nego Split, nismo iskoristili neke šanse koje smo imali u prvom dijelu, u drugom dijelu nastavili smo u istom tempu, zabili smo i zasluženo uzeli tri boda. Split je čvrsta momčad, znali smo koliko će nam biti teško jer je uvijek čvrsto i do zadnjih minuta se nije znalo tko će pobijediti. >>> Sažetak utakmice pogledajte OVDJE. Nakon dvije dobre utakmice, večeras opet loše, niste izgledali dobro? - Split se odlično branio, skoro s deset igrača. Odigrali smo dvije utakmice dobro, dana nam je nedostajao zadnji pas i koncentracija u završnici. Imamo par mladih igrača, koji u jednoj utakmici igraju dobro, u drugoj ne, i ja to prihvaćam, bitno je da smo željeli pobjedu. Zašto Čorić ne igra? - Olmo je iskoristio priliku koju sam mu dao i ne vidim razloga da ga mijenjam. Zašto niste u Split doveli Sammira? - Gojak je dobio priliku i zabio četiri gola, zadnje utakmice je odigrao dobro i neću ga mijenjati, nema razloga. To je moja odluka. Hoćete li biti prvaci? - Sve je moguće, moramo odraditi naš posao, do kraja dobiti sve... Što očekujete od derbija na Rujevici? - Sve je moguće, vidjet ćemo sutra, pobijedit će jedni ili drugi, ili će biti neriješeno. Niste se baš iskazali u prognozi, to smo znali i bez vas.  - A što ću kad je tako... Možete li nadoknaditi osam bodova kao na klupi Ludogorca? - Sve je moguće... Bruno Akrapović zadovoljan je igrom svoje momčadi. Zna da se Split dobro branio, ali na kraju nije uspio doći do bodova. - Stajali smo taktički jako dobro, rombom u sredini zaustavili smo Dinamo, moji igrači su ostavili zadnju kap znoja na terenu, trudili smo se, no na žalost nije nam uspjelo. Imali smo i gredu kod 0-0, sve u svemu, ako nismo bili bolji, bili smo barem ravnopravan partner. Sada smo zadnji, Cibalija je dobila u Puli, i to je bio šok za moje igrače prije utakmice. Još imamo tri utakmice i napravit ćemo sve za opstanak.  Što vam je rekao predsjednik Žužul? - Nisam ga vidio... Ako mene pitate, mogao nam je jedino čestitati na igri. Je li vas strah ispadanja? - Nije, radim koliko mogu, strah ne osjećam nikad, imam kontrolu nad svim što se oko mene događa, i vjerujem u moju momčad. Ima još 9 bodova u igri, mi imamo povoljniji raspored od Cibalije, jedna pobjeda nas diže. Dobro je za hrvatski nogomet da bude interesantno, da se ne završi sezona mjesec dana prije kraja. 