Ako nešto znamo o Floydu Mayweatheru (40), onda je to da ima jako puno novca i da se neizmjerno voli hvaliti njime. Stoga i nije neko veliko iznenađenje najnovije obraćanje javnosti čovjeka kojeg s razlogom zovu - Money. Samoprozvani najbolji boksač svih vremena na Instagramu je objavio fotografiju na kojoj je sjedi u vlastitom avionu te u krilu drži popriličan bunt novčanica od 100 dolara. Pedantni statističari detaljno su izračunali da bi na fotografiji moglo biti oko 350.000 dolara (oko 2,4 milijuna kuna). I bet on @isaiahthomas today! ☘️ #TMT Objavu dijeli Floyd Mayweather (@floydmayweather) Svi 2, 2017 u 10:17 PDT Ništa novo, hrpe novčanica na Mayweatherovim fotografijama standardna su pojava, no ovoga puta Money je otkrio i kako je došao do konkretne svote. 'Danas sam se kladio na Isaiaha Thomasa', napisao je Mayweather ispod fotografije na kojoj zamišljeno gleda kroz prozorčić na svom avionu. Oklada i nije bila nešto riskantna. Boston je pobijedio Bogdanovićeve Wizardse 129-119, poveo 2-0 u seriji, a spomenuti Isiah je zabio nevjerojatna 53 koša. Prije toga, mediji su ga u SAD-u ulovili kako tulumari s Mariah Carey i njenim bivšim suprugom, zabavljao se u noćnom klubu u Los Angelesu... 