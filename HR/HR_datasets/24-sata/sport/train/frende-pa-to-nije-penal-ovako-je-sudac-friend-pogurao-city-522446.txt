Cirkus s penalima u Premiershipu se nastavlja. Nakon Rashfordovog glumatanja i penala koji je sviran za Manchester United kod davljenika Swansea Cityja, u istom tonu nastavljeno je i na utakmici Cityja kod Middlesbrougha, kluba koji je također na dnu ljestvice, na pretposljednjem mjestu. Middlesbrough je kod kuće vodio golom Negreda od 38. minute, a sudac Kevin Friend vratio je goste u igru 20 minuta prije kraja utakmice. Leroy Sane je bio u duelu s igračem domaćih, bilo je tu kontakta, ali isprovicirao ga je baš Sane. Leroy Sané penalty vs Middlesbrough Right decision ?@LeroySane19 #MUFC #MUNSWA #MCFC #LFC #THFC #CFC #AFC #MIDMCIpic.twitter.com/tsf7sLgslU Domaći igrači bili su bijesni, počeli su loviti suca po terenu... Agüero je zabio za 1-1, ali domaćin je u 77. ponovno bio u prednosti nakon gola Chambersa. Bod Cityju spasio je Gabriel Jesus pet minuta prije kraja. Nije ovaj penal jedini sporni trenutak na utakmici. Čini se da za City vrijede nekakva posebna pravila i kao da se radi sve da i sljedeće sezone budu u Ligi prvaka. U derbiju protiv Uniteda u prošlom kolu Agüero je krenuo prema Fellainiju, igrač Uniteda napravio je pokret glavom i Argentinac je bio na podu. Crveni karton za Fellainija i tri utakmice kazne. Zašto to spominjemo? Sredinom prvog dijela kod Middlesbrougha, Fernandihno je laktom odalamio Adama Claytona. Ni žuti karton za igrača Cityja! - Moji igrači pokazali su kako se bori za klub. Svaka im čast, to je bio pravi ratnički duh. Penal? Sane je baš lako pao. Baš sam dobro gledao i nisam vidio prekršaj. Sudac je bio loše postavljen i zato mi je bilo još čudnije kad je pokazao na bijelu točku - rekao je menadžer Middlesbrougha Steve Agnew. I Twitter je rekao svoje o Saneovom penalu. @Kolarovesque @LeroySane19 pic.twitter.com/ARw2ZU6pxA @Kolarovesque @LeroySane19 pic.twitter.com/Ea52M3Qv6X @LeroySane19 pic.twitter.com/RtvT0nHt0d @LeroySane19 pic.twitter.com/ZKpXwgrFhj         