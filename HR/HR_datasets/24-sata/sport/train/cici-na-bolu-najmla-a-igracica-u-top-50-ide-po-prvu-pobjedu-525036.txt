WTA Croatia Bol Opet počinje 5. lipnja, a uoči finala 11. lipnja, na centralnom terenu Bluesun tenis centra 'Zlatni rat' egzibicijski meč odigrat će Iva Majoli protiv Martine Hingis, 20 godina od Ivinog osvajanja Roland Garrosa.   - Druga nam je godina za redom i obzirom na listu prijavljenih igračica naš turnir se definitivno izdiže na još viši nivo. Među prijavljenim tenisačicama imamo njih 15 koje su trenutno rangirane u top 100 što je odlično za ovaj turnir, a posljednja prijavljena je 122. na WTA ljestvici. Turnir je dosta dobio i na međunarodnoj relevantnosti jer imamo ponajbolje igračice sa gotovo svih kontinenata, a među njima je i najbolja afrička igračica, jedna od najvećih nada svjetskog tenisa, Ons Jaubeur. Prva na listi je Amerikanka Catherine Bellis, 18-godišnjakinja koja će od sljedećeg tjedna biti najmlađa među TOP 50 tenisačica svijeta i trenutno je najmlađa tenisačica u top 100. Stiže nam i druga najbolja Kineskinja Saisai Zheng,  zatim zvijezde latinoameričkog tenisa, a vraća nam se i prošlogodišnja pobjednica Mandy Minella - izjavio je Feliks Lukas, direktor WTA Croatia Bol Opena. I am so excited to announce that I am starting my professional career and have signed with IMG! It has been an amazing road to get to this stage and I can't wait to see what the future holds. I'm looking forward to an amazing career and thank you to everyone for all your support! Objavu dijeli CiCi Bellis (@cicibellis) Ruj 13, 2016 u 1:02 PDT Domaćih igračica nema na listi, no za njih su rezervirane pozivnice. Najavljeno je da u Bol stižu Ajla Tomljanović i Petra Martić dok će nastup Ane Konjuh ovisiti o postignutom rezultatu na Roland Garrosu.   - Bol se kroz povijest pokazao kao odličan domaćin teniskim turnirima najvišeg ranga i veliko nam je zadovoljstvo što možemo ugostiti jednu ovakvu sportsku manifestaciju - istaknuo je načelnik općine Bol Tihomir Marinković zahvalivši na inicijativi organizatora da sav prihod od ulaznica ove godine bude doniran Dobrovoljnom vatrogasnom društvu u Bolu. Obitelji sponzora ove godine se pridružila i INA, dokazano pouzdan partner hrvatskog sporta i sportaša. - INA kao vodeća energetska kompanija u Hrvatskoj uvijek spremno daje svoju potporu u organizaciji važnih sportskih događaja u zemlji i u njih se svakako ubraja i ovaj turnir na Bolu.  Vjerujem da ćemo početkom lipnja uživati u vrhunskom ženskom tenisu. Čestitke organizatorima na odlično pripremljenom turniru i zabavnom programu za posjetitelje - izjavila je Marina Burazer, direktorica Sektora korporativnih komunikacija Ine. Uz Općinu i TZ Bol, ove je godine generalni pokrovitelj događaja je Hrvatska turistička zajednica stoga se WTA Bol Open od ove godine i održava pod nazivom WTA Croatia Bol Open. - Sportski turizam je jedan od najznačajnijih turističkih proizvoda na kojem će se bazirati budući razvoj hrvatskog turizma kroz stvaranje dodatnih motiva dolaska. Upravo ovakvo međunarodno okupljanje vrhunskih sportaša izvrstan je magnet za sve zaljubljenike u sport koji boravak u Bolu, osim praćenja turnira, koriste i za upoznavanje ostalih turističkih ljepota i bisera naše zemlje te na taj način doprinose turizmu i gospodarstvu Hrvatske – izjavio je Ivo Bašić, glavni tajnik Ministarstva turizma.  U Bol dolaze neke od najvećih hrvatskih i međunarodnih glazbenih zvijezda pa će Boljani i njihovi gosti od 5. do 11. lipnja moći uživati u koncertima TBF-a, Sare Renar i perspektivnog splitskog benda Justin's Johnson dok će u klubu Varadero tijekom vikenda nastupiti DJ Antoine i DJ Sak Noel. Nagradni fond WTA 125 K Series Bol Open je 125.000 USD i ovom jedinom WTA turniru u jugoistočnoj Europi uz vrhunski sport, u fokusu je i snaga žene, te njena ustrajnost i predanost u postizanju vrhunskih rezultata.  Ulaznice za polufinale te egzibiciju i finalni meč WTA Croatia Bol Opena su od danas u prodaji na www.ticketshop.hr     