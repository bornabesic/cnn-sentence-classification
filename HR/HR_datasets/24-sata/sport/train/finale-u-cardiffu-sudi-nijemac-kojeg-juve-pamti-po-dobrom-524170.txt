Nijemcu Felixu Brychu dodijeljen je veliki finale između Reala i Juventusa, a Slovenac Skomina vodit će finale Europske lige. Brychu je 41 godina, ove je sezone vodio pet utakmica Lige prvaka, a Juventusu je sudio prvu utakmicu osmine finala protiv Porta gdje je opravdano isključio domaćeg igrača Alexa Tellesa. Zanimljivo, Srbin Milorad Mažić, kojeg je Mateo Beusan favorizirao kao suca za finale, dobio je ulogu - četvrtog suca. Ipak, Beusan je pogodio suca za finale Europske lige: to je Slovenac Damir Skomina. Njemu je 40 godina, sudio je ove sezone šest utakmica Lige prvaka, među kojima i onu Monaco - Borussia Dortmund. inale u Stockholmu 24. svibnja igraju Manchester United i Ajax. 