Rijeka je u dvoboju 31. kola Prve HNL svladala (2-0) Inter, tako pet kola prije kraja zadržala osam bodova prednosti u odnosu na drugoplasirani Dinamo. Zaprešićani nisu uspjevali parirati razigranoj Rijeci koju su do pobjede odveli Gavranović i Bezjak. No, sve nade 'žutih' bile su ugašene već u 24. minuti kada je momčad Samira Toplaka ostala s deset igrača na terenu, isključen je bio Bosec. Rijeka je ozbiljno započela ovaj dvoboj, već u prvih pola sata riješila pitanje pobjednika. Prvo je Gavranović u 21. minuti izbjegao zaleđe, pa matirao Čovića, dok je samo tri minute kasnije bilo sve gotovo. Bila je to brza akcije domaće momčadi, na kraju je sve bilo spremno za egzekuciju Bezjaka, no njega je s leđa u mat-situaciji povukao Bosec. Splitski sudac Strukan pokazao je na bijelu točku, Bosecu pokazao crveni karton, a Bezjak je s bijele točke pogodio za 2-0. Nogometaši Matjaža Keka igrali su jako dobar nogomet, još pojačali ritam s igračem više. Franko Andrijašević mogao je povisiti vodstvo vodeće momčadi Prve HNL, ali je zicer ponajboljeg igrača Prve HNL obranio Čović. Rijeka je u prvom dijelu imala 17 udaraca prema vratima žutih te posjed lopte 62% što dovoljno govori o dominaciji domaćina u prvih 45 minuta. I nastavkom su dominirali domaći igrači. Lijepo su u 60. minuti kombinirali Mišić, Bezjak i Andrijašević čiji su udarac na vrijeme blokirali domaći braniči. Rujevica je kao i u prošlom kolu odlučila skandirati Leonardu Žuti. Rijeka je izborila prekršaj na 20-ak metara od suparničkih vrata, mnogi su krenuli prema lopti na tribine su počele skandirati "Žuta, Žuta". Zahvalni branič ovoga je puta dobio prigodu šutirati s 20-ak metara, ali je gađao preko gola. Rijeka tako nastavlja velikim koracima grabiti prema naslovu prvaka i čini se da ju u ovom trenutku ništa ne može zaustaviti. Strijelci: 1:0 - Gavranović (21), 2:0 - Bezjak (24-11m). Rijeka (4-2-3-1): Prskalo - Ristovski, Župarić, Elez, Zuta - Mišić, Maleš - Vešović (od 73. Matei), Andrijašević (od 64. Andrijašević), Bezjak - Gavranović (od 83. Martić). Inter (4-2-3-1): Čović - Bosec, Filipović, Komorski, Mesfin - Šarić, Brlečić - Postonjski, Puljić (od 59. Šiljić), Polizzi - Kolar (od 46. Mujagić). Crveni karton: Bosec (24 - prekršaj u izglednoj poziciji za postizanje pogotka). 