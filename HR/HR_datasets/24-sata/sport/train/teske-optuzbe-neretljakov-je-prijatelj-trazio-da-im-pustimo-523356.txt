Puno se bure diglo nakon utakmice 7. kola Lige za opstanak u BiH između Metalleghea i Olimpica. Završilo je 1-1, a već za vrijeme utakmice u Banja Luci gosti su napadani i vrijeđani od strane domaćina. Jedan od razloga je navodno taj da gosti nisu željeli - prodati utakmicu. - Kada sam želio izvesti aut, Mato Neretljak je uzeo loptu i nije dao da se izvede. Počeo je vrijeđati, psovati, a nisu izostale ni optužbe kako smo Čeliku pustili utakmicu - rekao je za SportSport.ba igrač gostiju i bivši branič Zagreba Dino Bevab koji tvrdi da su prije nekoliko dana dvojici igrača Olimpica nudili novac da puste utakmicu.  Navodno postoji i audiozapis. - Istina je, jedan čovjek koji se predstavljao kao prijatelj Neretljaka kontaktirao je dvojicu naših igrača i nudio novac da se pusti utakmica. To nije 'rekla-kazala'. Postoji i audiozapis i ljudi koji se u klubu bave s tim će se dalje pozabaviti oko toga. To će vjerojatno morati doći i do N/FSBiH, jer ovakve stvari se ne smiju više događati. Ubrzo je uslijedio i Neretljakov odgovor. - Pogledajte moju karijeru od kada sam postao igrač do danas. Imam li mrlju? Zaista mi u životu ne treba da dajem pažnju nekim ljudima i ulazim u rasprave i svađe. 