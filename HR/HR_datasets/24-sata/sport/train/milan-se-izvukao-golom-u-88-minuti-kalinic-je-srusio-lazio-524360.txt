Serie A nam je danas pružila dva sjajna dvoboja. Fiorentina je ugostila Lazio dok je Milan otišao na vruće gostovanje kod Atalante. Lazio je poveo u Firenci preko Keite u 55. minuti da bi u 67. izjednačio Babacar. Šest minuta kasnije bilo je 2-1 za 'viole', a strijelac vodećeg i gola za preokret bio je naš Nikola Kalinić. Bio je to njegov 14. gol u sezoni. Lombardi je zatim zabio autogol u 76. da bi konačnih 3-2 postavio Murgia u 81. Lazio je ovim porazom propustio osigurati 4. mjesto budući da je Atalanta odigrala s Milanom 1-1. Bila je to dobra utakmica u kojoj su obje momčadi imale poprilično šansi i kad se pogleda ukupni dojam 1-1 je najrealniji rezultat. Najveće iznenađenje na 'čizmi' ove godine stiglo je do prednosti preko Contija u 44. minuti i prednost od 1-0 stajala je sve do 87. minute. Tada je Lapadula poslao loptu na lijevu stranu do Deulofeua, koji pogađa za izjednačenje i Milanov san o Europskoj ligi i dalje traje. Valja spomenuti da je Vincenzo Montella u ovoj utakmici zaigrao s tri igrača u obrani dok se nakon višemjesečne pauze od ozljede koljena vratio kapetan Riccardo Montolivo. Mario Pašalić igrao je do 78. minute. Tablicu Serie A pogledajte ovdje. 