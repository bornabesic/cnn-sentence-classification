Gostujući u HRT-ovoj emisiji Stadion, nogometni analitičar Joško Jeličić analizirao je igru Rijeke, odnosno svog bivšeg kluba, Dinama. Pored kritika na transfer strategiju 'modrih', osvrnuo se na njihovu timsku igru koje - nemaju. - Dinamo je podcijenio Rijeku. Nema momčadsku igru. Utakmice rješava logistikom i individualnom klasom. Nije pravilno selekcionirao kadar. Prodao je Pjacu i Roga i normalno da ih je prodao za 40 milijuna, ali koga je doveo -  upitao se Joško pa nastavio: - Pivarić i Antolić su dobri, dragi, zagrebački dečki, ali ima puno dobrih, dragih, zagrebačkih dečkiju koji ne igraju za Dinamo jer nije dovoljno imati navedene karakteristike da bi netko postao Dinamov igrač - smatra Jeličić. Smatra kako Rijeka ima karakternije igrače dostojne naslova prvaka. Sudački ekspert Mateo Beusan označio je penale (na utakmicama protiv Osijeka i Intera) dosuđene u korist Rijeke čistima, dok penal kojeg je izborio Hajdukov Memolla protiv Splita pri rezultatu 0-0 smatra dobrom glumom na koju je sudac nasjeo. 