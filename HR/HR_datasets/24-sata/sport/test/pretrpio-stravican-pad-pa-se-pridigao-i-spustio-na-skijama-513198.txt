Jared Goldberg izazvao je dugi prekid spusta za Svjetski skijaški kup u norveškom skijalištu Kvitfjellu. Amerikanac je nakon 15-ak sekundi utrke pogrešno ušao u skok što ga je katapultiralo u zrak. Pao je na leđa i potom se zaglavio u zaštitnoj ogradi. Jared Goldberg 🇺🇸 è sano e salvo dopo questo spaventoso volo a Kvitfjell 😵🎿 #EurosportSCI pic.twitter.com/FLeINUR2Iv U prvi trenutak činilo se kako je Goldberg pretrpio ozbiljnije ozljede, no nakon desetominutnog pružanja pomoći pridigao se i spustio u podnožje utrke na skijama. Pravo je to čudo s obzirom na zahtjevne i opasne utrke kojima su spustaši izloženi. Pobijedio je Norvežanin Kjetil Jansrud ispred Petera Filla (+0,08) i Beata Feuza (+0,14). Jedini hrvatski predstavnik Max Ullrich sa startnim brojem 57 zauzeo je 51. mjesto (+5,46). 