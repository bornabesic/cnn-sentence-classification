Igrači Monaca ne žele izbaciti loptu dok Higuain leži nakon divljačkog starta Gilika koji ga je namjerno nagazio, Fabinho ulazi između Mandžukića i Alexa Sandra, Hrvat ga udara laktom, ovaj pada, a s njim bi mogao pasti i Marijev san o finalu. Zbog ovog detalja drhte u Juventusu jer bi Uefa mogla naknadno kazniti Marija Mandžukića, kad već nije sudac Bjorn Kuipers. Jer Fabinho je možda prenaglasio udarac, ali jasno se vidi da ga je Mandžo namjerno udario laktom. - Mandžukić riskira da ga izbace iz finala. Hrvat je namjerno udario protivnika, kao i Glik Higuaina. Uefa bi mogla kazniti Madžukića što bi značilo da ostaje bez finala u Cardiffu - rekao je bivši talijanski sudac Graziano Cesari. Kamila Gilika sigurno čeka kazna zbog starta na Higuainu, a Juventusovi administratori dežurat će na službenom mailui čekati vijesit iz Uefe. Mandžukić je odavno začepio usta kritičarima da je igrač manje na krilu. Trči naprijed nazad kao bek, odrađuje posao u obrani, a stigne i zabiti i asistirati. Allegri mu je pronašao poziciju i novi posao koji ovaj odrađuje gotovo savršeno. Juventus u finalu bez Mandžukića? To neće biti isti Juventus, zna to Allegri, a znaju i navijači. 