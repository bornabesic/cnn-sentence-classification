Napoli je slavio kod Intera 1-0 što mu je prva pobjeda protiv nerrazurra na Giuseppe Meazzi nakon šest godina! Još važnije, Napolitanci su s ova tri boda stigli na samo bod od drugoplasirane Rome s kojom se bore za izravan plasman u Ligu prvaka.  Očajnom Interu ovo je bio četvrti poraz u posljednjih šest utakmica, imaju i dva remija. Marcelo Brozović igrao je cijelu utakmicu za Inter, Ivan Perišić ušao nakon sat vremena igre, Marko Rog je bio vrlo dobar kod Napolija, igrao je od 66. minute. Ivan Strinić nije ulazio. Napolitanci su bili bolja momčad, ali gol su zabili nakon poklona domaćih. Umjesto da izbije loptu, Nagatomo valjda ni sam ne zna što je radio na svojih pet metara, a poklon je iskoristio Callejon zakucavši za 1-0. Moglo je to biti i uvjerljivije, ali Handanovič je obranama spašavao Inter. Sjajnu šansu za 2-0 imao je Marko Rog, ali Handanovič mu je odlično skinuo.  