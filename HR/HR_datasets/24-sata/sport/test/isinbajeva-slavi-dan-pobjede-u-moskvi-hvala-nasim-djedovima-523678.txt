  Prije dvije godine motku je zamijenila puškom, a tartan stazu vojarnom. Jelena Isinbajeva (34), najuspješnija skakačica s motkom u povijesti i jedna od najtrofejnijih atletičarki ikad prešla je u rusku vojsku. - Sretan vam dan pobjede! Mir i sreća. Sjećamo se ponosno naših djedova i pradjedova, hvala im za svijet u kojem živimo, napisala je ruska atletičarka. Na današnji dan, 9. svibnja 1945. godine, nacistička Njemačka potpisala je kapitulaciju. Iako je Drugi svjetski rat završio nekoliko mjeseci kasnije bezuvjetnom kapitulacijom Japana, 9. svibanj slavi se kao Dan pobjede nad fašizmom. Slavila je i prekrasna Isinbajeva. Bila je na Crvenom trgu u Moskvi na velikoj proslavi među tisućama kolega i ljudi koji su došli proslaviti pobjedu nad zlom. С ПРАЗДНИКОМ ВЕЛИКОЙ ПОБЕДЫ ВАС! Мира, добра, счастья! Помним и гордимся нашими дедами и прадедами, и благодарим за мир в котором живём! Congratulations with a GREAT VICTORY DAY! Peace, goodness, happiness! We remember and are proud of our grandfathers and great-grandfathers, and we thank for the peace in which we live! Objavu dijeli Yelena Isinbaeva (@isinbaevayelena) Svi 9, 2017 u 1:44 PDT Nakon velebne karijere u kojoj je osvojila praktički sve što je mogla usput oborivši mnoge rekorde koji su i danas nedodirljivi, Isinbajeva je potpisala petogodišnju ugovor s ruskom vojskom i postala je kapetanica, instruktorica u atletici. Isinbajeva je dvostruka olimpijska pobjednica, trostruka svjetska prvakinja i svjetska rekorderka u skoku s motkom. Vlasnica je 28 svjetskih rekorda, uključujući i aktualni svjetski rekord od pet metara i šest centimetara koji je postavila u Zürichu 2009.     