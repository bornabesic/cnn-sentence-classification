U subotu se igra derbi kola između Hajduka i Osijeka na Poljudu i ta bi utakmica mogla odrediti tko će završiti treći u HNL-u. Hajduk ulazi u utakmicu u sjajnoj formi poslije četiri uzastopne pobjede, ali i motivom revanša Slavoncima za poraz iz 5. ožujka koji se dogodio na Gradskom vrtu (2-1). Oba kluba osigurala su Europu, a najveći derbi 32. kola ove sezone sudit će Ivan Bebek iz Rijeke. Pomoćnici su mu Goran Perica iz Šibenika i Robi Kezele iz Rijeke. Četvrti sudac je Ivica Modrić iz Zagreba, a dopunski suci su Igor Pajač iz Svetog Ivana Zeline i Marin Vidulin iz Kanfanara. Upravo je Bebek sudio i prethodni njihov duel. Utakmicu Lokomotive i Rijeke sudit će Igor Križarić, dok će utakmicu Intera i Dinama u Zaprešiću suditi Bruno Marić. Važnu utakmicu Cibalije i Splita u Vinkovcima vodit će kao glavni arbitar Ante Vučemilović Šimunović. 