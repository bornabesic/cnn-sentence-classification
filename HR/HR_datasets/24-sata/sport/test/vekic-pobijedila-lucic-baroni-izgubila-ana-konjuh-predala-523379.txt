Hrvatska tenisačica Donna Vekić plasirala se u 2. kolo WTA turnira u Madridu, Mirjana Lučić-Baroni je upisala poraz, dok je Ana Konjuh predala meč. Vekić je na startu 5,4 milijuna dolara vrijednog turnira pobijedila Kazahstanku Juliju Putincevu 6-3, 6-4, Mirjana Lučić-Baroni je izgubila od Ruskinje Marije Šarapove 6-4, 4-6, 0-6, dok je Konjuh predala meč Francuskinji Kristini Mladenovic prije početka trećeg, odlučujućeg seta kod rezultata 7-5, 3-6.  Vekić je loše otvorila meč i već u prvom gemu je izgubila svoj servis, a Kazahstanka je potom mirno osvojila i drugu igru za vodstvo 2-0. Međutim, mlada hrvatska tenisačica je u četvrtoj igri vratila izgubljeni gem izjednačivši na 2-2, a kod 4-3 je načinila novi break za vodstvo 5-3, nakon čega je osvojila set 6-3. Vekić je s odličnom igrom, nastavila i na otvaranju drugog seta. Odah je oduzela servis svojoj suparnici i potom povela 2-0. Putinceva se vratila nanizavši tri gema za vodstvo 3-2, no Vekić je kod rezultata 3-3 načinila još jedan break za prednost 4-3 koju je obranila do kraja seta. Bio je to njihov drugi međusobni susret i druga pobjeda hrvatske tenisačice koja je bila bolja i 2013. u Miamiju. U 2. kolu je očekuje je Japanka Misaki Doi koja u prvom kolu pobijedila Amerikanku Madison Keys 6-4, 4-6, 6-4. Do sada nisu igrale međusobno. Nažalost, preostale dvije hrvatske predstavnice nisu bile uspješne premda su obje dobile prvi set protiv svojih suparnica. Maria Sharapova downs Lucic-Baroni 4-6, 6-4, 6-0! Sets Mutua Madrid Open Second round showdown vs Genie Bouchard! Mirjana Lučić-Baroni je dobila set protiv Šarapove 6-4 premda je dva puta izgubila svoj servis. Ali je tri puta oduzimala servis suparnici. Lučić-Baroni je Šarapovu breaknula već u prvoj igri, no Ruskinja je odmah uzvratila za 1-1. Kod 2-2 hrvatska tenisačica je još jednom oduzela servis suparnice, međutim Ruskinja je ponovo uzvratila izjednačivši na 3-3. Lučić-Baroni je načinila break i u sedmoj igri za 4-3, potom obranila svoj servis za 5-3, a zatim osvojila još jedan svoj servis za 6-4. Nažalost, u nastavku meča Ruskinja je dominirala i okrenula je rezultat osvojivši drugi i treći set. U drugom setu Šarapova je uz jedan break povela 4-1. Lučić-Baroni je kod 5-3 vratila servis smanjivši na 5-4, ali je već u idućem gemu izgubila servis i set. U trećem setu igra naše tenisačice posve se raspala i Šarapova je odlučujući, treći set dobila 6-0 uz tri breaka. Bio je to njihov drugi međusobni meč i druga pobjeda ruske tenisačice. Od Madrida se oprostila i Ana Konjuh koja je u prvom kolu predala meč Francuskinji Kristini Mladenovic prije početka trećeg, odlučujućeg seta kod rezultata 7-5, 3-6.  Francuskinja je povela u prvom setu i imala je prednost od 4-1, no onda je hrvatska tenisačica preuzela kontrolu nad igrom i okrenula set u svoju korist. U drugom setu, Konjuh dva puta gubi svoj servis i dobija ga francuska tenisačica sa 6-3, a na početku trećeg seta Konjuh je predala meč. Ovo je bio treći međusobni ogled Konjuh, 33. na WTA ljestvici i Mladenović koja je 17. tenisačica svijeta, i prva pobjeda Francuskinje. 