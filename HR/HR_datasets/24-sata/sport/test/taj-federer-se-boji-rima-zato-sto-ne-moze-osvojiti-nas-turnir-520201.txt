Sjajni Roger Federer poslije osvajanja Miamija najavio je kako propušta turnir u Rimu, no ta odluka nije baš najbolje sjela organizatorima tamošnjeg turnira. Federer će propustiti rimski turnir, u Italiji smatraju kako nema lijepa sjećanja na njega. - Prvo, ja sam veliki fan Rafaela Nadala. Drugo, Federer nikad nije osvojio naš turnir i zbog toga nema lijepa sjećanja na glavni grad Italije - započeo je direktor turnira u Rimu i član teniskog saveza Italije, Angelo Binaghi. Njima odluka Švicarca jako smeta. - Taj Federer je trebao dvaput osvojiti ovaj turnir, a jednom je propustio i dvije meč lopte protiv Nadala. Nema veze što neće doći, turnir je svakako veći od bilo kojeg tenisača i mi ćemo ove godine srušiti rekorde - rekao je Binaghi.  On smatra kako će oboriti rekord od prethodne godine kada su u Rimu zaradili 12 milijuna eura te imali više od 200 tisuća gledatelja. 