Cristiano Ronaldo imao je savršenu večer u savršenom trenutku. Protiv gradskog rivala Atletica u prvoj polufinalnoj utakmici Lige prvaka zabio je tri komada za glatku i zasluženu pobjedu 3-0 na Santiago Bernabeu. Bio je to njegov 21. gol Atleticu u karijeri! Bio je to njegov drugi hattrick protiv Atletica ove sezone, odnosno sedmi u karijeri u Ligi prvaka, jednako koliko ima, pogađate, Lionel Messi. Također, Portugalac je postao prvi igrač koji je zabio hattrick u polufinalnoj utakmici Lige prvaka poslije Roberta Lewandowskog 2013. On je tada u dresu Dortmunda zabio tri komada baš Realu. Uz ovo sve, Portugalac je zabio svoj 103. gol u Ligi prvaka, odnosno 52. u nokaut fazi najelitnijeg klupskog nogometnog natjecanja. Nakon što je službeno najbolji igrač svijeta potopio Bayern hattrickom, isto je ponovio i protiv Atletica te tako doveo svoj Real na korak do plasmana u finale u Cardiffu. Kako je izgledao njegov novi hattrick, pogledajte u videu: 