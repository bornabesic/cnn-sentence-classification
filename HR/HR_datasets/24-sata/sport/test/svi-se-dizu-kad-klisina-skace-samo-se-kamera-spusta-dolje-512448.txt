Darija Klišina bila je apsolutna zvijezda atletskog mitinga u Srbiji. Ruska skakačica u dalj, jedna od najatraktivnijih sportašica današnjice, pobijedila je skokom 6.57 metara, a kamere su je pratile na svakom koraku. Snimatelj Telegrafa malo se zaigrao pa je kamera bila nešto niže nego što je uobičajeno nakon što skakačice odrade skok. U prvom planu bila je pozadina ruske skakačice. Pogledajte video Telegrafa OVDJE. Klišina na Olimpijskim igrama u Riju nije nastupala pod ruskom zastavom zbog dopinškog skandala i suspenzije IAAF-a, koji je Rusiji nametnuo sankcije zbog umiješanosti u dopingiranje na najvišim državnim razinama. Najbolja srpska atletičarka, Ivana Španović, nije nastupila na ovom mitingu, ali bit će na Europskom atletskom prvenstvu u Beogradu (3. do 5. ožujka). Upravo će joj Darija Klišina biti jedna od glavnih konkurentica za medalju. Darija je neko vrijeme bila na udaru ruske javnosti koja je smatrala kako je atletičarka trebala odustati od nastupa u Riju kako bi se solidalizirala s kolegama.  - Nisam nikakva ruska izdajnica! Pišu da sam počela trenirati u SAD-u prije samo mjesec dana, a ja sam ovdje već tri godine - rekla je tada Klišina, kojoj je bio odobren nastup na Olimpijskim igrama jer je ispunila nekoliko kriterija IAAF-a. Prvi je bio taj da se testirala na doping izvan Rusije i nikad nije pala na dopinškom testu. U prilog joj je išlo i to što tri godine živi u Americi. Prema riječima predsjednika Atletske federacije Rusije Dimitrija Šljaktina, ruske atletičarke i atletičari morat će proći sličnu proceduru kao Klišina kako bi dobili dopuštenje za nastup u Beogradu kao nezavisni sportaši.  To znači da ni na Euru u beogradskoj Areni neće biti ruske trobojke.    