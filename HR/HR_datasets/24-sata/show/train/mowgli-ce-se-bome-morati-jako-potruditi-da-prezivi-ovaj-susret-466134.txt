Kako je već poznato da nova 'Knjiga o džungli' slijedi isti put kojim je išla i animirana verzija, tako je i jasno da će se u filmu pojaviti jedna od popularnijih scena iz 'crtića', ona sa zmijom Kaa. Kaa smo do sada vidjeli samo u naznakama i u par kratkih trenutaka u pojedinim foršpanima, tako da nismo mogli dobiti pravi dojam kakva je. No sudeći prema ovom foršpanu, Kaa (glas joj daje Scarlett Johansson) izgleda poprilično zlokobno, i to značajno zlokobnije nego u originalnoj sceni. Pogledajte video i usporedite s originalnom scenom U prijašnjoj, Disneyjevoj animiranoj verziji, ta scena izgledala je ovako. Kao što smo napisali, Scarlett Johansson daje glas zmiji Kaa. Bill Murray uzeo je ulogu veselog medvjeda Balooua, dok je Ben Kingsley utjelovio njegovu prijateljicu, pumu Bagheeru. Sporedne uloge popunili su Christopher Walken kao King Louie, Lupita Nyong’o u ulozi Rakashe i Giancarlo Esposito kao Akela. Film, koji je očigledno hibrid između knjiške verzije i originalnog Disneyevog animiranog filma iz 1967. godine, već je oduševio mnoge zbog svojeg prekrasnog izgleda, te izgleda da ljubitelje filmske umjetnosti čeka izvrstan doživljaj. Kako je najavljeno, ova ekranizacija ‘Knjige o džungli’ u kina stiže sredinom travnja. Tema: FILM 