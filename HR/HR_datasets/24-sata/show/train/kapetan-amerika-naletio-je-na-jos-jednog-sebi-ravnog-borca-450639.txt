 Premda film u kina dolazi tek početkom svibnja naredne godine , već sada smo dobili slike svih aktera. Tako nam je po prvi put pokazan i Chadwick Boseman u ulozi Black Panthera. Kako možete vidjeti, Black Panther je u svojem klasičnom crnom odijelu i s jasno pokazanim vibranijumskim kandžama, koje su jedino oružje koje može oštetiti štit Kapetana Amerike . Sudeći prema priloženoj slici, to će se Kapetanu i dogoditi pa nas sigurno očekuje značajna količina akcije u novom filmu. U trećem dijelu Kapetana Amerike je borba za slobodu prebacila fokus sa starog Kapetanovog protivnika, H.Y.D.R.E., i prešla je na borbu protiv vlade koja špijunira svoje građane. U toj borbi će glavni Kapetanov protivnik biti Iron Man , a kako se vidi i prema slikama, Black Panther. U glavnim ulogama su opet Chris Evans (Kapetan Amerika), Robert Downey Jr. (Iron Man), Scarlett Johansson (Black Widow), Sebastian Stan (Winter Soldier), Anthony Mackie (Falcon), Paul Bettany (Vision), Jeremy Renner (Hawkeye), Don Cheadle (War Machine), Elizabeth Olsen (Scarlet Witch), Paul Rudd (Ant Man) i Chadwick Boseman kao Black Panther . Novi dio bi u kina trebao stići početkom svibnja 2016., pa se još samo postavlja pitanje: jeste li za Kapetana ili za Iron Mana? 