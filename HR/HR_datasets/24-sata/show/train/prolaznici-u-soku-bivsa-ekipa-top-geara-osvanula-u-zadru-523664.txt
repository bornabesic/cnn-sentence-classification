Jeremy Clarkson (57), Richard Hammond (47) i James May (54) stigli su u centar Zadra zbog snimanja svog novog showa 'The Grand Tour'. Voditeljski trojac popričao je s oduševljenim prolaznicima, među kojima su bili i brojni turisti.  U novom showu, Clarkson i ekipa obilaze zanimljive svjetske destinacije, među kojima se sada našao i Zadar. 'The Grand Tour' kupio je Amazon za 250 milijuna dolara. Jeremy je zbog tog ugovor postao najplaćeniji britanski TV voditelj u povijesti. Za godinu dana zaradit će 10 milijuna dolara. Clarkson je na društvenoj mreži objavio i nekoliko fotografija iz Hrvatske. Na jednoj je 'uhvatio' jaki pljusak, a na drugoj je idiličan prizor s Plitvičkih jezera.  Nakon Zadra, televizijska ekipa produžila je do Šepurina i Paškog mosta, piše Zadarski.hr.  