Ako ste pratili bitnije vijesti unatrag nekoliko dana, zasigurno ste primijetili dosta naslova o tome kako su hakeri zarazili desetke tisuća kompjutera i kompjuterskih sustava virusom te kako zahtjevaju novac da bi uklonili zarazu. A po svemu sudeći, i Disney je pao u šake kriminalaca, koji traže novac da ne bi ugrozili najnoviji nastavak 'Pirata s Kariba'. Disneyjev glavni i odgovorni, Bob Iger, navodno je izvijestio svoje zaposlenike da tvrtka surađuje s federalnim istražiteljima glede slučaja ucjenjivanja i da ogromna svota novca koju ucjenjivači traže neće biti isplaćena. Iger nije rekao o kojem se materijalu radi, no kako je datum izlaska novih Pirata uskoro tu, rekli bismo da je to jedna jako dobra meta. Po navodima iz medija, ucjenjivači prijete da će film puštati u segmentima po 20 minuta sve dok cjelokupna (neotkrivena) svota ne bude isplaćena. Podsjećamo, globalni 'ransomware' napad zarazio je tisuće i tisuće meta, od razno raznih vladinih agencija preko javnih servisa pa sve do osobnih računala. Najviše se spominju američka vlada kao autori tog virusa, kao i sjeverno korejska vlada. Film ćemo u kinima vidjeti 25. svibnja ove godine, ili ranije. Tema: FILM 