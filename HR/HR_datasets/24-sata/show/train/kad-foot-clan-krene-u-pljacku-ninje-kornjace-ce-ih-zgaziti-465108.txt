Na Nickelodeonovoj godišnjoj dodjeli nagrada, Kids’ Choice Awards, je nakon zanimljive predstave prikazan prvi duži isječak iz filma, u kojem vidimo Ninje kornjače kako se bore protiv svojih tradicionalnih neprijatelja, 'The Foot Clan', tijekom pljačke na autocesti. Pogledajte video (preskočite na 00:30, ako ne želite gledati koreografiju na početku) U filmu, radnja je smještena u New Yorku, a osim kornjača tu je i dalje Megan Fox u ulozi April O’Neill. Komični odušak nam daje Will Arnet, dok kao negativce dobivamo Garyja Anthonyja Williamsa i hrvača WWE-a, Stephena 'Sheamusa' Farrellyja u ulogama Beebopa i Rocksteadyja, najpoznatijih protivnika Kornjača. Stephen Amell preuzeo je ulogu Caseyja Jonesa, vrsnog borca i saveznika naših heroja. No velika promjena je odlazak redatelja Jonathana Lebesmana, kojeg je zamijenio Dave Green, u svojoj prvoj redateljskoj ulozi. Premda je Green relativno neiskusan, prema do sada viđenom može se reći da se vrlo uspješno snašao u tom poslu, i da nam slijedi odlično iskustvo. A sudeći prema iznimno kvalitetnoj reklamnoj kampanji, vrlo je vjerojatno da bi drugi nastavak, kako to često biva, mogao biti bolji od prvog. 'Nindža kornjače: Izlazak iz sjene' u kina stiže drugog lipnja ove godine, u distribuciji Blitz film i video. Tema: FILM 