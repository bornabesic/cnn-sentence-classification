Nakon podosta vremena provedenog u limbu, projekt ponovnog dovođenja He-Mana na kino platna je. čini se, ipak oživio. Redatelj 'Charliejevih anđela', misteriozno nazvan McG, je onaj koji bi trebao ovog poznatog mišićavka donijeti na velike ekrane. Iako on nije očiti odabir, ipak je Sony Pictures položio svoje nade u njega i njegovu viziju. No prema novim vijestima, i taj je redatelj otpao, a niti scenaristi koji su radili na filmu više nemaju svoje poslove. Sve to ne bi bila toliko čudna vijest da nije određen datum izlaska filma, 18. prosinca 2019. godine. Datum još nije niti jedan drugi film zauzeo, tako da bi Gospodari Svemira stvarno mogli zagospodariti platnima u prosincu te godine. Ipak, iako film nema redatelja niti scenarista (a izgleda da je i glavni glumac nepostojeć), ovo nije vijest na koju bismo trebali gledati kao lošu. Naime, činjenica da postoji krajnji rok bi samo trebala 'pomoći' svima uključenim da malo energičnije rade te da stvarno dovedu He-Mana na kino platna. Tema: FILM 