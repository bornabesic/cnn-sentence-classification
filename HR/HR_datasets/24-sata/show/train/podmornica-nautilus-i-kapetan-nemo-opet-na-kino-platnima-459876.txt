 Redatelj Bryan Singer, koji je trenutačno zaposlen dovršavanjem najnovijeg filma o avanturama 'X-Mena' , na svojem je Instagramu objavio zanimljive informacije. Poznata knjiga Julesa Vernea, '20.000 milja pod morem', će se opet ekranizirati za velike ekrane, a Singer je odabran za redatelja. Ta vijest je iznenadila mnoge jer je prvotni redatelj trebao biti David Fincher (Klub boraca, Sedam), no Fincher je nenadano odustao. Singer je svoje oduševljenje izrazio i preko društvenih mreža. - Priča koju sam želio ispričati od djetinjstva. Obećajem da će biti epska i emocionalna avantura, za ljude svih uzrasta - napisao je redatelj. Najpoznatija ekranizacija knjige je i dalje ona Disneyjeva iz 1954. godine. Premda se činilo da će Disney opet biti taj koji će klasik Julesa Vernea dovesti na kino platna, ovaj put ga je u projektu pretekao 20th Century Fox koji je očigledno ubacio u treću brzinu. Film s castingom počinje tijekom ljeta, dok je snimanje zakazano za zimu ove godine. Što mislite, ima li ovaj remake smisla? 