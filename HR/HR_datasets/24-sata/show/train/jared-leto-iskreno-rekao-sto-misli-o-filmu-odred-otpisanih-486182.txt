Upozorenje: u nastavku slijedi par manjih spojlera u vezi Jokerove uloge u filmu 'Odred otpisanih'. Jared Leto je ovih dana popričao s nama u vezi svoje uloge u posljednjem DCovom filmskom uradku imena 'Odred otpisanih' te je otkrio kako je bio iznenađen kada je saznao da su brojne njegove scene neobjašnjivo izbačene iz filma. Jučer smo pak nastavili ovu diskusiju s 44-godišnjim američkim glumcem i glazbenikom koji se ovoga puta opće nije libio kritizirati svoj superzlikovački film. - Bio sam zbunjen i razočaran kada sam vidio što je montaža učinila s mojim likom. Zaista nemam pojma gdje je Joker nestao u drugoj polovici filma - otkrio nam je preko telefona Leto. Otprilike na polovici filma, Jokerov helikopter se sruši, a njega više ne vidimo sve do završne scene 'Odreda otpisanih'. Kada smo upitali Leta gdje misli da je Joker bio u međuvremenu, glumac je odgovorio sarkazmom. - To je sjajno pitanje i teško je reći. Mislim da je Joker tada vjerojatno otišao na piće ili tako nešto. Znate, ljudima obično treba piće kada im se helikopter sruši - šalio se Jared. Leto je nakon toga još žešće raspalio po svojem posljednjem filmu, a više informacija o tome donosi IGN Adria. 'Odred otpisanih' možete pogledati u svim Cinestar kinima u distribuciji Blitz videa.   Tema: FILM 