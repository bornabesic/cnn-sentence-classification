Već ovog vikenda u CineStar kinima možete pretpremijerno pogledati simpatičan, zabavan i optimističan film inspiriran stvarnom pričom o Michaelu 'Eddieju' Edwardsu (Taron Egerton) zvanom Eddie the Eagle. Riječ je o hrabrom britanskom skijaškom skakaču, koji nikad nije izgubio vjeru u sebe, čak i kad ga je cijela nacija otpisala. Pomoću karizmatičnog i buntovnog trenera (Hugh Jackman), Eddie će osvojiti srca svih gledatelja Zimskih olimpijskih igara u Calgaryju 1988. Eddiejeva priča nadahnjuje. Iako nikada nije bio nadaren za sport, od najranije dobi posvetio se jednom cilju: postati Olimpijac. Najveći problem je bio što Eddie nikada prije nije skakao! Ipak, prevladao je nepokoriv sportski duh i uspio je nabaviti i posuditi opremu te je 1987.godine bio jedini britanski kandidat za Svjetsko prvenstvo, i 55. mjesto bilo je dovoljno da se kvalificira za Zimske olimpijske igre u Kanadi.  Calgary je tamo doslovno poletio. Bio je posljednji u oba skoka, 70 i 90 metara, ali mediji su ga obožavali i ubrzo dobiva nadimak Orao. Postao je prava zvijezda, pa je bilo samo pitanje vremena kada će nastati i film o ovom neočekivanom junaku koji vas neće ostaviti ravnodušnima. Pripremite se za film koji će vas oraspoložiti, nasmijati, možda i rasplakati, ali svakako učiniti zadovoljnima nakon izlaska iz kino dvorane. Film u CineStaru možete pogledati već ovog vikenda, u distribuciji Blitz film i video, a ulaznice možete kupiti na blagajnama kina te online putem smartphone aplikacije ili na web stranici Blitz CineStara. Tema: FILM 