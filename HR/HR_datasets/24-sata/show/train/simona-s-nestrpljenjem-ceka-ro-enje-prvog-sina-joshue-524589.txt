Vizažistica Simona Mijoković (32) i suprug Stanislav Mijoković (51) s nestrpljenjem čekaju rođenje prvog sina. - Mjesece sam odbrojala, ostali su nam samo tjedni. Isuse, hvala ti - napisala je bivša starleta na društvenoj mreži. Bračni par će sinu dati biblijsko ime Joshua Maria. Bebi se veseli i Gabrijela (11), kći koju Simona ima iz braka s bivšom reality zvijezdom Antom Gotovcem (47). Nekadašnja pjevačica, koja živi u austrijskom gradu Linzu, tvrdi da već šest godina živi s Kristom u vjeri.  - Hvala Isusu što je divan. Njegova me milost pronašla i u blizini njegove ljubavi sam postala novi čovjek - kaže gospođa Mijoković. Za Stanislava se udala u svibnju 2016. u Zagrebu, nakon čega su se preselili u Austriju, gdje on radi u tvrtki koja se bavi prodajom, servisom i čišćenjem automobila. Par se upoznao preko društvene mreže. Ispočetka su bili prijatelji, a onda su se nakon četiri godine zaručili i tad se prvi put poljubili. Bili su u predbračnoj čistoći.  