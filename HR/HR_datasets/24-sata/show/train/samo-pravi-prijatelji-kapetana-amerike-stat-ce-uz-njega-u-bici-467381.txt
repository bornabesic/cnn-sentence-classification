Kako Marvel trenutačno vjerojatno sa zavišću promatra kaos kojeg 'Batman v Superman: Zora pravednika' radi na kino blagajnama, tako nemaju druge nego malo jače 'pritisnuti' sa svojim videima. Tako smo ovaj tjedan dobili dva nova foršpana, s novim materijalom. Pogledajte video A objavljen je i prvi foršpan u kojem nam je pokazano malo akcije s Crossbonesom, ubojicom Kapetana Amerike. Pogledajte video Captain America: Civil War - Official Extended... by comicbookdotcom U 'Captain America: Civil War' Robert Downey Jr. pojavljuje se kao Iron Man po šesti put i vjerojatno posljednji put, dok će Chris Evans još jednom ponoviti naslovnu ulogu. Sebastian Stan (Winter Soldier), Scarlett Johansson (Black Widow), te Don Cheadle (Warmachine) repriziraju svoje uloge iz prethodnih filmova, a pridružuju im se i Anthony Mackie kao Falcon, Paul Rudd kao Antman te Elisabeth Olsen kao Scarlet Witch. Chadwick Boseman je Black Panther, a atentatora na Kapetana Ameriku, Crossbonesa, glumi Frank Grillo. 'Kapetan Amerika: Građanski rat' u kina dolazi krajem travnja. Tema: FILM 