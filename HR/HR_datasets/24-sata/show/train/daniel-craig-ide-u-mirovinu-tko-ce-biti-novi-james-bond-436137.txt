Australac Hugh Jackman (46) već je odbio igrati najpoznatijeg britanskog špijuna jer je tada snimao 'X-men 2'. - Tad sam mislio da nije pravo vrijeme za to. Sad sigurno ne bih odbio tu ulogu - rekao je Jackman. U ulozi zavodnika Bonda obožavatelji vide i bivšeg nogometaša Davida Beckhama (40), koji je nedavno najavio da želi biti glumac. Dosad je imao malu ulogu u filmu njegova prijatelja Guyja Ritchieja (46).  Idući film o Bondu, 'Spectre', u kina dolazi u studenom, a seksi špijuna posljednji put glumi Britanac Daniel Craig (47). 