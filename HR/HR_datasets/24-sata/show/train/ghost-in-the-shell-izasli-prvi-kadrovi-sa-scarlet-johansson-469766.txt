Kao što smo najavili, igrana adaptacija legendarnog anime stripa, a kasnije i filmova te serija, 'Ghost In the Shell', krenula je s produkcijom, a i snimanjem. Prvi kadrovi iz filma, poprilično slični onima iz animiranog filma iz 1995. godine, objavljeni su na Paramountovoj stranici na Facebooku. Osim Johansson, u filmu će nastupiti i Michael Pitt kao glavni negativac, dok će podršku za Scarlet dati Pilou Asbaek, koji će najvjerojatnije glumiti kiborga Batoua. Rupert Sanders, redatelj popularnog filma 'Snjeguljica i lovac', režirat će film, koji bi u kina trebao stići za otprilike godinu dana, u ožujku 2017. godine. Tema: FILM 