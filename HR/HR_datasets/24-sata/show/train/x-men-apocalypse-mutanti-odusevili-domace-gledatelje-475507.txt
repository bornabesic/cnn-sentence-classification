Deveti po redu film iz Marvelovog mutantskog svemira, 'X-Men: Apocalypse', u prvom vikendu prikazivanja pogledalo je gotovo 15 tisuća Hrvata! Za usporedbu, prethodni film, 'X-Men: Dani buduće prošlosti', u prvom je vikendu pogledalo nešto više od 10.000 gledatelja, a film je ukupno zaradio impresivnih 750 milijuna dolara te je prvi X-Men koji je nominiran za nagradu Oscar, u kategoriji Najbolji vizualni efekti, a od novog nastavka očekujemo još i više.   Redatelj Bryan Singer u novom nastavku suprotstavlja X-Mene izvornom i najmoćnijem mutantu – Apocalypsu. Nepobjedivi i besmrtni Apocalypse oslobođen je 1983. nakon što je tisuće godina proveo zatočen. Bijesan, jer mutanti više nisu smatrani bogovima, Apocalypse okuplja tim moćnih mutanata, uključujući i obeshrabrenog Magneta, kako bi uništio čovječanstvo i utemeljio novi svjetski poredak u kojem bi vladao. Magneto prihvaća Apocalypseovu ponudu da mu se pridruži kao jedan od četiri jahača Apokalipse. Nadahnuti Jahačima iz Biblije, Apocalypseovi Jahači su mutanti koji žive na marginama društva, izopćeni su ili maltretirani. Kako bi spriječili globalno uništenje, Raven (Jennifer Lawrence) i Profesor X (James McAvoy) predvode tim mladih X-Mena u epskoj borbi protiv na prvi pogled nezaustavljivog neprijatelja. Zadnji film u popularnoj trilogiji, u distribuciji Blitza, 'X-Men: Apocalypse', pogledajte već danas u IMAX, 4DX i ostalim 3D i 2D kinima. Tema: FILM 