Put do uspješnog glumca u akcijskim filmovima popločen je trudom, oštrim dijetama i velikom količinom vježbanja. Glumci i glumice danas moraju, osim prirodno dobrog izgleda, uložiti i značajnu količinu truda da bi što bolje sličili superherojima koje predstavljaju u filmovima, a jedan od onih koji nas svaki put oduševe svojim pothvatima je Hugh Jackman. Glumac koji je toliko vjerno prenio Wolverinea na filmsko platno još jednom se priprema za ulogu divljeg Kanađanina, te je pokazao koliko u stvari volje i rada valja u to uložiti. Pogledajte video Kako smo već prije javili, uz Jackmana bi se u filmu trebao pojaviti i Richard E. Grant u ulozi pomahnitalog znanstvenika, Boyd Holbrook kao mišićavi monstrum te Stephen Merchant u još neotkrivenoj ulozi. Uz njih, najavljeno je i da se u serijalu opet pojavljuje Patrick Stewart. Na film o neuništivom superheroju morat ćemo strpjeti do naredne godine, a ako vam stvarno nedostaje, Wolverinea ste ove godine mogli vidjeti u najnovijem izdanju 'X-Mena', 'X-Men:Apocalypse'.   Tema: FILM 