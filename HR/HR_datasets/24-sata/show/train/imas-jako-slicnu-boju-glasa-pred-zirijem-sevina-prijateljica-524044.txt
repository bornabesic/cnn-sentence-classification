Martina Karabajić (28) iz Zagreba velika je obožavateljica Severine Kojić. Smatra ju vrhom savršenstva hrvatske glazbene scene i divnom majkom. Najveća joj je želja upoznati Severinu i s njom snimiti duet. Pred tročlanim dijelom žirija showa, koji čine Tony Cetinski, Maja Bajamić i Goran Lisica Fox, Martina će zapjevati čak dvije Severinine pjesme, 'Prijateljice' i 'Sekunde“, i to totalno autentično. - Imaš jako sličnu farba glasa, u momentu si točno skinula Severinu - kazao je Tony Stela Rade (18) iz Jastrebarskog mlađa je sestra natjecateljice Natali, koja je prije nekoliko dana ispala iz showa 'Tri, dva, jedan – kuhaj!' zajedno sa svojim dečkom Hrvojem Hrkaćem – netom prije polufinala. Simpatična i uvijek nasmiješena Stela voli pjevati. Tata joj posjeduje glazbeni studio u kojem sama snima obrade poznatih svjetskih pjesama. Uči svirati harmoniku, bubnjeve i gitaru, a saksofon je naučila svirati još u prvom razredu glazbene škole. Pred Massimom, Foxom i Majom otpjevat će pjesmu 'Nesanica' Halida Bešlića. Koja će od njih dvije proći u novi krug natjecanja, doznat ćemo večeras u 20:10, kada na RTL-u kreće nova epizoda glazbenog showa 'Zvijezde'. 