Svi znaju za ovu legendu: tko god pogleda snimku, njegov telefon će zazvoniti i sedam dana kasnije će umrijeti. Još od 2002. godine osvetnički duh Samare Morgan uništava živote znatiželjnika koji su imali nesreću nabasati na njezinu VHS snimku koja skriva prokletstvo. - 'Krug' je bio film koji je sve promijenio i predstavio sasvim novu vrstu horor filma. Nije bio pun krvi niti nasilja, ali svaki kadar filma je ispunio gledatelje užasom - rekao je redatelj F. Javier Gutiérrez. Gutiérrez je u nastavku konstatirao da odnos između tehnologije i moralnosti igra ključnu ulogu u njegovoj odluci da nastavi Samarinu priču. Pogledajte foršpan - Želio sam istražiti kako tehnologija mijenja način na koji djeluje prokletstvo i kako se širi. Ne samo da je lakše gledati video snimke, također ih je lakše kopirati i proslijediti prokletstvo. Sa samo dva klika možete ju proslijediti desecima ljudi koji ih mogu pak pogledati na svojem računalu ili telefonu. Danas su ekrani svugdje i nikad niste sigurni od Samare - rekao je Gutiérrez. 'Krug 3' je novo poglavlje u omiljenoj filmskoj horor franšizi. Mlada djevojka zabrine se za svog dečka kad sazna da je počeo istraživati mračnu supkulturu koja se razvila oko tajanstvene video snimke. Za snimku se vjeruje da ubije svakoga tko ju pogleda unutar sedam dana. Žrtvuje se kako bi spasila svog dečka i otkrije strašnu tajnu: postoji 'film unutar filma' kojeg nitko dosad nije pogledao. Paramount Pictures predstavlja film Parkes+MacDonald producentske kuće. Izvršni producenti su Amy Sayres, Ehren Kruger, Mike Macari, Neal Edelstein, Christopher Bender, J.C. Spink i Roy Lee. Film su producirali Walter F. Parkes i Laurie MacDonald, a za priču su odgovorni David Loucka i Jacob Estes. Scenarij su napisali David Loucka, Jacob Estes i Akiva Goldsman. Režiser filma je F. Javier Gutiérrez, a u filmu glume Matilda Lutz, Alex Roe, Johnny Galecki, Aimee Teegarden, Bonnie Morgan i Vincent D’Onofrio. 'Krug 3' se prikazuje u svim kinima, u distribuciji Blitza, a svoje ulaznice možete kupiti već danas na linku. Tema: FILM 