Mlađi sam, pametniji i ljepši od Donalda Trumpa. Mene žene više vole nego njega, iako on ima puno više para, pohvalio se Vuco (46). Pjevač je jučer na turneji u Stuttgartu proslavio rođendan. Veselje su mu pokvarile vijesti o krizi Vlade. - Nije to šala. Ako dođe do prijevremenih parlamentarnih izbora jedino rješenje za spas Hrvatske je da se kandidiram za ulazak u Sabor - kaže pjevač. Dodaje da mu u politici nisu ravni ni Kerum, Bandić i Pernar. - Oni su šarlatani. Ja ću za hrvatski narod biti ono što je Donald Trump za Ameriku. Hrvatskoj nedostaje netko poput Trumpa. Ma bit ću i više od toga, bit ću uzdanica Hrvatima - objasnio je pjevač koji ima iskustva s izborima. U Sabor je pokušao ući 2011. godine. - Tad nisam uspio, ali zadovoljan sam rezultatima. Osvojio sam oko tri posto glasova i bio na petome mjestu u 10. izbornoj jedinici. Iza mene su ostali Laburisti, HSS, Jambo, HSP i HSLS - pohvalio se Siniša Vuco. 