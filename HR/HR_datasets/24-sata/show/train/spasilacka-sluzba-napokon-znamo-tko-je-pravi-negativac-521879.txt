Iako je već neko vrijeme jasno tko su pozitivci u nadolazećem filmu o 'Spasilačkoj službi', tek je u najnovijem foršpanu, kojeg je objavio Dwayne Johnson na svojem Twitteru, objašnjeno tko je u stvari negativac. Tako je poznato od samog početka da će gola, utegnuta i mišićava tijela zadovoljiti kako mušku, tako i žensku publiku. Pored dvojice zavodnika, Dwaynea Johnsona i Zaca Efrona za ženski dio publike, muški dio publike će osim u eksplozijama i jurnjavama jet-skijem po vodi uživati i u pogledu na ljepotice Priyanku Chopru, Kelly Rohrbach, Alexandru Daddario i Ilfenesh Haderu. A tko je u stvari negativac, pogledajte u najnovijem foršpanu kojeg je Dwayne objavio Kako smo već napisali, Dwayne Johnson, poznatiji kao The Rock, glumi planetarno popularnog Mitcha Buchanana (koji je od serije pa do filma uspio postati havajski mulat, a prestao je biti Irac), a pridružit će mu se i Zac Efron, miljenik ženske publike, kao mlađahni Matt Brody. Uz njih, spasioce će glumiti Alexandra Daddario, Kelly Rohrbach, Ilfenesh Hadera, Jon Bass, Hannibal Buress te latino pop princeza, Belinda Peregrin. Kako je otkriveno u novom foršpanu, Priyanka Chopra je negativka, a uz gore navedene će se filmu pridružiti i David Hasselhoff te Pamela Anderson. Jer budimo iskreni, kakva bi to 'Spasilačka služba' bila bez njenih najpoznatijih članova? A za sve nostalgičare u filmu se krije posebno iznenađenje koje možete otkriti već od 1. lipnja u svim kinima u distribuciji Blitza. Tema: FILM 