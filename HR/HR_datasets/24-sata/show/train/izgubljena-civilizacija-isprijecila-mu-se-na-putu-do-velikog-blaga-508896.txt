Međunarodni foršpan za novi film redatelja i scenarista Jamesa Graya došao je u opticaj. Film 'The Lost City of Z', snimljen prema djelu Davida Granna, prati dvojicu neustrašivih avanturista koji početkom dvadesetog stoljeća putuju Amazonom da bi pronašli mističnu zaboravljenu civilizaciju. U glavnim ulogama nalaze se Charlie Hunnam kao legendarni britanski istraživač Percy Fawcett (ove godine moći ćemo ga vidjeti i u ulozi kralja Arthura), zajedno s Tomom Hollandom u ulozi Jacka Fawcetta te sa Siennom Miller kao Ninom Fawcett. Druge uloge popunili su Robert Pattinson, Angus Macfadyen, Daniel Huttlestone, Edward Ashley i Johann Myers. Pogledajte foršpan Kako i sami možete vidjeti, pred nama je film s istinski prekrasnom kinematografijom, a sudeći prema prvim kritikama (zasnovane su na ranoj verziji filma), i ostatak filma je izvrstan. Kako smo rekli, film prati istraživača Fawcetta, koji je otputovao u Amazonu s nadom da bi našao izgubljena društva te otkrio i mitski El Dorado. Jasno, Fawcett u tome nije uspio, a njegova ekspedicija, na koju je krenuo sa svojim sinom, je misteriozno nestala u dubinama džungle. Je li našao grad, kojeg je on zvao samo 'Z', ostaje neodgovoreno pitanje. Film režira James Gray, koji je već napravio ime od sebe uz pomoć svojih suradnji s Joaquinom Phoenixom. Film bi se u kinima mogao pojaviti krajem travnja ove godine. Drugi film o zlatu kojeg ćemo moći pogledati ove godine jest jednostavno nazvan 'Zlato', s Matthewom McConaugheyem u glavnoj ulozi. 'Zlato' u kina dolazi 26. siječnja, a McConaugheyja možete ove godine pogledati i u 'Kuli tmine'. Tema: FILM 