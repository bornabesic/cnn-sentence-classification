Fassbender, koji glumi u nadolazećoj ekranizaciji poznate i popularne franšize video igara, 'Assassin's Creed', izjavio je da mu se čini da će film biti nešto posve posebno u tom žanru. Film, koji nije direktna adaptacija igre, već je posve novi materijal, završio je sa snimanjem svih važnih dijelova i ušao je u postprodukciju. Kako je Fassbender po prvi put i producent u nekom djelu, shvatio je mnogo važnih stvari. - Bilo je odlično. Puno sam naučio kroz svoje iskustvo kao producent. Mislim da smo napravili nešto originalno u ovom žanru - izjavio je glumac. Na pitanja o glavnom liku nije se libio odgovarati. - On je autsajder. U raznim domovima i zatvorima je bio od kad je bio tinejdžer. Bio je izgubljen. Zato se i mogao poistovjetiti sa svojim porijeklom - rekao je Fassbender. U filmu pratimo Calluma Lyncha (Michael Fassbender), koji putem nove genetske tehnologije dobije sjećanja svojeg pretka Aguilara, u 15.st. u Španjolskoj. Nakon otkrića da potječe iz tajnog društva plaćenih ubojica, Asasina, Callum krene uništavati zlu organizaciju Templara koji ugrožavaju današnji svijet. Uz Fassbendera se u filmu pojavljuju i Ariane Labed, Marion Cotillard, Brendan Gleeson, Jeremy Irons, Michael Kenneth Williams te Brian Gleeson. U kinima ćemo ga moći pogledati krajem zime 2016. 