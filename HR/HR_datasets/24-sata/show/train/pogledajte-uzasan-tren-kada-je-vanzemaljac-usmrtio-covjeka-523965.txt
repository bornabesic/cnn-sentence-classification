Kada je 1979. godine Ridley Scott snimao svoju klasičnu scenu u kojoj Johnu Hurtu (glumac je nažalost preminuo ove godine) iz prsa 'iskočio' Alien, glumci nisu znali o čemu se u sceni radi, pa je njihov strah odnosno šok na licima pravi. Iako smo mislili da je takvu scenu teško nadmašiti, jer 'vidjeli smo sve', epski filmaš još jednom nam je pokazao kako se varamo. Ovaj video kojeg donosimo napravljen je na takav način da nam po prvi put prikazuje kako točno izgleda trenutak kada Alien izađe iz svoje čahure unutar čovjeka. Jasno, sve se događa uz obilje krvi i dijelova tijela, a osobitost videa svakako je to što je snimljen 3D tehnikom, pa tijekom gledanja možete mišem upravljati 'oko sebe', gledajući Alienovim očima. Pogledajte 3D video Posada svemirskog broda 'Savez' je s 2000 putnika u dubokoj hibernaciji na putu prema udaljenom planetu Origae-6. Tamo se kolonisti nadaju uspostaviti novi dom čovječanstva. No putovanje će prekinuti eksplozija zvijezde koja će rasparati svemirska jedra 'Saveza', uzrokovati smrt desetaka putnika te skrenuti misiju s planirane rute. Jedinstvena i užasavajuća priča o razotkrivanju tajanstvenog porijekla najsmrtonosnijeg izvanzemaljaca, ubojitog Aliena, napokon će biti dovedena svojem koncu. U filmu glume Michael Fassbender, Katherine Waterston, Billy Crudup, Danny McBride i Demián Bichir. Film režira legendarni Ridley Scott. Film je u kinima u distribuciji Blitza od 18. svibnja, a svoju ulaznicu možete kupiti već danas na blagajnama kina, putem aplikacija ili on-line na stranicama kina. Tema: FILM 