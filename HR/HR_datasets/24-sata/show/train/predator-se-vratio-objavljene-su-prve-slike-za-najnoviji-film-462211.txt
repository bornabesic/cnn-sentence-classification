Kako je već najavljen četvrti nastavak sage o Predatoru, a prije nekoliko tjedana je i scenarist filma, Fred Dekker potvrdio kratkom porukom da film stvarno ide u produkciju, tako smo samo čekali slijedeću veću vijest o nevidljivom lovcu. Službena Facebook stranica filma objavila je prvi poster za nadolazeći nastavak o Predatoru. Here we go again, bro. Kao što možete vidjeti, film se zove vrlo jednostavno i nedvosmisleno 'The Predator', a slogan bi trebao biti jasan svakome tko je pogledao ikoji nastavak franšize. Osim scenarista Dekkera, koji je imao veze i s prvi filmom, redatelj je Shane Black, koji je u originalu i glumio. Njegov novi film 'Simpatični dečki' očekujemo uskoro u kinima, a kako nas je oduševio svojom režijom u trećem nastavku 'Iron Mana', i ovom slučaju očekujemo jednako dobar posao. Kako se u nastavku neće pojaviti nitko od prethodnih likova i glumaca, tako je posve sigurno da ćemo dobiti originalnu priču. Jedino što je sigurno je da nam dolazi novi, ubojitiji i opasniji Predator. Ono čemu se mi nadamo je da će film, poput Deadpoola, dobiti normalnu oznaku R, a ne steriliziranu PG13. Tema: FILM 