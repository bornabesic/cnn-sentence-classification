Dobro je biti loš.… Sklopite tim najopasnijih svjetskih zatočenih superzlikovaca, dajte im najmoćnija oružja koja država ima na raspolaganju i pošaljite ih u bitku protiv misterioznog i nesavladivog bića. Špijunka Amanda Waller odlučila je učiniti upravo to, jer što grupa gnjusnih i prijezira vrijednih zlikovaca ima za izgubiti u takvom pohodu? No, jednom kad shvate da za tu avanturu nisu odabrani zbog svojih sposobnosti već zbog toga što će zasigurno sva krivnja na njih pasti ako projekt propadne, što će 'Odred otpisanih' učiniti? Hoće li umrijeti u pokušaju da sve riješe ili će svatko na svoju stranu krenuti? Pogledajte video Iz pera scenarista i redatelja Davida Ayera dolazi nam film zasnovan na likovima iz DC-ovog stripa 'Suicide Squad'. U filmu glume Jai Courtney, Jay Hernandez, Adewale Akinnuoye-Agbaje, Ike Barinholtz, Scott Eastwood, Cara Delevingne, Adam Beach, i Karen Fukuhara uz već legendarnog Willa Smitha, Jareda Leta i Margot Robbie. 'Odred otpisanih' stiže u naša kina u distribuciji Blitz film i video krajem blockbusterske sezone ove godine, 4. kolovoza. Tema: FILM 