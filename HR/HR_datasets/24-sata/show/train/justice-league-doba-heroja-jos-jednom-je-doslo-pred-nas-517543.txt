Prvi pravi foršpan za nadolazeći superherojski film iz DC-ovog, odnosno Warner Brosovog superjunačkog svemira najavljivao se putem Facebooka i Instagrama kratkim videima u kojima su se svi uključeni jako trudili pokazati svima koliko će opako izgledati heroji iz novog filma. 'Justice League' je ono što su u Marvelovim stripovima 'Osvetnici', čiji serijal još traje i čije ćemo okončanje sage vidjeti do kraja 2020. godine. Sva sila postera i kratkih videa se pojavila (uz odlične postere u našoj galeriji), a mi vam ih sve donosimo, prije prave poslastice, cijelog foršpana za film 'Justice League', odnosno 'Liga pravde', kako će vjerojatno biti kod nas preveden. Prvi nam se predstavio Aquaman, ekvivalent Hulka u 'Ligi pravde'. Pogledajte video Well. HELL to the YEAH. I'm so pumped I haven't seen anything yet. 2 long ass days away Zack hook Akuman up. You know I'm impatient. Aloha j. Bolder United #JusticeLeague #Aquaman #UniteTheLeague A post shared by Jason Momoa (@prideofgypsies) on Mar 23, 2017 at 12:41pm PDT Lukavi i nadasve bogati dio tima, Batman, koji je poput Iron Mana iz Osvetnika, dobio je ovaj video. Spretni, nevjerojatno brzi, ali i mladi i neiskusni The Flash u novom filmu dobio je i munjevite elemente oko svojeg lika, što je donekle neobično, jer to ne vidimo u stripu, no ne i nepoželjno. Superheroj s donekle bezveznim imenom, Cyborg, ipak ne izgleda bezvezno, pa se i te kako radujemo svim scenama s njim. Konačan video došao je za superheroinu koja svoj film dobiva ove godine, 01. lipnja. Jasno, govorimo o Wonder Woman, o kojoj smo već pisali. Svih petero se ujedinilo napokon u foršpanu kojeg smo dugo iščekivali, nakon što smo još prošle godine u 'Batman v Superman: Zora pravednika' dobili prve najave da će se snimati cijeli serijal o 'Justice Leagueu'. Pogledajte nevjerojatan video U 'Justice League' nam redatelj Zack Snyder opet na velike ekrane vraća Bena Afflecka kao Batmana, Henryja Cavilla u ulogu Supermana te Gal Gadot kao Wonder Woman, uz novopridošle Jasona Momou, Ezru Millera i Raya Fishera u ulogama Aquamana, The Flasha i Cyborga. U novom filmu će Bruce Wayne, potaknut nesebičnom Supermanovom žrtvom, i uz pomoć novostečene saveznice, Diane Prince (pravo ime Wonder Woman), sastaviti tim superheroja da bi se borili protiv nepojmljivo okrutnog neprijatelja. Batman, Wonder Woman, Aquaman, Cyborg i The Flash, hoće li takav tim moći zaustaviti katastrofu? 'Justice League' u kina dolazi sredinom studenog ove godine. Tema: FILM 