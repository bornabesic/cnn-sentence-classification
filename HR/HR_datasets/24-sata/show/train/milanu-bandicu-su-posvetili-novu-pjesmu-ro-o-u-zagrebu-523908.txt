Kad sam čuo što se zbiva s Jabukom, rekao sam nema se kaj čekati, treba delati, kaže umirovljeni dizajner iz dvojca Božesačuvaj Albino Uršić. On je s frontmenom K3P-a Tomislavom Vukelićem - Tomfom napisao stihove nove pjesme 'Rođo u Zagrebu' koja, objašnjavaju autori i izvođači, govori o svim znanim i neznanim rođacima i prijateljima. Sredinom prosinca zaštitari su provalili usred noći po naređenju gradonačelnika Milana Bandića (61) na terasu Jabuke, a on je rekao tad da klub treba promijeniti vodstvo. Brojni su se kulturnjaci tad pobunili i usprotivili se zatvaranju noćnog kluba. Borba za Jabuku: Nova pjesma nastala je šest mjeseci nakon što je Grad Zagreb upao na terasu kluba Jabuka te ga planirao zatvoriti - Ono što je meni najbitnije, da moji ljudi i gosti, nikad ih nisam pitao kako se zovu, ni za krvna zrnca, ni ime, ni prezime, ni kojoj političkoj opciji pripadaju... I zato je ovaj klub opstao i ušao je u 50. godinu postojanja - rekao je Marin Viduka Stiv, voditelj Jabuke. Slično je prije dva mjeseca govorio i gradonačelnik. - Ono što je meni najbitnije, da moji čelni ljudi gradski, nikad ih nisam pitao kako se zovu, ni za krvna zrnca, ni ime, ni prezime, ni kojoj političkoj opciji pripadaju. I zato sam od građana dobio pet mandata - rekao je Bandić. 