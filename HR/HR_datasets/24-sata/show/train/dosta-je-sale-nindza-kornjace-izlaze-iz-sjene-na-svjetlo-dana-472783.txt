Novi trailer filma Nindža kornjače: Izlazak iz sjene otkriva nove detalje filma i prvi put upoznajemo glavnog negativca. Četiri najpoznatije kornjače, Mickey, Don, Leo i Raph ovog ljeta će izaći iz sjene i krenuti u još veću avanturu zajedno s April O'Neil (Megan Fox) i Vernom Fenwickom (Will Arnett), a u borbi protiv zločinaca će im se pridružiti i maskirani hokejaš Casey Jones (Stephen Amell). Nakon što njihov najveći neprijatelj, Shredder, pobjegne iz pritvora, udružuje se sa zločestim znanstvenikom Baxterom Stockmanom (Tyler Perry) i njegovim pristašama, Bebopom (Gary Anthony Williams) i Rocksteadyjem (WWE Superstar Stephen “Sheamus” Farrelly), kako bi zajedno izvršili plan za preuzimanjem vlasti u svijetu. Pripremajući se spriječiti Shreddera i njegovu ekipu, kornjače će se susrest s još većim zlom sličnih namjera: zloglasnim Krangom. Pogledajte foršpan Film, u distribuciji Blitza, u kina stiže 2. lipnja.   Tema: FILM 