Svi pravi fanovi serije 'Živi mrtvaci' s nestrpljenjem iščekuju početak serije, koja se na male ekrane vraća krajem ovog mjeseca, jer ćemo tada napokon saznati odgovor na pitanje - koga je Negan ubio?. Iako je posve jasno da je vrli vođa naše ekipe, Rick, siguran od takve užasne smrti, i dalje bi nam najdraže bilo da nitko ne umre u napadu te užasne palice. No, 'Živi mrtvaci' nije serija koja pazi i mazi svoje likove, a posebice nije serija koja se libi biti brutalna, pa je jasno da će to biti jedan jako bitan i omiljen lik. U takvom ozračju dolaze nam odlične vijesti od Charlieja Colliera, predsjednika TV kompanije AMC, koji je potvrdio da je nova sezona, osma po redu, u planu iako još sedma nije došla na male ekrane. - Stvarno je odlično surađivati s Robertom Kirkmanom i Scottom Gimpleom (pisci i scenaristi serije, op. a.) te s ostalima koji rade na seriji da bismo doveli 'Žive mrtvace' svim ljubiteljima na male ekrane. I najvažnije, moja hvala svim ljubiteljima što su zajedno s nama udahnuli seriji život - izjavio je Collier. Serija se na male ekrane vraća krajem ovog mjeseca, 24. listopada, s cjelokupnom postavom koju smo gledali u prošloj sezoni, a koga ćemo vidjeti u osmoj sezoni saznat ćemo u dogledno vrijeme. Tema: FILM 