Ako je nešto napravija, napravija je na svoju ruku. Vjerovala sam mu, rekla je Nevenka Bekavac (41) o svom novopečenom suprugu, umirovljenom nosaču kofera iz Sinja, Zvoni Petričeviću (44). Njene sumnje da je trudna pokazale su se točnima. Doktor joj je, kaže reality zvijezda, rekao da nosi dečka. - Mislila sam da nisam trudna, ali eto, ipak jesam. Zvone je napravija šta nije smija. Rekla sam mu to, naravno. Ja sam tila zatrudnit u braku, ali sad šta je, tu je - kaže nam zvijezda showa 'Ljubav je na selu'. I sama se iznenadila zbog trudnoće jer, kaže, “na njoj se ne vidi da je u drugom stanju”. Mislila je da ima mučnine od brze hrane koju voli jesti, osobito od bureka za doručak, koji joj Zvone voli kupiti. - Razmišljala sam o imenu za dijete. Ako sve bude u redu, voljela bih da se zove Tomislav ili Antonio - kaže Nevenka. Priznaje da se pomalo boji svega što joj budućnost nosi, najviše zbog Zvone, u kojeg nije sigurna da je onaj pravi. No kaže da se Petričević trudi pa je počeo spremati po kući i kuhati ručak za njih dvoje. - Mi ženske smo takve da, ako sve nije onako kako smo zamislile, onda smo nesigurne. Nadam se da ću biti zadovoljna - kaže Nevenka. Ona i suprug, kojeg je upoznala u Međugorju, nakon iznenadnog vjenčanja prije nepunih mjesec dana skrasili su se u njegovoj kući u Sinju. 