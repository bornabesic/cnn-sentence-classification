Kada pričamo o ludim komedijama, vrlo rijetko se razgovor neće dotaknuti i Sache Barona Cohena. Cohen nikada nije bio sramežljiv što se tiče svojih pošalica i sprdnji u filmovima u kojima se pojavljuje, a u svojem narednom projektu će glumac opet biti u ulozi u kojoj se može i sprdati i šaliti na tuđi način. Prema navodima iz medija, Fox Searchlight bi trebao pokrenuti novi projekt u kojem bi Sacha Baron Cohen trebao imati glavnu ulogu. Kako se piše, film će se baviti satiričnim pogledom na svijet prikazan kroz oči super milijardera koji se bavi nekretninama. Ako vas takav opis glavnog lika podsjeća na narednog američkog predsjednika, rekli bismo da se ne varate puno. Premda ništa nije konkretnije izrečeno o projektu, posve je moguće da će Cohen kao predmet sprdnje uzeti Trumpa. Iako je Cohenov posljednji film, 'NeProfesionalac', relativno loš prošao u kinima, nadajmo se da je to bila samo kratka epizoda te da će se glumac novim projektom osoviti na noge. Tema: FILM 