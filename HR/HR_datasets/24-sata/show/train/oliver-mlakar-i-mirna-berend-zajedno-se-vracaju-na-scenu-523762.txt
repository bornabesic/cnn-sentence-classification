Zadnji put su zajedno izašli na pozornicu u Mostaru 2009. godine, a 'Obiteljski zabavnik' bio je zadnja emisija koju su vodili 1993. i 1994. Mirna Berend (50) i Oliver Mlakar (81) voditelji su koncerta Crvenih koralja u Lisinskom. - Kao klinka sam gledala Olivera, Kseniju Urličić, Željku Fattorini, Helgu Vlahović i Vesnu Špinčić Prelog, a na audiciji 1986. sam ga prvi put vidjela uživo. Od 200 kandidata prošli smo samo Denis Latin i ja - prisjetila se Mirna. Iako od 2000. godine nije na malim ekranima, Mirnu gledatelji i danas rado zaustave na ulici te joj govore da im nedostaje Prije 17 godina voditeljica je dobila otkaz na HRT-u nakon što je 14 godina vodila sve najvažnije zabavne emisije. Nakon toga dobila je angažman na drugoj televiziji, ali to je nije ispunjavalo pa je počela izrađivati nakit. Od toga i danas živi. Zasad se njezini anđeli s porukom 'Ponesi me, čuvat ću te' prodaju na tri benzinske postaje i Berend planira širiti posao s nakitom. - Mirno i lijepo živim od izrade svojih anđela te jako rijetko palim televizor - kaže. Dodaje da joj je nakit kao joga, kaže da je zatvorena u svojem svijetu i ne razgovara ni s kim ako to ne želi. Ističe da je sve u životu radila iz ljubavi. Dream team: Mirna i Oliver nekad su često radili zajedno te su ih nazivali najboljim televizijskim parom. Prije Mirne je Oliverova partnerica bila Helga Vlahović. - S anđelima ću zaokružiti svoj ovozemaljski život, a prije toga možda napišem i knjigu. I ja sam nekad bila zaluđena time što sam bila voditeljica. Ego zna proraditi, ali to je zamka. U toj zamci treba ostati ili je prepoznati i iz nje izaći - smatra Mirna. Oliver Mlakar veseli se što će baš Mirna s njim večeras voditi koncert. Voli je jer je, kako kaže, iskrena, poštena i neposredna. - Imala je problema jer je svima sve rekla u lice. Jako je cijenim kao ženu i profesionalku. Neshvatljivo mi je da je neiskorištena. Kad vidim plejadu neukih voditeljica, nije mi jasno kako je to moguće - kaže Mlakar, koji je u mirovini od 2002. Nakon toga vodio je 'Kviskoteku', a i danas ga često pozivaju da vodi razne evente. Sa suprugom Dunjom (71) više od 30 godina uzgaja patuljaste šnaucere, koji su redom nagrađivani na izložbama u svijetu. Mlakar kaže da mu srce svaki put brže zakuca kad vidi Dunju da s njima ulazi u ring. Mirna i Oliver ponose se što su Crveni koralji baš njih angažirali. Berend je kao djevojčica često slušala 'Mnogo značiš za moj život draga'. Mlakar tu pjesmu Dunji nije pjevao jer tvrdi da nije dobar pjevač pa je nije htio razočarati. Na pjesme Crvenih koralja u mladosti je više volio plesati. Mirna je 1995. bila jedna od prezenterica na Porinu Oliver i Mirna Berend poznavali su se sedam godina, a tek kad su počeli voditi ‘Obiteljski zabavnik’ Laze Goluže (81), nazvala ga je kolegom. - Kad se danas primimo za ruke i izađemo pred publiku, znam da je uz mene moj kolega. Jako sam sretna da sam radila s njim i njegovom generacijom, od njih učila i što ne radim s ovima danas - kaže Mirna. 