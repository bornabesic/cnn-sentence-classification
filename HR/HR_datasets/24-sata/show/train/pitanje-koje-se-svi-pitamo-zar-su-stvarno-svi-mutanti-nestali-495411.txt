Već neko vrijeme je poprilično jasno svima koji su pročitali strip 'Old Man Logan', od Marka Millara, da se treći solo film o Wolverineu zbiva u bliskoj budućnosti. Jedna od glavnih indikacija da je uistinu tako jest i naslov filma, koji je nedavno objavljen, kao i fotografija jako oronulog Profesora X-a, koju je objavio redatelj Mangold. No tek smo sa dvije fotografije, sa Twittera i Instagrama, u stvari dobili svojevrsnu potvrdu tih sumnji. Kako se može vidjeti na prvoj fotografiji, koju je objavio Hugh Jackman, u pitanju je kadar iz auta. Na njemu se vidi isječak iz novina na nekom latinskom jeziku, sa jahtom i komentarom 'SUNSEEKER'. Tako je Jackman barem donekle potvrdio da se 'Logan' odvija na cesti, tj. da je u pitanju film ceste, što i je radnja spomenutog stripa. Na drugoj fotografiji (objavio ju je službeni profil filma na Instagramu) vidi se urezan natpis 'Where are all the mutants?', ili prevedeno s engleskog, 'Gdje su svi mutanti?'. I to sugerira budućnost poput one u stripu 'Old Man Logan', u kojoj mutanti stvarno jesu nestali, ili žive porobljeni. Mutants A photo posted by @wponx on Oct 14, 2016 at 7:23am PDT U filmu se, uz Jackmana i Stewarta po posljednji put u svojim ulogama, pojavljuje i Boyd Holbrook u ulozi nekog mišićavog čudovišta (pretpostavka je da glumi mutiranog Hulka) te Stephen Merchant (možda glumi Calibana, visokog mutanta koji krade tuđe moći) u još neotkrivenoj ulozi. Osim njih, u još jednoj nepotvrđenoj ulozi (no opet vrlo vjerojatno, kao negativac Nathaniel Essex, tj. Mister Sinister) nastupa Richard E. Grant. 'Logan' nam u kina dolazi 3. ožujka 2017. godine. Tema: FILM 