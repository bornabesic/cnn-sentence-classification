Produkcijske kuće Lionsgate i Saban donose nam ove godine zabavni znanstveno fantastični film nastao prema legendarnoj akcijskoj televizijskoj seriji iz devedesetih, 'Power Rangers'. Radnja filma prati petero običnih tinejdžera, koji moraju postati superheroji jednom kada saznaju da je njihov mali grad Angel Grove sa cijelim svijetom na rubu uništenja. Invazija okrutnih vanzemaljaca dovodi Zemlju na sam rub propasti prije nego što naši mladi heroji shvate da mogu pomoći. No kako bi to učinili, morat će prevladati svoje osobne probleme prije nego bude prekasno te se udružiti kao Power Rangersi. Hoće li naši heroji uspjeti u tome i hoće li ih pokoriti problemi njihovog 'običnog' života? Pogledajte video U glavnim ulogama su Dacre Montgomery kao Jason Lee Scott, tj. Crveni Ranger i vođa tima. Rozi Ranger odnosno Kimberly Hart je Naomi Scott, dok je Plavi Ranger tj. Billy Cranston, RJ Cyler. Ulogu Žutog rangera/ Trini Kwan preuzela je Becky G., a Zack Taylor/Crni Ranger je Ludi Lin. Bryan Cranston nastupa u ulozi Zordona dok je negativku Ritu Repulsu odlučila odglumiti Elizabeth Banks. Redatelj filma je Dean Israelite, a film u bolja kina dolazi 23. ožujka, u distribuciji Blitz filma. Tema: FILM 