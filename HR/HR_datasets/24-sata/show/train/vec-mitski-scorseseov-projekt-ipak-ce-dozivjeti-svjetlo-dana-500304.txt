Martin Scorsese radio je na svojem ovogodišnjem filmu, 'Silence' još od 1990. godine, a ove godine napokon ćemo vidjeti i plod tog rada. Četvrt stoljeća u stvaranju, i napokon smo dobili prvi foršpan za film. - Kako postajete stariji, ideje vam dolaze i odlaze. Pitanja, odgovori, to je ono što me zanima. Da, i kinematografija i obitelj su važni, no kako postajete stariji uviđate da mora postojati više. Sama priroda sekularnosti me fascinira, no istovremeno možete li maknuti ono što bi vam moglo obogatiti život, jednu zahvalnost prema duhovnom i transcendentalnom? Tako me privlači 'Silence'. To je bila opsesija, moralo se napraviti. Jaka divna istinita priča koja se dotiče bitnih pitanja - odgovorio je Scorsese na pitanje zašto ga je projekt toliko držao. Kako smo već pisali, u pitanju je ekranizacija romana iz 1966. godine, 'Silence', japanskog autora Shusakua Endoa. Glavne likove glume Andrew Garfield (možete ga upravo sada pogledati u još jednom kandidatu za Oscara, filmu Mela Gibsona, 'Greben spašenih') i Adam Driver (prošlogodišnji negativac u 'Ratovima zvijezda: Sila se budi'), koji putuju u Japan u 16. stoljeću da bi našli svojeg mentora, oca Cristovaa Fereiru (glumi ga Liam Neeson), koji je navodno izgubio svoju vjeru. Pritom se upleću u pravo proganjanje kršćana u Japanu u 17. stoljeću. Pogledajte prvi foršpan 'Silence' režira gore spomenuti Martin Scorsese prema scenariju Jaya Cocksa, zasnovanom na noveli Shusakua Endoa iz 1966. godine. Film se u kinima očekuje oko Božića ove godine, pa je posve jasno da je producentska kuća ciljala na taj termin tako da bi film ipak ušao u dodjelu nagrada Oscar za ovogodišnja ostvarenja. Tema: FILM 