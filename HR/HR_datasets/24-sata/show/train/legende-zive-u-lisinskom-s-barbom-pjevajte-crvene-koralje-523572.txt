Crveni koralji bili su prvi rock bend koji je u bivšoj Jugoslaviji prodao više od 100.000 ploča što je u to vrijeme bilo pravo čudo, s obzirom da u tadašnjoj državi niti nije bilo toliko gramofona. Boris Barba Babarović pridružio se Koraljima predvođenim pokojnim Mirom Lukačićem nekoliko mjeseci nakon osnutka benda. Ipak, uspio je postati 'zaštitni znak' rock sastava. Na koncertu koji će se održati u Lisinskom 10. svibnja u 20 sati, glavnu ulogu imati će upravo Barba. Osim njega, nastupat će i mnogi prijatelji kao što su Filip Gjud & the band, Vedran Božić, Zdenka KovačićeK, Vlado Kalember, Srđan Jug, VIS BOHEMI, I. Hrvatski Broadway Ansambl, Irma Dragičević i Arsen Ereš TRIO. Voditelji su Mirna Berend i Oliver Mlakar. 