Premda adaptacije video igara već poslovično nisu uspješne, posve je moguće da će film s Michaelom Fassbenderom u glavnoj ulozi preokrenuti taj trend. Do sada je najbolje ocijenjen film, na Rotten Tomatoesu, 'Final Fantasy' sa 44 %, što se ne smatra dobrom ocjenom. Istovremeno, najveću zaradu je imao 'Princ Perzije: Pijesak vremena', sa zarađenih 330 milijuna dolara, ali na kolosalnom budžetu od 200 milijuna. Twitter/Screenshot Ova adaptacija, koju predvodi redatelj Justin Kurzel bi mogla pokazati da se ipak može snimiti kvalitetan film po igri. A još važnije, možda će se pokazati i da ima i novca u takvim filmovima. Twitter/Screenshot Iako nam se čini da već svi znaju o čemu se radi u ovoj iznimno popularnom serijalu igara, nije na odmet ponoviti za onih par koji su uspjeli zaobići ove igre. Callum Lynch (Michael Fassbender) putem nove tehnologije dobije sjećanja svojeg pretka Aguilara, u 15.st. u Španjolskoj. Nakon što otkrije da potječe iz misterioznog tajnog društva, Asasina, Callum odluči uništiti opresivne i moćne Templare koji ugrožavaju svijet danas. Osim Fassbendera u filmu glume i Ariane Labed, Marion Cotillard, Brendan Gleeson, Jeremy Irons, Michael Kenneth Williams te Brian Gleeson. U kinima se očekuje krajem naredne zime. 