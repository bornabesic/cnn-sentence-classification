Nakon najava da Daniel Craig odlazi iz serijala o tajnom agentu 007, počele su spekulacije o tome tko bi mogao, a i tko želi naslijediti glumca na mjestu seksi agenta. I dok su neki glumci upitne građe, odnosno muskulature (Tom Hiddleston), a drugima se spočitavala boja kože (Idris Elba), čini nam se da se rješenje nedavno samo nametnulo. Henry Cavil, kojeg trenutačno možemo vidjeti u kinima u ulozi Supermana u spektaklu 'Batman v Superman: Zora pravednika', izjavio je da bi drage volje preuzeo ulogu. - Vrlo sam zaposlen sa stvarima oko Supermana, no kada bi bilo mjesta za mene i kada bi me željeli u toj ulozi, bilo bi to super. Volio bih to učiniti - izjavio je glumac. Glumca smo već vidjeli u špijunskoj ulozi, u prošlogodišnjem filmu 'Šifra U.N.C.L.E.', u kojem je ostavio podosta dobar dojam. Hoće li njegovo prethodno iskustvo utjecati na producente filma, ostaje neodgovoreno pitanje. Cavilla možete već danas pogledati u filmu 'Batman v Superman: Zora pravednika'  u CineStar kinima. Tema: FILM 