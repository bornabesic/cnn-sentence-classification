Nakon što smo saznali kako će izgledati novi Bumblebee u petom nastavku Transformera, redatelj Michael Bay nam je pokazao da se u peti nastavak vraća i jedan od omiljenijih Decepticona, tj. negativaca. Decepticon Barricade se, nakon što je prespavao grozan četvrti nastavak franšize (da smo barem i mi to učinili), vraća u peti dio. A kao što je i Bumblebeejev Camaro 2016 dobio finu preradu, tako je i naš omiljeni negativac dobio malo opakiju, 'pimpanu' verziju Forda Mustanga Saleena. Za one koji su malo više uključeni u cijeli svijet Transformera, taj Decepticon ima na svojem poklopcu prtljažnika upisano 'to punish and enslave' ('kazniti i porobiti', op.a.), za razliku od uobičajenog 'to serve and protect' ('služiti i štititi', op.a.) što policija ima upisano na svojem prtljažniku. Da podsjetimo, 'normalna' verzija ovog auta i dalje izgleda 'opako'. 'Transformers: The Last Knight' bi u kina trebao stići 23. lipnja naredne godine. Što mislite? Koji vam bolje izgleda? Tema: FILM 