Nakon što je postalo vrlo jasno i očigledno da su ekranizacije antijunaka profitabilne, posebice kada pričamo o onima koje su napravljene za odraslu publiku, na površinu su isplivale i vijesti o skorašnjem ponovnom dolasku demonskog viteza Spawna na velike ekrane. Samo, čini se da će se podosta razlikovati od prethodne verzije. - U pozadini ćemo vidjeti neku stvar, neku babarogu. Ta babaroga, taj duh, to je nešto za što ćemo mi reći da je Spawn. Hoće li izgledati kao što je izgledao u prvom filmu? Ne. Hoće li imati superprotivnika? Ne. Biti će utvara, duh - izjavio je Todd McFarlane, scenarist filma i originalni tvorac lika. Kako se čini, McFarlane želi napraviti drastičnu promjenu naspram filma o Spawnu iz 1997. godine. Premda je film imao neke mračne teme, ipak je bio najobičniji film o superjunaku, zajedno s klasičnom pričom o postanku i tradicionalnim antagonistom - Violatorom - kojeg je glumio John Leguizamo. Nedavni uspjesi stripovske industrije su očigledno natjerali McFarlanea da proba opet dovesti ovog antiheroja na platno. Hoće li uspjeti u udaljavanju od onoga što je napravilo probleme u prvom filmu vidjeti ćemo za par godina. Tema: FILM 