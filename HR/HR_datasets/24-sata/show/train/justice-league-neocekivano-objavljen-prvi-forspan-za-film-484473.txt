Preko vikenda, od četvrtka do nedjelje, se u San Diegu odvijao najveći festival stripa i povezanih umjetnosti. Tako smo dobili i podosta zanimljivih foršpana, no onaj koji nam je među interesantnijima zasigurno je foršpan za 'Justice League', tj. nastavak ovogodišnjeg 'Batman v Superman: Zora pravednika'. Nitko taj foršpan nije očekivao, jer ga Warner Bros nije niti najavio. Tako da su praktički sve posjetitelje, koji su očekivali detalje o novom filmu o 'Wonder Woman', uhvatili na prepad. Ono što u foršpanu napokon možemo vidjeti jest kako će naši heroji izgledati u nadolazećem hitu, 'Justice League'. Osim prvog pokazivanja loga, vidjeli smo i kako izgledaju Aquamanovi te Flashevi kostimi, dok smo samo na trenutak ugledali i Cyborga. No dosta priče, pogledajte video Ono što je zasigurno pokazano je točno ono što je nužno nedostajalo u 'Batman v Superman: Zora pravednika' - malo vedrija strana svega. U 'Justice League' nam redatelj Zack Snyder opet na velike ekrane vraća Bena Afflecka kao Batmana, Henryja Cavilla u ulogu Supermana te Gal Gadot kao Wonder Woman, uz novopridošle Jasona Momou, Ezru Millera i Raya Fishera u ulogama Aquamana, The Flasha i Cyborga. U novom filmu će Bruce Wayne, ponukan nesebičnom Supermanovom žrtvom, i uz pomoć novostečene saveznice, Diane Prince, sastaviti tim superheroja da bi se borili protiv nepojmljivo okrutnog neprijatelja. Batman, Wonder Woman, Aquaman, Cyborg i The Flash, hoće li takav tim moći zaustaviti katastrofu? 'Justice League' u kina dolazi krajem studenog 2017. godine. Tema: FILM 