Po svemu sudeći, na televizijske ekrane dolazi nam reboot i remake klasičnog filma iz 1969., odnosno 2003. godine. 'Dobar posao u italiji' u svojoj originalnoj verziji imao je Michaela Cainea na čelu skupine lopova koji izvrsnom vožnjom uspiju pobjeći policiji. Verzija iz 2003. godine nije se puno razlikovala od originala osim što se nije odvijala u Italiji, niti je itko od glavnih likova bio povezan s Italijom. Serija, koju razvija NBC, pratit će skupinu lopova koji izlaze iz 'Mirovine' da bi spasili svojeg 'patrijarha' iz zatvora. Na njihovom čelu je Charlie Croker, šarmantan i privlačan kriminalac koji je odlučio postati pošten, no kao i ostali njegovi 'kompanjoni', nije u tome uspio. Film iz 2003. godine, kojeg je režirao F. Gary Gray (sada snima 'Brze i žestoke 8'), imao je Marka Wahlberga, Charlize Theron, Jasona Stathama, Eda Nortona, Setha Greena, Mos Defa i Donalda Sutherlanda u glavnim ulogama. Kako je film zaradio 176 milijuna dolara, nije toliko čudno što je netko odlučio da bi se mogla snimiti serija po tom filmu. 'Ledeni ubojica: Povratak', s Jasonom Stathamom u glavnoj ulozi, u distribuciji Blitz filma, u možete pogledati našim kinima . Tema: FILM 