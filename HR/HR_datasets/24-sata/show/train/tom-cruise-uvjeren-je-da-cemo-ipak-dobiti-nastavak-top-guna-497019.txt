U ovom trenutku Toma Cruisea možemo vidjeti još jednom u ulozi pravog razbijača, Jacka Reachera, u svim kinima. A kada mu je postavljeno pitanje zašto se vraća u ulogu tog lika, Cruise je eventualno došao i do objašnjavanja planova za 'Top Gun 2'. - Najbolji dio glumljenja Reachera jesu stvari koje on radi. Volim glumiti takvog lika, takav način gledanja na svijet. Kako rješava probleme i njegovu fizikalnost. Volim i svijet u kojem se on nalazi te situacije u koje zapada. Stvarno je sve to zabavno, čak ima i duhovitosti u tom liku - izjavio je Cruise. No najbitnija stvar ipak nije bila Reacher već neke nove informacije o nastavku 'Top Guna', kojeg je Val Kilmer bio najavio još prošle godine u studenom. - Pa, radimo na njemu. Pokušavamo sve izračunati. Na žalost, svi likovi iz prvog dijela neće se moći vratiti. Goose se ne vraća, žao mi je - odgovorio je Cruise na pitanje o napretku filma. Cruiseov film kojeg u kinima možemo pogledati već tjedan dana je 'Jack Reacher: Nema povratka', nastavak hita iz 2012. godine. Uz Cruisea se u filmu pojavljuju još Cobie Smulders, Aldis Hodge, Danika Yarosh, Patrick  Heusinger, Holt McCallany te Robert Knepper, dok se režije prihvatio Edward Zwick. Tema: FILM 