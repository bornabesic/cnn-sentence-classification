Kazalište Gavella pokrenulo je humanitarnu akciju za liječenje poznate glumice Ankice Dobrić (57), piše Teatar.hr. Poziv kazališta prenosimo u cijelosti:  'Dragi kolege i prijatelji kazališta, Prijatelji su ljudi koje susrećemo na svom putu i na koje se možemo osloniti i u radosti i u boli, a da njihova ljubav nikad ne postavlja uvjete. Pozivamo Vas na predstavu 'Nevidljivi' Tene Štivičić u režiji Matjaža Pograjca, 1. lipnja 2017. s početkom u 21.30 sati, koju će ansambl kazališta 'Gavella' odigrati za potporu i pomoć u liječenju prijateljice i kolegice Ankice Dobrić. Ulaznice možete nabaviti na blagajni kazališta 'Gavella' po cijeni od 70 kuna. Informacije i rezervacije na broj telefona 01 4864 616 i www.gavella.hr. Unaprijed zahvaljujemo!' Ankica, koja je članica ansambla Gavelle od 1990. godine, i sama je pomagala svojim kolegama kada je bilo potrebno. Za liječenje kolegice Mirjane Majurec 2011. godine, tražila je od sindikata kazališta 10.000 kuna kako bi Mirjani pomogli oko velikih troškova..  Dobrić je gledateljima poznata i po ulogama u domaćim serijama poput 'Larin izbor', 'Vila Maria', 'Nemoj nikome reći', i mnogim drugima.  