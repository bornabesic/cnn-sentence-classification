Franšiza koju Universal pokreće naredne godine, Universal Monsters, očigledno je na solidnom putu da krene jer smo dobili i prvi teaser za prvi film iz iste, 'Mumija'. S Alexom Kurtzmanom na mjestu redatelja, u glavnoj ulozi nalazi se Tom Cruise kao heroj (a što drugo?) koji se uplete u mistične probleme koje prouzroči davna egipatska princeza (glumi ju Sofia Boutella). Pred nama je samo teaser, no i foršpan dolazi vrlo brzo. Pogledajte prvi teaser Kako smo već pisali, studio Universal namjerava vratiti u život klasična čudovišta iz njihovog repertoara. Tako bismo trebali uskoro dobiti sve filmove s raznim čudovištima iz ranih godina 20. stoljeća, kao što su Mumija, Drakula (na žalost, prethodni pokušaj uzdizanja ovog čudovišta, 'Drakula Untold', nije baš dobro prošao), Nevidljivi čovjek  i Frankenstein. Glumci koji bi trebali pokrenuti taj novi 'svemir' istinski su prva liga. Tom Cruise je u filmu o 'Mumiji', Russell Crowe (koji se također pojavljuje u 'Mumiji') bi trebao odglumiti dr. Jekylla i mr. Hydea, Johnny Depp biti će 'Nevidljivi čovjek', dok je Dwayne Johnson u pregovorima oko uloge Wolf Mana. Uz sve te legende, izgleda da je i Javier Bardem 'u igri', kao monstruozno Frankensteinovo čudovište. Mumija u kina dolazi na ljeto 2017. godine. Tema: FILM 