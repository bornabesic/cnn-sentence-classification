Za razliku od prošlog tjedna, kada se ljutio i vikao na natjecatelje, u novom mentorskom ponedjeljku showa 'Tri, dva, jedan – kuhaj!' chef Tomislav Špiček s osmjehom prolazi kroz radne jedinice. Je li razlog tome što natjecatelji traže zamku u previše jednostavnom receptu? Tjedan prije finala započinje s još jednim mentorskim zadatkom. U današnjoj epizodi natjecatelji kuhaju prema receptu Tomislava Špičeka, a na jelovniku su janjeća jetrica uz voće. Kandidate je naoko lagan recept potaknuo na razmišljanje je li posrijedi Špičekova teorija zavjere. Smatraju da u receptu sigurno postoje male kulinarske zamke - ili kod tehničke obrade ili kod balansiranja aroma jer se uz jetru koriste i limun, reske jabuke i grožđe, kao i vino, luk i kiselo vrhnje ili kod serviranja jela. Špičekov zahtjev da se na kušanje donese rustikalan izgled tanjura zapravo je zbunio natjecatelje, pa su setom počeli glasno razmišljati kako isjeckati luk 'na starisnki način', treba li oguliti jabuku ili je poslužiti s korom te treba li servirati jetra na tanjuru ili u tavi. Gdje je caka? I Ima li je uopće? Doznat ćemo večeras, u novoj epizodi showa 'Tri, dva, jedan – kuhaj!' u 21:15 na RTL-u! 