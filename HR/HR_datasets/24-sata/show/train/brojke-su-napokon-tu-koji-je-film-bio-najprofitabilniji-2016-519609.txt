Prošla je filmska godina bila uzbudljiva po nekoliko odličnih nastavaka franšiza, kao i po filmovima koji su započeli svoje franšize. Uz to, dobili smo i mnoštvo filmskih hitova snimljenih 'za kikiriki', koji su nas oduševili. A kad pogledamo kako je koji film zaradio, djelo na koje mnogi nisu obratili pažnju je bez ikakvog problema došlo na vrh ljestvice. U pitanju je film Illumination Entertainmenta i njegovog iznimno motiviranog šefa, Chrisa Meledandrija, 'Tajni život ljubimaca'. Kada se pogleda ukupna zarada koju je svaki film donio, te se odbiju razni troškovi i porezi, neto cifra koju je ovaj film donio svojem studiju, i kooperantu Universalu, je zapanjujuća. Neto iznos o kojem se radi je skoro 375 milijuna dolara. Na drugom je mjestu, s gotovo 50 milijuna zaostatka, 'Deadpool', dok se na treće mjesto nastanio 'Rogue One: Priča iz Ratova Zvijezda'. Lista deset holivudskih filmova s najboljom zaradom (u američkim dolarima) prošle godine izgleda ovako: 1. Tajni život kućnih ljubimaca - 374 milijuna 2. Deadpool - 322 milijuna 3. Rogue One: Priča iz Ratova Zvijezda - 319 milijuna 4. Potraga za Dorom - 296 milijuna 5. Zootropola - 294 milijuna 6. Knjiga o džungli - 258 milijuna 7. Pjevajte s nama - 194 milijuna 8. Kapetan Amerika: Građanski rat - 193 milijuna 9. Čudesne zvijeri i gdje ih naći - 164 milijuna 10. Odred otpisanih - 158 milijuna Chris Meledandri nam se i ove godine vraća sa svojim ostvarenjima s kojima će ponovno pokušati osvojiti srca cijelog svijeta. Radi se o trećem dijelu priče o 'najgorem' negativcu, Gruu te o njegovoj potrazi za davno izgubljenim bratom. 'Kako je Gru postao dobar' moći ćete pogledati u svim boljim kinima, u distribuciji Blitza, od 29. lipnja. Tema: FILM 