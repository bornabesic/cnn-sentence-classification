 Već od samog početka novog foršpana za ‘The Nice Guys’ nam je naznačeno da je u pitanju isti redatelj koji je režirao i odličnog ‘Iron Man 3’ . No razlog zašto bismo uistinu trebali biti sretni je taj što je Shane Black režirao i ‘Cmok, cmok, bang, bang’ , odličnu neonoir komediju koja je odmah ušla u filmske anale. Osim toga, u pitanju je ista osoba koja je napisala 'Predatora' i ‘Smrtonostno oružje’ , kao i vrlo zabavan ‘Dugi oproštaj’ s Geenom Davis i Samuelom L. Jacksonom. Kada sve to zbrojimo, postaje očigledno da je Black poprilično kvalitetan redatelj-scenarist, što je opet vidljivo u ovom nevjerojatno NSFW foršpanu. Još jednom, prije nego što kliknete na video, provjerite da nema nekoga u blizini. Uistinu nije prikladan za gledanje na poslu. U filmu glume Ryan Gosling, kao privatni istražitelj Holland March, i Russell Crowe u ulozi Jacka Healyja, koji će svim mogućim mjerama i metodama pokušati riješiti svoj slučaj. Ipak, oni su simpa tipovi. ‘The Nice Guys’ u kinima očekujemo krajem svibnja 2016. godine. 