Pedeset nijansi mračniji Christian Grey vraća se na filmska platna i ponovno šokira obožavatelje svojim kontroverznim idejama. U to su se sinoć uvjerile i brojne sretnice na svečanoj premijeri u CineStar Gold Class by American Express. Jedan od najiščekivanijih filmova godine među prvima su došle pogledati Sandra Perković, Marija Borić, Kristina Krepela, Iris Androšević Pinjuh, Marijana Mikulić, Ana Vilenica, Tamara Garbajs, Marija Borić, Ivana Ergić, Ivana Delač Đolo, Josipa Pavičić, Tihana Harapin Zalepugin, Marija Bišćan, Sonja Lamut, Lea Mijatović, Nina Gudeljević, Pamela Ramljak, Sementa Rajhard te mnogi drugi. 'Pedeset nijansi mračniji', u distribuciji Blitza, je napeto iščekivan nastavak svjetskog fenomena 'Pedeset nijansi sive', nastalog prema bestseleru E.L. James. Od kada je objavljena, trilogija Pedeset nijansi prevedena je na 52 jezika i prodana u više od 100 milijuna primjeraka, što ju čini jednim od najprodavanijih i najbrže prodavanih serijala knjiga u povijesti. Ovaj kulturološki fenomen je prije nekoliko godina poharao svijet, a filmske kritičare ostavio u čudu. Eksplicitne scene, kompleksni likovi i šokantni obrati samo su dio priče o bezobrazno zgodnom i bogatom poduzetniku Christianu Greyju i mladoj novinarki Anastasiji Steel te njihovom bizarnom odnosu. Stotine tisuća komentara o ovom fenomenu preplavilo je društvene mreže i uzdrmalo konvencionalne norme, a kino publika prvog filmskog nastavka brojala se u milijunima. Pedeset nijansi mračnija groznica je već odavno počela i u Hrvatskoj. Koliki interes vlada za ovaj film, dokazuje i činjenica da su ulaznice za projekcije puštene u prodaju mjesec dana prije početka prikazivanja filma te je do sada prodano više od 7000 tisuća ulaznica. Jednu od najiščekivanijih filmskih priča godine, 'Pedeset nijansi mračniji', na svoj je način obilježila i dizajnerica Aleksandra Dojčinović, čija je mini kolekcija haljina također premijerno predstavljena sinoć, u sklopu hrvatske premijere ovog hit filma nastalog po istoimenom književnom bestselleru.  Ovom capsule kolekcijom, nekoliko nijansi mračnijom no inače, dizajnerica je svom brendu udahnula dozu mistike, ali i seksepila, budući da je svaki od pet modela u crnoj boji, maksimalno ženstven, s detaljima koji otkrivaju taman toliko da zagolicaju maštu promatrača. - Crnom, kao ne-bojom najteže je postići ono što žarkim tonovima postižemo bez problema, a to je upečatljivost. Obožavam raditi s crnom jer, osim što volimo misliti da je s njom gotovo nemoguće pogriješiti i da je neodoljivo decentna, iskoristi li se na pravi način, ona može biti glamurozna do te mjere da postane gotovo avangardna - izjavila je dizajnerica. Dojčinović je svoje prve 'mračnije' haljine raznježila kontrastnim podstavama, visokim ovratnicima, dodala im je rukave od bogatih slojeva perja, a korzete ukrasila apliciranim cvijećem, što je rezultiralo komadima koji će male crne haljine dignuti ne samo jednu, nego nekoliko stepenica više. Otkrijte svoju mračnu stranu ljubavnog života te se sa svojim partnerom, partnericom ili prijateljicom uputite u najbliže CineStar kino te budite dio ovog globalnog kulturološkog fenomena o kojem će pričati generacije. 'Pedeset nijansi mračniji' možete pogledati u svim CineStar kinima, a više informacija kao i kupnja ulaznica moguća je na web stranici CineStara. Tema: FILM 