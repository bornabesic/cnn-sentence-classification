Šesta serija iz franšize o 'Zvjezdanim stazama', dobila je odgodu. Kako su izjavili producenti i tvorci tog serijala, Bryan Fuller i Alex Kurtzman, serija nam na male ekrane dolazi tek u svibnju. - Dovesti 'Zvjezdane staze' na male ekrane sa sobom nosi i odgovornost i misiju da se povežu stari obožavatelji s novopridošlim gledateljima. Želimo ići dalje i isporučiti više, a to znači da moramo napraviti sve što moramo, a da ne dobijemo seriju smanjene kvalitete - izjavili su Fuller i Kurtzman, koji su zaduženi i za nove ekranizacije 'Mumije', odnosno 'Frankensteina'. Na njihove se izjave nadovezao i predsjednik CBS TV studija, David Stapf. - Predložak kojeg Alex i Bryan snimaju je jako živopisan i neodoljiv. Stvaraju nam novi, jako ambiciozan svijet za televiziju, i svi koji su uključeni slažu se s odlukom da je bolje malo sačekati da bismo dobili bolji uradak - rekao je predsjednik Stapf. A kako 'Star Trek: Discovery' na male ekrane više ne dolazi u siječnju 2017., vjerojatno vam nedostaju 'Zvjezdane staze'. Srećom, najnovije filmsko izdanje, 'Zvjezdane staze: S one strane' još uvijek možete pogledati u kinima. Tema: FILM 