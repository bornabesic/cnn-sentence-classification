Nemoguće je pobrojati sve moguće legende o vampirima koje su se skupile kroz povijest, a među kojima je najpoznatija sigurno onda og rumunjskom grofu Drakuli, koji je inspirirao i čuveni istoimeni roman Brama Stokera. No ima jedna još starija, jedna od najstarijih, koja potječe ni manje ni više nego iz Biblije. Riječ je o misterioznoj Knjizi Noda, navodno izgubljenom ili namjerno skrivenom dijelu Biblije za koji Crkva ne želi da se zna.  U njemu, vampiri su potomci Kaina, bratoubojice, sina prvih ljudi Adama i Eve.  Odnosno, prema Knjizi Noda, umjesto Eve, prva je bila Lilith, koja je tražila ravnopravnost, jer je stvorena jednako kao i Adam. Bogu se time zamjerila pa ju je protjerao iz Raja, u mjesto blizu Noda, istočno, nakon čega je ona proklela Adama i sve njegove potomke - da se hrane krvlju svojih prvorođenih. via GIPHY Bog je potom stvorio Evu, ovaj put od rebra, koja je rodila Kain i Abela. Kad su odrasli, Bog je od njih tražio žrtve. Abel, stočar, dao je stoku, a Kain, voćar, svoje najbolje voće. Kako poznata priča ide, stvar je završila time što je stariji brat ubio mlađega, zbog ljubomore, pošto je mlađi Bogu bio miliji (kao i njegova bogatija žrtva).  Zbog bratoubojstva Kaina su prognali, a u vrijeme njegove najveće patnje i usamljenosti posjetila ga je sama Lilith, koja je u međuvremenu razvila posebne moći. Zahtijevao ih je i Kain, a ona, iako nije znala kako će na njega utjecati, dopustila mu je da pije njenu krv i tako padne u najdublju tamu.  Bog mu tada šalje četiri arkanđela, ali svakom od njih Kain odgovara kako ne traži Božji već vlastiti oprost za ubojstvo brata. Uriel, anđeo Smrti, kojeg Biblija ne spominje, tada ga opet proklinje, ovaj put da: “Kad kročiš ovom zemljom, ti i tvoja djeca ćete se držati Tame, Pit ćete samo krv, jesti samo pepeo, Bit ćete onakvi, kakvi ste bili pri smrti, Nikad umrijeti, zauvijek živjeti. Zauvijek hodati samo Tamom, i sve Što dotaknete, pretvorit će se u ništa, sve do sudnjega dana.” Kain potom odlazi i osniva grad Enoch gdje se prokletstvo širi na potomke i se kasnije, nakon Noinog potopa koji je preživio zakopavajući se u zemlju, stvoreno 13 klanova, od kojih je jedan bio Nosferatu, klan skrivenih koji su zloupotrebljavali pijenje krvi. Upravo oni nositelji su vampirske zle loze, pošto ih je prokleo sam Kain, kako ga nisu slušali.  via GIPHY I među ostalim klanovima vremenom dolazi do sve češćih ratova, budući da su svi bili prokleti sjemenom zavisti Kaina, koja ih je uvijek tjerala da se međusobno bore i kuju zavjere jedni protiv drugih. Prvi zakoni počeli su se kršiti, osnivali su se novi gradovi koji su potom propadali i na koncu je došlo do slabljenja moći vampira koji su se raspršili po svijetu, sanjajući o ponovnom ujedinjenju i zadobivanju ponovne kontrole nad ljudima.  O novim hrvatskim vampirima čitajte u 'Mjesec boje krvi', kojeg potpisuju Tina Fras i Boris Rasheta. Taj najveći domaći tinejdžerski hit 21. stoljeća, kako su ga opisali kritičari, možete naći na svim kioscima po cijeni od samo 79, 90 kuna u luksuznom izdanju na više od 500 stranica.