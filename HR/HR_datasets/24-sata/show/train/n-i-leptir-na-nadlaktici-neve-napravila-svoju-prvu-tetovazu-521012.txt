Nevenka Bekavac (41) nedavno je uplovila u bračne vode, navodno očekuje i prinovu, a sada je zvijezda showa 'Ljubav je na selu' odlučila svoje tijelo ukrasiti tetovažom. Neve je hrabro ušetala u jedan splitski tattoo studio, stisnula zube i 'muški' podnijela pomalo bolnu proceduru. Cijela 'akcija' zabilježena je i u videu, a novopečena sinjska snaha se sada može pohvaliti tetovažom leptira i stiliziranim slovom 'N'  koji krase njezinu nadlakticu. Podsjetimo, nesuđena manekenka u braku je sa Zvonom Pertričevićem (43) već tjedan dana. Vjenčali su se kod matičara, a umirovljeni nosač kofera iz Sinja forsira da se vjenčaju i u crkvi. - On se previše zamara s time. Doći će i crkveni brak, ako sve bude u redu. Vidit ću kakav će bit. Dala sam mu šansu. Zasad je dobar - kaže Neve koja je u subotu proslavila 41. rođendan Zvone joj je poklonio stari fotoaparat. 