Matthew McConaughey još jednom će nas ove godine dočekati kao donekle čudna i ekscentrična osoba, u filmu 'Gold'. Kako se čini, ovaj izvrsni glumac došao do one točke u karijeri kada niti jedna uloga nije prečudna niti ikoju odbija. Koliko se može saznati o priči, u pitanju je klasična tema o osobi koja se nenadano obogati no tek onda shvati kakve probleme ima. U ovom slučaju to je glavni lik, Kenny Wells, koji u prašumama Indonezije osnuje rudnik zlata, da bi ustanovio da rudarenje i nije toliko jednostavan posao te da njegovo zlato i drugi žele. Pogledajte video Redatelj Stephen Gaghan, koji je već ovjenčan Oscarom za scenarij filma 'Traffic', se nakon filma 'Syriana' vraća s ovom dramom. Podršku McConaugheyju daju Édgar Ramírez (možete ga pogledati u filmu Roberta De Nira, 'Ruke od kamena'), Bryce Dallas Howard, Timothy Simons, Toby Kebbell, Corey Stoll, Bruce Greenwood, Stacey Keach i Macon Blair Sudeći samo prema glumcima i redatelju, rekli bismo da je ovaj film i te kakav kandidat za ovogodišnjeg Oscara. 'Gold' u kina dolazi na Božić, a McConaugheyja možete i prije tog trena pogledati u drugom kandidatu za Oscara, 'Pobunjenik iz okruga Jones', dok ćemo ga naredne godine vidjeti u još jednoj ekranizaciji nekog djela Stephena Kinga, 'Kula tmine'. Tema: FILM 