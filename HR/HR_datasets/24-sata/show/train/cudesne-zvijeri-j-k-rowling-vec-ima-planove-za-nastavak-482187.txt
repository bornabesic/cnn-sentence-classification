U kratkom intervjuu kojeg je redatelj nadolazećeg hita iz franšize 'Harryja Pottera' dao prilikom promocije svojeg novog filma, 'Legende o Tarzanu', otkrivene su informacije koje nam daju do znanja da se od prvog filma istinski očekuje mnogo. Naime, kako je redatelj izjavio, scenarij za nastavak već je napisan. Doduše, premda je na prvi pogled to odlična vijest jer ćemo dobiti još avantura najpoznatijeg magizoologa, Newta Scamandera, ipak moramo reći da smo donekle i nezadovoljni. Jer takva vijest bi mogla značiti i da je film samo prvi dio, bez kraja u filmu. Pogledajte video U prvom filmu iz nove franšize pratimo Eddieja Redmaynea kao Newta Scamandera, stručnjaka za magična stvorenja koji se nađe u New York Cityju, u potrazi za odbjeglim čarobnim monstrumom. Uz Redmaynea, u 'Čarobnim zvijerima' glumi solidna glumačka ekipa. Tako će se u ulogama raznih čarobnjaka naći Colin Farrell, Dan Fogler, Carmen Ejogo, Ezra Miller, Ron Perlman, Jon Voight, Gemma Chan, Samantha Morton te Alison Sudol. Sve ih pod redateljskom palicom drži prokušani znalac Harryja Pottera, David Yates dok je scenarij napisala sama autorica, J.K. Rowling. 'Čudesne zvijeri i gdje ih naći' u CineStar kina stižu u distribuciji Blitz Film i Video 17. studenog ove godine, dok je novi film redatelja Yatesa, 'Legenda o Tarzanu', u kina stigao jučer. Tema: FILM 