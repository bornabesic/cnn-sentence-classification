Glazbenice Maja Bajamić i Mirela Priselac Remi po prvi se put nalaze u ulozi sudaca u jednom glazbenom showu. I dok prva ima iskustva sa ovakvim tipom projekta jer se natjecala u trećoj sezoni 'Hrvatska traži zvijezdu', druga je po prvi put na svojoj koži osjetila kako izgledaju višesatna snimanja te koliko je teško 'žirirati' kada se u moru talentiranih glazbenika traži onaj najbolji. Djevojke na set 'Zvijezdi' najčešće dolaze ranije od muških kolega iz žirija jer se za njihove frizure, make-up i styling brine se mala vojska profesionalaca. - Na set smo dolazili dosta rano jer smo sve četiri (Antonija, Maja, Gina i ja) morale 'odraditi' šminku i frizuru. Doduše, moje friziranje je najkraće trajalo. Snimalo se ubrzanim tempom, ali cijela ekipa je toliko sposobna da je bio užitak gledati kako super funkcioniraju. Čekanje je jedina stvar koja me smetala, da sam mogla ponijeti knjigu i skrivati je u kadru, bilo bi lakše - otkriva Remi te dodaje da je najbolja zezancija među žirijem bila ona između snimanja dva kadra. - Da su bar to kriomice snimili i stavili u emisiju - rekla je. - Gledatelji ne mogu dobiti dojam koliko se potroši sati i sati snimanja da bi se snimila jedna epizoda showa. Snimanja znaju trajati i po 10 sati na dan, a mi djevojke ipak dolazimo i koji sat ranije jer se moramo našminkati, frizirati, odabrati odjeću - priznaje Maja koja nas je provela iza pozornice, kroz šminku, garderobu i do svoje sobe u kojoj, kako kaže, često meditira ili čita knjigu. - Velika je odgovornost biti u žiriju. Svakom kandidatu moraš dati istu priliku, moraš biti odmoran da bi mogao dobro prosuditi ide li on ili ona dalje u showu. Zato ja svako jutro meditiram, a ako mi snimanje dopušta, odmorim se i u svojoj sobi na setu. Najdraže mi je skinut cipele, odmorit noge, meditirati ili pročitati knjigu - kazala je Maja. 'Zvijezde' se snimaju u najvećem studiju Pink TV-a u Šimanovcima, a s obzirom da je studio udaljen 30-tak kilometara od Beograda, djevojke nisu imali priliku iskusiti čari beogradskog noćnog života.  - Da, čula sam puno priča i odlične su. Moram vam priznati da je za mene Beogradski noćni život bio poseban, jer su nakon cjelodnevnih i cjelonoćnih snimanja do ranih jutarnjih sati udobni kreveti hotela u kojem smo odsjeli bili nezaboravan dio priče. Nakon snimanja, tuširanja  i skidanja tri kilograma šminke sa sebe, sve što želite je zaspati i koliko je moguće, snom se pripremiti i opremiti za novi radni dan. No, vratit ću se ja u Beograd - izjavila je Maja. Obje članice žirija 'Zvijezdi' u ponedjeljak, 15. svibnja u 20 sati, očekuje nova doza selektiranja kandidata. Ne propustite doznati tko je zaslužio ući u 60 najboljih – samo na RTL-u. 