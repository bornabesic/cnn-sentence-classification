Nakon odličnog prethodnog foršpana, Warner Bros. su nas počastili i izvrsnim drugim foršpanom za 'Legendu o Tarzanu'. Pogledajte video Iako i dalje nemamo previše detalja o filmu, iz foršpana je jasno da ne dobijamo opet priču o postanku već da će film krenuti ‘ravno u glavu’ - Tarzan i Jane, kao odrasli ljudi, su u opasnosti i vraćaju se u džunglu, gdje se civilizirani Tarzan mora vratiti svojim divljim korijenima. Ne možemo reći da nam je takav pristup temi kriv, jer smo u zadnjih nekoliko godina ipak dobili previše filmova u kojima smo dva sata samo gledali nastanak heroja. U glavnoj ulozi je Alexander Skarsgard, dok Jane glumi Margot Robbie, koju ćemo početkom kolovoza moći vidjeti u 'Odredu otpisanih'. Christoph Waltz filmu glumi ulogu kapetana Roma, koji je po svemu sudeći još jedan osebujan negativac za Waltzov repertoar antagonista. To s jedne strane je dobro, ali s druge nije. Waltz bi se takvim ulogama mogao naći sputan, i izgubio bi priliku da nam i u drugim ulogama pokaže za što je sve sposoban. Uz njega, u filmu se pojavljuju i Djimon Hounsou, Samuel L. Jackson, te John Hurt. Kako će se redatelj Yates snaći u ovakvom filmu, još je neodgovoreno pitanje. Iako ima iskustva s fantazijama, nismo sigurni da je ovo fantazija koja će mu dobro sjesti, jer je redatelj mnogo više trenutačno zauzet novim filmom iz svijeta Harryja Pottera. The Legend Of Tarzan'dan Yeni Fragman Geldi!https://t.co/ZHmH2FrWfC pic.twitter.com/2NSwpukoQ6 A jedno od pitanja, koje svakako neće ići u korist filmu je i očigledan rasizam originalnog materijala. Po društvenim mrežama već se mogu vidjeti razni komentari na račun 'velikog bijelog spasitelja'. Hoće li takva naklapanja oštetiti reputaciju filma ili će mu ju povećati je nešto što ćemo tek saznati. Film će se u kinima pojaviti  početkom srpnja. Tema: FILM 