Jučer je u CineStar kinima održana CineFan projekcija filma 'Zvjezdane staze: S one strane'. Svi posjetitelji koji su kupili svoje ulaznice za jučerašnju projekciju na poklon su dobili plakat filma iz ograničenog izdanja. Pogledajte slike u galeriji. 'Zvjezdane staze: S one strane', dugo očekivani je nastavak naveliko obožavanih 'Zvjezdanih staza' koje je osmislio Gene Roddenberry. Posada Enterprisea u ovom dijelu istražuje udaljena područja nepoznatog svemira gdje se susreće s tajanstvenim novim neprijateljem koji će ugroziti i njihove živote te sve ono što predstavlja sama Federacija. Jedan od najvećih zapleta u filmu koji će drastično promijeniti tijek događaja jest uništenje svemirskog broda Enterprise zbog čega posada završi na nepoznatom planetu. U ulozi kapetana Kirka opet se našao Chris Pine, a Idris Elba pridružio se glumačkoj postavi kao 'Krall', neprijateljski nastrojen vanzemaljac odgovoran za uništenje Enterprisea. Uz njih dvojicu u filmu se pojavljuju Zachary Quinto kao Spock, Zoë Saldana kao Lieutenant Uhura, John Cho kao Hikaru Sulu, Simon Pegg kao Montgomery 'Scotty' Scott, Karl Urban kao Doctor 'Bones' McCoy, Anton Yelchin kao Pavel Chekov te Sofia Boutella kao Jaylah. Ako već niste kupili svoje ulaznice za ovaj blockbuster, možete to učini već danas na blagajnama CineStar kina ili online, putem smartphone aplikacije ili na web stranici Blitz Cinestara, i to za najbolje formate IMAX 3D, 4DX i REALD 3D. Tema: FILM 