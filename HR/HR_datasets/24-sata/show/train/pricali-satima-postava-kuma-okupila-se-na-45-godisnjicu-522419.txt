Al Pacino smatran je preniskim, Marlon Brando, koji je umro 2004., morao je na probna snimanja, a redatelj Francis Ford Coppola u nekoliko je navrata umalo bio zamijenjen jer je vladalo veliko neslaganje između njega i studija, Paramount Picturesa. Coppola, Pacino, Robert De Niro, Diane Keaton, James Caan, Talia Shire i Robert Duvall pogledali su 'Kuma' (1972.) i 'Kuma II' (1974.) na zatvaranju Tribeca film festivala, a zatim su se pred publikom prisjećali detalja oko snimanja kultnih filmova. Cijela manifestacija trajala je oko devet sati.  - Nisam vidio te filmove godinama. Ovo je bilo vrlo emotivno iskustvo - rekao je Coppola. Coppola se prisjetio nekih detalja sa snimanja, pa je ispričao kako studio Paramount nije htio Branda jer je imao reputaciju teške osobe te su se bojali da bi mogao poremetiti snimanje. Brando je na koncu dobio Oscara za glavnu ulogu don Vita Corleonea. Studio se kasnije složio angažirati Branda, ako prođe probno snimanje besplatno i ako se ugovorom obveže da neće uzrokovati nevolje. - Studio je mrzio Branda. Smatrali su da mumlja i nije im se sviđao film. . Sve je izgledalo dosta mračno - rekao je redatelj. Join us LIVE as Francis Ford Coppola, Robert De Niro, Al Pacino, James Caan, Robert Duvall, Diane Keaton, and Talia Shire reunite and reminisce at Radio City Music Hall in honor of two of the greatest films ever made: @TheGodfather and THE GODFATHER PART II. Pacino, koji je glumio sina Michaela Corleonea, nije prošao ništa bolje. Glumac je rekao da nikada u život nije išao na toliko probnih snimanja kao tada. Studio je za ulogu Michaela htio Roberta Redforda ili Ryana O'Neala. Coppola je inzistirao na anonimcu koji mu je bio zanimljiv jer su ga, kaže redatelj, žene 'mjerkale' gdje god da su se pojavili. Uporno je lobirao za Pacina jer nije nikoga drugoga mogao zamisliti u toj ulozi.  via GIPHY Pacino je kazao da je isprva žarko želio ulogu Sonnyja. Film je Pacina lansirao u jednog u najnagrađivanijih glumaca njegove generacije. Sreća je pak odigrala ulogu u nekim od najupečatljivijih scena filma. Tako je onu u kojoj Corleoneova supruga priznaje da je pobacila bebu iz straha zbog kriminalnih aktivnosti svog supruga sugerirala glumica Talia Shire. O Festival de #tribeca reuniu essa galera aí hoje para celebrar os 45 anos de #thegodfather. Maior obra da porra toda. Teve Francis Copolla, Al Pacino, De Niro, Diane Keaton, Robert Duval, proposta irrecusável e claro; cabeça de mula. 🐎 😂❤ #thegodfather #thegodfatherreunion #alpacino #robertdeniro #45th #movies #cinema #bestmovie A post shared by Lucas François Queiroz (@lucasqueiroztoo) on Apr 29, 2017 at 10:22pm PDT  Mačka koju  Brando gladi u prvog sceni filma bila je vrlo spontana trenutačna odluka. - Naprosto sam mu gurnuo mačku u ruke. Motala se u studiju - dodao je Coppola. Filmovi o stvaranju mafijaške obitelji Corleno dobila su devet Oscara te su postali filmski klasici.   