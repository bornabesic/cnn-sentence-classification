Iako se poduže vrijeme pričalo o ideji da bi se Hayden Christensen mogao vratiti u ulogu koja mu je uništila karijeru, tj. u ulogu Dartha Vadera, čini se da je ta mogućnost nestala. Još se početkom mjeseca o tome pričalo, no mnogi su posve ispravno vijest odbacili kao običnu prvoaprilsku šalu. No izgleda da su neki dijelovi tih vijesti ipak točni. Kako se trenutačno priča, u najnovijem filmu iz franšize 'Ratova zvijezda', legendarnog mračnog viteza Dartha Vadera, glumiti će britanski glumac Spencer Wilding. Wilding je uglavnom do sada glumio u kaskaderskim ulogama, no imao je i par uloga u filmovima 'Čuvari galaksije', 'Batman: Početak' i 'Bijes titana'. O njegovoj ulozi se pričalo u par navrata još prošle godine, no vijest je dobila težinu tek kad je WIlding nedavno primijećen na setu 'Ratova zvijezda'. Iako je izvjesno da će i dalje James Earl Jones davati glas Darthu Vaderu, nepotvrđeni izvori govore da je Wilding na setu filma izrekao i par rečenica. Onog trena kada o ovome stigne potvrda od studija, saznat ćete na našoj stranici o filmu. Tema: FILM 