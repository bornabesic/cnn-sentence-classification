Chris Cornell, koji se proslavio kao pjevač Soundgardena te kasnije i Audioslavea, preminuo je u 53. godini, objavio je njegov glasnogovornik. U izjavi za The Associated Press, Brian Bumbery je rekao da je Cornell preminuo u srijedu navečer u Detroitu. Njegovu smrt opisao je kao 'iznenadnu i neočekivanu' te da je ista šokirala glazbenikovu obitelj. Uzrok smrti još nije utvrđen. Inače, Cornell je prošle godine prvi put nastupio pred hrvatskom publikom. U zagrebačkoj dvorani Vatroslava Lisinskog izveo je hitove Soundgardenove klasike poput ‘Black Hole Sun’ i ‘Fell On Black Days’, hitove Audioslavea ‘Like A Stone’ i ‘Doesn't Remind Me', ali i pjesme iz svoje solo karijere. Bio je jedan od začetnika grungea u Seattleu devedesetih gdje je formirao grupu Soundgarden, poznatu po singlovima 'Black Hole Sun' i 'Spoonman' za koje je osvojio Grammyje. 