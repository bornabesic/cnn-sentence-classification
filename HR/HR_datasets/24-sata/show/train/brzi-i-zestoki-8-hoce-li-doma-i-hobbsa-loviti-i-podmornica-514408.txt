Do sada smo mogli vidjeti svakojake automobile kako se pojavljuju u najbržoj i najžešćoj franšizi svih vremena. S vremenom su se pojavili i čamci, helikopteri, pa čak i avioni. Jasno, naša ekipa to nema namjeru trpjeti bez riječi, pa će se u 'osmici' vratiti u igru sa svojim tenkom. No po svemu sudeći, heroji nisu jedini koji će dobiti pojačanja jer ćemo po prvi puta vidjeti i negativce, kako love Doma i Hobbsa u pravoj pravcatoj nuklearnoj podmornici. Pogledajte prvi glazbeni spot iz filma     Vin Diesel se vraća i u ovom nastavku s Dwayneom Johnsonom, Jasonom Stathamom, Michelle Rodriguez, Tyreseom Gibsonom, Chrisom “Ludacris” Bridgesom, Nathalie Emmanuel, Elsom Pataky i Kurtom Russellom. A s Charlize Theron, u novom nastavku će im se pridružiti Scott Eastwood i dobitnica nagrade Oscar Helen Mirren. Redatelj filma je F. Gary Gray (Straight Outta Compton), a producenti su Neal H. Moritz, Michael Fottrell i Diesel. Film Brzi i žestoki 8, u distribuciji Blitza, u kina stiže u travnju 2017. godine. Tema: FILM 