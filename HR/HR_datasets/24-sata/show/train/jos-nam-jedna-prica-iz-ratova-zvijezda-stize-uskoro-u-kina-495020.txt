U prvom videu za 'Rogue One: Priča iz Ratova zvijezda' dobili smo samo malen uvid u naše junake, no u drugom foršpanu oni su predstavljeni u potpunosti. Grupu komandosa o kojima je film predvodi sposobna Jyn Erso (Felicity Jones), a u timu se nalaze Cassian Andor (Diego Luna), ludi droid K-2SO (Alan Tudyk), pilot Bodhi Rook (Riz Ahmed), slijepi ratnik Chirrut Îmwe (Donnie Yen) te revolveraš Baze Malbus (Jiang Wen). Kako smo već rekli, radnja se vrti oko imperijalca Krennic (Ben Mendelsohn) koji pokušava ispuniti Careve želje i izgraditi Zvijezdu smrti, a Vader ga kontrolira, osiguravajući da će posao biti izvršen. Već smo saznali prije da će 'trup' Dartha Vadera biti britanski glumac Spencer Wilding, no kako se čini, glas će mu davati ni više ni manje nego epski James Earl Jones, glumac koji je Vaderu davao glas u prva tri, i u šestom filmu franšize. Pogledajte video Novi film odvija se kratko vrijeme prije originala iz 1977. godine te kako već znamo da planovi eventualno dospiju u ruke R2D2 i princeze Leije, sada ćemo napokon saznati i kako su planovi ukradeni. 'Rogue One: Priča iz Ratova Zvijezda' u kina dolazi 16. prosinca ove godine. Tema: FILM 