Nadolazeća filmska ekranizacija serije 'Baywatch', odnosno 'Spasilačke službe' kako se serija zvala u našem prijevodu, daje nam sve više i više materijala za uživanje. U ovo neugodno zimsko doba, sama pomisao na ljeto i kupanje donosi nam osmijeh na lica, a kada vidimo kako je ekipa iz 'Spasilačke službe' uživala prilikom snimanja filma, to nam je draže. Pogledajte video Kako već i sami znate, film prati predanog, 'opasnog', popularnog i voljenog Mitcha Buchannona (Johnson), voditelja Spasilačke službe u zaljevu u Miamiju. Iako zaljev izgleda kao i svaki drugi, tajanstveni događaji u lokalnom klubu na plaži navode Mitcha da pomisli kako je njegov voljeni zaljev u velikoj opasnosti. Jasno, Mitch bi sve to mogao sam riješiti, no ovaj put je prinuđen surađivati s mladim i bahatim spasiteljem Mattom (Efron). Dwayne Johnson, svima poznat kao The Rock, glumit će planetarno popularnog Mitcha, a pridružit će mu se i Zac Efron, miljenik ženske publike. Uz njih, spasioce će glumiti Alexandra Daddario, Kelly Rohrbach, Priyanka Chopra, Ilfenesh Hadera, Jon Bass, Hannibal Buress te latino pop princeza, Belinda Peregrin. U filmu im se pridružuju i David Hasselhoff te Pamela Anderson? Jer budimo iskreni, kakva bi to 'Spasilačka služba' bila bez njenih najpoznatijih članova? 'Spasilačka služba', u distribuciji Blitza, u naša kina stiže 01. lipnja ove godine. Tema: FILM 