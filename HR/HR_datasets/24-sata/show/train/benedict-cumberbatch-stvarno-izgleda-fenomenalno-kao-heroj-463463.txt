Drugi film kojeg će Marvel objaviti u 2016. godini, 'Doctor Strange', po svemu sudeći napreduje bez problema na setu. Iza zatvorenih vrata Pinewood Shepperton studija u Velikoj Britaniji snima se danonoćno, a dio snimanja obavljen je i na ulicama  Londona. Naravno, kako to uvijek biva, vjerni fanovi 'upucali' su par snimaka Benedicta Cumberbatcha u odori Doctora Strangea. Iako je film najavljen tek nedavno, prve slike već su objavljene, a filmski svijet o filmu aktivno razgovara. Kako je objavljeno, priča prati neurokirurga Stephena Strangea (Benedict Cumberbatch) koji nakon automobilske nesreće ustanovi da posjeduje magične sposobnosti. Dok mu karijera odlazi u nepovrat, Strange otkriva novi smisao i započinje putovanje na kojem će susresti i učitelje (Tilda Swinton) a i neprijatelje (Chiwetel Ejiofor). New picture of Ben on the set of Dr. Strange 😍 | 📷: lorddennisboon Twitter #benedictcumberbatch #cumberbatch #cumberbabe #drstrange #doctorstrange #marveluniverse #marvel #cumbernation A photo posted by Benedict Cumberbatch (@cumbernation) on Feb 21, 2016 at 4:31am PST Film režira prekaljeni Scott Derrickson, a u glavnim ulogama se osim navedenih glumaca nalazi i Rachel McAdams, uz podršku Madsa Mikkelsena i Michaela Stuhlbarga. U kinima ga očekujemo u studenom ove godine.   Tema: FILM 