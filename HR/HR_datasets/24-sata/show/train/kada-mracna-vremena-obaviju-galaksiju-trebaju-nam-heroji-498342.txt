Novi film iz serijala o Ratovima zvijezda odvija se kratko vrijeme prije originala iz 1977. godine te kako već znamo da planovi eventualno dospiju u ruke R2D2 i princeze Leije, sada ćemo napokon saznati i kako su planovi ukradeni. Radnja se vrti oko imperijalca Krennica koji pokušava ispuniti Careve želje i izgraditi Zvijezdu smrti. No u svemu tome 'smeta' mu Darth Vader, koji kontrolira njegov rad, osiguravajući tako da će posao biti izvršen. No u cjelokupan posao oko izgradnje tog oružja neviđene moći uplest će se grupa pobunjenika koji će pokušati domoći se planova Zvijezde smrti, da bi ju uspjeli uništiti. Već prije smo saznali (pogledajte prve foršpane ovdje) da grupu pozitivaca predvodi Jyn Erso (Felicity Jones), a u njenom timu se nalaze Cassian Andor (Diego Luna), ludi droid K-2SO (Alan Tudyk), pilot Bodhi Rook (Riz Ahmed), slijepi ratnik Chirrut Îmwe (Donnie Yen) te revolveraš Baze Malbus (Jiang Wen). Ben Mendelsohn glumi negativca Krennica, a 'trup' Dartha Vadera je britanski glumac Spencer Wilding. Glas, srećom, i dalje daje epski James Earl Jones, glumac koji je Vaderu davao glas u prva tri, a i u šestom filmu franšize. I glumac koji glumi glavnog negativca iz 'Doktora Strangea', Mads Mikkelsen, ima ulogu u filmu, kao kreator grozne stanice. Pogledajte video 'Rogue One: Priča iz Ratova Zvijezda' u kina dolazi 16. prosinca ove godine. Tema: FILM 