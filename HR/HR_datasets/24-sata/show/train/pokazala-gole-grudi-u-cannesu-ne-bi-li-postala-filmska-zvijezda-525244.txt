Svoje prezime Silver skratila sam u Silva jer je to lakše napisati na autograme, rekla je tada 22-godišnja Simone. Krajem 1951., tijekom posebno hladne večeri, rođena Egipćanka koja je živjela u Londonu s bogatim suprugom, izašla je van u gotovo prozirnoj haljini s izraženim dekolteom i dala je izjavu engleskom showbiz novinaru.  - Želim biti najseksepilnija žena koja hoda ovim svijetom - rekla je Simone koja je više od svega htjela biti velika filmska diva. No, taj plan nikada nije ostvarila. Uspijevala je dobiti manje uloge u niskobudžetnim filmovima, a ugovor s velikim kućama nikada nije uspjela potpisati.  Iako su joj govorili da je netalentirana, Simone je odlazila na tečajeve glume, a svo muževo bogatstvo trošila je na provokativnu odjeću kojom je isticala svoje bujne obline.  Glumila je u nizu niskobudžetnih filmova. Redatelji su joj govorili da Osim što je glumila, obožavala se i fotografirati za pin-up časopise, a nerijetko je zvala fotografe da je slikaju u njenom krevetu. Soba joj je bila puna dijamanata i bundi.  Suprug ju je ostavio nakon četiri godine braka jer ju je uhvatio u aferi s glumcem Bonarom Colleanom. Simone se nije dala smesti. Odlučila je, kako je rekla, da će početi štedjeti, no nikako na račun njene ljepote.  - Slava mi je važnije od hrane. Moje tijelo je ono što mogu ponuditi, moram se za njega brinuti. Doživjet ću uspjeh, ako mi sreća dopusti - kazala je u intervjuu tada Simone.  Silva se uputila u SAD kako bi ostvarila svoje snove, no nije uspjela dobiti radnu vizu. Kako više nije imala novaca, zvala je bivšeg muža da joj plati put natrag.  Svoju veliku priliku, Simone je htjela uhvatiti na filmskom festivalu u Cannesu, na proljeće 1954. Na sebi je imala samo gornji dio bikinija i šos. Iza nje se našao jedna od najpopularnijih holivudskih glumaca Robert Mitchum, a ispred nje mnoštvo fotografa iz cijelog svijeta. Silva, koja je često govorila da bi napravila baš sve za slavu, u tom trenutku je otkopčala bikini i gole grudi je prekrila rukama. Tada sretno oženjeni Mitchum bio je vidno iznenađen, ali i oduševljen, te nije mogao skriti znatiželju pa je pokušao 'proviriti'.  U kaotičnom naguravanju fotografa koji su htjeli dobiti što bolju fotku, bilo je i ozlijeđenih. Jedan fotograf slomio je ruku, a drugi nogu.  Iako je skandalozna fotka obišla cijeli svijet, Simone nije dobila ni ugovor, ni uloge. Sve što je dobila bila je prilika da se natječe u talent showu. Njeno pjevanje i plesanje nije nikog oduševilo, a pobijedio ju je dječak s mađioničarskim trikovima.  Danas, u vrijeme društvenih mreža i reality televizije, Simone bi se itekako snašla. No, tada sve što je pokušala nije upalilo.  Simone je umrla u 30. godini života od srčanog udara. Bila je sama u svom londonskom stanu. Njeni prijatelji vjeruju da su je česte rigorozne dijete stajale života.