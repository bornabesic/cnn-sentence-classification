Sedam dana nakon najbolje epizode 'Igre prijestolja', najpopularnija fantastična serija je okončala svoju šestu sezonu s fantastičnim finalom "The Winds of Winter" koje smo oduševljeno pogledali već nekoliko puta. U iščekivanju sedme sezone 'Igre prijestolja' se danas tako prisjećamo najboljih trenutaka koje nam je TV adaptacija 'Pjesme leda i vatre' ove godine servirala, a njih zaista nije nedostajalo. U nastavku tako donosimo upravo takve momente poredane po redoslijedu koncentracije hajpa koju su ubrizgali u naša srca i glave. Naravno, u nastavku ispod slike slijede spojleri za kompletnu šestu sezonu. 12. POVRATAK HOUNDA Epizoda 'The Broken Man' je bila daleko od najsvjetlije točke ove sezone, ali teško je ne biti oduševljen povratkom možda i najdražeg nam antiheroja 'Igre prijestolja'. Sandora za predsjednika! 11. HODOROV KRAJ :( Spoznaja da je Hodor jedan od najvećih neopjevanih heroja na Westerosu nas je teško pogodila, no barem su nam internetske šaljivdžije malo popravile raspoloženje nakon epizode 'The Door' s nekim urnebesnim forama. 10. PONOVNO SJEDINJENJE JONA I SANSE Ovaj kratak ali emotivni trenutak nas je dirnuo u srce i unio dugo priželjkivanu pozitivnu dimenziju u prvu polovicu ove sezone 'Igre prijestolja'. 9. DAENERYSIN ROŠTILJ Ova scena je bila kao Danyjino spaljivanje Droga i rađanje zmajeva iz prve sezone na steroidima te je još jednom uspostavila njenu apsolutnu dominaciju nad Dothrakijima. 8. ARYJINA PITA Osveta je jelo koje se servira hladno i to po mogućnosti u obliku pite napravljene od sinova tvojih zakletih neprijatelja. Tome nas je barem poučila Aryja koje se na kratko pojavila u finalu šeste sezone u sceni koja je dobrim dijelom iskupila tragikomičnu epizodu 'No One'. 7. BENJENOVO USKRSNUĆE Benjen je živ! Ovaj, mrtav! Ovaj, poluživ! Sve u svemu, iako je serija spojila Coldhandsa i Benjena u jedan lik, rezultat ove sinteze nas je apsolutno oduševio. 6. RAZARANJE BAELOROVE SEPTE Cerseino pretvaranje u srednjovjekovnog Sith lorda koje je rezultiralo smrću njezinog posljednjeg djeteta je bilo jedno od najupečatljivijih scena u cijeloj seriji i nešto o čemu ćemo pričati još godinama. Ostatak specijala pročitajte na IGN-u... Tema: FILM 