Dosadašnji foršpani za film 'Transformers: Posljednji vitez' pokazali su nam podosta neugodne informacije, barem neugodne za one koji su pravi ljubitelji ove franšize. Tako smo u prethodnom foršpanu mogli saznati da će najplemenitiji Transformers, Optimus Prime, postati i negativac u nekom trenutku u filmu. Iako je bilo tvrdnji da će to biti samo privremena promjena, posljednji foršpan za ovaj film pokazuje da to nije točno. Kako možete vidjeti u videu kojeg donosimo, Optimus će i srcem i tijelom postati zločinac te će postati ubojica svojih prijatelja. No uzdići će se oni koji bi i živote dali da bi drugima dobro bilo. Redatelj Michael Bay je po posljednji put preuzeo redateljsku palicu u filmu o Transformerima. U pitanju je peti nastavak serijala koji nas oduševljava još od 2007. godine. Pogledajte posljednji foršpan za film 'Transformers: Posljednji vitez' U petom filmu pratimo Pripovjedača (Anthony Hopkins) koji nas uvodi u priču povijesnim prizorima, uz scene viteza na konjima, pa preko zapaljenih strijela do nacističke Njemačke i tako sve do suvremenog doba. A dok je dio Zemlje uništen i Optimus Prime pluta beživotno u svemiru te dok Cadea Yeagera (Mark Wahlberg) traže vlasti, nezaustavljiva sila zla ide prema Zemlji. Hoće li naši heroji uspjeti preživjeti još jedan napad na Zemlju ili će ovo biti kraj franšize? Glavni glumac četvrtog dijela, Mark Wahlberg, glumi i u petom dijelu u ulozi mehaničara Cade Yeagera, a glas Optimusa Primea je još uvijek Peter Cullen. Jerrod Carmichael, Mitch Pileggi, Laura Haddock i Anthony Hopkins nastupaju u sporednim ulogama, a uz njih se ponovno pojavljuju i John Turturro kao i John Goodman, koji repriziraju uloge iz prethodnih filmova o Transformerima. 'Transformers: Posljednji vitez' u kinima očekujemo 23. lipnja ove godine, u distribuciji Blitz filma. Tema: FILM 