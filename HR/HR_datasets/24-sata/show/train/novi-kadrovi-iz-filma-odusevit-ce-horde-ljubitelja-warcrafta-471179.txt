Krčma 'Lion’s Pride' nalazi se u gradu Goldshire, smještenom u šumi Elwynn. Poput mnogih sličnih krčmi, to je mjesto gdje možete naći posao, piće, hranu, a ponekad i tučnjavu. A u 'Warcraftu', to je i mjesto gdje možete dobiti klase i 'questove'. Glumac Robert Kazinsky, koji u filmu glumi Orgrima Doomhammera i koji je igrač igre 'World of Warcraft', dao nam je odličan uvid u to kako je rekreirano jedno od poznatijih mjesta na Azerothu. Uz njegove komentare, dobili smo i nekoliko posve novih kadrova iz filma. Pogledajte video Osim glavnih likova, Garone (Paula Patton), Durotana (Toby Kebbel) i Anduina Lothara (Travis Fimmel) , u filmu o 'Warcraftu' vidjet ćemo glavne čarobnjake iz serijala, tj. Bena Fostera u ulozi Medivha i Daniela Wua u ulozi Gu'ldana. Dominic Cooper nastupit će u ulozi Llane Wrynna, Clancy Brown odglumit će Blackhanda, dok će ulogu Grommasha Hellscreama preuzeti Terry Notary. Drugog čarobnjaka, Khadgara, od glumit će Ben Schnetzer . 'Warcraft' bi u kina trebao stići 10. lipnja ove godine. Tema: FILM 