Tagline filma 'The Void' (praznina, op.a.) nam kazuje da postoji pakao, a i da postoje mjesta koja su značajno lošija od pakla. Misteriozni indie foršpan za horor s podosta zanimljivim efektima i impresivnom količinom iskorištene umjetne krvi je u svojih 30 sekundi trajanja istovremeno pokazao i malo, ali i točno dovoljno. Upozoravamo, ovo nije video za gledanje na poslu, kao što niti nije video kojeg bi trebali gledati oni malo slabijih živaca. Film nam dolazi od tima Kostanski/Gillespie, dvojice veterana dizajna i specijalnih efekata koji su sada odlučili postati i scenaristi te redatelji. Njihova prijašnja radna mjesta, na filmovima kao što su 'Bitka za Pacifik', 'RoboCop' te na izvrsnoj seriji 'Hannibal', svakako su im dala i više nego dobro znanje o stvaranju dobrog efekta i osjeta užasa. - 'The Void' demonstrira estetiku modernog horora, čije smo početke vidjeli još od '70., pa preko sofisticiranih praktičnih efekata iz '80., sve do ranih '90. - izjavili su redatelji. Hoćete li se usuditi pogledati 'Prazninu'? Tema: FILM 