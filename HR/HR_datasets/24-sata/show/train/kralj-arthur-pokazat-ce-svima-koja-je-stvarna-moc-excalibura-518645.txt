Iz ruke priznatog redatelja Guya Ritchieja dolazi nam film u kojem će nam autor pokazati kako snažna muzička podloga i energična režija mogu funkcionirati u svakom filmu, bio u pitanju akcijski ili romantični film. Njegov dinamični stil ovaj put će biti iskorišten u epskoj akcijskoj avanturi o kralju Arthuru. Dolazi nam klasična priča, no kako je ipak moderna adaptacija u pitanju, s malenim promjenama. Kada Arthurov otac bude ubijen, Vortigern, Arthurov stric, preuzme njegovu krunu. Izgubivši nasljeđe, Arthur se nađe u mračnim ulicama grada. Ali, kada izvuče mač iz kamena, njegov se život u potpunosti promijeni te je prisiljen saznati istinu o svome porijeklu…sviđalo se to njemu ili ne. Pogledajte konačni foršpan Ulogu kralja Arthura preuzeo je Charlie Hunnam, a kao njegov neprijatelj, zlobni Vortigern, nastupa Jude Law. Djimon Hounsou glumi Arthurovog mentora Bediverea, dok je Astrid Bergès-Frisbey dobila ulogu Guinevere. 'Kralj Arthur: Legenda o maču', u produkciji Warner Bros.-a u naša kina stiže 11. svibnja. Tema: FILM 