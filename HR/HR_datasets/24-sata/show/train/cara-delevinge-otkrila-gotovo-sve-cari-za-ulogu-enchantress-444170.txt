 Cara Delevingne , koju znamo po ulozi krhke Margo iz filma ‘Paper Towns’ se u ‘Suicide Squadu’ transformirala čak i više od Jareda Leta. S kožom sivom od prljavštine, s lancima i seksi tetovažama, ne bismo ju prepoznali da ne piše tko je u pitanju. A Leto, koji se za potrebe ‘Suicide Squada’ promijenio do neprepoznatljivosti , obrijavši glavu i dodavši tetovaže i srebrne naplatke na zube, se po prvi put pojavio na slici u punoj figuri. Kako je vidljivo, umjesto klasičnog Jokerovog odijela, Joker će ovaj put biti u kožnom kaputu ružičaste nijanse. Štap, koji mu vjerojatno neće služiti za oslonac, je zanimljiva posveta ranijim verzijama ovog poznatog kriminalca. Uz Delevigne i Leta se u filmu pojavljuje istinski zvjezdana postava: Deadshot ( Will Smith ), Captain Boomerang ( Jai Courtney ), Harley Quinn ( Margot Robbie ), Killer Croc ( Adewale Akkinuoye-Agbaje ), Slipknot ( Adam Beach ), El Diablo ( Jay Hernandez ), i Katana ( Karen Fukuhara ). Film u kina stiže 5. kolovoza naredne godine. 