'Legenda o Tarzanu' se sprema unjihati u kina sedmog srpnja, a Alexander Skarsgård, koji izgleda poprilično nabildano, glumi glavnog lika, Tarzana. Legendarni junak, koji je ostavio džunglu da bi preuzeo svoje mjesto u ljudskom društvu kao John Clayton treći, lord od Greystrokea, živi ugodan život s Jane (Margot Robbie). No taj ugodan život je jednom gospodaru džungle jednostavan i donekle tup. Na poziv da se vrati u Kongo i obrani tamošnje pučanstvo dragovoljno pristane. No ono na što nije računao jest da je sve to zavjera zlokobnog belgijskog kapetana Léona Roma (Christoph Waltz). Jedini način da se izvuče iz problema jest da ponovno postane ono što je pokušavao prestati biti - zvijer iz džungle. Redatelj David Yates ('Harry Potter 5-8', naredni film iz svijeta Harryja Pottera, 'Čudesne zvijeri i gdje ih naći') režira 'Legendu o Tarzanu' prema scenariju Adama Cozada i Craiga Brewera, prateći pozorno temelje priče koju je stvorio legendarni pisac Edgar Rice Burroughs. Film u kina stiže 07. srpnja, u 2D, 3D i IMAX formatima. Tema: FILM 