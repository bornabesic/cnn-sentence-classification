Premda nisu nikada glumili niti u jednom filmu zajedno, Keanu Reeves i Samuel L. Jackson nam zvuče kao fenomenalan par koji bi se mogao pojaviti na kino platnima. A kako se čini, Jackson ne samo da nema s tim sparivanjem problema, već se i aktivno trudi ostvariti ga. U svojoj epizodi podcasta 'Meet the Movie Press', novinar Simon Thompson objavio je što mu je točno rekao glumac kada je bio priupitan oko svoje uloge Nicka Furyja i samostalnih filmova. Iako je film o 'šefu' S.H.I.E.L.D.-a nešto što bi razveselilo mnoge ljubitelje stripa, ipak to nije nešto što Jackson želi snimati. - U stvari je manje zainteresiran za to nego što je prije bio. Ono što sad želi snimati, radije nego film o Nicku Furyju, jest 'John Wick 3' s Laurenceom Fishburneom i Keanuom Reevesom. Obožava filmove o Johnu Wicku. Želi se ubaciti u to. Ne želi se samo ubaciti, nego se želi UBACITI. Ozbiljno, smatram da će učiniti što god treba da bi nastupio u trećem Wicku - ustvrdio je novinar. Pogledajte izjavu Samuel L. Jackson trenutačno nastupa u filmu 'Kong: Otok lubanja'. Tom Hiddleston i Brie Larson predvode zvjezdanu ekipu koju osim njih dvoje popunjuju spomenuti Jackson te John Goodman, John C. Reilly, Tian Jing, Corey Hawkins, Jason Mitchell, John Ortiz, Thomas Mann, Shea Wigham, Toby Kebbell i Eugene Cordero. Cjelokupna ekipa je pod redateljskom palicom Jordana Vogt-Robertsa, uz scenarij Dana Gilroya, Maxa Borensteina i Dereka Connollyja. 'Kong: Otok lubanja' se u distribuciji Blitza prikazuje u najprestižnijim formatima: IMAX, 4DX i RealD 3D, a svoju ulaznicu možete kupiti već danas na blagajnama kina, putem aplikacija ili on-line na stranicama kina. Tema: FILM 