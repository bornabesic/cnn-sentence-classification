Ako živite u Sjedinjenim Američkim Državama, i pogledali ste najbolji superherojski film ove sezone (jasno, o 'Logan:Wolverine' pričamo'), onda ste imali i prilike vidjeti prvi foršpan za 'Deadpool 2'. Kažemo foršpan, jer nas na to podsjeća, premda bi ispravniji termin bio kratki film. Uz to što podsjeća na foršpan, moramo napomenuti da nije do sada objavljen niti datum izlaska filma niti je objavljen naslov drugog dijela. No kako smo već objavili, nastavak je trenutačno u rukama scenarista, a uzevši u obzir kakav kolosalan uspjeh je postigao 'Deadpool 1', šansa za prekidom projekta je istinski malena. Pogledajte nevjerojatno duhovit foršpan A ako vam ovaj foršpan potakne volju za gledanjem filmova, preporučujemo vam gore spomenuti 'Logan: Wolverine' u kojem se Hugh Jackman posljednji put vraća svojoj najpoznatijoj ulozi, onoj mutanta Wolverinea, Patrick Stewart, također po posljednji put, je Profesor X, dok se u ostalim ulogama nalaze Stephen Merchant, Richard E. Grant i mlada Dafne Keen. Film je režirao James Mangold ('Walk the Line', 'The Wolverine'), a u domaćim kinima igra već tjedan dana, u distribuciji Blitz film i videa. Tema: FILM 