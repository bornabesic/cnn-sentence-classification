Cjelokupan naš svijet promijenio se stubokom tog sudbonosnog dana 1996. godine. Jedan običan dan, u sredini ljeta, kada smo bez ikakvog upozorenja napadnuti podlo i izdajnički. Okrutne vanzemaljske sile čekale su prikladan trenutak gotovo pedeset godina, skupljajući svoje snage da bi nas poništile odlučnim udarom. I umalo su u tome uspjeli. Da nije bilo šačice hrabrih i odvažnih, onih koji su svoj život stavili na branik naše Majke Zemlje, onih koji su strašna mučenja prošli da bismo svi mi preživjeli. Poslušajte svjedočanstvo jednog takvog heroja. No i dalje se moramo sjetiti svih naših poginulih. Posljedice onoga što je postalo poznato kao 'Rat 1996.' su i dan danas vidljive. Čovječanstvo nikada nije bilo tako blizu kompletnog uništenja, jer vanzemaljci su ostavili preko 3 milijarde mrtvih. Mi im to nikada nećemo zaboraviti. U ulozi hrabrog pilota ovaj put umjesto Willa Smitha gledamo Liama Hemswortha. Jeff Goldblum i Judd Hirsch se i dalje pojavljuju u ulogama sina i sarkastičnog oca, dok je Bill Pullman još uvijek hrabri predsjednik i pilot. Osim njih, ulogu reprizira i Vivica A. Fox. Svi oni pojavljuju se opet pod redateljskom palicom već spomenutog Rolanda Emmericha, a producent je isti kao i u originalu, tj. Dean Devlin. Film 'Dan nezavisnosti: Nova prijetnja' u kina stiže za samo dva dana, 23. lipnja u distribuciji Blitza.   Tema: FILM 