Od sedamdesetih slušam Rolling Stonese i sve do danas ih nitko nije nadmašio. Stoga sam od plastičnih jaja napravio figurice benda, kaže Žako Potočnjak (71). Glumčeve rokere čine tri gitarista, klavijaturist, pjevač i bubnjar. Želio je da njegovi rokeri što više sliče Jaggeru i ekipi, no s plastikom je, kaže Žarko, to nemoguće napraviti. U poznatu četvorku Potočnjak je ubacio i dvije rezerve. Kroz Stonese je, kaže, prošlo mnogo glazbenika pa bi gitariste poput Billa Wymana ili Micka Taylora bilo grijeh izostaviti.  Za izradu svake figurice trebalo mu je sat vremena. Dok ih je radio nije slušao hitove Stonesa, nego njemačke marševe. Time je izluđivao partnericu Višnju koja takvu glazbu ne voli.  Bend od plastičnih jaja Žarkov je posljednji uradak. Trenutačno završava umanjenu scenografiju prve Histrionske predstave 'Domagojada'. Pored te makete radi i prvi brod kojim je Histrion plovio. Iako je bio na njemu, ne sjeća se detalja, pa ga je napravio u kartonu. Potom se savjetovao s glumcima koji su bili na brodu jer, kaže Žarko, netko je imao slike, slajdove, pa su mu svi pomogli napraviti još jednu maketu. Oboje želi na ljeto darovati Zlatku Vitezu, s kojim je 1975. osnovao glumačku družinu.  Dosad je za izradu svojih maketa iskeširao oko 40 tisuća kuna. Dijelove poput topa i jedara kupovao je u specijaliziranim trgovinama u Austriji i Njemačkoj. Sad se toliko izvještio da i njih radi sam. Top od metala izrađuje u deset minuta.  Osim u modelarstvu, uživa i u adrenalinskim sportovima. Prije tri godine je skočio iz aviona s 3,5 kilometara visine. Želio je upisati i tečaj padobranstva, ali je bio prestar. Spuštao se podmornicom na morsko dno, a dozu adrenalina daje mu svako malo jurcanje u go-kartu. Glumac tvrdi da mu za figuricu jednog člana rock benda treba sat vremena. Sad radi maketu histrionskog broda Sve brodove koje nije darovao čuva u ormaru da ih zaštiti od prašine i vlage Žarko je u djetinjstvu ljeta provodio volontirajući u brodogradilištu. Od studija brodogradnje, je odustao nakon prve godine.       