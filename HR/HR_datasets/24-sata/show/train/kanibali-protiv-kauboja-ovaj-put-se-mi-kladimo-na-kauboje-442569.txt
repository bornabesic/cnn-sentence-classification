 Premda smo u zadnjih par godina vidjeli opadanje u kvaliteti filmova iz horor-vestern žanra (grozni ‘Jonah Hex’ i ‘Gallowalkers’ , a o ‘Kaubojima i izvanzemaljcima’ da niti ne govorimo), čini se da će obraz tom podžanru napokon spasiti ‘Bone Tomahawk’ . Film, koji je bio u produkcijskom paklu nekoliko godina, je napokon izašao iz njega i sudeći prema ekskluzivnom isječku i foršpanu, dobro nam se piše. Glumačka postava je poprilično poznata, s Kurtom Russellom u glavnoj ulozi, dok mu podršku pružaju Patrick Wilson, Richard Jenkins, Matthew Fox i David Arquette, dok se u redateljskoj ulozi po prvi put našao S.Craig Zahler. Film prati šerifa Franklina Hunta i njegovu grupu revolveraša koji su naumili spasiti grupu mještana od opake bande kanibala iz obližnjih pećina. Hoće li u tome uspjeti, pogledajte sami u foršpanu i ekskluzivnom videu. 