Ben Affleck pregovara s 20th Century Foxom o adaptaciji kratke priče Agathe Christie, 'Svjedok optužbe'. Priču, o odvjetniku koji brani klijenta u slučaju s ubojstvom, će Christopher Keyser pretvoriti u scenarij, dok će Affleck producirati. Uz Afflecka će se u producentskoj ulozi naći i Matt Damon uz Jennifer Todd te nasljednike Agatha Christie. Priču je u prethodnoj verziji snimio 1957. godine Billy Wilder,  s Tyroneom Powerom i Marlene Dietrich u glavnim ulogama. Uz tu adaptaciju, Fox već radi i na drugoj adaptaciji Agathe Christie. U pitanju je 'Ubojstvo na Orijent Ekspresu', u kojoj glumi Kenneth Branagh, koji je također preuzeo i redateljsku ulogu. Film se u kinima očekuje krajem 2017. godine, dok ćemo Afflecka moći vidjeti ove jeseni u filmu 'The Accountant'. Na njegov samostalan film o 'Batmanu' ćemo se morati strpjeti do poslije 'Justice Leaguea' koji izlazi krajem naredne godine. Tema: FILM 