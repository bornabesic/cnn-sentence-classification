Kada pogledamo kako izgledaju romantični filmovi, jedno je odmah uočljivo - rijetko vidimo nastavke. Naime, jednom kada smo otišli u zalazak sunca i ostavili sretni par da uživa zajedno, sve je rečeno te razloga za nastavkom nema. No to nije situacija s 'Pedeset nijansi sive', u kojem kraj baš i nema odlazak u suton. Samim time nastavak, u kojem ćemo vidjeti kako završava priča između Christiana i Ane, i te kako ima smisla. A i sama činjenica da su napisane tri knjige, i to daleko prije nego što je film utržio 571 milijun dolara, pomogla je snimanju nastavka. Novi foršpan koji je pred nama donosi nam i novu pjesmu od Zayna i Taylor Swift, kao i dosta materijala kojeg nismo vidjeli u prethodnim foršpanima. Novo poglavlje u romansi između Christiana i Ane je pred nama. Poglavlje koje će biti i nastrano, ali i smrtonosno. Pogledajte novi foršpan Uz Jamieja Dornana i Dakotu Johnson ćemo u novom nastavku opet gledati dobitnicu nagrade Oscar Marciu Gay Harden, Jennifer Ehle, Lukea Grimesona, Ritu Oru, Victora Rasuka, Eloise Mumford i Maxa Martinia. Toj glumačkoj postavi se pridružuju i dobitnica nagrade Oscar Kim Basinger te Hugh Dancy, Bella Heathcote i Eric Johnson. Umjesto Sama Taylor-Johnsona je ovaj put redatelj je James Foley (Fear, House of Cards), a producenti su opet Michael De Luca, Dana Brunetti i Marcus Viscidi, s E.L. James, spisateljicom blockbuster serijala. Scenarij potpisuje Niall Leonard. 'Pedeset nijansi mračniji', u distribuciji Blitza, u domaća kina stiže na Valentinovo 2017. godine. Tema: FILM 