Kako se sve više približava izalazak završnog dijela sage o Kapetanu Americi tako saznajemo sve više značajnih detalja o filmu. Tako su otkrivene nove slike, na kojima je vidljiv Crossbones, lik koji u stripu 'Captain America: Civil War', po kojem se snima istoimeni film, ubije naslovnog lika. U filmu pratimo Kapetana Ameriku kako vodi nov tim Osvetnika u borbi protiv neprijatelja čovječanstva. No kada se dogodi još jedan incident u kojem su Osvetnici uzrokovali veliku štetu, političke sile ih pokušaju sputati. Sukob nastane kada Iron Man stane na na stranu političara te tako uzrokuje jaz među superjunacima. U glavnim ulogama opet ćemo vidjeti Chrisa Evansa, Roberta Downeyja Jr., Scarlett Johansson i Sebastiana Stana, a pridružiti će im se Anthony Mackie kao Falcon, Don Cheadle kao Warmachine, Elisabeth Olsen kao Scarlet WItch i Paul Rudd kao Antman. Chadwick Boseman nastupa u ulozi Black Panthera, dok je ulogu ubojice Kapetana Amerike preuzeo Frank Grillo. Film u kina stiže krajem travnja ove godine. Tema: FILM 