Film koji nas je prvim svojim foršpanom podosta zbunio, 'Lijek za život', sada je dobio i drugi foršpan, značajno bizarniji od bilo kojeg foršpana kojeg smo vidjeli u zadnje vrijeme. Da podsjetimo na radnju, glavni lik je mladi ambiciozni direktor, poslan je u idilični wellness u Švicarskim Alpama. No ubrzo počinje sumnjati da stvari nisu onakve kakvima se čine te da 'centar za ozdravljenje' nije onakav kakav se čini. Kada počne otkrivati mračne tajne unutar centra, saznaje da mu je dijagnosticirana 'bolest' od koje navodno boluju svi tamo te su došli upravo zato što traže lijek za tu 'bolest'. Pogledajte iznimno bizaran foršpan Gore Verbinski, redatelj filmova 'Pirati s Kariba' (pogledajte prvi foršpan za peti nastavak serijala) i 'Krug', donosi psihološki triler - 'Lijek za život'. U glavnim ulogama gledat ćemo Danea DeHaana (glavni glumac u novom filmu Luca Bessona), Miu Goth i Jasona Isaacsa. U ostalim ulogama su Celia Imrie, Adrian Schiller, Carl Lumbly, Susanne Wuest, Lisa Banes, Ivo Nandi i Magnus Krepper. 'Lijek za život' u distribucija Blitza, u kina stiže u veljači 2017. Tema: FILM 