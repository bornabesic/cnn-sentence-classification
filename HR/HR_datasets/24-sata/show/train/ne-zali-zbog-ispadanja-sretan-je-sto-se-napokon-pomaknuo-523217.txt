Iako je bio tužan što nije izborio finale, Neven kaže da mu je ujedno i drago što je ispao. - Meni je najvažnije što sam se maknuo s mrtve točke, što sam nešto napravio sa sobom. Bio mi je izazov svaki zadatak jer ga je meni bilo puno teže raditi nego ostalim kandidatima“ kaže Neven, koji je zadnji tjedan muku mučio i sa zuboboljom zbog čega danima nije ništa jeo - rekao je za RTL. Kaže, i poslije izlaska iz showa nastavio je zdravo se hraniti i vježbati. - Nastavio sam, ali ipak nešto manjim tempom nego što je to bilo u kući. Ovaj tjedan imam i neke fešte, ali nakon toga se vraćam na strogi režim. Problem mi je i posao, koji zahtijeva puno sjedenja - priča Neven. Njegovom izlasku iz kuće veselila se i supruga Ivana, koja je bila šokirana izgledom koji je Neven postigao u dva i pol mjeseca u kući. Otkriva i da je sa svim kandidatima ostao u dobrim odnosima, a volio bi kad bi pobijedio Darjan ili, pak, Gabi da je ostala do finala. Na pitanje ima li između Darjana i Gabrijele nešto više od prijateljstva, kaže kako to ipak moramo pitati njih. - Mislim da su oni samo dobri prijatelji, ne vjerujem da se tu rodilo nešto više, ali ipak bi trebalo njih pitati - poručuje Neven. 