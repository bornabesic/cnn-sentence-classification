Nakon poprilično kvalitetnog prvog dijela godine (odličan uspjeh 'Kapetana Amerike' i 'Knjige o džungli'), Disney se ozbiljno priprema za nastavak sezone s malo blažim filmovima i animiranim djelima. Tako nam krajem godine dolazi njihov animirani uradak 'Moana', za kojeg je nedavno pušteno u javnost nekoliko videa u kojima se predstavljaju drugi likovi u filmu. Pogledajte ih ispod. Redatelji Ron Clements i John Musker (scenarij su napisali Jared Bush, Pamela Ribon i redatelj novog filma o Thoru, Taika Waititi) režiraju animirani film u kojem će nam pokazati tinejdžerku u pradavnoj Oceaniji koja se upućuje na odvažnu avanturu da spasi svoje ljude, uz komičnog poluboga kao društvo. Polinezijskoj princezi glas daje Auli’i Carvalho, u svojoj prvoj ulozi, dok je za glas komičnog boga odgovoran sveprisutni Dwayne Johnson. Film se u kinima očekuje krajem studenog ove godine. Tema: FILM 