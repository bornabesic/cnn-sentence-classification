Folk diva Lepa Brena (56) je prije sedam godina proživjela je veliki stres kada je otkriveno da postoje velike šanse da dobije rak, a sve do sada nije imala snage da o tome javno govoriti. Sada je po prvi put je za Blic puls ispričala koliko joj je životni period bio strašan. - O ovom prvi put pričam. Prije sedam godina, 2010. godine, imala sam ozbiljnu operaciju ciste na jajniku. Moj doktor Saša Ljubić mi je rekao da napravim taj zloglasni BRCA test, gdje se pokazalo da imam mutiran gen i da imam velike šanse da dobijem rak dojke. Tumor marker, koji sam imala tada, bio je jako povećan i hitno sam otišla na operaciju ciste na jajniku. Naravno, šutjela sam o svemu tome, ali moram vam reći da je to bio jako veliki šok za mene - iskrena je pjevačica. - Žene trebaju znati, a ja sam to tada naučila, da kada je pozitivan BRCA test, ne smiju više koristiti nikakve hormonske preparate. Počela sam živjeti po svim tim pravilima koje su mi liječnici naložili. Sve ovo sada govorim upravo zbog toga što ovom svojom porukom želim podići svijest žena da naprave taj test jer odmah znate da li imate mogućnost za dobivanje karcinoma ili ne - dodala je. Iako je odmah krenula živjeti po novim pravilima, stres koji je proživjela bio je ogroman.  - Šutjela sam svih ovih godina, sve do danas. U isto vrijeme Angelina Jole se podvrgla dvostrukoj mastektomiji jer je bila pozitivna na spomenutom testu. Otišla sam kod profesora Svetozara Damnjanovića, koji mi je objasnio što se sve može dogoditi. Ako mi vjerujete, jedno dva dana nisam mogla ponoviti svoj broj telefona, toliko sam bila u šoku - prisjetila se pjevačica. - Bila sam jako uplašena, nisam znala za sebe. Imala sam takav strah da neću izvesti djecu na put. Užasne slike su mi prolazile kroz glavu. Ipak, bolje je prihvatiti neke teške činjenice na vrijeme i znati kako se boriti s njima nego bježati od istine - zaključila je.