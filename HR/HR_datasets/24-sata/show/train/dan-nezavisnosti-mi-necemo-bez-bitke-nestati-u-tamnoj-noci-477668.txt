Redatelj Roland Emmerich vraća se priči koju je zamislio prije dva desetljeća. Stvoren je svijet koji je privukao gledatelje dramatičnim događajima, akcijom, nezaboravnim likovima i predsjedničkim govorom koji se i dan danas spominje. Ukratko, 'Dan nezavisnosti' postao je dio naše pop kulture i podsjetio nas zašto uopće idemo u kino. - Ova priča mi je vrlo važna i htio sam je dostojno nastaviti i odati počast likovima. Prošlo je dovoljno vremena - izjavio je redatelj. Također ga je privukla prilika upotrijebiti vizualne efekte koji su nevjerojatno napredovali u posljednjih dvadeset godina, tako da je redatelj po prvi put u karijeri odlučio snimiti nastavak nekog svojeg filma. Pogledajte video Oduvijek smo znali da će se vratiti. Nakon jedva dobivene bitke, sve nacije su se ujedinile u ogromnom programu obrane kako bi zaštitile Zemlju. Ali ništa nas nije moglo pripremiti na naprednu tehnologiju i snagu vanzemaljaca. Samo dosjetljivost nekolicine hrabrih muškaraca i žena nas može spasiti od istrebljenja. Pogledajte video Smješten dvadeset godina nakon napada vanzemaljaca koji je skoro uništio planet, 'Dan nezavisnosti: Nova prijetnja' predstavlja alternativnu stvarnost u kojoj je polovica stanovništva Zemlje nastradala. Čovječanstvo se nikad nije našlo toliko blizu totalnom uništenju. Oni koji su preživjeli napad vanzemaljaca nikad neće zaboraviti one koji su pali i uvijek će pamtiti da je jedinstvo naša najveća prednost. Osim neznatnog pokreta otpora u Kongu, izvanzemaljska prijetnja je spriječena – i svijet se polako počeo oporavljati. No svi smo znali da će se oni jednog dana vratiti. Pogledajte novi video U ulozi hrabrog pilota ovaj put umjesto Willa Smitha gledamo Liama Hemswortha. Jeff Goldblum i Judd Hirsch se i dalje pojavljuju u ulogama sina i sarkastičnog oca, dok je Bill Pullman još uvijek hrabri predsjednik i pilot. Osim njih, ulogu reprizira i Vivica A. Fox. Svi oni pojavljuju se opet pod redateljskom palicom već spomenutog Rolanda Emmericha, a producent je isti kao i u originalu, tj. Dean Devlin. Film 'Dan nezavisnosti: Nova prijetnja' u kina stiže 23. lipnja u distribuciji Blitza.   Tema: FILM 