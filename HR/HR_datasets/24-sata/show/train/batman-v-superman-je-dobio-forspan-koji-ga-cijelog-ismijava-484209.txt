Dugo obećavana verzija 'Batman v Superman: Zora pravednika', s oznakom R, napokon je izašla u javnost, pa je humoristična stranica 'Honest Trailers' istog trenutka napravila jedan od svojih uradaka kojim malo ismijava Batmana i Supermana. Premda se ne slažemo 100% s onime što su rekli, i dalje je ovo poprilično duhovita inačica foršpana za koju bi nam bilo jako drago da smo ju vidjeli i prije filma. Pogledajte video Jedna od najzanimljivijih stvari koje možete vidjeti u videu je to da se ekipa 'Honest Trailera' svojski trudi shvatiti što je točno plan Lexa Luthora. No kao ni u 'običnoj' verziji, tako niti u ovoj taj plan nema nikakvog smisla. Batmana i Supermana ćemo opet vidjeti naredne godine, kada 'Justice League, Part One' krajem studenog stigne u kina. Tema: FILM 