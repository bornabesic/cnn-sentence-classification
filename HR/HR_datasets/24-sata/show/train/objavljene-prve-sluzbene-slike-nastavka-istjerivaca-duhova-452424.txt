 Nakon što nas je redatelj novog dijela ‘Istjerivača duhova’, Paul Feig, počastio slikom novih Istjerivačica, nismo očekivali da će biti daljnjih slika sve do prvog foršpana. No izgleda da smo se prevarili u tome. Planet Ghostbusters, račun s Twittera, koji se bavi isključivo ‘Istjerivačima’ je objavio ekskluzivnu sliku novih ‘Istjerivačica’, na poznatoj zelenoj pozadini. Rebootana ekipa, koju čine Melissa McCarthy, Kristen Wiig, Leslie Jones i Kate McKinnon, je dobila nekoliko prigovora, baš na račun toga što su samo žene. No sudeći prema fotografijama, mi baš i nemamo neke sumnje da ćemo dobiti odličan film, i da činjenica da su samo žene Istjerivači nikako ne smeta filmu. Osim njih, u filmu će se u epizodnim ulogama pojaviti i likovi iz originala - Bill Murray, Sigourney Weaver i Dan Aykroyd. Uz njih je najavljen i Chris Hemsworth u ulozi tajnika. O radnji nije mnogo rečeno, no moći ćete to saznati u ovoj rubrici čim se takvi detalji pojave. Film bi u kina trebao stići sredinom srpnja. 