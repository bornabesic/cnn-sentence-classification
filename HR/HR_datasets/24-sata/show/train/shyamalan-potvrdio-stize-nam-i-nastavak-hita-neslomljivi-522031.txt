M. Night Shyamalan odlučio se vratiti filmu, za kojeg mnogi kažu da je njegov najbolji film, praktički 20 godina nakon njegovog snimanja. Kako se čini, uspio je u projekt dovući i originalne glumce iz filma, Brucea Willisa i Samuela L. Jacksona. Jasno, pričamo o redateljevom filmu iz 2000. godine, 'Neslomljivi'. O nastavku tog filma pričalo se godinama, a sada je napokon potvrđeno da to uistinu i je Shyamalanov naredni film. Sam redatelj napisao je cijelu seriju tvitova o projektu.   Kako možete vidjeti, film će se zvati 'Glass', što je očigledna referenca na ime kojeg koristi Samuel L Jackson u originalnom filmu. Uz Jacksona u film se vraća i spomenuti Willis, a pridružit će im se i James McAvoy te Anya Taylor-Joy. Osim nastavljanja radnje iz 'Neslomljivog' film će se osvrnuti i na ovogodišnji Shyamalanov hit, 'Podvojen', o kojem smo već pisali. Produkcijska kuća iza filma je Universal Pictures, a datum objave je 18. siječnja 2019. godine. Koliko ima smisla nastavljati film koji je, prema mišljenju mnogih, završio 'savršeno', ostaje neodgovoreno pitanje. Tema: FILM 