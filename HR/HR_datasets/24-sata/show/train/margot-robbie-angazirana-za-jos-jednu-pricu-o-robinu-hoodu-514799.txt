Margot Robbie je angažirana za spinof Robina Hooda, koji će biti o Marian, ljubavnici legendarnog pljačkaša iz engleskih narodnih priča. Kako se čini, zvijezda filmova 'Vuk s Wall Streeta' i 'Odred otpisanih' tumačit će naslovnu ulogu u nadolazećem filmu koji će biti smješten u period nakon smrti Robina Hooda. Marian će navodno nastaviti plemenito-kriminalne ambicije svojeg ubijenog ljubavnika kako bi i sama odlučila sudbinu svojeg kraljevstva i ušla u legendu, tvrde izvori upoznati sa scenarijem nadolazećeg projekta. Film još uvijek nema službeni naziv, no zna se da ga financira Sony, dok će produkciju odraditi Amy Pascal i Donald De Line. Pete Barry trenutačno dovršava scenarij za projekt, a Sony tek treba odabrati redatelja. Robbie ćemo u međuvremenu vidjeti u posve promijenjenom izgledu, kao psihopatsku Tonyu Harding. Više informacija o nadolazećem filmu i ostalim projektima Margot Robbie donosi IGN Adria. Tema: FILM 