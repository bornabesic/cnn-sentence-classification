Kako nam je to već nekoliko godina posve jasno, kraj jedne ere je uskoro ovdje. Glumac koji je glumio Wolverinea, Hugh Jackman, odustaje od lika i kreće u nove projekte, a nama dolazi na filmska platna njegov posljednji rad, film 'Logan'. Kako je već najavljeno, radnja filma smještena je u budućnost 2024. godine, u kojoj je velik dio mutanata ubijen ili u zatočeništvu. U takvom okrutnom svijetu, Logan i profesor Charles Xavier moraju se pomiriti s nestankom X-Mena, te s korporacijskim tiraninom Nathanielom Essexom koji vodi svijet u propast. Umoran Logan, bez svojih moći samoregeneracije, brine se za bolesnog i umirućeg Profesora X skrivajući se na meksičkoj granici. No, Loganovi pokušaji da se sakrije od svijeta i svoje ostavštine padaju u vodu kad se pojavi mlada mutantica, djevojčica Laura Kinney, ženski klon Wolverina. Progonjeni tamnim silama, Logan, profesor X i Laura preokrenut će tijek bitke i povijesti. Wolverinea, pravim imenom Logan, još jednom glumi i glumac koji ga je prvi put utjelovio, Hugh Jackman. U filmu mu se pridružuju Patrick Stewart, Boyd Holbrook, Richard E. Grant, Stephen Merchant te Dafne Keen u ulozi misteriozne djevojčice X-23. Redatelj filma je James Mangold, koji je režirao i prethodni nastavak sage o besmrtnom superjunaku. 'Logan: Wolverine', u distribuciji Blitza, u domaća kina stiže 02. ožujka. Tema: FILM 