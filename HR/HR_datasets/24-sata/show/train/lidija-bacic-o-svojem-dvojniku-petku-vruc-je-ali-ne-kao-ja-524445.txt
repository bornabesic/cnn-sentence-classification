 U sinoćnjoj epizodi showa 'Tvoje lice zvuči poznato' pobjedu je odnio Mario Roth koji je oduševio  i nasmijao žiri do suza fantastičnom izvedbom pjesme 'Barcelona' Montserrat Caballé i Freddieja Mercuryja. Osim Rotha, svojom transformacijom oduševio je i Dalibor Petko koji je ovog puta 'postao' Lidija Bačić. Voditelj je otpjevao pjesmu 'Viski' i napravio pravi tulum, a njegov nastup pogledala je i atraktivna pjevačica.  - Vruć je, ali ne kao ja! Podsjetio me na vrijeme kada sam snimala tu pjesmu i smišljala kako će izgledati spot. To je bilo iskreno i bez ičije pomoći, a postalo je hit - rekla je Lidija koju je Petko totalno oduševio. - Sjajno je skinuo sve pokrete, a njegov šarm je neodoljiv - dodala je i otkrila da je inače velika obožavateljica showa koji, kaže, 'ljudima često izmami osmjeh u teškom vremenima'. 