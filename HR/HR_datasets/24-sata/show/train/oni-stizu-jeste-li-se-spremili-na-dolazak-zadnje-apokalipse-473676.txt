Nakon što smo dobili pogled na neke nove mutante koji će se pojaviti u 'X-Men: Apocalypse', bilo je vrijeme da nam se pokažu i 'dobri stari' mutanti. Poimence, Scott Summers/Cyclops, koji je u timu još od samih početaka X-Mena, tj. od rujna 1963. godine. Tada je Scott samo predstavljen kao mutant, bez puno obrazlaganja kako je nastao ili dobio svoje moći. Ovaj put smo dobili malo bolji uvid u njegove sposobnosti. Premda mislimo da je James Marsden napravio odličan posao u prva tri filma, novi glumac, Tye Sheridan, i te kako je dobro zauzeo njegovo mjesto. Pogledajte video A i sam redatelj Bryan Singer se uključio u promociju te nam je pokazao kako je teklo pretvaranje Jamesa McAvoya u legendarnog Profesora Xaviera. Pogledajte video Pogledajte video Kako možda znate, Apocalypse, pravim imenom En Sabah Nur (Oscar Isaacs), mutant je neopisive moći, oslobođen 1983. nakon što je tisuće godina proveo zatočen. Gnjevan jer čovječanstvo mutante više ne smatra bogovima, Apocalypse okuplja postrojbu silnih mutanata, uključujući i obeshrabrenog Magneta, kako bi uništio čovječanstvo i utemeljio novi svjetski poredak. Nakon što Magneto prihvati Apocalypseovu ponudu da mu se pridruži kao jedan od četiri jahača Apokalipse, kako bi spriječili globalno uništenje, Raven/Mystique (Jennifer Lawrence) i Profesor X (James McAvoy) predvode tim mladih X-Mena u epskoj borbi protiv na prvi pogled nezaustavljivog neprijatelja. Zadnji film u popularnoj trilogiji, u distribuciji Blitza, 'X-Men: Apocalypse', koja je započela s 'X-Men: Prva generacija', pogledajte za samo osam dana, 19. svibnja, u svim kinima. Tema: FILM 