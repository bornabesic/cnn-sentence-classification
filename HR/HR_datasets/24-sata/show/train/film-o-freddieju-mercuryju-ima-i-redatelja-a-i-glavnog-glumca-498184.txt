Redatelj Bryan Singer, koji je slavu stekao filmom 'Privedite osumnjičene', da bi se potom bacio u franšizu o 'X-Menima', redatelj je koji će se prihvatiti ekranizacije filma 'Bohemian Rhapsody'. Kako se može naslutiti po samom imenu, u pitanju je film o grupi Queen i njihovom pjevaču, tekstopiscu i kreativnoj snazi, Freddieju Mercuryju. Zvijezda serije 'Mr Robot', Rami Malek, dobio je glavnu ulogu, što i nije toliko loša odluka uzevši u obzir da je Malek ipak donekle sličan Mercuryju. Ove vijesti su napokon dovele kraju glasine koje smo slušali gotovo osam godina. Kroz to vrijeme su se projektu bili priključili, pa potom odustali i Tom Hooper, Stephen Frears, a i Dexter Fletcher, no tek sad su i redatelj i glumac potvrđeni. Redatelj Singer vijest je objavio putem svojeg Instagrama, na kojem je spomenuo i Maleka u glavnoj ulozi. #bohemianrhapsody #queen #freddiemercury #brianmay #rogertaylor #johndeacon #grahamking #fox #newregency Looking forward to @ramimalek @whoismrrobot playing #Freddie photo @therealmickrock A photo posted by Bryan Singer (@bryanjaysinger) on Nov 4, 2016 at 3:23pm PDT Malek je tako dobio ulogu za koju se se jednom natjecali i Sacha Baron Cohen i Ben Whishaw, no obojica su otpali zbog kreativnih razlika.  Baron Cohen je za svoj izlazak iz projekta optužio bivše članove benda Queen, Rogera Taylora i Briana Maya, koji su kako je on rekao, imali drugačije ideje o filmu. May je porekao te tvrdnje, izjavivši da je Baron Cohen postao iritantan. Film sa snimanjem kreće naredne godine, a o svim novim detaljima pravovremeno ćete moći čitati u našoj filmskoj rubrici. Tema: FILM 