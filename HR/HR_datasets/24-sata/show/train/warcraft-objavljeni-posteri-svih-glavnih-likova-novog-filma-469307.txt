Kao što smo već nekoliko puta pisali, osim glavnih likova, Garone (Paula Patton), Durotana (Toby Kebbel) i Anduina Lothara (Travis Fimmel), u filmu o 'Warcraftu' vidjet ćemo i čarobnjake u akciji, tj. Bena Fostera u ulozi Medivha. Osim njega, pojavit će se i vještac Gu'ldan (Daniel Wu), a Dominic Cooper nastupit će u ulozi Llane Wrynna. Clancy Brown odglumit će Blackhanda, dok će ulogu Grommasha Hellscreama preuzeti Terry Notary. Drugog čarobnjaka, Khadgara, odglumit će Ben Schnetzer. Najviše su nas se dojmili plakati glavnih likova, na kojima se vidi koliko je truda i požrtvovnosti uloženo u cijeli projekt. Ako se s ovoliko puno žara pristupi cijelom filmu, ne sumnjamo da ćemo dobiti izvrsno djelo. Prvi poster prikazuje Durotana 'Pobunjenika', vođu klana Frostwolf. Durotan će učiniti sve što mora da bi svojem narodu našao novi dom. Na drugome je ratnik Lothar, hrabri vitez, prekaljen u mnogim bitkama. Lothar je već žrtvovao previše toga da bi postao branitelj Azerotha. Tiranski Gul’Dan je šaman koji se urotio s mračnim silama da bi Hordu doveo na vrh hranidbenog lanca. No njemu su svi samo sredstvo do konačnog cilja.   Medivh je svemoćni zaštitnik, kojeg svi znaju po nadimku Čuvar. U vremenu groznih kriza, Medivhovo oružje je magija. Mladi Khadgar je mladi čarobnjak željan pustolovina, koji traži istinu iza sve veće prijetnje Azerothu.  Ork Blackhand je oličenje rata i uništenja, kojeg vodi samo okrutna ambicija i golema količina bijesa. Kraljica Taria je jedino što donosi tračak nade svim ljudima. Njena gracioznost i diplomatske sposobnosti neumanjene su u ovom divljem dobu ratova i zvijeri. Nepokorivi Orgrim, vlasnik moćnog čekića Doomhammera, do smrti je odan svojem poglavici Durotanu. Dok je kraljica Taria oličenje gracioznosti i plemenitosti, njen muž, kralj Llane je utjelovljenje snage i plemenitosti. Vodeći s prvih linija vojske, kralj Llane je jedan od onih koje svi prate Garona, niti čovjek, niti ork, preživjet će sve nedaće i pridružit će se Lotharu i Durotanu u spašavanju svijeta. I možda će napokon tako steći dom. 'Warcraft' bi u kina trebao stići 10. lipnja ove godine. Tema: FILM 