Kandidati pete sezone reality showa 'Parovi' koji se prikazuje na srpskom Happy TV-u opustili su se uz glazbu i ples. Produkcija je odlučila nagraditi natjecatelje pa im je priredila iznenađenje. Naime, u bazenu ih je čekao DJ koji je podigao atmosferu u kući. Anamaria Džambasov, koja se pojavila i u hrvatskoj inačici 'Farme', skinula je sve sa sebe i uletjela u bazen. Tamo je zaplesala, a pridružili su joj se i Nikola Lakić i Milutin Radosavljević Mili. Stanarki MirjanI Praizović koju domaća publika pamti po kontroverznom ponašanju u 'Big Brotheru', netko je sklonio ručnik dok se tuširala. Miru to nimalo nije zasmetalo te je potpuno gola izašla iz tuš kabine i šetala po kući. Ostali kandidati gledali su u čudu, ali Mira je nastavila svojim putem. Natjecateljice kontroverznog showa pekle su palačinke u bikinijima. Djevojke je spremanje hrane zabavilo, a u tom izdanju su plesale po kuhinjskim elementima. 