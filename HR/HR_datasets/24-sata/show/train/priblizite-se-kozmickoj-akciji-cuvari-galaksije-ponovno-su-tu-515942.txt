Novi spot za očekivane 'Čuvare galaksije 2' pokazao nam je nove duhovite dijaloge i scene, no ono što bismo mi istaknuli kao najbolji dio su nove pjesme koje smo čuli u spotu. Kako se vjerojatno i sami sjećate, prvi je film imao podosta kvalitetan soundtrack, nazvan jednostavno 'Awesome Mix Vol. 1'. U novom filmu čut ćemo 'Awesome Mix Vol. 2', a pjesma iz ovog foršpana je 'Come a Little Bit Closer' od Jay & the Americans. Na žalost, možda točno tu pjesmu nećemo vidjeti u konačnom miksu, no to je ipak nešto što još neko vrijeme nećemo znati. Film 'Čuvari Galaksije Vol. 2' nastavlja pustolovinu ekipe koja prelazi granice svemira. Čuvari se moraju boriti da održe svoju novostečenu obitelj na okupu dok otkrivaju tajnu pravog porijekla Starlorda, tj. Petera Quilla. Stari neprijatelji postaju saveznici, a fanovima omiljeni likovi iz klasičnih stripova priskočit će u pomoć našim junacima dok se Marvel Cinematic Universe nastavlja širiti. Pogledajte video Zoe Saldana, Dave Bautista, Vin Diesel, Karen Gillan, Michael Rooker, Sean Gunn, Glenn Close, i Bradley Cooper svi repriziraju svoje likove u nastavku 'Čuvara galaksije'. Jasno, nema Čuvara bez glavnog glumca, Chrisa Pratta. Novi članovi postave su, za sad, Kurt Russell (kao kozmički otac glavnog lika, superinteligentni planet Ego), Tommy Flanagan iz 'Sinova anarhije', Nathan Fillion te navodno i Sylvester Stallone. Pom Klementieff također ima bitnu ulogu uz pojavu Elizabeth Debicki kao i Chrisa Sullivana. 'Guardians of the Galaxy Vol. 2' bi u kina trebao stići početkom svibnja ove godine. Tema: FILM 