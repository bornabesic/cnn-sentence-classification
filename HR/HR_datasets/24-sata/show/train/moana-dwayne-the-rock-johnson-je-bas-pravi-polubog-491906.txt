Nakon što su nas donekle iznenadili prvim teaserom, Disney je napokon odlučio izbaciti i prvi pravi foršpan za svoj nadolazeći animirani uradak, 'Moana', a napokon je izašao i prvi poster za film. U ovom foršpanu po prvi put vidimo susret Moane i Mauija (glas mu daje Dwayne Johnson) i dobivamo naznaku njihovih pomorskih avantura. Ocean je Moanin prijatelj, kako ona kazuje Mauiju, dok daje valu pet. No kako ne bi bilo zanimljivo gledati da sve po redu ide, u jednom trenu more ne izgleda toliko prijateljski nastrojeno, i velik val se nadvija nad mladu junakinju. Pogledajte video Polinezijskoj princezi glas daje Auli’i Carvalho, u svojoj prvoj ulozi, dok je za glas komičnog boga odgovoran već spomenuti sveprisutni Dwayne Johnson. Ova tropska avantura stiže u naša kina 23. studenog ove godine, a o glumcima koji daju naše glasove pravovremeno ćete moći pročitati u našoj rubrici FILM. Tema: FILM 