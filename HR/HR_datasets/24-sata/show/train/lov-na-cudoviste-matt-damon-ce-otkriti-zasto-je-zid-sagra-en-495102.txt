Svi koji znaju nešto o Kineskom zidu znaju da je napravljen kao promašen projekt da se zaustave napadi osvajačkih armija u Kinu. No malo tko se upitao je li to stvarno pravi razlog zašto je Kineski zid sazidan. Kako nam najnoviji foršpan za novi fantastični film Matta Damona objašnjava, pravi razlog za izgradnju Kineskog zida u stvari su čudovišta. Jasno, ne ona u obliku ljudi, već prije ona koja bismo mogli vidjeti u 'Godzilli' ili 'Bitki za Pacifik'. Znamo da to nema nikakvog smisla, ali kada je manjak smisla spriječio ikojeg filmaša da snimi neki film? Pogledajte video U 'The Great Wall' (film bi mogao biti preveden kao 'Kineski zid', ako imamo sreće) uz Matta Damona glume i Jing Tian, Pedro Pascal (iz 'Igre prijestolja'), Willem Dafoe i Andy Lau. Redatelj Zhang Yimou, poznat ljubiteljima kineske kinematografije po  svojim izvrsnim filmovima 'Heroj' i 'Kuća letećih bodeža', bacio se na redateljski posao oko ovog filma. Film u kinima očekujemo krajem veljače naredne godine. Tema: FILM 