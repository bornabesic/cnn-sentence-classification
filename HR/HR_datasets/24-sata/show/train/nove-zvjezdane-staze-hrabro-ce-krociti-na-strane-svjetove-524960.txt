Nakon što nas je unatrag nekoliko dana samo mamila raznim fotografijama iz filma, TV kuća CBS napokon je objavila i prvi pravi foršpan za nadolazeću seriju iz svemira 'Zvjezdanih staza', 'Star Trek: Discovery'. Jasno, serija je nazvana po naslovnom brodu na kojem se odvijaju sve pustolovine glavnih likova. Prve smo kadrove vidjeli još prošle godine, kada nam je pokazan naslovni brod. No budimo iskreni, prvi je foršpan izgledao iznimno loše napravljeno, praktički kao da gledamo uratke iz sredine '90. Pogledajte kako izgleda taj foršpan Radnja serije smještena je deset godina prije događaja iz originalnih 'Zvjezdanih staza', a pratimo posadu federacijskog broda 'Discovery' i njegovog kapetana Lorce (Jason Isaacs), no iz perspektive brodske kopilotkinje, Michael Burnham (Sonequa Martin Green). Za razliku od prvih videa, serija je za prvi foršpan u stvari dobila kvalitetno produciran uradak, premda možda preproduciran za ukus starijih generacija. Pogledajte prvi foršpan nove serije Uz to što smo vidjeli i Discovery, kao i glavne likove, pokazani su nam i čudno izgledajući Klingonci (neobjašnjivo čudno, čak i kad se sjetimo događaja iz 'Star Trek: Enterprize'), a i Spockov otac, Sarek. Uz foršpan je najavljeno i da će serija u prvoj sezoni imati 15, a ne samo 13 epizoda. Serija počinje s emitiranjem ove jeseni. Tema: FILM 