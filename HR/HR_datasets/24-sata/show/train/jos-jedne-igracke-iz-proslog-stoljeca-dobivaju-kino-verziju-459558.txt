 Kako smo već najavili u rujnu, 'Trolovi' , simpatične plastične igračke raznobojne dugačke kose, dobivaju svoj dugometražni animirani uradak. Do sada su jedini podaci o filmu bili vezani za glumce koji su pridruženi projektu. Tako je za ulogu Brancha, okorjelog tvrdoglavca koji skriva svoju pravu stranu, odabran Justin Timberlake, dok će princezi Poppy glas dati Anna Kendrick. Uz njih se u filmu očekuju i Gwen Stefani, Meg DeAngelis, Kunal Nayyar i Russel Brand. Redatelji filma su iskusni Mike Mitchell i Walt Dohrn. Isti duo donio nam je ‘Shrek uvijek i zauvijek’, dok će film producirati Gina Shay, koja je također radila na tom nastavku Shreka. Stoga od 'Trolova' možemo očekivati barem istu količinu zabave koju smo i od Shreka dobili. Pogledajte prvi foršpan... Film bi u kina trebao doći tijekom studenog 2016. godine. 