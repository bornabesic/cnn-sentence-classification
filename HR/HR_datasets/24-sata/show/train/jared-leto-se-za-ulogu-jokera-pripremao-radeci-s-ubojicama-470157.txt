Jedan od glavnih glumaca u nadolazećem (anti)superherojskom filmu 'Odred otpisanih', Jared Leto, stvarno je ozbiljno shvatio pripremanje za ulogu Jokera. Jer ako glumiš psihopata, logično je družiti se s psihopatima i ubojicama. Ne znamo kako su njegovi brainstorming intervjui točno prošli, ali kako izvještava ekipa IGN Newsa, čiji prilog možete pogledati u nastavku, Leto je kolegama nakon svojih avantura kolegama glumcima počeo slati korištene kondome i analne kuglice. Nismo sigurni koja je točno verzijaJokera Batmana napala sa seksualnim pomagalima, ali očito ćemo uskoro na velikom platnu vidjeti upravo jednu takvu. Leto je svoje ponašanje pokušao objasniti izjavom 'dijelom detektiv, dijelom pisac'. - Znao sam da moram biti što je više moguće posvećen ovoj ulozi. Morao sam se posvetiti preko svake mjere, a napravio sam što sam napravio kako bih bio što uvjerljiviji - izjavio je Leto o svojim glumačkim naporima. Dok se Leto bavio Jokerovom psihom, reditelj David Ayer imao je 'vrlo specifične ideje' kada je u pitanju bio njegov izgled. Konkretno, tetovaže kojima je novi Joker prekriven, a koje bi trebale približiti ovaj lik novim generacijama. Ayer je prokomentirao da je na taj način Joker moderni gangster jer je uvijek i bio gangster. Koliko će se publika složiti s njim još ostaje za vidjeti. U glavnim ulogama u filmu nastupaju Will Smith, Joel Kinnaman te Jai Courtney u glavnim muškim ulogama. Margot Robbie je Harley Quinn, a Cara Delevingne Enchantress. Uz njih, vidjet ćemo i Bena Afflecka u ulozi Batmana. 'Odred otpisanih' stiže u naša kina u distribuciji Blitz film i video krajem blockbusterske sezone ove godine, 4. kolovoza. Izvor: adria.ign.com Tema: FILM 