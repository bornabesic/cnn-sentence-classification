Premda je Matt Damon već devet godina zaposlen drugim ulogama, a ne ulogom koja ga je proslavila kao akcijskog junaka, sudeći prema zadnjim foršpanima koji su postali dostupni, glumcu to vrijeme nije nimalo naškodilo. Uz posve zanimljive poteze koje možemo vidjeti od glumca, novi foršpan nam je dao i detalje koji će napokon odagnati nedoumice koje možete imati o filmu. Pogledajte video Uz Damonu ćemo u filmu vidjeti i oskarovku Aliciu Vikander (koju ćemo uskoro moći vidjeti u ulozi Lare Croft), Vincenta Cassela i Tommy Lee Jonesa, dok Julia Stiles reprizira svoju ulogu u ovom super-popularnom serijalu. Serijal o Bourneu, sniman prema knjigama Roberta Ludluma, postavio je nove standarde za cjelokupni žanr akcijskih filmova u smislu akcijske koreografije, prizora potjere i zamršenih obrata, i zato vjerujemo da vas ni ovaj nastavak neće razočarati. 'Jason Bourne' u naša kina stiže 28. srpnja u distribuciji Blitz filma. Tema: FILM 