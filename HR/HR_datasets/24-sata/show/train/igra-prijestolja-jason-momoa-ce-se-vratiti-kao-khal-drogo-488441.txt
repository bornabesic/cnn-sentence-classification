Jason Momoa, koji Instagram koristi često, je na toj društvenoj mreži ostavio sliku zbog koje je mnogima srce jače zakucalo. Na slici se vide Momoa, s kriglom Guinnessa, uz producente Davida Benioffa i D.B. Weissa. Za one kojima ta imena ništa ne znače, recimo da su spomenuti producenti odgovorni za stvaranje 'Igre prijestolja'. A valja i spomenuti da je fotografija slikana  u Irskoj, na jednoj od lokacija na kojima se snima hit serija. Cheeeeehhoooooooooo. @Guinness in Ireland. Drinking mothers milk With my brothers @captainriff dan and david. Love ya GOT greatest show on earth ALOHA DROGO A photo posted by Jason Momoa (@prideofgypsies) on Aug 20, 2016 at 2:21pm PDT - Guinness u Irskoj. Pijem nektar s mojom braćom @captainriff, Danom i Davidom. Obožavam 'Igru prijestolja', najbolja emisija na svijetu. ALOHA DROGO - napisao je Momoa u komentar slike. Premda to nije potvrda da se Momoa vraća u seriju u sedmoj sezoni, moramo se upitati zašto je napisao 'Aloha Drogo', jer na havajskom to znači i 'zbogom' i 'zdravo'. Također je sumnjivo i što se glumac našao točno s producentima te serije, točno na mjestu gdje se serija snima. No sve dok ne dođe službena potvrda, morat ćemo smatrati da je Drogo mrtav. Doduše, ako je Jon Snow mogao uskrsnuti, zašto ne bi mogao i Khal Drogo? Tema: FILM 