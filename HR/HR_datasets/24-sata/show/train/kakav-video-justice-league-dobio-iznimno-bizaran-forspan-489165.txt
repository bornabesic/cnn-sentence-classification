'Justice League' Zacka Snydera, tj. njegov prvi foršpan, jako je razveselio mnoge fanove DC-ovih superjunaka jer je ipak pokazao da postoji i vedra Batmanova strana, a ne samo ona kojoj smo svjedočili u 'Batman v Superman'. No Aldo Jones, sa YouTube stranice 'Weird Trailers', odlučio je pokazati još vedriju stranu svega. Ne možemo vam točno reći što smo vidjeli jer smo se na pojavljivanje trol Bruce Waynea počeli nevjerojatno smijati. Pogledajte histerično smiješan video U 'Justice League' nam redatelj Zack Snyder opet na velike ekrane vraća Bena Afflecka kao Batmana, Henryja Cavilla u ulozi Supermana te Gal Gadot kao Wonder Woman, uz novopridošle Jasona Momou, Ezru Millera i Raya Fishera u ulogama Aquamana, The Flasha i Cyborga. U novom filmu će Bruce Wayne, ponukan nesebičnom Supermanovom žrtvom, i uz pomoć novostečene saveznice, Diane Prince, sastaviti tim superheroja da bi se borili protiv nepojmljivo okrutnog neprijatelja. Batman, Wonder Woman, Aquaman, Cyborg i The Flash, hoće li takav tim moći zaustaviti katastrofu? 'Justice League' u kina dolazi krajem studenog 2017. godine, a Bena Afflecka ćemo, prije nego što preuzme ulogu Batmana, moći vidjeti ove godine u filmu 'Računovođa', gdje glumi smrtonosnog prokalkuliranog ubojicu. Film u kina dolazi 20. listopada ove godine, u distribuciji Blitz filma. Tema: FILM 