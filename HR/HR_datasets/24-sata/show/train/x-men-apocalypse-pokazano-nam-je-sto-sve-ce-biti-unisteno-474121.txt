Nakon što nam je pokazano kakvo sve uništenje će Apocalypse donijeti svijetu, novi videi su se pojavili na društvenim mrežama. Iako otkrivaju dovoljno, srećom napravljeni su kvalitetno pa ne otkrivaju previše. Pogledajte video Uz taj video, neki novi detalji su se pojavili o mutantima koji su samo naznačeni, i koji se vjerojatno neće pojaviti u filmu, ali o kojima će se možda snimati filmovi u dogledno vrijeme. U pitanju je tvit, u kojem se vide mladi mutanti kako slušaju muziku pjevačice Dazzler. Oni koji čitaju Marvelove stripove automatski prepoznaju mutanticu, čiji stripovi su jedno vrijeme bili popularni i u bivšoj Jugoslaviji, sredinom '80. Apocalypse, pravim imenom En Sabah Nur (Oscar Isaacs), mutant je neopisive moći, oslobođen 1983. poslije stoljeća zatočeništva. Bijesan zato što ljudi više ne štuju mutante, Apocalypse sa svojom četom gnjevnih mutanata, uključujući i razočaranog Magneta, kreće u pohod kako bi uništio čovječanstvo i utemeljio novi svjetski poredak. Magnetovo prihvaćanje Apocalypseove ponude, da mu se pridruži kao jedan od četiri jahača Apokalipse, natjera Raven/Mystique (Jennifer Lawrence) i Profesora X-a (James McAvoy) da uz tim mladih X-Mena u epskoj borbi protiv na prvi pogled nezaustavljivog neprijatelja probaju zaustaviti globalno uništenje. Zadnji film u legendarnoj trilogiji, u distribuciji Blitza, 'X-Men: Apocalypse', koja je započela s 'X-Men: Prva generacija', pogledajte za samo šest dana, 19. svibnja, u svim kinima. Tema: FILM 