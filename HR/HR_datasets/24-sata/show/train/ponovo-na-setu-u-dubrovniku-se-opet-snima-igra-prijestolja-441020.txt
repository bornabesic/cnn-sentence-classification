 Na Facebook stranici Adventure Dubrovnik u četvrtak su objavljene fotografije sa seta serije 'Igra prijestolja'.  Iako se, nakon što je snimljena peta sezona, pisalo da se serija više neće snimati u Dubrovniku, čini se da je sklopljen novi dogovor. Ove fotografije nastale su u četvrtak u jutarnjim satima. Glumica Lena Headey (42), koja glumi okrutnu Cersei Lannister, na snimanju je bila s kratkom frizurom što je posljedica kazne koja ju je snašla u prošloj sezoni.  Njezin lik tada je snašla zaslužena kazna, pa je javno osramoćena i ošišana. Hrvatska i Dubrovnik već od druge sezone ključni su za snimanje ove popularne serije.  