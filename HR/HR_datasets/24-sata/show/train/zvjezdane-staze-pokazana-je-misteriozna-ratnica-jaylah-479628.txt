Misteriozna izvanzemaljska ratnica Jaylah, koju u nadolazećem filmu  'Zvjezdanih staza', imenom 'Zvjezdane staze: S one strane', tumači Sofia Boutella (probila se u javnost ulogom u filmu 'Kingsman: Tajna služba') dobila je glavnu ulogu na novom Paramountovom promotivnom posteru za ovaj znanstveno-fantastični uradak. Osim Boutelle, Paramount je otkrio i poster na kojem možemo vidjeti i kako Zachary Quinto, Chris Pine i Karl Urban izgledaju kao Spock, Kirk i Bones u spomenutom filmu, uz jasno vidljivu Zoe Saldanu u ulozi Uhure. 'Zvjezdane staze: S one strane' u naša kina stižu 27. srpnja u distribuciji Blitza i to u najprestižnijim formatima, uključujući i IMAX, u režiji Justina Lina. U vezanim vijestima, glumac koji je u novom Star Treku utjelovio Chekova, mladi Anton Yelchin je sinoć tragično poginuo u 28. godini života. Izvor: adria.ign.com Tema: FILM 