Gerard Butler, koji je od relativno hvaljenog glumca u posljednjih deset godina postao glavni glumac 'kilavijeg' dijela A produkcije, još jednom će nastupiti u filmu kojeg se najbolje opisuje samo treptanjem u nevjerici. via GIPHY Naime, Butler će se krajem listopada pojaviti u filmu 'Geostorm', koji premda izgleda kao da ga je zamislio studio Asylum (jedan od lošijih produkcijskih studija u povijesti), ipak dolazi iz studija s nekim renomeom. Sama radnja filma graniči s ludilom, no i dalje vam donosimo sažetak, tako da vidite o koliko se čudnom filmu radi. - Dok jedan muškarac kreće u svemir kako bi spriječio satelite koji kontroliraju vrijeme da stvore oluju epskih proporcija, njegov brat otkriva zavjeru da se izvrši atentat na predsjednika SAD - piše u besmislenom sinopsisu filma. Donosimo vam prvi pogled na film U glavnoj je ulozi već spomenuti Gerard Butler, a pridružuju mu Jim Sturgess, Abbie Cornish, Alexandra Maria Lara, Daniel Wu te Ed Harris i Andy Garcia. Film režira redatelj koji nam je donio 'Zvjezdana vrata' i 'Dan nezavisnosti', pa se očekuje značajno više eksplozija no što ste vidjeli u foršpanu.   Tema: FILM 