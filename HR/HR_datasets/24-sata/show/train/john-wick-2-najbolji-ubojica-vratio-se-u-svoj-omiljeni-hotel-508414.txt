Iako je samo nekoliko dana prošlo otkako smo dobili nevjerojatno uzbudljiv posljednji foršpan za najnoviji dio sage o Johnu Wicku, produkcijska kuća Lionsgate smatrala je da to nije dovoljno pa je njihov YouTube kanal pustio još isječaka iz filma u opticaj. Kako se vjerojatno sjećate, glavni motiv Wickove 'reaktivacije' u prvom filmu bio je gubitak psa kojeg mu je kao oproštajni poklon poslala njegova umiruća supruga. Na samom kraju Wickovog divljanja i ubijanja cijelog jednog klana kriminalaca se ovaj asasin napokon skrasio uz novog psa. Ovaj najnoviji video nam pokazuje kakav je sad odnos između Johna Wicka i psa kojeg je 'usvojio'. Pogledajte video U novom nastavku vraćaju se zvijezde Ian McShane, John Leguizamo, Bridget Moynahan, Thomas Sadoski i Lance Reddick, a vidjet ćemo i neka nova lica: Riccardo Scamarcio kao novi negativac, Laurence Fishburne kao ubojica znana pod imenom The Bowery King, Common, Ruby Rose i Peter Stormare. Ovaj put Chad Stahelski sam režira nastavak, nakon što je prvi dio odradio u suradnji s Davidom Leitchom. 'John Wick 2', u distribuciji Blitza, u naša kina dolazi 23.veljače. Tema: FILM 