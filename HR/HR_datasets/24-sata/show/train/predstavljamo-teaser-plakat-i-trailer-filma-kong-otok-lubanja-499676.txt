Warner Bros. Pictures i Legendary Pictures predstavljaju film 'Kong: Otok lubanja', redatelja Jordana Vogta-Robertsa ('Kraljevi ljeta'). Raznoliku ekipu istraživača okupila je avantura na nepoznatom, neistraženom otoku u Tihom oceanu - lijep, ali i opasan - ne znaju da su ušli u prostor mitskog Konga. U glavnim ulogama su Tom Hiddleston ('Osvetnici', 'Thor: Svijet tame'), Samuel L. Jackson ('Mrska osmorka', 'Osvetnici 2: Vladavina Ultrona'), dobitnica nagrade Oscar® Brie Larson ('Soba', 'Kaos u glavi'), John Goodman ('Transformers: Doba izumiranja', 'Argo') i John C. Reilly. Film je nastao prema scenariju Maxa Borensteina, Johna Gatinsa, Dana Gilroya i Dereka Connollya.  Producenti su Thomas Tull i Jon Jashni zajedno s Mary Parent.  Izvršni producenti su Eric McLeod i Alex Garcia. Film je sniman na tri kontinenta preko šest mjeseci, počevši od Oahua na Hawaiima, gdje je snimanje započelo u listopadu 2015. godine, da bi se zatim prešlo na australski Gold Coast, i na kraju u Vijetnamu, na više lokacija, od kojih neke nikada nisu bile viđene na filmu. 'Kong: Otok lubanja', u distribuciji Blitza, u domaća kina stiže u ožujku 2017. godine. Tema: FILM 