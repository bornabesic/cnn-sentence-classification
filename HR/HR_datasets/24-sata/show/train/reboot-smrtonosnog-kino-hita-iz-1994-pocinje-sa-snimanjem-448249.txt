 Čini se da napokon dobivamo dobre (ili loše, ovisno kako gledate na ideju reboota) vijesti iz studija Relativity. Premda je taj filmski studio pod velikim pritiskom zbog svojeg bankrota, producent Edward R. Pressman je najavio nastavak snimanja. - Relativity ulaže puno novaca u taj projekt. Napreduju na pozitivan način i čini se da je Kavanaugh (direktor tvrtke, op. a.) jako posvećen projektu - rekao je Pressman. Kad uzmemo u obzir da je plaćeno sedam milijuna dolara da bi se projekt nastavio, zajedno s još 2,5 milijuna za nastavke, jasno nam je da bi Relativity rado vratio uloženo. Osim što je potvrdio da snimanje kreće tijekom 2016. godine , Pressman je i potvrdio da je redatelj filma Corin Hardy. Što se tiče glavne uloge, još uvijek nema nikakvih vijesti. Jasno, tko god preuzme mjesto nesretno poginulog Brandona Leeja će imati velik posao pred sobom. No svakako, ovo su dobre vijesti za sve koji vole ovu franšizu. Ipak, ne može kišiti zauvijek. 