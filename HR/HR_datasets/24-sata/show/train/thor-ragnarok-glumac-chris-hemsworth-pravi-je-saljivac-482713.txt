Kako smo bili najavili, treći nastavak Gromovnikovih avantura, a sveukupno peto pojavljivanje Chrisa Hemswortha u ulozi munjevitog boga, stiže u kina tijekom studenog 2017. godine. Stoga je bilo poprilično bitno da se sa svime krene po planu, jer ipak, danas su filmovi projekti koji se odrađuje i po tri godine. No glumac je svoju ulogu shvatio poprilično duhovito, pa se krenuo sprdati s redateljem. Kako je poznato onima koji su gledali filmove, Thorov čekić može podići jedino onaj koji je dostojan tog čina. Stoga se Hemsworth malo našalio s redateljem, a redatelj je šalu dobro prihvatio. Da podsjetimo, treći nastavak sage zove se 'Thor: Ragnarok', prema mitskom nordijskom događaju koji uništava svijet. Režira ga spomenuti Taika Waititi, a osim Hemswortha u filmu glume i Tom Hiddleston, Jeff Goldblum, Idris Elba, Mark Ruffalo, Karl Urban, Cate Blanchett te Anthony Hopkins. Tema: FILM 