 Najnoviji promo za 'Deadpoola' nam prikazuje 'Brbljavog plaćenika' na njegovom poznatom kauču, kako Australcima želi sretan dan državnosti. Jasno, 'Brbljavi plaćenik' ne bi imao takav nadimak kad ne bi opet dodao neke uvrede prema Hughu Jackmanu, tj. Wolverineu. Jasno, to je sprdnja s prvim filmom u kojem se pojavio lik Deadpoola, tj. njegova jako osakaćena verzija. Za one koji se sjećaju tog podbačaja (film je imao ispodprosječnu zaradu, a kritike su bile grozne), 'X-Men početak: Wolverine' je film u kojem se na samom početku pojavljuje Ryan Reynolds. Premda su mnogi mislili da to znači da će se na kraju pojaviti i Deadpool, na kraju filma se pojavio čudan mutant sa mačevima usađenim u rukama. No, popularnost Reynoldsovog lika a i ideja o snimanju filma su opstale , pa smo tako i dobili nadolazeći film. Premda je premijera 12.02, ‘Deadpool’ u širu distribuciju stiže krajem veljače 2016. godine. Osim Ryana Reynoldsa, u filmu se pojavljuju i Morena Baccarin (Firefly), Ed Skrein, Stefan Kapičić i Gina Carano . Uz njih su u filmu i T.J. Miller i Brianna Hildebrand. Redatelj filma je Tim Miller, za kojeg se nadamo da nas neće razočarati , jer ipak se radi o njegovom prvom djelu. 