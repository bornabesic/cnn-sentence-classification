Kako se bliži početak snimanja drugog dijela iznimno uspješnih 'Čuvara galaksije', o čemu smo već pisali, tako se i dovršavaju pripreme oko uloga. Osim stare postave, tj. glumaca iz prvog filma (Chriss Pratt, Zoe Saldana, Bradley Cooper, Vin Diesel, Dave Bautista i Karen Gillan), bilo je potrebno naći i posve nove glumce, za ulogu negativaca, a i za ulogu misterioznih pozitivaca o kojima se neko vrijeme već priča. Tako je jednu ulogu preuzela legenda iz '80., Kurt Russell, za kojeg se smatralo da će odglumiti ulogu oca Petera Quilla, glavnog lika iz prvog dijela. No prije dva dana, Sylvester Stallone primijećen je blizu seta filma, s povećim scenarijom u ruci. Tako su istog trenutka počele spekulacije o tome da će se i Sly pojaviti u filmu, i to baš u ulozi za koju se prije smatralo da je Russellova. Sly je po izlasku iz hotela ušao u limuzinu kojom se inače vozi Chriss Pratt, što dodaje još težine ovoj ideji. Marvel Studios nije komentirao ove glasine, tako da potvrde još uvijek nema. Stallone, koji se vjerojatno i dalje oporavlja od gubitka na dodjeli 'Oscara', nikada nije glumio u superherojskom filmu. Jasno, to vrijedi ako smatramo da filmovi o Rambu nisu superherojski filmovi. Više o ovoj vijesti saznati ćete čim se pojave nove informacije, u rubrici FILM. Tema: FILM 