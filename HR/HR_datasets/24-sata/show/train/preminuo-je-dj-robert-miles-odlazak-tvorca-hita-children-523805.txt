DJ Robert Miles, kojeg većina pamti po velikom hitu iz devedesetih naziva 'Children', preminuo je u 48. godini od nepoznate bolesti, pišu strani mediji. Od glazbenika,a čije je pravo ime Robert Concina, na društvenim mrežama opraštaju se brojni prijatelji i kolege. - Jako sam tužan zbog smrti ovog nevjerojatno talentiranog glazbenika - napisao je njegov dugogodišnji prijatelj  Joe T Vanell. Posljednji studijsku album naziva ' Th1rt3en', Miles je objavio 2011. godine. Robertov hit 'Children' diljem svijeta prodan je u više od 5 milijuna primejraka i zbog nje je Miles jedini talijanski izvođač koji je osvojio nagradu BRIT.  Osim 'Childrena', ostvario je uspjeh sa singlovima 'Fable', 'One and One', i 'Freedome'.      