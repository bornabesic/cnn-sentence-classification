Kako nam je pokazala njegova gluma u filmovima iz serijala 'Matrix', a i odlična izvedba u prvom dijelu filma 'John Wick', Keanu Reeves definitivno spada u prave akcijske zvijezde. Stoga nam je bilo teško za povjerovati da i takvoj zvijezdi treba trening iz korištenja vatrenog oružja. No kako je očigledno, Wick se u nastavku odličnog akcijskog trilera vraća s novim trikovima u rukavu. U novom videu možemo vidjeti Keanua kako vrlo predano vježba s ekspertom za vatreno oružje, Aaronom Cohenom. Koristeći futrolu za pištolj, koju je konstruirao osobno Cohen, Reeves još jednom pokazuje kako niti njemu, a niti Wicku, niti jedan problem nije pretežak. Pogledajte video U nastavku filma osim Keanua pojavljuje se i Lawrence Fishburne (prva suradnja dvojice glumaca nakon groznih nastavaka 'Matrixa'), a iz prvog dijela vraćaju se i Bridget Moynahan, John Leguizamo kao i Ian McShane. Novi glumci u 'John Wick: Chapter Two' su, među ostalima i Common, Ruby Rose i Peter Stormare, a pridružuju im se i Riccardo Scamarcio, Thomas Sadoski te Lance Reddick. A da priča ne bi bila sumorna, Wick je nabavio i novog psa, koji će možda i doživjeti kraj filma. Drugo poglavlje sage o Johnu Wicku preživjet će samo odabrani. 'John Wick: Chapter Two' u kina dolazi krajem veljače 2017. godine. Tema: FILM 