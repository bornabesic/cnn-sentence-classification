Jeste li se ikada upitali kako u stvari članovi Akademije odlučuju koji je film najbolji? Jeste li znali da ne mogu svi glasati za najbolji film?  Od 1929. godine se dodjeljuje nagrada Oscar, kojom se slave oni koji su u protekloj godini najviše doprinijeli filmu. No premda svi znamo kako izgleda ceremonija i koje su glavne kategorije, kao i kako izgleda slavljeni kip, ipak postoje neki detalji o ovoj nagradi koji bi vam na kvizovima znanja mogli jako pomoći. Donosimo vam sedam takvih podataka. Osvajač jedanaest Oscara, Cedric Gibbons, osmislio je i dizajnirao poznati kip 'viteza' s mačem. Njegov kip stoji na kolutu filma koji ima pet zubaca, po jedan za svaku originalnu granu Akademije. Tako su predstavljeni glumci, producenti, redatelji, scenaristi te članovi tehničkih disciplina.  Originalno je statua bila od bronce, no danas je od legure zvane britanium, presvučena 24-karatnim zlatom. Visoka je 34,3 cm, a teška je impresivnih 3,8 kilograma. Premda bi se činilo kao da jesu, u stvari je odgovor ne, nisu. Većina ih je ista, no ima izuzetaka. Primjerice, trbuhozborac Edgar Bergen dobio je počasni drveni kip 1939. godine, dok je Walt Disney 1937. godine primio nagradu za svoj doprinos filmskoj industriji koja je izgledala poput normalne nagrade, ali uz sedam minijaturnih nagrada uz nju. Tako je Disney primio Oscara i sedam patuljaka za svoj rad na filmu 'Snjeguljica i sedam patuljaka'. Također, počasni 'Oscar za mlade', koji se danas više ne dodjeljuje, nije uobičajene dimenzije, već je nešto manji, da bi ga djeca mogla s lakoćom primiti. Iako je originalan broj bio 36, s godinama je ta cifra značajno narasla. Tako je institucija trenutačno na broju od oko 6000 članova i posve je moguće da će taj broj još rasti. A da biste postali član, nije dovoljno samo biti bitna osoba. Ključan faktor pri ulazu u Akademiju jesu drugi članovi, koji vas moraju predložiti za člana. Ne samo to, već se morate baviti nekim elementom filmske umjetnosti koju pokriva Akademija. Tako članovi mogu postati samo glumci, umjetnički direktori, snimatelji, redatelji, oni koji se bave dokumentarnim djelatnostima, rukovoditelji filma, filmski montažeri, filmski glazbenici, producenti, ljudi iz odnosa s javnošću, te oni koji snimaju kratke i animirane filmove. Uz njih, tu spadaju i razne struke koje se bave zvukom, vizualnim efektima i pisci Na žalost, tu vašim mukama nije kraj, jer zatim vaš zahtjev potom ide pred Vijeće, koje donosi krajnji sud. No, postoji i jedna kratica. Ako vas je Akademija već počastila Oscarom, automatski ste primljeni, pa to valja imati na umu ako namjeravate postati članom. Prvo po Oscara, dalje je sve lako. Tijekom siječnja svi članovi dobiju mogućnost nominiranja, tako da im se šalju glasački listići, no mogu nominirati isključivo unutar svoje grane. Redatelji tako nominiraju druge redatelje, montažeri zvuka druge montažere zvuka. Iznimke su da svi smiju nominirati film kojeg smatraju najboljim filmom, kao što i svi mogu nominirati strani te dokumentarni film. Svi listići koji se vrate unutar dva tjedna od primitka bivaju poslani posebnoj tvrtki koja sabire rezultate. U pitanju je auditorska tvrtka PricewaterhouseCoopers, koja do kraja siječnja provjerava tko je nominiran i slaže liste onih za koje će se glasati. Poslije toga, početkom veljače se šalju finalni birački listići, za koje glasaju svi članovi Akademije. Isto pravilo s povratkom listića unutar dva tjedna i dalje vrijedi. Oscari koji su dodijeljeni prije 1950. su dostupni na tržištu i smije ih se prodavati. Poznato je da je Spielberg do sada kupio tri komada, da bi ih zatim sve donirao Akademiji. Slavni je redatelj platio ukupno 1,4 milijuna dolara za te kipove, što je ipak manje nego što je Michael Jackson platio za svoj jedan kip. Pjevač je 1999. dao 1,54 milijuna za kip producenta Davida O. Selznicka. Stoga, kako vidite, možete imati svojeg Oscara bez osvajanja istog. Samo trebate imati prodavača i par milijuna dolara. Da bi se spriječile makinacije, Akademija je uskočila s jako zanimljivim mehanizmom. Naime, svi dobitnici nagrade moraju prvo ponuditi Akademiji kip na otkup, što je regulirano dokumentom kojeg se mora potpisati prije preuzimanja nagrade. Ključan dio svega je taj da je ta institucija još 1950. godine donijela odluku da je jedan Oscar vrijedan točno jedan dolar. Ove se godine nagrada dodjeljuje 26. veljače, s 'La La Landom' u impresivnom vodstvu, s 14 nominacija. Tema: Oscar 2017. 