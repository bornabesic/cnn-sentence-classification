Prvi kratki videi iz filma 'Duh u oklopu' ostavili su nas bez daha, jer su stvarno pokazali kako se radi o podosta dobro shvaćenoj te solidno odrađenoj adaptaciji originalnog anime predloška. Premda je bilo mnogi skeptika glede redatelja Ruperta Sandersa (nije nas impresionirao svojim filmom o Snjeguljici i Lovcu), može se reći da je sav materijal koji je do sada pušten u javnost istinski vrhunski snimljen te da se nije štedjelo na dizajnu. A kako se datum izlaska filma približava, tako su krenuli dolaziti i video spotovi koji nam malo bolje pokazuju i ostale likove iz filma. Jedan od tih je i ovaj video, koji je izašao za vrijeme američkog Super Bowla. Pogledajte video Radnja je smještena u 2029. godinu kada su mnogi ljudi postali kiborzi zamijenivši neke svoje dijelove tijela umjetnim implantatima. No mozak se ne može zamijeniti te on predstavlja 'duha' tj. ljudski identitet koji se nalazi u oklopu mehaničkog tijela. Radnja filma prati Major (Scarlet Johansson) koja vodi elitnu postrojbu pod nazivom Sektor 9 zaduženu za najopasnije kriminalce. Njihov zadatak je zaustaviti ih, te će se morati suočiti s neprijateljem čiji je jedini cilj uništiti napredak tehnologije Hanka Robotic’sa. Glavnu ulogu u filmu ima Scarlett Johansson, a u sporednim ulogama nalaze se slavni japanski glumac Takeshi Kitano, glumica Juliette Binoche, Pilou Asbæk koji je preuzeo ulogu kiborga Batoua te Michael Pitt, kojeg ćemo vidjeti u ulozi negativca. U kinima ćemo film vidjeti 30. ožujka ove godine. Tema: FILM 