Predstavljamo vam novi foršpan epskog spektakla 'Ben-Hur' koji nam u kina stiže sredinom kolovoza. Kako je i u originalnoj knjizi, iz 1880. godine, tako je i u ovom filmu okosnica priče suparništvo princa Jude Ben Hura i Mesale, rimskog zapovjednika koji ga optužuje za pokušaj atentata. Izdan, bez titule te odvojen od obitelji i žene koju voli (Nazanin Boniadi), Ben Hur postaje rob na rimskim galijama. No nakon godina provedenih na moru, sreća mu pruža priliku te se bivši rob vraća se u domovinu i traži osvetu. Pogledajte video Uz novi foršpan, studio nam je dao i ovaj kratki isječak iz gladijatorskih utrka po kojima je 'Ben-Hur' poznat, u kojem je objašnjeno da je sve što ćemo vidjeti snimljeno uz minimalno korištenje kompjuterskih efekata. Pogledajte video U glavnim ćemo ulogama gledati Jacka Hustona (Ave, Cezare), zvijezdu 'Carstva poroka', te Tobyja Kebbella (možete ga sad pogledati u filmu 'Warcraft: Početak') u ulozi njegovog protivnika Mesale. Dobitnika Oscara Morgana Freemana (Pad Londona) vidjet ćemo u ulozi Ildarina, a ostale uloge popunjene su istinski stelarnim glumcima poput Nazanin Boniadi, Ayelet Zurer, Sofie Black-D'Elia, Haluka Bilginer, Piloua Asbæka, Marwan Kenzari, Rodriga Santora te Moisesa Ariasa. Režiju potpisuje Timur Bekmambetov, a scenarij Keith Clarke i John Ridley. Ostaje nam još samo pričekati polovinu kolovoza 2016., kada bi film u distribuciji Blitz Filma trebao stići u domaća kina. Tema: FILM 