Gotovo smo zaboravili koliko nam je značilo njezino opsesivno mjerenje tjelesne težine i brojanje kalorija, cigareta i alkohola, strastveno analiziranje ljubavnih jada uz hrpetine priručnika za samopomoć. U posljednjoj filmskoj ekranizaciji, glavna junakinja Bridget Jones otplovila je u prividno sretan završetak. No sada, 12 godina nakon ‘Na rubu pameti’, Renée Zellweger vraća se u trećem nastavku ‘Drugo stanje Bridget Jones’. Njoj i Colinu Firthu pridružit će se novi lik kojeg će utjeloviti Patrick Dempsey tako da ljubavni trokut neće izostati ni ovog puta, a Bridget čeka i još jedno veliko iznenađenje. Nakon prekida sa Markom (Firth), plan pod nazivom “happily ever after” nije baš krenuo u dobrom smjeru. U četrdesetinekoj i ponovno single, Bridget se odlučuje fokusirati na posao. Uz stare, i neke nove prijatelje, po prvi put, Bridget ima sve stvari u svom životu u potpunosti pod kontrolom. Što bi moglo poći po zlu? Upravo tada u njezin život ulazi zgodni Amerikanac Jack (Dempsey), frajer kakav Mr. Darcy nikada nije bio. U nevjerojatnom obratu Bridget otkrije da je u drugom stanju, ali s upitnikom… samo je pedeset posto sigurna u identitet oca svoje bebe. Pogledajte novi foršpan ove dugo očekivane romantične komedije 'Drugo stanje Bridget Jones' u domaća kina stiže 15. rujna u distribuciji Blitz filma. Tema: FILM 