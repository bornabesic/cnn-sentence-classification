Robert Downey Jr., koji u zadnjih osam godina glumi crveno-zlatnog oklopnika, potpisao je ugovor da će se pojaviti i u 'Spider-Man: Homecoming', Sonyjevom rebootu Marvelovog puzača po mrežama. Doduše, iako Sony i dalje posjeduje prava na lika, ovaj put Marvel u potpunosti surađuje s filmskim studijom, pa nas vjerojatno ovaj put neće zaskočiti film poput 'Spider-Mana 3'. 'Spajdi', koji se nenadano pojavio na kraju drugog foršpana, dobio je malo više medijske eksponiranosti i u nekim televizijskim spotovima. Iako ga još uvijek nismo vidjeli u akciji, po svemu sudeći, govorimo o jako dobrom prikazu šaljivog lika. Pogledajte video Tom Holland glumi Petera Parkera tj. Spider-Mana, dok je ulogu njegove ujne May preuzela Marisa Tomei. Osim Downeyja, Tomei i Hollanda, svoju ulogu u 'Spiderman: Homecomming' nedavno je potvrdila i glumica i pjevačica Zendaya. Tony Revolori, koji nas je oduševio u 'Hotel Grand Budapest' i Laura Harrier, također su potvrdili svoje uloge u filmu. Po svemu sudeći, ovo se posve dobro uklapa u Downeyjeve planove da barem još jednom glumi Iron Mana. Spider-Mana i Iron Mana možete vidjeti u 'Kapetan Amerika: Građanski rat' koji u CineStar kina dolazi 05.05. ove godine, za točno tjedan dana. Samo dva tjedna poslije, u kina nam stiže finale druge trilogije o X-Menima, 'X-Men: Apocalypse'. Tema: FILM 