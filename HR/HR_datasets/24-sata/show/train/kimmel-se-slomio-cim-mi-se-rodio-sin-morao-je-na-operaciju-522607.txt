Supruga Jimmyja Kimmela (49), Molly McNearney (39) bez poteškoća je rodila njihovo drugo dijete - sina Billyja. No dok se ona odmarala od poroda, beba je hitno prevezena u operacijsku salu jer su liječnici primijetili da je dijete ljubičasto. Voditelj se, prepričavajući detalje tog trenutka, slomio i počeo plakati.  - Liječnici su zaključili da beba ne diše kako treba. Snimili su mu pluća, i bila su u redu. To je značilo da mu srce nije bilo dobro. Otkrili su da se rodio s bolešću srca - kazao je Kimmel. Operacija je, kaže, bila uspješna, ali će Kimmelov sin morati ponovno operirati srce za tri do šest mjeseci.  Voditelj je gledateljima pokazao i fotografiju svog djeteta nakon operacije, koja je rasplakala i njegovog 'pomoćnika' Guillerma pred kamerama.  Šest dana nakon operacije, Kimmel i Molly sina su smjeli odvesti kući.  - Svi naši prijatelji bili su uz nas sto posto. Ateisti su se molili za nas. Čak je i Matt Damon poslao cvijeće - rekao je Jimmy koji je s glumcem već godinama u lažnoj svađi.  - Ali najviše od svega, želim se zahvaliti svojoj supruzi Molly koja je cijelo vrijeme ostala jaka i pozitivna i puna ljubavi. Tako sam sretan što smo dobili tu bebu - na kraju je rekao Kimmel te pozvao gledatelje da doniraju za dječju bolnicu u Los Angelesu.    