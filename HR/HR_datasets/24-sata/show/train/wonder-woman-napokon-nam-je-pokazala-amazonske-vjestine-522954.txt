Do sada smo mogli u nekoliko navrata vidjeti koliko je princeza svih Amazonki, Diana, u stvari vješta ratnica, no tek sad su nam sve njene moći prikazane u jednom videu. Warner Brosov film, kojeg ćemo u kinima pogledati od 01. lipnja, bio je ipak donekle sramežljiv s prikazivanjem njenih vještina, pa je ovaj video i više nego dobro došao. Jasno, oni koji prate ovu ratnicu od samog njenog početka, preko stripova i televizijske serije, su već od prije upoznati s njenim asortimanom sposobnosti. No i dalje je ugodno vidjeti sve te ratničke vještine na ekranu. Pogledajte video Kao Diana Prince/Wonder Woman nastupa Gal Gadot, a mušku glavnu ulogu preuzeo je Chris Pine. Sporedne uloge drže Robin Wright u ulozi generalice Antiope, Connie Nielsen kao kraljica Hippolyta, komičarka Lucy Davis je komična Etta Candy, a u ostalim ulogama nastupaju David Thewlis (vjerojatno kao bog rata Ares) te Danny Huston, Elena Anaya, Ewen Bremner i Saïd Taghmaoui. Film režira Patty Jenkins po scenariju Allana Heinberga i Geoffa Johnsa. 'Wonder Woman' u sva bolja kina dolazi 01. lipnja ove godine, u distribuciji Blitz filma. Tema: FILM 