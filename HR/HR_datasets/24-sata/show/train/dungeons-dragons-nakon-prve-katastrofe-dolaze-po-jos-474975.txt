Kada se igra 'Dungeons & Dragons' spomene prosječnoj osobi, samo nekoliko stvari ljudima padaju na pamet. Prva je smiješna TV serija u kojoj se tvrdilo da su igrači te igre ubili svoje roditelje pod utjecajem 'sotonističke' igre, dok je druga mnogo gora. Druga je asocijacija na groznu ekranizaciju iz 2000. godine, kod nas nepotrebno prevedenu kao 'Tamnice i zmajevi'. Film je sa budžetom od 45 milijuna dolara uspio povratiti jedva 33 milijuna, a konsenzus kritičara je bio takav da je film završio s 10% na stranici Rotten Tomatoes. Niti gledatelji nisu bili ništa više blagonakloni, pa tako film ima mizernih 3,7 na stranici IMDb. Takvi užasni rezultati nisu obeshrabrili investitore pa su snimljena još dva nastavka, 2005. i 20011. godine. Premda su i oni loše zaradili, ipak nisu zaradili toliko malo da bi ih se smatralo kompletnim neuspjehom, no i dalje je cjelokupni serijal u kategoriji propasti. U takvo ozračje stižu redatelj Rob Letterman, kojeg pamtimo po animiranom filmu 'Čudovišta protiv vanzemaljaca' i po prošlogodišnjem filmu 'Goosebumps' i producent Roy Lee, koji je i više nego udomaćen u cijeloj fantasy sceni. - Zamislili smo novi 'Dungeons & Dragons' kao 'Čuvare galaksije', ali u svijetu poput onom iz 'Gospodara prstenova' - izjavio je producent. Premda nam se cijela ta ideja donekle i sviđa, moramo biti iskreni i reći da smo jako sumnjičavi prema svemu tome. U svakom slučaju, o daljnjim događajima na temu zmajeva i tamnica moći ćete čitati u rubrici FILM. Tema: FILM 