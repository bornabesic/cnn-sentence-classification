Nakon što smo ga gledali u tri samostalna filma, dva filma o Osvetnicima i jednom o Kapetanu Americi, moglo bi se reći da nam je ipak previše Iron Mana na velikim platnima. No mi nismo produkcijska kompanija, pa ne možemo donijeti odluku o micanju Željeznog s kino ekrana. A kako se čini, niti producenti niti glumci ne žele ukloniti Iron Mana iz kina. Robert Downey Jr. je i sam sugerirao da će drage volje glumiti u još jednom dijelu ako bi taj nastavak režirao Mel Gibson. Redatelj se po tom pitanju napokon i oglasio. Tijekom intervjua o svojem najnovijem filmu, 'Greben spašenih', redatelj 'Hrabrog srca' imao je što za reći o ideji da bi mogao režirati četvrti dio 'Iron Mana'. Na pitanje što misli o tome, ovako je odgovorio. - Moglo bi biti zabavno. Trebalo bi osmisliti način kako s tim predloškom biti drugačiji - rekao je Gibson. Premda to baš i nije potvrda da će stvarno uskočiti u redateljske cipele još jednom, i to za četvrtog 'Iron Mana', i dalje nam se čini kao da Gibson nije posve zatvoren za tu ideju. A uzevši u obzir da smo u šest filmova gledali više manje cijelo vrijeme istog Iron Mana, možda je redatelj i u pravu i stvarno treba s tim likom napraviti nešto novo i drugačije. Doduše, čak i kada bi Gibson preuzeo režiju filma, sjetimo se da nam prvo dolaze dva nova dijela Osvetnika, u kojima će se mnogo toga dogoditi Iron Manu, pa je sigurno da bi se za još jedan film o Iron Manu moralo posegnuti u nešto jako drugačije. A još jedan Melov različit film je njegovo novo remek djelo, 'Greben spašenih'. U pitanju je film koji ne želite propustiti, i kojeg možete pogledati već danas. 'Greben spašenih', u distribuciji Blitza, igra u CineStarima i ostalim kinima, a ulaznice možete kupiti na blagajnama kina, putem aplikacije ili putem web stranice Blitz CineStara. Tema: FILM 