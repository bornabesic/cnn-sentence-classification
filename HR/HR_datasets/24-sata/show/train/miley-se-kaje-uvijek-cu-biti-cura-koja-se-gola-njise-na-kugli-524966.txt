Američka pjevačica Miley Cyrus (24) okrenula je novu životnu stranicu. Reputacija 'loše djevojke' koju je imala 2013. godine kada je objavila kontroverzni spot za pjesmu 'Wrecking Ball' sada je stvar prošlosti i nešto čega se mlada glazbenica stidi. - Uvijek ću biti cura koja se gola njiše na kugli - rekla je u nedavnom intervjuu za jednu radijsku postaju. – To je nešto što ne možete promijeniti, ljuljanje bez odjeće na kugli ostaje zauvijek. Jednom kada to napravite, to je za sva vremena. To je moja najgora noćna mora – da netko taj spot pusti na mojoj sahrani – dodala je. Pjevačica je naglasila da bi željela biti upamćena po svom humanitarnom radu, s obzirom na to da se fokusirala na pomoć mladim ljudima koji nemaju krov nad glavom  