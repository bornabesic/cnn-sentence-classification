Nadolazeći film o Warcraftu, koji je napravljen prema jednoj od najpopularnijih gaming franšiza svih vremena, nam je novim videima pokazao još nekoliko detalja o ratu između orkova i ljudi. Kako se u prvom dijelu videa može vidjeti, u pitanju je sukob između mladog čarobnjaka Khadgara i legendarnog Medivha, za kojeg znaju svi ljubitelji igre. U drugom dijelu pokazan je po prvi put sukob između ljudi i orkova, i da budemo iskreni, ovo je i prvi put da nam efekti ne izgledaju kao da su samo 'na brzaka' složeni, već kao da se netko stvarno trudio oko njih. Treći dio videa pokazuje prijateljstvo dva glavna orka i njihova razmišljanja o događajima koji slijede, no nisu otkriveni nikakvi važniji dijelovi radnje, tako da bez ikakvog problema možete pogledati cijeli video. Osim glavnih likova, Garone (Paula Patton), Durotana (Toby Kebbel) i Anduina Lothara (Travis Fimmel) , u filmu o 'Warcraftu' vidjet ćemo glavne čarobnjake iz serijala, tj. Bena Fostera u ulozi Medivha i Daniela Wua u ulozi Gu'ldana. Dominic Cooper nastupit će u ulozi kralja Llane Wrynna, Clancy Brown odglumit će orka Blackhanda, dok će ulogu pobješnjelog Grommasha Hellscreama preuzeti Terry Notary. Drugog čarobnjaka, Khadgara, od glumit će Ben Schnetzer. Prva filmska adaptacija Warcrafta u hrvatska kina stiže već 9. lipnja. Tema: FILM 