Ovo je najbolja prijateljica moje majke, pomozite joj kako možete, napisao je Zayn Malik (24) na svom Twitteru te time pozvao pratitelje da doniraju novac Ayeshi Butt (47) kako bi se liječila od raka pluća u Istanbulu. Ispod poruke koju je uputio na društvenoj mreži, Zayn je postavio link na GoFundMe na kojoj bolesna Ayesha pokušava skupiti više od 150.000 dolara. S obzirom da pjevač 'teži' čak 38 milijuna dolara, obožavatelji su bili ogorčeni. - Zašto ti ne bi donirao? Imaš milijune - zaključili su. Na portalu GoFundMe Ayesha je otkrila da je rak koji joj je dijagnosticiran 2015. godine metastazirao. Ima 15-godišnju djevojčicu te očajnički moli za pomoć, a Istanbul je jedino mjesto gdje može dobiti liječenje kakvo joj je potrebno. - Molim vas, pomozite mi kako ne bi morala ostaviti svoju kći - poručila je. 