Iako se činilo kao da je u stvari bio neuspjeh u kinima, malo pažljivija analiza filma 'Na rubu budućnosti' u stvari pokazuje da je film zaradio i te kako dovoljno da bi se opravdalo snimanje nastavka. A snimanje nastavka će se, po svemu sudeći, i dogoditi. Osim što je već najavljeno da će se u akciju vratiti Cruise, redatelj prvog dijela, Doug Liman, prihvatio je režiranje i nastavka. Pogledajte video Uz Cruisea i Limana, svoju ulogu u filmu potvrdio je i Christopher McQuarrie, scenarist prvog dijela, koji je vijest objavio na svojem službenom računu na Twitteru. McQuarrie trenutačno priprema snimanje šestog nastavka 'Nemoguće misije', dok je Cruise zaposlen na snimanju drugog dijela Jacka Reachera. Tema: FILM 