Randall Wallace, scenarist s kojim je Mel Gibson već radio prije, na 'Hrabrom srcu', za kojeg je Wallace bio i nominiran za nagradu Oscar, potvrdio je glasine da je počeo opet raditi na filmu za Mela Gibsona. Pisac je istovremeno naglasio i da je u pitanju film o Kristovom Uskrsnuću. Gibson i Wallace su zadnji put ozbiljno raspravljali o nastavku 'Pasije' tijekom snimanja novog filma Mela Gibsona, 'Hacksaw Ridge', na kojem je Wallace i surađivao kao koscenarist.   Prisjetimo se, 'Pasija' je još uvijek najuspješniji nezavisni film u povijesti, sa zaradom od preko 600 milijuna dolara, na minijaturnom proračunu od samo 30 milijuna. - Evangeličke zajednice smatraju 'Pasiju' najuspješnijim holivudskim filmom, i misle da bi nastavak mogao biti još veći - izjavio je Wallace. Nevezano za Gibsona i Wallacea, Sony je u veljači izbacio film 'Risen', o Kristovom uskrsnuću. Film je zaradio skromnih 46 milijuna, no i proračun mu je bio jednako skroman, samo 20 milijuna dolara. O daljnjim vijestima moći ćete pravovremeno pročitati u našoj rubrici FILM. Tema: FILM 