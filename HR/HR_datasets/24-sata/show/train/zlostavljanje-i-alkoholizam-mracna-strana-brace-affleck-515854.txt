Završio sam liječenje od ovisnosti o alkoholu, što je problem s kojim sam se borio u prošlosti i s kojim ću i ubuduće nastaviti boriti, riječi su kojima je Ben Affleck (44) započeo svoju ispovijest na društvenoj mreži. - Želim živjeti život punim plućima i biti najbolji mogući otac svojoj djeci. Htio sam da da moja djeca znaju da nema ničeg sramotnog u tome da čovjek koji ima problem traži pomoć. Želio sam biti podrška svakome kome je takva pomoć bila potrebna, ali se plašio napraviti prvi korak - stoji u objavi. Glumac se s alkoholizmom borio i 2001. godine. Tada se liječio u elitnom rehabilitacijskom centru 'Promises' za odvikavanje od droga i alkohola u Malibuu, čiji su ‘klijenti’ bili i glumac Charlie Sheen (51), pjevačica Britney Spears (35) i glumica Lindsay Lohan (30). Za mjesečni boravak u toj klinici potrebno je izdvojiti gotovo 400.000 kuna, a za privatan apartman čak 700.000 kuna. Nije poznato je li njegova ovisnost o alkoholu kumovala trzavicama u braku s Jennifer Garner (44) s kojom ima kćeri Violet (11), Seraphine (8) i sina Samuela (5).  Par je još 2015. godine, samo dan nakon proslave 10. godišnjice braka, objavio da će se razvesti. Tada se šuškalo da je razlog prekidu Benova afera s dadiljom Christine Ouzounian (31). Glumac je te optužbe odbacio i nazvao ih potpuno lažnima. Posljednjih nekoliko mjeseci strani mediji pisali su da je par na korak do pomirenja, a oglasio se i njezin otac. Prije tjedan dana objavili su kako se definitivno ne razlaze. Osim što je volio zaviriti u čašicu, holivudski glumac navodno ima problem i s kockanjem. Ben je priznao kako u obitelji ima dužu povijest borbe s ovisnostima. Njegov otac također je bio alkoholičar, a njegov mlađi brat Casey (41) koji je ove godine filmom 'Manchester By The Sea' osvojio Oscara za najbolju glavnu mušku ulogu, imao je problema sa zakonom. Naime, snimateljica Magdalena Gorka i producentica Amanda White svojedobno su tvrdile da ih je Casey seksualno uznemiravao i maltretirao. Gorka je otkrila da joj je Casey tijekom snimanja dokumentarca predložio da spava u njegovoj sobi. Iako joj je rekao da će on spavati na kauču, on se tijekom noći ušuljao u krevet te je počeo dodirivati te ju je molio da spava s njim. Kada ga je odbila, priredio joj je pakao te je ponižavao i vrijeđao. White je tvrdila kako ju je na snimanjima maltretirao svojim seksualnim fantazijama, žene je nazivao 'kravama', a nju je kritizirao jer još nije postala majka. Nakon toga ju je pokušao odvesti u krevet. Kada ga je odbila, zastrašivao ju je kako bi pristala na seks. Oba slučaja je riješio bez suda, nagodivši se.  