Nakon što nas je redatelj filma, Duncan Jones (Mjesec, Izvorni kod), iznenadio objavom slika sa snimanja filma 'Warcraft', promijenili smo mišljenje koje smo do tada imali, s lošeg ka dobrom. Naše loše mišljenje o prikazanom bilo je uzrokovano foršpanom kojeg smo dobili sredinom siječnja. Tada smo ostali iznenađeni lošom dotjeranošću svega i manjkom uvjerljivosti, te poprilično neuglednim kompjuterskim animacijama. Takav foršpan poprilično je odskakao od svega prikazanog u prvom teaseru. Premda je tamo pokazan samo jedan malen dio Azerotha, svijeta na kojem se radnja odvija, kao fanovi nismo mogli prigovoriti onome što smo vidjeli. A poprilično smo sigurni i da oni koji nisu fanovi probleme nisu našli. La nouvelle affiche de #WarcraftMovie est arrivée, c'est tout chaud ! Infos sur https://t.co/9qAWG0asSu ;) pic.twitter.com/lHJUsIKPDQ Najnoviji foršpan, osim što je donio značajnu količinu novog materijala, još jednom nam je potvrdio da nas uistinu čeka maestralno iskustvo u svijetu 'Warcrafta'. Pogledajte video   Glavne uloge popunili su Toby Kebbel (Durotan), Travis Fimmel (Anduin Lothar) i Robert Kazinsky (Orgrim Doomhammer). U sporednima našli su se Paula Patton (Garona), Ben Foster (Medivh), Dominic Cooper (Llane Wrynn) i Clancy Brown (Blackhand) te Daniel Wu kao Gul'dan. Ulogu Grommasha Hellscreama glumi Terry Notary. Film u kinima očekujemo desetog lipnja ove godine. Tema: FILM 