Nakon što su se tjednima mučile smršavjeti u izolaciji, natjecateljice showa 'Život na vagi' nisu odoljele specijalitetima s grilla pa su se počastile obilatim ručkom u restoranu u Novom Zagrebu. - Nadam se da će mi zdravije prehrambene navike ostati dio svakodnevice i nakon showa - ponadala se prije početka natjecanja Gabrijela Crnjac (25). Nakon mukotrpnih treninga na kojima je topila salo, s prijateljicom iz showa Anom Kovačević (31) zaželjela se mesnih delicija, koje su joj u showu bile zabranjene.  Djevojke su si priuštile svaka po veliku porciju ćevapa. Ana je lepinju premazala kajmakom, uz što joj je prijao luk. Gabi se također počastila istom porcijom, ali je osim prepečene lepinje pojela porciju pomfrita, što je u showu bilo strogo zabranjeno. Slavonka Gabrijela dala je otkaz u Slavonskom Brodu jer je željela smršavjeti i pronaći dečka. U izolaciju je ušla sa 183,7 kilograma, a kad je ispala iz natjecanja, imala je 39,1 kilogram manje. Ana je na početku showa imala 109,1 kilogram, a suparnici natjecanja iz izolacije su je izbacili uoči finalnog tjedna jer je 100 dana izgubila čak 22 kilograma, pa je izašla iz izolacije s 87,2 kilograma. Prije 13 godina televizijska kuća NBC emitirala je prvu sezonu showa “The Biggest Loser”, prema kojoj je nastala hrvatska verzija natjecanja 'Život na vagi'. Više od 12 sezona kandidate je trenirala Jillian Michaels (43), koja je osmislila program kojim su natjecatelji u mjesec dana gubili i do 20 kilograma. - Zabavno je gledati ljude kako pate - govorila je surova trenerica u emisijama. Tvrdila je da kandidati mogu smršavjeti isključivo uz pomoć njezinih brutalnih metoda vježbanja, pa su natjecatelji na treninzima povraćali od napora. Skidala im je sjedala sa sobnih bicikala jer je kandidate showa, tvrdila je, time željela motivirati na radikalnije topljenje masti.  Pobjednica treće sezone, koju je Michaels trenirala, Aljaščanka Kai Hibbard, u show je ušla sa 120 kilograma. Smršavjela je 54 kg, a u izolaciji se žalila na dehidraciju i ismijavanje na račun izgleda. - Bila je to najveća pogreška u mom životu. Cijeli prokleti show je katastrofa i sram me je što sam sudjelovala - rekla je pobjednica. Objasnila je da brutalne metode mršavljenja u showu podrazumijevaju vrijeđanje kandidata, a njezinu su suparnicu treneri tjerali na teške treninge unatoč tomu što je ozlijedila ligamente obje noge. - Govorili su nam da ćemo umrijeti prije nego što nam djeca odrastu te da su nam izabrali lijesove za debele ljude - prisjetila se Hibbard.  Policajka Suzanne Mendonca (38) u drugoj je sezoni showa izgubila 40 kilograma. - TV kuća ne želi organizirati okupljanje bivših natjecatelja jer su svi ponovno vratili kilažu - rekla je. Prisjetila se kako su je u natjecanju tjerali da jede dječju hranu, a u sauni su provodili i po šest sati zamotani u vrećice. - Nakon showa sam se razboljela. Dobila sam dijabetes i visoki srčani tlak - ispričala je Suzanne. Pobjednik prve sezone, Ryan Benson, u samo pet dana nakon završetka emisije vratio je 14 kilograma, a izgubio je 55.  Teniski trener prijavio se na natjecanje jer se, unatoč tomu što je uglavnom jeo specijalitete mediteranske kuhinje, stalno debljao. Na početku showa imao je 128,9 kilograma, a u finalnom je tjednu izgubio čak 12,5 kila. U izolaciji je stekao mnogo obožavateljica koje su pratile njegovo mršavljenje pa je stekao status miljenika publike. Branitelj Leonardo Zidrum (41) u izolaciji se mučio na treninzima jer želi pobijediti. U show je ušao sa 141,9 kg, a zasad je skinuo 30. Kalkulirao je prije svakog vaganja kako će si osigurati finale natjecanja, pa su se neki njegovi protivnici bunili kad je pio vodu da bi stekao prednost na eliminacijskom vaganju i ušao u finale. Zagrepčanin se s viškom kilograma bezuspješno borio deset godina. U show je ušao sa 124,5 kilograma, kojih se poželio riješiti jer je poželio naći curu. U izolaciji se zbližio s Gabrijelom, koja se nikad nije poljubila. Postali su bliski prijatelji, pa su kandidati i voditeljica Marijana Batinić pomislili da će postati par. Kod nas je problem debljine sveden na nivo kozmetike, objašnjava specijalist interne medicine Goran Car. Liječnik u čijoj je klinici do danas pedesetak tisuća Hrvata mršavjelo zabrinut je zbog metoda skidanja kilograma mučnim treninzima u TV showu. - Mršavljenje fizičkom aktivnošću, koja uključuje opterećenje zglobova nogu, vrlo je problematično. U slučaju da se debeli ljudi trebaju baviti nekom fizičkom aktivnosti, to bi za njih trebalo biti isključivo plivanje, koje ne opterećuje zglobove, te eventualno vožnja bicikla - tvrdi Car. Svoje mišljenje potkrepljuje studijom iz 50-ih, kad je katedra za ortopediju u suradnji s Građevinskim fakultetom radila vektorske analize opterećenja (momenta sile) na zglobove nogu prilikom trčanja. Rezultati su pokazali, objašnjava Car, da se zglobovi nogu opterećuju do četiri puta više nego što ih opterećuje prevelika tjelesna težina. - Ako čovjek ima višak od 10 kilograma, moment sile na zglobove je prevelik, što definitivno dovodi do uništavanja gležnjeva, koljena, kukova i kičme, s time da se posljedice vide tek godinama kasnije - upozorava liječnik.  Psihologinja Mirjana Krizmanić tvrdi da će kandidati showa trpjeti i psihičke posljednice nakon televizijskog natjecanja. - Ljudi koji su otišli na brzinu mršavjeti u show žele prvenstveno biti popularni i slavni. I žele brzo doći do novca. Nisam sigurna hoće li se znati i moći nositi s komentarima gledatelja među kojima će se svakako naći brdo uvreda na račun njihova izgleda - objašnjava Krizmanić. Psihologinja dodaje da je ideja takvog showa štetna za natjecatelje. Natjecatelji su trenirali nekoliko puta na dan, a na treninzima tražili su kante za povraćanje. U izolaciji su se odrekli bureka i pizze pa su tamanili korabu s namazom od avokada. Psiholozi kažu da su kandidati u showu zbog pogrešnih razloga, pa ne dolaze mršavjeti nego na brzinu zaraditi novac. teško će se nositi s komentarima na račun izgleda, Liječnik Car smatra da će kandidati imati zdravstvenih problema s gležnjevima i kralježnicom 