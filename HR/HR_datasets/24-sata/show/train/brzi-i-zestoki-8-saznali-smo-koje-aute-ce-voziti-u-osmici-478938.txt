Službena Facebook stranica za film 'Brzi i žestoki 8', podijelila je video u kojem se može vidjeti glavnog koordinatora za vozila u filmu, Dennisa McCarthyja, kako pokazuje vozila iz novog filma. Tako nas je Dennis proveo kroz, kako on to zove, 'automotivnu Valhallu', tj. kroz set na kojem se nalaze neki od najskupljih automobila koje se ikad koristilo u nekom filmu. Premda pomaže ako ste zaljubljenik u automobile, da budemo iskreni, za ove aute to nije nimalo nužno. Njihov izgled te čista količina nevjerojatnih vozila na jednom mjestu bi trebali ostaviti svakoga bez daha. A sudeći prema nedavnom videu s eksplodirajućim autima, nije im bilo nimalo krivo uništiti aute kad to treba. Pogledajte impresivan petnaestminutni video U filmu glume, kao i inače, Vin Diesel, Jason Statham, Dwayne Johnson i Michelle Rodriguez, a novopridošlica je i Charlize Theron, vjerojatno u ulozi glavne negativke. Snimanje 'Brzih i žestokih 8' počelo je nedavno pod redateljskom palicom F. Gary Graya, a radit će se o svojevrsnom rebootu serijala nakon kojega će se snimiti još barem dva nastavka. Film stiže u američka kina 14. travnja 2017., a konkretan datum izlaska za hrvatsko tržište trebao bi biti poznat početkom sljedeće godine. Tema: FILM 