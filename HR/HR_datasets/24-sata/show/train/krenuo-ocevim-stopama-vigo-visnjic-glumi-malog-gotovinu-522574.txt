Nakon kraće pauze, snimanje 'Generala' se nastavilo u Pirovcu. Zvijezda filma o životu Ante Gotovine biti će i šestogodišnji sin Gorana Višnjića, Vigo koji će utjeloviti malog Antu Gotovinu. Dječak je uživao na snimanju te se ponašao poput profesionalca, a majka Eva pratila ga je u stopu. Osim mame, podršku su mu pružili i tata, djed Antun te stric Andrija. - Cijeli život sam se kleo da neću raditi film sa djecom i životinjama. S njima ne možete upravljati i ne možete se na njih derati, ne možete ništa - rekao je redatelj Vrdoljak za HRT. Prošlog mjeseca ekipa je snimala scene na zagrebačkom Mostu slobode koji je nakratko bio blokiran. Višnjić se tada vozio u automobilima koji su 'glumili' stare taksije, a cestom su prošli i tenkovi. Osim Šibenčanina u filmu će se pojaviti i Tarik Filipović kao admiral Davor Domazet Loša, Nataša Janjić koja tumači HRT-ovu novinarku Vesnu Karuzu i mnogi drugi. 