Zac Efron trenutačno pregovara o glavnoj ulozi, uz Hugha Jackmana u filmu 'The Greatest Showman on Earth', mjuziklu kojeg se pokušava dovesti na velika platna još od 2009. godine. Premda 20th Century Fox nije otkrio koju točno ulogu bi Efron trebao preuzeti u filmu o najpoznatijem cirkusantu svih vremena, P.T. Barnumu, neke stvari se ipak mogu zaključiti. Ako je Jackman u filmu, i ako glumi glavnu ulogu, vjerojatno glumi samog Barnuma. Efron tada vjerojatno preuzima ulogu njegovog partnera Jamesa Anthonyja Baileyja. Jasno, prije nego što 20th Century Fox potvrdi da Efron ima ulogu, sve je samo u domeni nagađanja. Film kojeg se pokušava snimiti još od 2011, kada je redatelj Michael Gracey bio pridružen projektu, ipak još uvijek nije uzletio kako spada. Čini se da je Gracey i dalje nekako uključen u ovaj projekt, premda nije jasno kako. Doduše, kako je u pitanju redatelj koji se još uvijek nije bavio ozbiljnim filmovima, nismo sigurni hoće li ostati pridružen kao redatelj. Kako je ovo prvi pomak kojeg smo vidjeli u šest godina, reći ćemo da film napokon ima šanse za barem nekakvo micanje s mrtve točke. Jer ipak, i Jackman i Efron među glumcima ipak nešto znači. Jasno, sve i dalje ovisi o tome hoće li Efron pristati glumiti u filmu. Efrona možemo vidjeti u filmu 'Susjedi iz pakla 2', a naredne godine dolazi u 'Spasilačkoj službi', dok se Jackman pojavio u 'X-Men: Apocalypse', a trenutačno je zaposlen radom na 'Wolverine 3'.   Tema: FILM 