Premda to nismo očekivali, pojavio se još jedan foršpan za očekivani film Martina Scorsesea o progonu kršćana u Japanu u 17. stoljeću. A čim je u igru uključen Martin Scorsese, jasno nam je da je u pitanju i pokušaj osvajanja još jednog Oscara. Doduše, u ovom filmu nema Leonarda DiCaprija, ali glumačka ekipa je i dalje iznimno snažna. Kako smo već pisali, Martin Scorsese prihvatio se ekranizacije romana 'Silence' ('Tišina', op.a.), japanskog autora Shusakua Endoa, napisan još davne 1966. godine. U glavnim su ulogama Andrew Garfield (možete ga upravo sada pogledati u još jednom kandidatu za Oscara, filmu Mela Gibsona, 'Greben spašenih') i Adam Driver (prošlogodišnji negativac u 'Ratovima zvijezda: Sila se budi'), koji u Japanu u 16. stoljeću pokušavaju naći svojeg mentora, oca Cristovaa Fereiru (glumi ga Liam Neeson), koji je navodno izgubio svoju vjeru. Priča cijelim putem slijedi proganjanje kršćana u Japanu u 17. stoljeću, koje je i dovelo do toga da je kršćanstvo iznimno malo zastupljeno u toj zemlji. Pogledajte istinski potresan foršpan o proganjanju pravih vjernika Premda je u SAD-u film u jako limitiranu distribuciju došao u prošli petak, na žalost, o trenutku dolaska filma u naša kina ne možemo puno reći jer će film biti prikazan u samo nekim, pomno odabranim kinima. Tema: FILM 