Redatelj i scenarist Curtis Hanson umro je u svojem domu u Hollywoodu, od prirodnih uzroka. Prema navodima iz obitelji, Hanson je već nekoliko godina patio od Alzheimerove bolesti, koja je i bila razlog za njegovo polagano povlačenje iz filmskog svijeta. Hanson se filmom krenuo baviti u ranim '70. godinama no prvi uspjeh je našao tek s filmom 'Ruka koja njiše koljevku', iz 1992. godine. Nakon filma 'Divlja rijeka', s Meryl Streep i Kevinom Baconom u glavnim ulogama, okrenuo se pisanju scenarija te je za adaptirani scenarij za film 'L.A. Povjerljivo', kojeg je i režirao, dobio i Oscara. Nakon 'L.A. Povjerljivo' okrenuo se modernim djelima te je snimio film 'Zlatni dečki', s Michaelom Douglasom, Tobey McGuireom i Robertom Downeyem Jr.-om u glavnim ulogama. Premda je film bio uspješan, ne pamti ga se kao naredni film kojeg je snimio s Eminemom, iznimno hvaljeni '8 milja'. U zadnjih nekoliko godina sve rjeđe i rjeđe je režirao, a i pisao zbog zdravstvenih poteškoća. Umro je u 72. godini života, a njegove kolege već su se krenule oglašavati putem interneta. Tema: FILM 