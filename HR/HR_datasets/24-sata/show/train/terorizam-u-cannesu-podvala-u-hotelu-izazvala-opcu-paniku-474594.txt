Gosti legendarnog odmorišta 'Hotel du Cap Eden-Roc', uspaničarili su se kad se grupa od šestero muškaraca, odjevenih u vojnu opremu, tijekom ručka agresivno iskrcala na dok ekskluzivnog hotela, u kojem se zvijezde skrivaju od medijske buke i galame. - Sve nas je to uzrujalo. A onda je netko zavrištao i ljudi su potrčali iz svojih stolica prema bazenima. Bilo je poprilično zastrašujuće. Izgledali su kao da su ISIS-ova policija - izjavio je publicist J.R. Savet kasnije. No ono što je isprva izgledalo kao teroristički napad je na kraju ispala samo publicistička podvala za jednu parišku kompaniju koja se bavi marketingom i publicistikom za 'UHNWI,' tj. 'Ultra High Net Worth Individuals' ili 'po naški' - bogatune. A kako je isti brodić iz kojeg su se iskrcali 'komandosi' viđeni blizu jahti Stevena Spielberga, Ronalda Perelmana i Romana Abramovitcha, jasno je koliko u stvari morate biti bogati da bi njihove usluge dobili. Prema izjavi francuske policije, nitko nije uhićen premda će istrage biti. Policija je izjavila da je u pitanju jako loša šala. Iako nije želio identificirati vlasnike tvrtke, glasnogovornik kompanije koja je izvela 'genijalni napad' rekao je da su sve iskoordinirali s policijom i lučkom kapetanijom te da nitko nije namjeravao izvesti teroristički napad. Da stvari budu još gore, osim jako lošeg planiranja i iznimno bizarne ideje, cijeli 'napad' se odvio na petak 13.. A kako se ispostavilo, to je prvi petak trinaesti nakon zloslutnog petka trinaestog u studenom 2015., kada su se dogodili užasni pariški teroristički napadi. Nadajmo se da će ova kompanija malo bolje razmišljati o svojim 'genijalnim idejama' nakon ovog nevjerojatnog neuspjeha. Tema: FILM 