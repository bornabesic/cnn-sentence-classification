Jacques Houdek sinoć se plasirao u finalnu večer 63. Eurosonga koja je na rasporedu u subotu. Da pjevač iza sebe ima tim pravih majstora često je naglašavao. Ekipa ga je pratila na svaku probu i konferenciju, a bodrila ga je i sinoć u polufinalu. Houdek je rado odgovarao na pitanje na svakoj konferenciji te je dao sve od sebe na svakoj probi. Nakon što su gledatelji odlučili da njegova pjesma ide u finale, Jacques im se zahvalio na društvenoj mreži. Jacquesa je u Ukrajinu pratio i Duško Ćurlić. Vrijedni tim šminkerica i kostimografkinja brinuo se da bi Jacques na pozornici u Kijevu izgledao besprijekorno.   Ovako su izgledali posljednji trenutci prije nastupa našeg predstavnika. Dok je Jacques napeto iščekivao rezultate polufinala, njegov tim 'opalio' je nekoliko selfija. Nakon što je saznao da je uspio izboriti finale, Jacques se ogrnuo hrvatskom zastavom i spremno pozirao. 