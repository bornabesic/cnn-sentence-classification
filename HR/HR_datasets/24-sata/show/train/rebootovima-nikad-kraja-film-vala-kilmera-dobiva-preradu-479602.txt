Premda je u zadnjih nekoliko godina već postalo i više nego uobičajeno snimati nastavke, prerade i tzv. rebootove raznih franšiza, ipak su se razni rebootovi i prerade do sada uglavnom fokusirale na materijal koji je već punoljetan. No ovaj put, Hollywood je u svojoj potrazi za materijalom kojeg može preraditi posegnuo za filmom, tj. likom iz filma koji je još uvijek u svojim teen godinama. Kako se čini, studio Paramount razvija još jednu verziju filma 'The Saint', tj. 'Svetac', kako je kod nas preveden. Oni kojima su '90. još uvijek u sjećanju se mogu prisjetiti trilera iz 1997. godine, s Valom Kilmerom u glavnoj ulozi, uz Elisabeth Shue u ulozi heroine. Bila je to poprilično dobro prihvaćena ekranizacija, a navodno i dan danas donosi profit svojim tvorcima. Prethodna ekranizacija je bila serija iz 1962., s Rogerom Mooreom u glavnoj ulozi, koja je i na našim televizijama u par puta bila emitirana. Lik simpatičnog lopova nastao je još u '20. godinama prošlog stoljeća, tako da je i imao prilike dobiti mnogo ekranizacija, što filmskih što televizijskih. Premda je nakon odličnog uspjeha filma iz 1997. bilo nekoliko pokušaja da se Sveca dovede na televizijske ekrane, ovo je prvi aktivan korak ka stvaranju filma. Naime, Paramount je otkupio prava na film, kojeg namjeravaju snimiti u obliku špijunskog trilera. Jasno, kako je to danas već uobičajeno, planira se franšiza. No iako je u pitanju relativno popularan materijal, moramo se upitati treba li nam još jedan film o šarmantnom i simpatičnom lopovu te ne postoje li materijali koji već nisu snimljeni, a koje bi publika možda radije vidjela? Vrijeme će pokazati. Tema: FILM 