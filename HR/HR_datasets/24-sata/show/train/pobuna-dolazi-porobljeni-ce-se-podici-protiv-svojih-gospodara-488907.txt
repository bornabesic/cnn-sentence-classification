Iako je cijelo vrijeme govoreno da će se nova serija o pobunjenim robotima, remake originala Michaela Crichtona iz 1973. godine, podosta razlikovati od te verzije, tek smo u novopridošlom foršpanu dobili priliku vidjeti do koje mjere se razlikuju verzije. U rebootu izgleda problem ne leži u virusu ili u čudnom kvaru koji natjera androide da se krenu ponašati drugačije, tj. da od mirnih uslužnih strojeva postanu prave ubojice. Ovaj put problem je u tome što su androidi počeli shvaćati u kakvom svijetu u stvari žive. I to ih nimalo ne veseli. Pogledajte puni foršpan Tako da umjesto ubijanja svih gostiju zbog generalnog kvara, što je bila originalna tema prvog 'Westworld', dobivamo seriju u kojem 'Gunslinger' Eda Harrisa (u originalu Yul Brynner) postaje neka vrsta osloboditelja. Samim time, serija je također dobila značajno drugačiji ugođaj, drastično različit od ugođaja 'zli roboti ubijaju sve', kojeg smo imali u originalu. Brat Christophera Nolana, Jonathan Nolan, je skupa s Lisom Joy stvorio seriju, a u glavnim ulogama su Anthony Hopkins, Ed Harris, Evan Rachel Wood, James Marsden, Thandie Newton, Jeffrey Wright i mnogi drugi. Serija postaje dostupna tijekom ove jeseni. Tema: FILM 