Iako nas od dolaska najnovijeg filma iz franšize Harryja Pottera dijeli još nekoliko mjeseci, dobri ljudi iz Warner Bros. znaju da nas trebaju redovno umirivati novim detaljima iz filma. Tako su nam po prvi put pokazali na što liči, tj. kako je nastala američka škola za magiju, Ilvermorny. U novom videu iz 'Čudesnih zvijeri i gdje ih naći', pokazali su nam Školu čarobnjaštva i magije Ilvermorny, koja se nalazi na najvišem vrhu planine Greylock u Massachusettsu. Koristeći iznimno stiliziranu animaciju, da bi ispričali priču o osnivačicama Isolt Sayre i njenoj teti Gormlaith Gaunt (ime poznato obožavateljima i obožavateljicama Harryja Pottera), dobili smo bolji foršpan nego što smo mogli očekivati. Pogledajte video U novom začetku za franšizu pratimo Eddieja Redmaynea kao Newta Scamandera, stručnjaka za magična stvorenja koji se nađe u New York Cityju, u potrazi za odbjeglom čarobnom zvijeri. Uz njega, u 'Čarobnim zvijerima' glume i Colin Farrell, Dan Fogler, Carmen Ejogo, Ezra Miller, Ron Perlman, Jon Voight, Gemma Chan, Samantha Morton te Alison Sudol. Sve ih pod redateljskom palicom drži prokušani znalac Harryja Pottera, David Yates a scenarij je napisala sama autorica, J.K. Rowling. 'Čudesne zvijeri i gdje ih naći' u CineStar kina stižu u distribuciji Blitz Film i Video 17. studenog ove godine. Tema: FILM 