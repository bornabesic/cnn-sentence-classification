Show 'Hugo' kojeg su vodio Boris Mirković, Ivana Plechinger i Kristijan Ugrina bila je omiljena zabava klincima od 1996. do 2004. godine. Dječja emisija nastala u Danskoj bila je interaktivna, pa su djeca mogla zvati i pomoću tipki na telefonu upravljati Hugom. Omiljeni lik morao je proći nekoliko misija te na kraju izabrati jedan od tri konopca kojim bi nadmudrili vješticu Mordanu i tako oslobodili Hugolinu i njihovu djecu.  'Izaberi jedan broj, sigurno ćeš pogriješiti', 'Zbog tvoje spore ruke mrzim glupe štuke', samo su neke od rečenica kojih će se gledatelji Huga zauvijek sjećati.  Modul 8 bila je emisija namijenjena mlađim zaljubljenicima u video-igrice. Natjecatelji su se borili u dva tima, a igrale su se tri igre na računalu ili konzoli. Na HRT-u se emisija emitirala od 1994. do 2002. godine. Voditelj je bio sveprisutni Kristijan Ugrina.  Tijekom devedesetih, jedna od najpopularnijih emisija je bila 'Turbo Limach Show'. Osim što su se grupe osnovnoškolaca natjecale u raznim igrama, emisija je imala i glazbeni dio u kojem su se natjecali mladi pjevači. Mnogi od njih danas su poznata imena s hrvatske estrade. U emisiji su se pojavili, između ostalih, i Dalibor Petko, Lidija Bačić, Saša Lozar, Ivana Kindl i Nina Kraljić. Voditelj je bio Siniša Cmrk, a show se emitirao od 1992. do 2003. godine.  Hit Depo vodili su Daniela Trbović i Hamed Bangoura. Emisija se profilirala kao jedna od najvažnijih za mlade željne različitih glazbenih žanrova. Emisija je bila jedina na državnoj televiziji koja je prikazivala i strane i domaće spotove, poredane prema top listi. Emisija je ukinuta 2004. godine.  Mozaična emisija za 'djecu i mlade' koja se na HRT-u prikazivala od 1991. do 1996. godine snimala se uživa, a vodili su je glumci Ivica Zadro, Vitomira Lončar i Darko Janeš. Emisija je uključivala nagrade igre, spotove, criće i priloge. Gosti koji su dolazili bili su izbor djece, a gledatelji su se telefonski mogli uključiti u emisiju. 'Budite dobri, lijepi i pametni' bila je odjavna rečenica svake epizode zabavno-informativne emisije u kojoj su svirali demo bendovi, puštali se prilozi o filmu i glazbi te se razgovaralo s gostima iz svijeta popularne kulture, znanosti i umjetnosti. Briljanteen je u eteru od 1994. bio čak 18 godina. Emisiju je, između ostalog, bila popularna i po grupi od tri voditelja. Frano Domitrović je najdulje bio voditelj, a s njim su vodili Maja Bunjevac, Hrvoje Oštrić, Ida Prester, Iva Šulentić i Domagoj Novokmet.  