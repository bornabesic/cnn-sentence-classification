Kako je već poduže vrijeme poznato, za samo nekoliko tjedana u kina nam stiže film o legendarnoj video igri, 'Warcraftu'. Već sada je svima jasno da nam mladi, ali već legendarni redatelj Duncan Jones ('Mjesec', 'Izvorni kod'), sprema iskustvo kakvo nećemo dugo zaboraviti. No neki ljudi nisu mogli sačekati da se film pojavi u kinima pa su skratili vrijeme rekreirajući cjelokupan drugi foršpan upravo u igri o kojoj je film. Ivan Kuzkin, igrač igre i video montažer iz Rusije napravio je upravo takvu stvar. Pogledajte video A da bi potvrdio da je uistinu rekreirao svaki kadar točno na onaj način na koji se vidi u foršpanu, objavio je i ovaj video. Osim glavnih likova, Garone (Paula Patton), Durotana (Toby Kebbel) i Anduina Lothara (Travis Fimmel) , u filmu o 'Warcraftu' vidjet ćemo glavne čarobnjake iz serijala, tj. Bena Fostera u ulozi Medivha i Daniela Wua u ulozi Gu'ldana. Dominic Cooper nastupit će u ulozi kralja Llane Wrynna, Clancy Brown odglumit će orka Blackhanda, dok će ulogu pobješnjelog Grommasha Hellscreama preuzeti Terry Notary. Drugog čarobnjaka, Khadgara, od glumit će Ben Schnetzer. Prva filmska adaptacija Warcrafta u hrvatska kina stiže za samo 15 dana, već 9. lipnja. Tema: FILM 