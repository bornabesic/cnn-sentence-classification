Premda 'Ratovi zvijezda: Sila se budi' još nisu niti izašli iz kina, već je objavljen i datum izlaska osmog dijela franšize, a krenulo je i traženje novog Hana Soloa. Kako Disney namjerava snimiti prequel o životu poznatog krijumčara, tako je i postavljena dobna granica za glumce koji bi mogli odglumiti šarmantnog lopova. Iako su tražili glumce u rasponu od 17 do 34 godine starosti, kandidati koji su odabrani su između 20 i 25. U uži izbor su dospjeli: Miles Teller (iz serijala 'Različita'), Ansel Elgort (također iz serijala 'Različita'), Dave Franco (mlađi brat poznatijeg Jamesa Franca), Jack Reynor, Scott Eastwood i Logan Lerman (serijal o Percyju Jacksonu). Screenshot Izlazak filma o mladom Hanu Solou je zakazan za 25. svibnja 2018. godine, a sa snimanjem bi trebao početi nakon dolaska 'Rogue One' u kina. Pretpostavlja se da ćemo u 'Rogue One', kojem je izlazak zakazan za 16. prosinac ove godine, prvi put i vidjeti mladog Hana u akciji. 