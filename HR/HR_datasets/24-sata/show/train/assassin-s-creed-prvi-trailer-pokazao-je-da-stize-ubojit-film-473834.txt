Michael Fassbender predvodi sjajnu glumačku ekipu filma Assassin’s Creed u kojem mu se pridružuje i Marion Cotillard (The Dark Knight Rises, Inception) u ulozi znanstvenice Sophie Rikkin, Michael K. Williams (The Wire), Jeremy Irons (The Borgias) i Brendan Gleeson (Edge of Tomorrow). Redatelj Justin Kurzel je već 2015. godine s Fassbenderom snimio hvaljen film po Shakespeareovom predlošku, 'Machbeth', pa stoga opet očekujemo fenomenalan filmski doživljaj. Pogledajte foršpan U filmu pratimo Calluma Lyncha (Fassbender), koji putem nove genetske tehnologije dobije sjećanja svojeg pretka Aguilara, u 15.st. u Španjolskoj. Nakon otkrića da potječe iz tajnog društva plaćenih ubojica, Asasina, Callum krene uništavati zlu organizaciju Templara koji ugrožavaju današnji svijet. Film je temeljen na planetarno popularnoj igri 'Assassin's Creed' izdavačke kuće Ubisoft.  U domaća kina 'Assassin’s Creed' stiže početkom 2017. godine u distribuciji Blitza. Tema: FILM 