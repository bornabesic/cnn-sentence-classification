Nakon što je u prošloj epizodi oduševio nastupom transformiran u Jima Carreyja, ove nedjelje Dalibor Petko, nesumnjivo, zabavit će gledatelje u ulozi Lidije Bačić i s pjesmom 'Viski'. - Ovo će biti moj prvi goli pupak i nakon toga ću definitivno na dijetu - odlučno će Dalibor te dodaje: 'Lidija inače ima stvarno super glas. Možda mi je ovaj njezin Viski i njena najbolja stvar'. Soundtrack ''Summer Nights'' iz kultnog filma Briljantin na pozornici će izvesti Ivana Mišerić koja će se transformirati u Sandy, odnosno u Oliviju Newton-John, dok će u izvedbu uskočiti Igor Barberić koji će utjeloviti Dannyja, odnosno Johna Travoltu.  - Dobila sam naputak da moram biti meka, visoka i propuhana - kazala je Ivana te dodala kako će joj to ujedno biti i najveći problem.  - Ona je dosta eterična, nježna, s lakoćom pjeva i kao ne trebam se puno truditi,ali sve treba biti tečno - zaključila je. Marija Rotha ove nedjelje očekuje hologramski nastup i to jedan od najvećih dueta moderne glazbe. Tako ćemo Marija hologramskim prikazom vidjeti u liku Freddieja Mercuryja, dok će se na pozornici pojaviti u liku katalonske dive Montserrat Caballé, a otpjevat će pjesmu 'Barcelona', koja je bila i službena himna ljetnih Olimpijskih igara.  - Gljiva me zaista ovoga puta nije mazila! Ja sam pjevač zabavne glazbe. Prvo sam se zapitao: Bože, zašto ja -  zbunjeno će Mario. Hoće li uspješno utjeloviti ova dva lika, ostaje nam za vidjeti. Mia Anočić Valentić za zadatak je dobila utjeloviti kralja popa – Michaela Jacksona s pjesmom 'Black Or White'.  - Michael Jackson je velika sreća i veliki pritisak -  izjavila je Mia i dodala: 'Jako sam se razveselila kada sam vidjela na gljivi koga sam dobila. On pleše brutalno'. Ove nedjelje gledatelje još očekuju i nastupi Bojana Jambrošića u liku pjevačice grupe En Vogue, Ane Gruice kao člana njemačkog sastava Dschinghis Khan, a vidjet ćemo još i Nives Celzijus kao Rokyja te Daniela Bilića kao Rag'N'Bone Mana. 