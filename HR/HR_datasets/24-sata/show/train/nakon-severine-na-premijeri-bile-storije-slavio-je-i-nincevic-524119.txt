Severina je probe odradila savršeno, bez pogreške. Vratila se iz Amerike i odmah se aklimatizirala. Cijeli tekst zna napamet, kaže Nenad Ninčević, autor mjuzikla 'Naša bila štorija'. Splitski skladatelj je jučer, na zagrebačkoj premijeri predstave, proslavio 56. rođendan. - Ne slavim rođendane već 20 godina. U mojim godinama ne znam slavi li se to uopće. Ako premijera prođe u redu, bit ću najsretniji - rekao je Ninčević. Dodao je da nitko od njihove ekipe nema tremu uoči premijere, nego da svi jedva čekaju da mjuzikl počne. Nakon predstave su planirali proslavu. Na dan splitske premijere 45. rođendan slavila je Severina Kojić, kojoj je, uz Gorana Karana (53), pripala glavna uloga. Njih dvoje glume zaljubljeni par, čijoj se ljubavi protive njihove obitelji jer su u zavadi. Severina je na nedavnoj splitskoj premijeri plakala shrvana emocijama Uz njih glume i Danijela Martinović (45), Tedi Spalato (63) te Giuliano (43). Nakon predstave u Splitu, Severina je odvela društvo na večeru u restoran prijatelja Petra Graše. Slavilo se do sitnih sati, a Giuliano je Sevki za rođendan poklonio domaća jaja svoje majke. Severina je originalan poklon dobila i za svoje “srpsko vjenčanje” preklani u studenom u Beogradu. Maja Šuput poklonila joj je prase, koje je navodno završilo u rodnom selu njezina svekra Dragana Kojića Kebe (56). 