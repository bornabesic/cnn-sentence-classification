Warner Bros. je pomaknuo vrijeme objave novog, još neimenovanog  filma o kralju Arthuru, za šest mjeseci.  Prethodno vrijeme izlaska filma je bilo zakazano za kraj blockbusterske sezone naredne godine, no novi datum je zakazan za sredinu veljače 2017. godinu. Film u kojem, osim Charlieja Hunnama u ulozi poznatog monarha, glume i Jude Law, David Beckham te Djimon Hounsou, će tako nastupiti u istom terminu kada bismo trebali dobiti i najnoviji dio ‘Zvjezdanih staza’ te novi film iz serijala ‘Ledeno doba’. Najzanimljiviji detalj o filmu je to što nam ne dolazi iz Disneyjeve produkcije, već od gore spomenutog Warner Brosa., kojima inače ovakvi filmovi nisu tipični. Osim toga, valja spomenuti da je redatelj svima poznati Guy Ritchie ('Sherlock Holmes', 'Zdrpi i briši', 'Lopovi, ubojice i dvije nabijene puške') tako da vjerojatno možemo očekivati poprilično drugačiji pogled na legendarnog kralja. 