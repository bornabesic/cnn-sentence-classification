Nisam ja narodni heroj, nego Cristiano Ronaldo, rekao je Salvador Sobral (27) nakon što je pobijedio na Eurosongu. - Rekli su mi da je nemoguće pobijediti na Eurosongu s takvom baladom i bez pratećih vokala i plesača. Savjetovali su mi i da pjevam na engleskom kako bi prikupio više glasova, ali mene bodovi nisu zanimali, objasnio je Sobral koji je pobijedio s neobičnom pjesmom ‘Amar Pelos Dois’, koju je napisala njegova sestra Louisa (29). - Mislim da se s pobjedom neće ništa promijeniti u mom životu. Čeka me ljetna turneja po Portugalu i rad na drugom albumu, rekao je. Inače, odijelo u kojem je nastupao Salvador sašila mu je majka, pa je tako u portugalsku pobjedu bila uključena cijela obitelj Sobral. Rođen je u Lisabonu u uglednoj obitelji. Otac mu je Salvador Luís Cabral Braamcamp Sobral, a u obitelji imaju i nekoliko političara. Kad je imao deset godina Salvador je nastupio na televizijskoj emisiji Bravo Bravissimo, a s 20 godina ušao je među deset finalista portugalske verzije ‘Idola’. - U to vrijeme studirao sam psihologiju u Lisabonu, a onda sam otišao kao Erasmusov student na razmjenu i živio neko vrijeme na Mallorci - kaže Sobral, koji nikada nije gledao Eurosong, a glazbeni idol mu je jazz trubač i pjevač Chat Baker. Na Mallorci je Sobral počeo pjevati u klubovima i barovima, a onda je napustio studij psihologije: - Upisao sam se na Taller de Músics - glazbenu školu u Barceloni koju sam završio 2014. godine i to je bilo presudno za moju karijeru. Salvador je veliki obožavatelj redatelja Pedra Almodovara. Već s četiri godine počeo je nastupati po lokalnim zabavama, a na Eurosong ga je nagovorila sestra. Ovo je prva pobjeda Portugala od 49 nastupa. Lúcia Moniz, bila je 1996. četvrta. U Portugalu se u subotu obilježila ¸100. obljetnica ukazanja gospe od Fatime. Nju je 13. svibnja 1917. vidjelo troje pastira, među kojima su bili brat i sestra Jacinta i Francisco Marto. Zato su mnogi uvjereni da je Gospa iz Fatime pomogla bratu i sestri Sobral da pobijede i prvi put dovedu Eurosong u Portugal. - Srbijo sram vas bilo! Sram vas bilo - napisala je na Twitteru, a na Facebooku je bila nešto oštrija i poručila ‘E moja Srbijo! Je** vam pas mater! Sram vas bilo’. Srpska pjevačica Marija Šerifović (32), prije deset godina pobijedila je na Eurosongu, a poznato je da je Jacquesova dobra prijateljica. Poludjela je jer je smatrala da su mu trebali dodijeliti više od pet bodova publike, koliko je dobio. Kad se Jacques plasirao u finale čestitala mu je na prolazu uz poruku: - Bravo debeli, najljepši moj prijatelju. Jacques Houdek otpjevao je svoju pjesmu kao 13. izvođač na ovogodišnjem Eurosongu i završio ga na 13. mjestu. Mnogi smatraju da je zaslužio mnogo više. Kompozitor Neno Ninčević prekjučer je bio uvjeren da će naš predstavnik biti barem među prvih pet, pa danas nije skrivao razočaranje. - Dogodilo se upravo ono što sam i rekao, a to je da je presudila ‘kuhinja’. Susjedi su bili nekorektni i mislim da je to razlog zašto se nismo plasirali na neko više mjesto, uvjeren je Neno. Kako kaže, u prilog Jacquesu ide i televoting od kojeg je sakupio toliki broj glasova da su ga svrstali na deveto mjesto. - Zamislite sad i da su stručni žiriji glasali pošteno, a ne navijački? Jacques bi sigurno bio među prvom trojicom, tvrdi Ninčević, koji je siguran da Jacquesov plasman na 13. mjesto neće bitnije utjecati na njegov pjevački imidž. - Ovaj nastup na Eurosongu njemu samo može pomoći. Pa to je bilo vrhunski. Svjetski. I svatko tko se imalo razumije u glazbu zna da ovakvu pjesmu mogu opjevati samo najbolji, uvjeren je Ninčević i dodaje: - Siguran sam da će mu ova pjesma pomoći u daljnjem proboju na zapadno tržište, a ja mislim da je to Jacquesu jedino i važno. Kompozitor smatra da bi bilo puno bolje kad bi se hrvatskoj publici vratila Dora. - To je izbor hrvatske pjesme za Euroviziju i smatram da HTV griješi što ponovno ne uvede ovo prednatjecanje. Ja mislim da je naša publika to zaslužila i da bi to bilo mnogo zanimljivije nego li ovo što se radi posljednje dvije godine, a to je da izvođače biraju ljudi s televizije i izravno ih šalju na Eurosong. Ninčević kaže također i da nedostatak novca ne može biti izgovor: - Ma to nisu neki novci. Pa to je nešto malo rasvjete, nešto malo bine i gotovo. A to bi neizmjerno pomoglo hrvatskoj glazbi. Na pitanje kako mu se čini pobjednička pjesma u odnosu na Jacquesov ‘My Friend’, Ninčević se nasmijao i rekao: - Pa to što je Salvador Sobral otpjevao, ta njegova pjesma - pa to smo do sad čuli već tisuće puta u raznim verzijama. U toj pjesmi nije bilo ničeg originalnog. I bit ću sad direktan: pa ja bi to napisao lijevom rukom, u jedno popodne i još kad sam malo mamuran. S Nenom se ne slaže menadžer Zoran Škugor, koji smatra da je 13. mjesto za Hrvatsku odlična pozicija ako se zna da nam nisu bile sklone susjedne države čiji nam stručni žiriji nisu dali ništa. - U pitanju je čista politika i ljubomora naših susjeda jer smo jedini ušli u finale, kaže Škugor koji je ipak prezadovoljan Jacquesovim uspjehom. - Meni više vrijedi deveto mjesto po glasovima publike nego li peto mjesto po glasovima stručnog žirija. Portugalske pjesme se za koji tjedan nitko neće ni sjećati, uvjeren je menadžer koji je tijekom 90-ih godina u Hrvatskoj pokrenuo dance-scenu. Misli da je Sobral imao samo jako dobar marketing: - Da nisu pričali o navodnoj bolesti, ne bi dobio ni pola bodova. Mnoge je iznenadila odluka Izraela da više ne sudjeluje u ovom natjecanju. To su obznanili uživo prije no što su pročitali kako je glasao njihov žiri. IBA, njihova televizija prestaje s radom, a ona je bila članica EBU-a. Nova televizija zvat će se Kan, ali oni neće imati informativni program pa ne mogu biti članica EBU, pa je Imri Ziv bio posljednji Izraelski pjevač na Eurosongu. Nakon što su Ukrajinci s Eurosonga izbacili Rusku predstavnicu, Rusi su odbili prenositi Eurosong. Ruskinja Julija Samoylova nastupila je na Krimu oko kojeg se spore Rusija i Ukrajina. Zato joj sigurnosne službe u Ukrajini nisu dale dozvolu za ulazak u državu. Iz centrale Eurosonga predložili su Rusima da pošalju novog predstavnika. Rusi su odbili i na televiziji Channel One umjesto Eurosonga prikazali ‘Aliena’. Tema: Muzika 