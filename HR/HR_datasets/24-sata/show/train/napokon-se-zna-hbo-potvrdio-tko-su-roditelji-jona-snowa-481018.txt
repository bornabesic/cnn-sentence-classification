HBO je slučajno ili namjerno potvrdio tko je otac Jona Snowa. 'Winds of Winter', finale šeste sezone Igre prijestolja otkrilo je da mu je majka Lyanna Stark, no infografika na blogu 'Making Game of Thrones' ponudila je više informacija. Dakle, Rhaegar Targaryen je definitivno s Lyannom Stark napravio Jona Snowa. To napokon potvrđuje teoriju 'R+L=J' koja već dva desetljeća kruži po Internetu. Tragovi su čitavo vrijeme postojali u seriji i knjigama, no ovo je prvi put da smo dobili i službenu potvrdu. Ova nova informacija mogla bi imati ogromne implikacije za posljednje dvije sezone s obzirom na činjenicu da se borba za Željezno prijestolje ponovno zahuktava. Infografika također prikazuje kako se isprepliću glavni likovi u svemiru 'Igre prijestolja', s poveznicama koje uključuju s kime su u braku, s kime su u savezništvu, a koga su ubili. Izvor: adria.ign.com Tema: FILM 