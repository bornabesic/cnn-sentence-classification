Nakon 28 godina, Nina Erak i Boris Svrtan odlaze svatko na svoju stranu. Iako su bili jedan od najdugovječnijih parova na sceni, njihovoj sreći došao je kraj. - U jednom trenutku moj muž je odlučio letjeti, a ja imam strah od visina. Rastali smo se od stola i postelje. Zasad. A što će dalje biti, ne znam. Moj moto u životu je da nikad ne zatvaram vrata do kraja - kaže Erak za Jutarnji. Kaže da su oboje shvatili da je brak potrošen, a žao joj je što je u svemu tome stradala kći Petra. Svrtana sve češće na javnim događajima viđaju u pratnji nove 'prijateljice'. - Mi smo se dogovorili, razišli smo se, a da li postoji netko treći, nije važno. U trenu kad smo se odlučili rastati, nisu bile nikakve treće ni četvrte osobe u pitanju. Prijatelji smo - rekla je kazališna glumica. Erak kaže da je bilo svađanja i teških riječi tijekom 28 godina, ali uspjeli su iscrpiti svoju ljubav. - Najviše nam je to Petra zamjerila, ali rekla sam joj da više ne možemo krpati i slagati. U svakom slučaju, on to nije htio, a koji su razlozi, ne znam - kaže Erak. Dignula je glavu jer život ide dalje, a uživa kada je zatrpana poslom pa ne stigne razmišljati. - Sve mi je, što se tiče posla, došlo u pravo vrijeme. I snimanje, i Žar ptica... Kad na jednoj strani gubiš, na drugoj se osjećaš kao poželjna osoba, da nekom trebaš, da si vrijedna - objasnila je. Unatoč razlazu, sa suprugom namjerava ostati u korektnim odnosima. Zasad je sve još 'friško' i napeto, ali kako kaže, događaju se i gore situacije u životu.