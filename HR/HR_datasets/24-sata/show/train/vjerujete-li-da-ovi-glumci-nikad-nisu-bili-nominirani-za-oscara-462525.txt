Kada se u filmskoj industriji nalazite preko 20 godina, i kada se vaš rad uporno ocjenjuje samo vrhunskim kritikama, čak i vi ćete početi očekivati nominacije za nagradu Oscar. A ako nastavite biti toliko kvalitetni kakvim vas kritike opisuju da jeste, samo je pitanje vremena kada ćete dobiti zlatni kip. No ima glumaca koji, iako ih se smatra majstorima svojeg zanata, nisu nikada niti primirisali nominaciji, a samim time nisu niti imali šansu za osvajanjem kipa s mačem. Da krenemo nabrajati sve veličanstvene filmove u kojima je Brendan Gleeson glumio, potrošili bismo mnogo vremena. Stoga ćemo spomenuti samo 'Hrabro srce', 'Bande New Yorka', 'U Brugesu', Čuvar zakona' i 'Kalvarija'. Da Gleeson nije snimio niti jedan drugi film, i dalje bi bilo lijepo da je barem za neke od ovih dobio nominaciju. Glumac kojeg se uistinu nepravedno zaobilazi. Iako je McGregor često ostavljao dojam da je samo druga svirala, ipak se radi o glumcu koji je na sceni već 20 godina, i koji dobiva razna priznanja i nagrade cijelo vrijeme. No Oscarovske nominacije su ga uporno zaobilazile. McGregor se pojavljivao i u jeftinim art projektima, kao i u velikim hitovima, s konzistentnom glumom u svima njima. Među stvarno zanimljivim ostvarenjima nalaze se njegova rana djela, 'Trainspotting' i 'Sasvim malo ubojstvo', dok nas u zadnje vrijeme veseli filmovima poput 'Pisac iz sjene' i 'Nemoguće'. Glumac koji radi cijelo vrijeme već 35 godina, s raznim nagradama u puno kategorija diljem zemaljske kugle. Osim, naravno, nagrade ili samo nominacije za Oscara. Daniels je već u svojem trećem filmskom nastupu uletio u oči kritičara, s odlično odglumljenom ulogom u filmu Woddyja Allena, 'Grimizna ruža Kaira'. Već tada mu se predviđalo skorašnje dobivanje nagrade, no ništa. Zatim ništa kroz devedesete, pa ništa kroz dvijetisućite, pa ništa u ovom desetljeću. A Daniels i dalje daje zvjezdane izvedbe. Budite iskreni, njega niste očekivali na ovakvom popisu. Glumac koji nam je dao nevjerojatne izvedbe u 'Apokalipsi danas', u 'Ghandiju', u 'Pokojnima' bi barem nominaciju trebao imati, ako ne već i Oscara. No ništa od toga. Kako je Sheen u zadnjih nekoliko godina fokusiran uglavnom na televizijske produkcije, moramo biti iskreni pa reći da nam se čini da će mu statua ostati daleko izvan ruku. Sjetimo se njegove velilanstvene izvedbe u...pa, bilo kojem filmu u kojem je nastupio. Pokušajte pročitati njegov popis filmova u kojima je imao glavnu ulogu. Nađite loš film. Niste uspjeli, zar ne? Na žalost, premda nam je godinama davao isključivo izvrsne glume, izgleda da će Goodman ostati zapamćen prvo i osnovno po svojim prikazima sporednih likova. Ali bilo bi lijepo kada bi barem i za takve filmove Goodman dobio nominaciju. Tema: FILM 