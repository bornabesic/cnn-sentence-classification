Godina je 1954. i nakon što je cijeli svoj život radio kao trgovački putnik, Ray Kroc bi se najbolje opisao 'trgovac koji će učiniti sve da proda'. Takav ga je stav učinio podosta nepopularnim u krugovima svojih suradnika, no Ray se nije dao. Njegov 'nasilan stil' mu je donio ogromnu kuću, i više nego dovoljnu za njega i njegovu suprugu, Ethel. No premda je Rayju dobro u životu, njegovoj supruzi nije te ona od njega očekuje da će on zamijeniti svoj posao trgovačkog putnika s nekim poslom prikladnijim za osobu njegove dobi. Stalno na cesti, po lošim motelima, od restorana do restorana, Ray je polagano ali sigurno shvatio što sve mu smeta dok je na putu. Loša hrana, loša usluga, kako se dogodilo da su jednoć odlični drive innovi postali prave rupe? Ponukan onime što je vidio u odličnom restoranu braće McDonald's (Richard McDonald i Maurice McDonald, to jest - Dick i Mac) u San Bernardinu u Kaliforniji, Ray se odluči na najveći posao svojeg života. Pogledajte foršpan Priča prati Raya Krocka (glumi ga Michael Keaton, kojeg ćemo vidjeti i u novom filmu o Spider-Manu) koji se udružuje s dva brata, Richardom i Mauriceom McDonaldom (Nick Offerman i John Carroll Lynch), kako bi pokrenuli nešto što će ubrzo postati međunarodni lanac restorana brze hrane koji danas poslužuje 68 milijuna posjetitelja svakoga dana. Osim Keatona, jednu od glavnih uloga igra i Laura Dern, kao njegova napaćena i zapostavljena supruga, Etel, od koje se Krock razveo 1961. godine. U filmu su još i Patrick Wilson, Linda Cardellini, Nick Offerman i John Carroll Lynch. Za režiju je odgovoran John Lee Hancock, redatelj kojeg pamtimo i po odličnim filmovima koje je režirao kao i po njegovim scenarijima za klasike kao što su 'Savršeni svijet' te 'Snjeguljica i lovac', stoga očekujemo odličan film. 'Osnivača' u svim boljim domaćim kinima možete pogledati već danas, u distribuciji Blitz filma. Tema: FILM 