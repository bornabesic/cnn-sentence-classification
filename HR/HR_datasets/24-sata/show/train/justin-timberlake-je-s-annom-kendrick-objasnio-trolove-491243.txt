Kako smo već najavili, animirani film o legendarnim lutkicama, popularnim još od šezdesetih, dolazi nam na velika platna. Lutke trolova osmislio je danski ribar Thomas Dam, a nakon nekoliko animiranih verzija i generacija i generacija raznih igračaka, po prvi put ćemo moći pogledati trolove u kinima. A da u kina ne bismo došli ne znajući išta o filmu, pobrinuli su se Jason Timebrlake i Anna Kendrick u simpatičnom foršpanu kojeg su za nas snimili. Kako se može saznati, optimistična i vesela princeza Trolova zamoli trola koji joj je totalna suprotnost - Granka, pesimističnog kuhara koji čvrsto vjeruje da život ne čine kolačići i dugine boje, da joj pomogne u opasnoj misiji spašavanja njenih najboljih prijatelja od gladnih i opakih Bergena. Njih dvoje će se zajedno upustiti u avanturu o kakvoj su mogli samo sanjati. Pogledajte video Uz Justina Timberlakea i Annu Kendrick u filmu preslatkim trolovima glasove daju i druge zvijezde, poput Gwen Stefani, Kunala Nayyara (Raja iz serije 'Teorija velikog praska'), komičara Jamesa Cordena i drugi. Ovaj zabavan film prepun glazbe u distribuciji Blitza u kina stiže trećeg studenog. Tema: FILM 