Još otkako smo prošle godine u kinima dobili priliku pogledati 'Batman v Superman: Zora pravednika', jasno je postalo da je pred nama jedan posve drugačiji Batman od onog kojeg smo gledali na ekranima u verziji Christophera Nolana. Iz nekog je razloga tada Batman, koji se inače nimalo nije libio ubiti svojeg protivnika, postao opasan ratnik, no bez volje za 'pravim nasiljem'. Snyder je sve to promijenio što smo vidjeli i u podosta zanimljivom Batmanovom napadu na dokovima Gothama, kada je značajan broj negativaca otišao 'na vječna lovišta'. A nešto prije te scene imali smo i priliku vidjeti kako izgleda Batmobile kojeg vozi taj novi, nasilni Batman. Kako se tada činilo, Batman se spremao za Drugi svjetski rat, dok se u svojem novom filmu, 'Justice League, Vol 1.', Batman očigledno priprema i za Treći svjetski rat. #ZackSnyder just shared a new look at #TheBatmobile from #JusticeLeague via his Vero account! A post shared by Welcome To The DCEU Fan Page! (@dc_extended_universe) on Mar 5, 2017 at 2:02pm PST No prije nego što nam u kina stigne Batmanovo vozilo uništenja (sredinom studenog ove godine) imat ćemo prilike pogledati što drugi Warner Bros.-ovi superheroji rade. Tako nam 01. lipnja u kina dolazi film 'Wonder Woman'. u kojem ćemo saznati kako je princeza Amazonki odlučila iskoračiti sa svojeg magičnog svijeta u naš, običan svijet. Tema: FILM 