Zove se ‘Silent Messenger’, a umjetnica Oko ju je izradila od stihova kojima su građani plaćali kavu. Riječ je o globalnom projektu ‘Poezija za promjenu’ i njime se pomoću pisane riječi svijet želi učiniti boljim mjestom. Na otkrivanje skulpture u Splitu došli su i Anamarija Asanović, Ana Čagalj, Ivo Perkušić, Gabrijela Budimir te Slavko Sobin.  Ilustracije umjetnice Oko krase krase zidove ispred Muzeja suvremene umjetnosti u Zagrebu, a izlagala je u Londonskom Victoria and Albert Museumu te u Japanu, Brazilu i SAD-u. Projekt je započeo 21. ožujka, na Međunarodni dan poezije, kada se u  odabranim kafićima diljem Hrvatske kava mogla platiti stihovima, koji su se ispisivali na posebnim razglednicama i ubacivali u tzv. 'poetry sandučiće'. Dio razglednica s napisanim stihovima poslan je onima kojima je topla riječ napisana od srca najpotrebnija, primjerice domovima za starije i nemoćne ili pak stanovnicima udaljenih hrvatskih otoka. Preostali dio razglednica poslužio je za izradu neobične skulputure, čime se, pored navedene humanitarne, također naglasila i transformativna moć poezije.    