Kako smo ove godine već dobili i film o Batmanu i Supermanu, a ovog ljeta smo uživali i u pogledu na svijet iz perspektive kriminalaca, došlo je i vrijeme da dobijemo i filmove s ostalim herojima iz tzv. 'DC Extended Universe'. Kako smo već najavljivali, The Flash, Cyborg, i Aquaman pojavit će se u filmu 'Justice League', tj. u njegovom prvom dijelu. No nakon toga, svaki od tih heroja odlazi u svoju franšizu, odnosno u svoj samostalan film. Redatelj 'Prizivanja' i 'Brzih i žestokih 7', James Wan, režira film po scenariju Willa Bealla. Jason Momoa reprizira ulogu koju ćemo vidjeti u 'Justice League', a pridružuju mu se Amber Heard i Willem Dafoe. Film u kina, po trenutačnim planovima, dolazi krajem srpnja 2018. godine., a snimanje kreće naredne godine u Australiji. Prije nego što dobijemo prilike vidjeti prvi foršpan iz 'Aquamana' moći ćemo pogledati 'Wonder Woman' početkom lipnja 2017. godine, a krajem studenog iste godine dolazi 'Justice League'. Tema: FILM 