U utorak, 1. ožujka, u CineStaru započinje pretprodaja kinoulaznica za najveći ovogodišnji kinohit 'Batman v Superman: Zora pravednika' koji kreće s prikazivanjem pretpremijerno 23. ožujka u IMAX, RealD 3D, Auro 3D i 4DX formatu. CineStar je za najveće fanove pripremio limited edition poklon iz filma uz kupljene ulaznice za CineFan projekcije koje će se održati 23. ožujka u 20 sati. Svi koji žele prvi pogledati jedan od najočekivanijih filmova godine svoje ulaznice mogu kupiti od danas u CineStaru i to na blagajnama kina te online (putem smartphone aplikacije ili na web stranici Blitz CineStara). U glavnim su ulogama oskarovac Ben Affleck (Argo) u ulozi Batmana/Brucea Waynea i Henry Cavill (Man of Steel, The Man from U.N.C.L.E.) u ulozi Supermana/Clarka Kenta. Bojeći se postupaka superjunaka s božanskim moćima čije je djelovanje van svake kontrole, moćni osvetnik iz Gotham Cityja kreće u borbu s najcjenjenijim spasiteljem modernog doba, dok se svijet pita kakav mu junak zapravo treba. Sada kad su Batman i Superman u sukobu, ubrzo raste nova prijetnja, a čovječanstvu prijeti veća opasnost od bilo koje s kojom je dosad bilo suočeno. Warner Bros. Pictures po prvi puta zajedno predstavlja dvojicu slavnih superjunaka. Za regionalnu distribuciju brine Blitz film i video, a svoje ulaznice možete kupiti na internetskim stranicama Blitz CineStara. Tema: FILM 