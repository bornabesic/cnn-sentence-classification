Jučer su objavljene nominacije za nagradu Zlatni globus, prestižnu filmsku nagradu koju dodjeljuje Udruženje stranih novinara u Hollywoodu. Mjuzikl La La Land je izašao kao favorit s čak sedam nominacija za nagradu Zlatni globus. La La Land je već pokupio osam nagrada Critics Choice Awardsa (organizacija filmskih, radio i TV kritičara), od kojih i onu najbitniju, za najbolji film godine. Film ponovo ujedinjuje Ryana Goslinga i Emmu Stone i povezuje ih s redateljem u usponu Damienom Chazelleom (dobitnikom nagrade Oscar za Whiplash) u još jednoj specifičnoj modernoj ljubavnoj priči koja je oda glamuru i emocijama iz filmskih klasika te priča o neostvarenim snovima. Priča o romansi između mlade glumice i jazz glazbenika, nominirana je u kategorijama: najbolja komedija/mjuzikl, režija, scenarij, glavna muška uloga (Ryan Gosling), glavna ženska uloga (Emma Stone), glazba i pjesma. Radnja filma smještena je u Los Angeles s naglaskom na atmosferu 'zlatne ere Hollywooda'. La La Land, u distribuciji Blitza, u naša kina stiže 2. veljače.  Tema: FILM 