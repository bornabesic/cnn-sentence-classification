Kako smo već bili najavili, 'Bad Motherfucker', kratki video snimljen iz perspektive prvog lica, tzv. FPS, dobiti će svoj dugometražni film. Taj film je, od prvotnog jednostavnog imena 'Hardcore' odnedavno dobio malo produljeno ime, 'Hardcore Henry'. A prije nekoliko dana je i na Twitteru objavljena serija zabavnih gifova iz filma, praćena jednako zabavnim posterom. @AgeOfMyself pic.twitter.com/GzTHUUbZJI Prvotni foršpan je dao neke naznake što točno sve možemo očekivati u filmu, no tek smo sad, s drugim foršpanom dobili pravu ideju o čemu se radi u filmu.   Vidjeli smo da je Henry kiborg koji će se svojim novostečenim sposobnostima boriti protiv psihotičnog megalomanijaka s telekinetičkim moćima i pravom vojskom plaćenika. Sve se odvija u Rusiji, i to u Moskvi, a čini nam se da, osim megalomanijaka i cjelokupno stanovništvo Moskve želi ubiti Henryja. Premda sumnjamo da će se kod nas u kinima pojaviti, moramo priznati da bi gledanje ovog filma na velikom ekranu vjerojatno bio pravi filmski doživljaj. Pročitajte više u rubrici FILM. Tema: FILM 