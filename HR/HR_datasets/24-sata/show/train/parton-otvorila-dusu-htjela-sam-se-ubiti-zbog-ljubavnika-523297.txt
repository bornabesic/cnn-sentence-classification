Pjevačica Dolly Parton (71) izdala je autobiografiju 'Dolly o Dolly”. U njoj je otkrila da sa suprugom, poduzetnikom Deanom Carlom (74), s kojim je u braku od 1966., ima otvoren brak. - To ne znači da naš brak nije bio i ostao dobar i stabilan. Ustvari, mislim da je sasvim OK - kaže country ikona dodajući da ne zna što bi napravila da je njen suprug ostavi.  Ipak, zbog ljubavnika se osamdesetih htjela ubiti. Misterioznog muškarca nije imenovala, no mnogi vjeruju da je riječ o glazbeniku Greggu Perryju. Od samoubojstva ju je spasilo to što je u sobu, dok je držala pištolj, koji je imala zbog provalnika, ušao njezin pas. - Tapkanje njegovih šapa vratilo me u realnost. Vjerujem da je naš pas Popeye bio Božji glasnik - napisala je Parton.  