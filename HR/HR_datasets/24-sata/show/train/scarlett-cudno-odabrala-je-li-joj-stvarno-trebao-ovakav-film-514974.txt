Premda je u pitanju fenomenalno plaćena glumica, koja istinski slovi za pravu svjetsku umjetnicu, Scarlett je napravila odabir kojeg je donekle teško objasniti. Naime, Johansson ćemo moći sredinom lipnja vidjeti u filmu 'Rough Night', čija nas radnja neodoljivo podsjeća na film 'Gore ne može', o grupi muškaraca koji slučajno ubiju striptizetu na momačkoj zabavi. No u tom filmu smo gledali isključivo muškarce, kako rade gluposti i donose loše, gore i najgore odluke, dok ćemo u ovom filmu gledati Scarlett Johansson, Kate McKinnon, Zoe Kravitz i ostale, a jasno, u igri nije striptizeta, već striper. Pogledajte jako čudan foršpan Što točno je ponukalo glumicu takvog kalibra da nastupi u ulozi koju bismo prije pripisali nekoj glumici B kategorije nije nam jasno. Kad toj činjenici dodamo i činjenicu da redateljica Lucia Aniello prvi put ima ruke za redateljskim kormilom te da je film reboot filma ('Gore ne može') koji je u osnovi remake drugog filma ('Vikend kod Bernieja'), ne možemo reći da vidimo to kao uspješan projekt. Srećom, Scarlett Johansson bira i dobre uloge, pa ćemo ju tako krajem mjeseca moći pogledati u filmu 'Duh u oklopu', koji u distribuciji Blitz filma dolazi u sva bolja kina 30. ožujka. Što vi mislite? Javite nam se u komentarima Tema: FILM 