Ana Gruica (33) sinoć je u showu 'Tvoje lice zvuči poznato' utjelovila izvođača njemačke skupine Dschinghis Khan. Sandra Bagarić pohvalila je kako je glumica 'skinula' koreografiju i energiju, a oduševljen je bio i Tomo in der Mühlen. -  Prvo mislim da našoj gljivi trebaju antibiotici jer izbori postaju sve bizarniji. Pjesma je vrlo zanimljiva. Opet si pokazala da imaš energiju, volju, snagu. Borila si se vrlo strasno - rekao je. Unatoč komplimentima, žiri je Gruici dao četvorke. Na ukupnom poretku glumica se nalazi na pretposljednjem mjestu. Iako je dobila gotovo najlošije bodove, gledatelji koji je kritiziraju nakon svake emisije i ovog su joj puta pokušali pronaći mane. Komentatori na društvenim mrežama pisali su kako je 'neobično što se Gruica nije nimalo zapuhala' te su otvorili raspravu oko toga je li ona pjevala na playback. S druge strane, bilo je i onih koji su stali na njezinu stranu te 'hejterima' poručili da je Anin nastup bio odličan. Je li Ana Gruica pjevala ili je samo otvarala usta, prosudite sami. 