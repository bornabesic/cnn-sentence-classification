Iako već neko vrijeme nismo čuli ništa o 'Minecraftu', vijesti koje ovih dana kolaju daju nam do znanja da projektu nije kraj. Kako se čini, Steve Carell krenuo je pregovarati o glavnoj ulozi u filmu. U ulozi redatelja još uvijek se nalazi Rob McElhenney, a kao scenarist nastupa isti muškarac koji je odgovoran za scenarij prošlogodišnjeg 'Pana', Jason Fuchs. Detalji o filmu još su misterij, premda se čini da će film ipak slijediti strukturu igre, u kojoj igrači proizvode kockaste strukture i bore se s čudovištima koja noću dolaze. Iako ima onih koji su skeptični glede ovog filma, moramo napomenuti da je ista skepsa postojala i glede filma 'Lego', pa se ipak pokazalo da nije bilo potrebe za takvim razmišljanjem. A kako je film u rukama Warner Bros., posve smo uvjereni da ćemo dobiti ne jedan ne dva, već mnogo filmova iz Minecraftovog svemira. Premda Carell nije 100% potvrđen, ipak se nadamo da je to to i da će se krenuti na snimanje. Ipak, najavni datum, 24. svibnja 2019., je blizu ako uzmemo u obzir koliko dugo se snima jedan film. Tema: FILM 