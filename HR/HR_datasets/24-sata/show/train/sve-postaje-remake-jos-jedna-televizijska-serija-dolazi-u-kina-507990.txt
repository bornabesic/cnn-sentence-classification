Više nas u stvari nimalo ne bi trebali čuditi razni projekti koji se vrte oko uzdizanja televizijskih serija iz mrtvih, pa nas tako niti ovaj ne čudi. U pitanju je ekranizacija televizijske serije 'CHIPs' (kratica za California Highway Patrol), o dvojici policajaca na motorima koji upadaju u razne nevolje. Premda sam foršpan ne izgleda nimalo loše, a niti glavni glumci, Michael Peña i Dax Shepard (Shepard je istovremeno i redatelj), ne ostavljaju loš dojam, moramo se upitati treba li nam još jedan film u kojem pratimo dvojicu neobuzdanih policajaca kako upravo takvim, krivim ponašanjem, rješavaju slučaj? Nismo li to već vidjeli i u 'Smrtonosnom oružju', kao i u nebrojeno puno policijskih komedija od tada? Pogledajte video 'CHIPs' u kina dolazi krajem ožujka ove godine. Tema: FILM 