Kako smo već prije pisali, u pripremi je televizijska verzija 'Smrtonosnog oružja'. Prema najavama iz Foxa, nakon prikazivanja uspješnog pilota serije, naručena je i puna sezona serije o Riggsu i Murtaughu, koju možemo očekivati na malim ekranima tijekom 2017. godine. Clayne Crawford, kojeg do sada nismo mogli vidjeti niti u značajnim filmovima niti u dobrim serijama glumiti će Riggs, tj. preuzima ulogu koju je originalno glumio Mel Gibson. Njegova podrška, bez koje Riggs ne ide nikamo, je naravno Murtaugh, kojeg umjesto Dannyja Glovera u seriji glumi Damon Wayans Sr.. Redatelj serijala je McG, krivac za filmove 'Charliejevi anđeli' i 'Terminator: Spasenje'. Tema: FILM 