Mene si osvojila prvim korakom na stepenicama. Nisi pretjerala uopće, savršeno, naježio sam se, komentirao je pridruženi član žirija, prošlogodišnji natjecatelj, Matteo Cetinski. Mia je nastupila s pjesmom 'Nima Splita do Splita'' i oduševila nevjerojatnom sličnošću kako vokalom, tako i maskom. - Sve u kompletu. Tereza je jedna diva, dama i kada se pojavi ostavi sve bez daha. Ta energija nije pala - rekla joj je Sandra, Goran joj je čestitao a Tomo je dodao: 'Gljiva ti svašta bira, i što god ti je bacila, ti si to savršeno obavila. Tvoja energija koju uneseš u karaktere je savršena!' Iznos od 10 tisuća kuna Nova TV će u Mijino ime donirati SOS dječjem selu Ladimirevci. Drugo mjesto na bodovnoj tablici pripalo je Ani Gruici koja je utjelovivši Doris Day s pjesmom 'Perhaps, Perhaps, Perhaps' oduševila žiri. - Ja ti čestitam, bila si stvarno senzacionalna u ovome. Bila si predivna kao što i inače jesi lijepa žena. Ono što je bilo odlično, ovo je bilo vrlo romantično, ti si apsolutno glumački napravila odličan posao - poručio joj je Goran, a s njim su se složili i Tomo i Matteo, dok je Sandra zaključila: 'Prezgodna si, bavila si se baletom, to se vidi. Toliko si graciozna, elegantna, ja padam na ovakve nastupe. Pjevački si jako napredovala. Bravo, super!' Bojanu Jambrošiću pripala je čast utjeloviti još jednu glazbenu legendu, a ovoga puta smo ga vidjeli kao američkog kantautora Princea. - Bilo je super! Prinče, bili ste onakvim kakvim Princea obično i zamišljamo, to je da se puno pjeva u falsetu, da postoji jedna mističnost, jedna introvertiranost koja jako zna uzbudit masu - komentirao je Goran, a Tomo se nadovezao: 'Vrlo si me pozitivno iznenadio. Pjevački si to odlično odradio, plesno ok, on je malen i savitljiv pa mu je lakše. Super si to obavio i bravo!'  Sandra je osim njegovog nastupa pohvalila i masku, a Matteo mu je kazao: 'Djeluješ uvjerljivo, osim visine i to se odražavalo na pokrete. Ti si tu suzdržanost i seksipil dobro našao i donio.' Nakon što je odnijela pobjedu u prošloj epizodi, Nives Celzijus i ovoga puta je oduševila, a vidjeli smo je u liku Prlje iz grupe Let 3. - Nives, mislim da si totalno pokvarila imidž seksi, zgodne žene. Ali isto tako vidim da ovaj Prodigy ne izlazi iz tebe, ta nevjerojatna energija. Bravo - komentirao je Tomo njezin nastup s pjesmom 'Ero s onoga svijeta', a Goran joj je rekao: 'Ti si sad napravila jedan totalno kvantno fizički spin i ušla si u ženu u Prlji, a ti kao žena si morala izimitirati sve to. Ja ti čestitam, sigurno ti nije bilo lako. Ja mislim da će on biti jako sretan!' S hitom Georgea Michaela 'Freedom' nastupio je Mario Roth. - Tvoj glas kao i uvijek je bio fantastičan. Obavio si to kako treba - izjavio je Tomo, a s njim su se složili Sandra i Goran, dok mu je Matteo rekao: 'Mikroekspersije su bile fantastične. Meni je to bilo uvjerljivo.' Dalibora Petka ovoga puta dopao je hologramski nastup, a dok se na pozornici pojavio kao Elton Jonh, hologramskim prikazom gledali smo ga u liku Rupaul. - Elton se skupio malo u veš mašini na centrifugi, dobro su ga napravili. Ti si bio grandiozan. Ovo dvoglasje si super pratio, maska je sjajna, ali posjet ortopedu pod-hitno - kazala je Sandra, dok je Goranu nastup bio senzacionalan, a Tomo mu je rekao: 'Kao uvijek, fantastično si nas zabavio, bravo!' Rihannu je utjelovila Ivana Mišerić s pjesmom 'We Found Love' za koju je Sandra pomalo i strepila, a zaključila je kako je Ivani u nastupu nedostajalo 'malo strasti i mesa'. - Meni je bilo jako, jako dobro, ali malo je falilo stvari koje prije nije falilo kod tebe. Bilo je sve super, ali onaj šlag na torti malo je izostao - složio se i Goran, dok joj je Matteo rekao: 'To što ti radiš je genijalno i način na koji to radiš je genijalan.' Daniel Bilić našao se na posljednjem mjestu, a za transformaciju u pjevačicu grupe Vaya con Dios i pjesmom ''Nah Neh Nah' dobio je pohvale žirija. - Mislim da ti je to super leglo- Neke pjesme izvučeš na šarm, neke na umijeće, a ovdje je bilo i jednoga i drugoga - komentirao je Tomo, dok je Goran kazao kako mu je to bio najbolji Danijelov nastup. - Tvoje pjevačko umijeće je toliko dobro. Meni je žao što prošle godine nisi bio umjesto Kedže, gdje bi meni kraj bio? Bio si stvarno ženstven - poručio mu je Matteo. U desetoj epizodi hit showa vidjet ćemo transformaciju Bojana Jambrošića u Josipu Lisac, Daniela Bilića u Dianu Ross, Marija Rotha u Annamariju, Ivane Mišerić u Scatmana. Mia Anočić Valentić još jedanput će imati priliku uprizoriti scenu iz filma, a ovoga puta to će biti Flashdance, dok hologramski nastup očekuje Nives Celzijus kojoj je gljiva dodijelila duet Ivanke Mazurkijević i Mile Kekina. Ana Gruica postaje član grupe Fantomi, a Daliboru Petku gljiva je dodijelila zadatak transformirati se u The Mask, odnosno u Jim Carreyja iz istoimenog filma.  