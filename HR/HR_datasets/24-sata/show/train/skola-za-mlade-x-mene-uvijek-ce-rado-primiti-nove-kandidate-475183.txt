Kada biste imali mutantske moći, kako biste ih razvili do sposobnosti kakve imaju Profesor X ili legendarni Magneto? Jasno, netko bi vas trebao podučiti. A taj netko bi morao raditi u školi, i to školi za one poput vas. Pogledajte video Jasno, u pitanju nije pravi oglas već reklama za film 'X-Men: Apocalypse', kojeg neki već imenuju filmom sezone. Uz sve poznate likove iz prethodna dva nastavka rebootanog serijala, moći ćete opet vidjeti i Quicksilvera, a i nove likove poput Psylocke, Storm, Angela i Nightcrawlera. Apocalypse, pravim imenom En Sabah Nur (Oscar Isaacs), mutant je neopisive moći, oslobođen 1983. poslije stoljeća zatočeništva. Bijesan zato što ljudi više ne štuju mutante, Apocalypse sa svojom četom gnjevnih mutanata, uključujući i razočaranog Magneta, kreće u pohod kako bi uništio čovječanstvo i utemeljio novi svjetski poredak. Magnetovo prihvaćanje Apocalypseove ponude, da mu se pridruži kao jedan od četiri jahača Apokalipse, natjera Raven/Mystique (Jennifer Lawrence) i Profesora X-a (James McAvoy) da uz tim mladih X-Mena u epskoj borbi protiv na prvi pogled nezaustavljivog neprijatelja probaju zaustaviti globalno uništenje. Zadnji film u legendarnoj trilogiji, u distribuciji Blitza, 'X-Men: Apocalypse' pogledajte već danas u svim kinima. Tema: FILM 