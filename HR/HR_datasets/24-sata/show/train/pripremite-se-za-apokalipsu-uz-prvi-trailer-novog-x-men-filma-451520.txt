 Fanovi stripovskih superjunaka s nestrpljenjem očekuju novi, deveti po redu film iz Marvelovog mutantskog svemira X-Men: Apocalypse, koji je ujedno i nastavak filma 'X-Men: Dani buduće prošlosti' . Prethodni nastavak, 'X-Men: Dani buduće prošlosti' , zaradio je impresivnih 750 milijuna dolara te je prvi X-Men koji je nominiran za nagradu Oscar u kategoriji 'Najbolji vizualni efekti'. Ne sumnjamo da nas ni ovaj nastavak neće razočarati. Glavni negativac spomenut je u samom naslovu filma, Apocalypse , a tumači ga Oscar Isaac , kojeg smo imali priliku nakratko upoznati u odjavnoj špici filma 'X-Men: Dani buduće prošlosti' . Apocalypse se prvi put poja­vio u stripovskom serijalu X-Factor kao vođa skupine mutanata pod i­menom Alliance of Evil i u kasnijim je epizodama predstavljen kao najmoćniji mutant. Nakon tisućljetnog sna budi se i formira tim snažnih mutanata, u­ključujući i Magneta kojeg tumači Michael Fassbender. Oni žele pročistiti čo­vječanstvo i stvoriti novi svjetski poredak, u kojem će vladati Apocalypse. Budućnost planete u rukama je Raven (Jennifer Lawrence) i Profesora X (James McAvoy) . Oni predvode mlade X-Mene kako bi zaustavi­li protivnike i spasili čovječanstvo od propasti. Redatelj film je opet Bryan Singer , a scenaristi su Michael Dougherty i Dan Harris. X-Men: Apocalypse u hrvatska kina stiže u svibnju sljedeće godine, u distribuciji Blitz Film i Video. 