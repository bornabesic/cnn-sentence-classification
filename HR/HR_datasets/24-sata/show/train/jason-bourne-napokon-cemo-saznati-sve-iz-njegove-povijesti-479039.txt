Ako volite da su vaši zaboravni junaci opaki i bijesni, strpite se još samo par tjedana do dolaska četvrtog dijela sage o Jasonu Bourneu u kina. Ovaj put Jeremy Renner nije u ulozi zaboravka, već u ulozi superšpijuna opet gledamo originalnog senilca, Matta Damona. A nakon dvanaest godina, koliko tog razbijača nismo vidjeli na ekranima, i te kako očekujemo da ćemo vidjeti pravu akciju na koju smo i navikli. Sudeći po videu, naš junak nije nimalo otupio. A ako su Jasonovi motivi ovi koje možemo čuti u trunčicu spojlerastom foršpanu, budimo iskreni, i mi bismo bili i bijesni, premda ne i opaki. Pogledajte video. S Damonom se franšizi vraća i Paul Greengrass, koji je toliko dobro režirao drugi i treći nastavak, a vidjet ćemo opet i Juliu Stiles, koja je u serijalu od samog početka. Novopridošli su Tommy Lee Jones, Alicia Vikander, Ato Essandoh, i Vincent Cassel. 'Jason Bourne' u naša kina stiže 28. srpnja u distribuciji Blitz filma. Tema: FILM 