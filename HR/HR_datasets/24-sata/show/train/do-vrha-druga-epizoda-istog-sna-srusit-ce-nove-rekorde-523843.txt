Je li očekivao takav uspjeh prve epizode, pitali smo Jana Kovačića (18) koji u seriji odlično glumi domara Viktora, i bio je skriveni dragulj ovog projekta. - Čim sam pogledao scenarij za prvu epizodu, bilo mi je jasno da će se ljudima svidjeti. Ali da ćemo toliko puno pregleda dobiti u tako malo vremena... To je nevjerojatno! Nemojmo zaboraviti da smo u samo par sati skočili na Trending ljestvici s 33. na 11. mjesto. Mislim da su svi YouTuberi zaslužili pohvale na glumačkim vještinama. Razvalili su, i jako me zanima kako će se ljudima svidjeti ostale epizode - rekao je talentirani Jan. Dok smo u prvoj imali prilike upoznati zanimljive likove, u drugoj se radnja opasno zahuktava. Tko je djevojka koja je Davidu slomila srce, zašto Tomo izgleda kao da je bio u ratu i koja je priča s tajnim Karlovim identitetom? I kako to da domar Viktor zna sve tajne? Neke od odgovora fanovi će saznati već u četvrtak u 12h, kad se emitira druga epizoda serije 'Isti san'. - Publika obožava seriju, čak na društvenim mrežama u komunikaciji koriste dijaloge iz naše serije. To je najveća potvrda našeg uspjeha. Okupili smo najbolje ljude koje rade na produkciji prve internet serije. Na to sam iznimno ponosan - kaže Matej Lončarić (30), voditelj projekta JoomBoos. Ono što je najbolje, jednom kad je online, novu epizodu možete pogledati kad god i koliko god puta želite, potpuno besplatno. Tema: JoomBoos 