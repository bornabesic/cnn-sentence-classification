Peti dio iznimno popularne franšize 'Ledeno doba' na velike se ekrane vraća usred ljeta. Ovaj put će Scratova potraga za odbjeglim žirom vjevericu lansirati u svemir, gdje će se dogoditi serija stelarnih događaja koji prijete uništenju našeg svijeta. Kako bi se spasili od katastrofe koja im prijeti Manny, Sid i Diego, morat će napustiti svoj dom i krenuti u avanture prema egzotičnim zemljama gdje će upoznati mnoge nove likove. Pogledajte najnoviji foršpan Serijalu se vraćaju poznati glasovi, Ray Romano, Denis Leary, John Leguizamo, Queen Latifah i Seann William Scott , dok uz njih se očekuju i Simon Pegg te Jennifer Lopez . Osim glumaca, i poznati fizičar Neil deGrasse Tyson najavio je svoje sudjelovanje u filmu. Naše glasove likovima će pružiti Edo Maajka, Tarik Filipović, Darija Knez i Ljubo Kerekeš , a film možete pogledati u CineStar kinima, u distribuciji Blitz Film i Video od 14. srpnja ove godine. Tema: FILM 