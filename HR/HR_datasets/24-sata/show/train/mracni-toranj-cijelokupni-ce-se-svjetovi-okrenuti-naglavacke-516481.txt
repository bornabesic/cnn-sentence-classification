Novi poster za fantasy film 'The Dark Tower', odnosno kako je prevedeno na hrvatski 'Mračni toranj' (premda je u literaturi prevedeno 'Kula tmine'), osvanuo je na Internetu. Za objavu postera odgovoran je nitko drugi doli autor cjelokupnog serijala knjiga o Revolverašu i Čovjeku u crnom, Stephen King. Slavni je autor na svoj Facebook i Twitter postavio sliku, koju vam mi prenosimo. Kao što možete vidjeti u nastavku, ovaj posljednji promidžbeni poster za nadolazeći film prikazuje Idrisa Elbu i Toma Taylora, odnosno Revolveraša Rolanda Deschaina i Jakea Chambersa u nimalo bezbrižnoj šetnji, dok je njima iznad glave Walter Padick, tj. Matthew McConaughey. Sve skupa ovjenčano tekstom 'Postoje i drugi svjetovi osim ovog', ovaj poster nam daje nadu da film ide u dobrom pravcu. Kako se sjećate, film je u kina trebao stići početkom ove godine, sredinom siječnja, da bi potom dobio odgodu termina za mjesec dana, na sredinu veljače. No zatim je odgođen za šest mjeseci, na sam kraj srpnja 2017. godine. Premda to znači da ćemo film gledati tek na ljeto, ipak smo pod dojmom da će dodatno vrijeme omogućiti redatelju Nikolaju Arcelu da ekranizira Kingovo remekdjelo na dobar način. Prvi foršpan bismo mogli uskoro dobiti, a kad se to dogodio, moći ćete ga pogledati kod nas u filmskoj rubrici. U glavnim ulogama u filmu su Idris Elba, Matthew McConaughey i Tom Taylor, dok podršku daju Fran Kranz, Jackie Earle Haley, Abbey Lee, and Kathryn Winnick. Tema: FILM 