Kako je već i pticama na grani jasno da je glavno pravilo nastavaka da sve mora biti veće, tako su to pravilo poslušali autori nastavka hit komedije 'Susjedi iz pakla'. Kao što možete vidjeti u videu, novi foršpan donosi nam sve elemente pretjerivanja, kao i solidan prikaz svih glavnih glumaca u akciji. Pogledajte video U nastavku komedije, Mac (Seth Rogen) i Kelly (Rose Byrne), glavni likovi prvog dijela, čekaju drugo dijete. I točno kad su spremni napustiti svoju staru kuću, otkriju da su im nove susjede cure iz sestrinstva. No cure iz sestrinstva Kappa Nu, predvođene odlučnom Shelby (Chloë Grace Moretz) umorne od strogog školskog režima, odluče se preseliti daleko od kampusa, gdje će moći raditi što god požele. A činjenica da se njihova nova kuća nalazi u mirnom obiteljskom kvartu, neće ih spriječiti da organiziraju još luđe tulume od svojih prethodnika iz bratstva. Mac i Kelly, stisnuti u kut, u pomoć pozivaju Teddyja (Zac Efron), nadajući se da će ih on uspjeti otjerati. Ako njihovi susjedi misle da će se one predati lako bez borbe, onda su ozbiljno podcijenili žensku moć i njihovu domišljatost. 'Susjedi iz pakla 2' u distribuciji Blitz film i video u domaća kina dolaze 12. svibnja. Tema: FILM 