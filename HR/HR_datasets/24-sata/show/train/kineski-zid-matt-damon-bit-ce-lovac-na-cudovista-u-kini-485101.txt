Nakon što su 2014. godine oživjeli Godzillu, a zatim nam pokazali i kako se kolosalni roboti bore protiv vanzemaljskih čudovišta, Legendary Pictures odlučili su se baciti na King Konga. A kako se čini, sada su odlučili pokazati nam i legendarna kineska čudovišta. Radnja filma zbiva se prije 1000 godina, kada se ogromna bitka vodi na Kineskom zidu, koji nije sagrađen samo iz šale, već s namjerom da zaustavlja napad ubojitih čudovišta. Matt Damon je jedan od lovaca i ratnika koji Kinu brane od te prijetnje. U 'The Great Wall' (nadamo se da će film biti preveden kao 'Kineski zid') glume i Jing Tian, Pedro Pascal (iz 'Igre prijestolja'), Willem Dafoe kao i Andy Lau. Redatelj Zhang Yimou već je dobro poznat onima koji prate kinesku kinematografiju, svojim izvrsnim filmovima 'Heroj' te 'Kuća letećih bodeža'. Film u kinima očekujemo krajem veljače naredne godine, a trenutačni film Matta Damona, 'Jason Bourne', u distribuciji Blitz film i video, možete pogledati od 28.7. u svim kinima. Tema: FILM 