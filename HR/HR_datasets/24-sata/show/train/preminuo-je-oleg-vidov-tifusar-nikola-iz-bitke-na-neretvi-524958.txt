Glumac Oleg Vidov koji je veliku popularnost stekao u Sovjetskom Savezu, a potom preko Jugoslavije prebjegao u SAD, preminuo je u ponedjeljak u Los Angelesu 74. godini, pišu regionalni mediji. Rođen je 1943. u selu Filimonki, nedaleko od Moskve, a na našoj publici bio je poznat po ulozi tifusara Nikole u legendarnom filmu Veljka Bulajića 'Bitka na Neretvi' iz 1969. godine. Vidov je 1985. godine prebjegao iz Sovjetskog Saveza na zapad preko Jugoslavije, a po dolasku u Kaliforniju dobio je nadimak 'Ruski Robert Redford" zbog plave kose i očiju. Između ostalog, igrao je u filmovima 'Crveno usijanje' s Arnoldom Schwarzeneggerom te 'Divlja orhideja' s Mickeyjem Rourkeom, a bio je i producent. Njegova supruga Joan Borsten Vidov rekla je da je on umro u njihovom domu u blizini Los Angelesa- Bolovao je od raka. 