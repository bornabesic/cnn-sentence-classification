Maleni nezavisni produkcijski studio Epic Pictures napokon je izbacio puni službeni foršpan za svoj nadolazeći film 'The Last Scout' i kako se čini, pred nama je još jedan uzbudljiv sci-fi triler. U pitanju je film u kojem promatramo jednu relativno jezivu budućnost u kojoj su jedine preostale supersile, Amerika i Kina, u ratu i utrci prema narednom nastanjivom planetu. Radnja je smještena u 2065. godinu, s planetom poharanim ratom i ekosustavom nepovratno uništenim. Posljednji ostaci čovječanstva šalju flotu brodova na drugu stranu galaksije s nadom u pronalazak novog nastanjivog svijeta. Jedan takav brod, Pegasus, pri kraju je svoje misije kada otkriju brod koji će ih natjerati da se bore ne samo za svoj opstanak, već i za budućnost cjelokupne ljudske vrste. Pogledajte video U glavnoj je ulozi Simon Phillips, koji i režira djelo, dok mu podršku daju Blaine Gray, Rebecca Ferdinando, Deji LaRay, Rita Ramnani, Paul Thomas Arnold, Peter Woodward, Mercedes Synodis, Kevin Chua, John Chang i Chris Rymer. Film se financirao putem Kickstartera, a o distribuciji će vijesti stići u dogledno vrijeme. A ako vas interesiraju filmovi ovakve vrste, zasigurno ne želite propustiti 'Alien: Savez', konačni film o najsmrtonosnijim vanzemaljcima u svemiru, koji u sva bolja kina, u distribuciji Blitz CineStara, dolazi 18. svibnja ove godine. Tema: FILM 