Dokumentarci o globalnom zatopljenju privlače pažnju javnosti već gotovo deset godina, otkako je objavljen dokumentarac Ala Gorea, 'Neugodna istina'. I dok prosječan glumac ne radi ništa po pitanju globalnog zatopljenja, osim što kupuje još jednu Teslu ili Priusa, Leonardo DiCaprio odlučio je učiniti nešto bitno - snimiti još jedan dokumentarac o toj pojavi. Kako se čini, oskarovac je putovao svijetom, pričajući u U.N.-u i s Elonom Muskom i papom Franjom te sličnim znanstvenicima o globalnom zatopljenju. Svoja saznanja i putovanja zabilježio je uz pomoć redatelja Fishera Stevensa (dobitnik Oscara za film 'Uvala') te nam ih donosi u obliku filma 'Before the Flood'. Pogledajte foršpan - Samo želim znati koliko daleko smo dospjeli i možemo li išta učiniti da to zaustavimo - izjavio je Leonardo DiCaprio dok se gledao oči u oči, sa sigurne udaljenosti, s polarnim medvjedom, prije odlaska svojim avionom u toplije krajeve. 'Before the Flood' moći ćemo vidjeti na TV programu National Geographic Channel. A drugi, bitan, ovogodišnji film, o najvećoj katastrofi koja je uništila značajan dio ekosustava Sjeverne Amerike, 'Pakao na horizontu', s Markom Wahlbergom u glavnoj u ulozi, u sva bolja kina dolazi 13. listopada, u distribuciji Blitz filma. Tema: FILM 