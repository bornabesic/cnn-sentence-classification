Premda mnogi pričaju uglavnom o Oscaru za glavnu ulogu ili o Oscaru za najbolji film, moramo biti iskreni pa priznati da postoje mnoge druge kategorije koje su nepravedno zapostavljane. Jedna takva kategorija je i kategorija najboljih vizualnih efekata. Iako je ta nagrada kroz godine prošla kroz nekoliko različitih oblika, tj. mijenjala je ime svakih nekoliko godina, još od 1977. godine se zove isto i dodjeljuje se onim filmovima koji su najviše pridonijeli vizualnim efektima, kao i onim filmovima koji su postigli najbolje vizualne iluzije. Poseban naglasak stavljen je na vještinu, umijeće i vjerodostojnost efekata. A iako nas i dalje čudi što su neki filmovi uopće osvojili Oscara u toj kategoriji ('Ja ću budan sanjati', sjeća li se itko tog filma?), a i krivo nam je što su Oscara osvojili neki filmovi, dok su možda ipak drugi trebali tu nagradu dobiti ('Titanic' je osvojio, a u kategoriji su bili i 'Svemirski marinci'), kategorija je ipak jedna od 'poštenijih', s poprilično dobro ocijenjenim filmovima. Ovo je video u kojem su montirani kadrovi iz svih pobjednika te kategorije, od 1928., pa do danas. Pogledajte video Da podsjetimo, ove godine nominirani su: 'Ex Machina', 'Pobješnjeli Max: Divlja cesta', 'Marsovac', 'Povratnik' i 'Ratovi zvijezda: Sila se budi'. Ako nas pitate, nagradu bi trebao dobiti Pobješnjeli Max. Tema: Sve o Oscarima 