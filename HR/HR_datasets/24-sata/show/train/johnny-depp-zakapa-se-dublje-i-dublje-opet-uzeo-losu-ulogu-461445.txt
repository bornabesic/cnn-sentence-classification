Kao što smo već pisali, filmski studio Universal pokrenuo je projekt u kojem namjeravaju dovesti sve klasične zvijeri i čudovišta na velike ekrane. Tako ćemo u skorašnje vrijeme dobiti novi film o mumiji, s Tomom Cruiseom, a upravo je objavljeno da se tom projektu pridružio i Johnny Depp.   Glumac je, prema zadnjim informacijama, potpisao ugovor da će nastupiti u 'Nevidljivom čovjeku', filmu o znanstveniku koji slučajno postane nevidljiv. Zašto je za takvu ulogu potreban glumac Deppovog kalibra, i Deppove cijene, nije objavljeno.   Do koje je faze stigao razvoj filma još uvijek nije objavljeno. Zna se da još uvijek nema redatelja, niti producenta, no objavljeno je da su isti pisci koji su odgovorni za projekt s mumijom, Kurtzman i Morgan, odgovorni i za ovaj film.     Kao i 'Mumija', u stvari se radi o remakeu filma iz '30 godina 20.st., crno bijelog filma s Claudeom Rainsom u glavnoj ulozi. A koliko se može ustanoviti, film bi trebao imati jednu dozu turobnosti. Kako bi to trebalo pomoći filmu da bude hit, nije objavljeno. Hoće li se mijenjati i druge postavke iz originala, da je glavni lik kemičar koji slučajno postane nevidljiv zbog opasnog eliksira, je nešto o čemu samo možemo nagađati. Ta transformacija je proizvela ljubomornu, paranoidnu i psihotičnu osobu, a to možda nije smjer kamo Universal namjerava ići. U svakom slučaju, koliko će se Universalu isplatiti unajmljivanje glumca koji već godinama ne vrijedi onoliko koliko ga se cijeni, je nešto što bismo trebali saznati tijekom 2018. godine. Do tada, ne vidimo se. Tema: FILM 