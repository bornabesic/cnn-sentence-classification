Prvi je film o kolosalnom majmunu kojeg ubije ljubav snimljen je još davne 1933. godine, a ove godine dobijamo još jedno djelo o tom monstrumu. Ako ste pratili našu filmsku rubriku, onda ste vjerojatno primijetili i vijest o tome da se snima reboot filma o King Kongu iz 1976. godine (prvi foršpan pogledajte tu). Kao vjerojatan razlog zašto se krenulo s rebootom te verzije je taj da se novi film nikako ne bi mogao zamijeniti s verzijom koju smo 2005. godine dobili od Petera Jacksona. Redatelj nove verzije, Jordan Vogt-Roberts, je stoga uložio dosta truda da bi takav cilj i ostvario. Uz to, producenti film namjeravaju povezati s 'Godzillom' iz 2014. godine, a nakon što pogledamo i ovaj film o divovima, čekaju nas još dva filma s golemim zvijerima. Prvi film, 'Godzilla: King of Monsters' dolazi u kina 2019. godine, a slijedi ga 'Godzilla vs. Kong' 2020. godine. A da bismo 'se ufurali' u cijeli taj ugođaj s ogromnim stvorovima, novi azijski foršpan za film pokazao nam je osim nekoliko starih kadrova i svakojake divove koji će se sukobiti s Kongom. Ipak, premda ništa važno nije otkriveno, rekli bismo da postoje neki maleni spoileri u foršpanu. No kako je i dalje u pitanju foršpan za film s 20 metara visokim zvijerima koje tuku jedna drugu, koliko spoilera može biti? Pogledajte azijski foršpan U glavnim ulogama su već spomenuti Tom Hiddleston ('Osvetnici', 'Thor: Svijet tame'), Samuel L. Jackson (vidjet ćemo ga ove godine u trećem dijelu sage o 'xXx'-u), dobitnica nagrade Oscar® Brie Larson (pojavljuje se u trećem dijelu 'Osvetnika'), John Goodman (ove godine reprizira ulogu koju je imao u 'Transformers: Doba izumiranja') i John C. Reilly. 'Kong: Otok lubanja', u distribuciji Blitza, u domaća kina stiže u ožujku 2017. godine. Tema: FILM 