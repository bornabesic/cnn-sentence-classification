Kako uskoro u kina dolazi prvi samostalan uradak iz franšize 'Ratovi zvijezda' (ne brojeći podosta neuspješne filmove o Ewoksima), mnogi jako pozorno prate kako cijelu situaciju razvijaju Disney i Lucasfilm. A tako je i velik broj očiju uprt na osmi nastavak serijala, koji bi nam u kina trebao stići tek za godinu dana. O filmu je malo toga objavljeno, pa pravih detalja zapravo nema, no sudeći prema nekim Disneyevim potezima, moguće je da je objavljen naslov filma. Kako se čini, Lucasfilm je patentnom uredu Europske unije prijavio zaštitu mnogih riječi i termina vezanih za autorska prava i naslove svojih djela. Jedno od imena koje se ističe u tom dokumentu, koji ima preko 2000 prijavljenih riječi, jest i ime koje se može povezati s 'Ratovima zvijezda 8'. Naslov u pitanju je 'Star Wars: Forces of Destiny'. Iako se čini da bi to uistinu i mogao biti pravi naslov, sudeći po dosta lošim naslovima prva tri (gledano po redoslijedu filmova, ne kronološkom dolasku u kina) dijela franšize, nema još uvijek potvrde da je to tako. A obožavatelji kao obožavatelji, su krenuli biti bijesni zbog nepotvrđenog naslova. Dok se ne pokaže da je priča uistinu točna, mi ćemo se zadovoljiti i najnovijim filmom iz legendarne franšize, 'Rogue One: Priča iz Ratova Zvijezda', koju možemo u kinima pogledati od ovog tjedna. Tema: FILM 