Jedna od najbitnijih, ako ne i najbitnija nagrada u filmskom svijetu zasigurno je nadolazeći nam Oscar. Svake godine se nekoliko tisuća kritičara usuglasi oko filmova koji su 'najbolji' te im dodijele priželjkivane kipiće. No među tim filmovima se katkad nađu i filmovi koji su istinski upitne kvalitete ili ih je kritika sasjekla, bez obzira na to što je publika o njima mislila. Donosimo vam kratak popis šest takvih filmova koje su kritičari mrzili, ali koji su ipak uspjeli osvojiti nominaciju, a neki čak i Oscara. Premda film 'Vodeni svijet' i nema toliko loše ocjene, s 6,1 na IMDB-u i 5,2/10 na Rotten Tomatoesu, ipak se radi o filmu kojeg je kritika u mnogočemu prezirala. Kritike koje je film dobio po svojem dolasku u kina doprinijele su njegovom istinski groznom uspjehu, pa je jedno vrijeme glasio za najveći neuspjeh uopće Iznimno utjecajni kritičar Roger Ebert je za film rekao da ga se neće pamtiti, dok su drugi govorili da je iznimno glup, ružan, preglasan, zapanjujuće loše snimljen te preambiciozan. Sve te kritike ipak nisu spriječile film da dobije i nominaciju za najbolju montažu zvuka, koju, nažalost, nije osvojio. Kritičar Robert Horton nikako nije prihvatio film 'Čovjek bez tijela' ('Hollow Man', op.a.), pa je za njega samo loše riječi imao. - Kako se film približava završetku, tako dijalog nestaje a logika se povlači - izjavio je Horton. Drugi kritičari nisu bili toliko jako protiv filma, no i dalje ovo djelo drži jadnih 27% na stranici Rotten Tomatoes. Ipak, Akademija je uzela u obzir izvrsne specijalne efekte u filmu te se uradak natjecao u toj kategoriji, no izgubio je od 'Gladijatora'. Film kojeg se dan danas ističe po mnogobrojnim činjeničnim greškama je i dalje uspio utržiti dan danas jako dobrih 450 milijuna dolara, premda su mu spočitavali da traje jedan sat predugo, da su specijalni efekti pretjerani te da je priča nadasve banalna. Ali ovaj put su kritičari malo zakazali u svojoj ocjeni kvalitete filma, jer je 'Pearl Harbor' kući otišao sa zlatnim kipom iz kategorije najbolje montaže zvuka, a ukupno se natjecao u četiri kategorije. Vjerojatno nikada ne biste pomislili da je ovaj grozno ocijenjen film (devet posto na Rotten Tomatoes, 4,0/10 na IMDB) ikada bio nominiran za išta, no film za kojeg su kritičari izjavili da agresivno glup i naporan je ipak uspio dobiti i nominaciju za Oscara. Ovo djelo Eddieja Murphyja, koje je osvojilo i tri Zlatne Maline, nominirano je bilo za najbolju šminku, no ipak nagrade nije bilo. Te je godine Oscar otišao filmu 'Život u ružičastom'. Nastavak jedne od dugovječnijih franšiza (ove godine u lipnju dolazi peti dio serijala) je toliko užasnuo kritičara Rogera Eberta da je pisac nazvao film 'užasnim iskustvom neizdrživog trajanja'. Njegove kolege su se u ogromnoj većini složili s ovim mišljenjem, pa tako film ima jedva 19% u kritičarskim krugovima. No mora se priznati, neke stvari u filmu uistinu su impresivne, što je vidjela i Akademija, pa je film ipak nominiran za Oscara u kategoriji najbolje montaže zvuka. Film čiji nam nastavak upravo igra u kinima je bio nevjerojatno uspješan, s ogromnim odazivom publike. Ipak, kritika nije mislila isto što i publika, pa su film 'raskomadali'. Zamoran, naporan, dosadan, neerotičan, blag, spadaju među ljepše epitete koje su koristili kritičari u svojim opisima.  - Gosp. Dornan ima bezvezan izgled modela, a pritom mislim na nešto napravljeno od drveta ili 'Legića' - izjavio je kritičar The New York Timesa, A.O. Scott. Međutim, čak niti kritičarska mržnja nije mogla zaustaviti juriš 'Pedeset nijansi sive' na blagajne pa je film uspio nekoliko puta povratiti uloženo, a dobio je i nominaciju za najbolju originalnu pjesmu. Tema: Oscar 2017. 