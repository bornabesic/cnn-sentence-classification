Susan Sarandon (70) odmah je filmskom festivalu u Cannesu priuštila 'bombastičan' početak. Legendarna glumica crvenim tepihom se prošetala u dugoj, baršunastoj haljini izazovnog dekoltea. U jednom trenutku, holivudskoj legendi prišla je manekenka Bella Hadid (19) te je s njom razgovarala.  Na svečanom otvorenju 70. izdanja festivala u Cannesu pojavile su se i Emily Ratajkowski, Julianne Moore te Uma Thurman koja je ove godine i članica stručnog žirija.  Uoči prikazivanja prvog natjecateljskog filma, Monica Bellucci (52) je strastveno poljubila svog kolegu, francuskog komičara Alexa Lutza (38). Monica je za ulogu voditeljice otvorenja odjenula dugu, dijelom prozirnu, Diorovu haljinu. Will Smith, koji se također nalazi u stručnome žiriju, pokušao je bezuspješno svoje kolege potaknuti na ples prilikom poziranja brojnim fotografima prije ulaska u dvoranu.  Will Smith *almost* convinces Cannes jury to get jiggy wit it (Watch) Filmski festival u Cannesu traje od 17. do 28. svibnja, a na njemu će biti prikazano 49 filmova. Predsjednik stručnog žirija koji će odlučiti koji film je najbolji je španjolski redatelj Pedro Almodóvar.    