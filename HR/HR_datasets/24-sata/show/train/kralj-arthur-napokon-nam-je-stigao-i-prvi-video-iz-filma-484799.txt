Nakon što je postalo očigledno da se Warner Bros. prebacuje na franšize, počevši s Batmanom i Supermanom, pa preko raznih filmova o klasičnim čudovištima, postalo je i jasno da imaju i plan zauzeti fantastičan dio tržišta svojim filmovima o kralju Arthuru. 'Legenda o maču', kako će vjerojatno i kod nas biti preveden film, prvotno se zvao samo 'Vitezovi okruglog stola'. Od samog početka za film je vezan Guy Ritchie ('Lopovi, ubojice, i dvije nabijene puške', 'Zdrpi i zbriši', 'RocknRolla'). Ritchie je već neko vrijeme vezan za Warner Bros. pa smo tako od njega dobili i Sherlocka Holmesa kao i prošlogodišnji 'Šifra U.N.C.L.E.'. Na žalost, potonji nije uspio pokrenuti franšizu, pa se krenulo odmah s novim projektom. A taj projekt je napokon dobio i prvi foršpan. Pogledajte video Sudeći prema videu, u filmu će nas dočekati tipična Ritchiejeva režija, s ubrzanim kadrovima i brzim izmjenama dijaloga te modernom muzikom. Koliko će takav pristup biti prijemčiv današnjoj publici, jer ipak je u pitanju klasičan materijal s magijom i fantastičnim elementima, ćemo tek vidjeti. Uz Hunnama u glavnoj ulozi, vidjet ćemo i Jude Lawa u ulozi njegovog opakog ujaka čarobnjaka, Vortigerna. Djimon Hounsou (Legenda o Tarzanu) glumi Arthurovog mentora Bediverea, dok je Astrid Bergès-Frisbey dobila ulogu Guinevere. Po svemu sudeći, mogli bismo dobiti podosta ugodan film. 'King Arthur: Legend of the Sword' u kina stiće krajem ožujka 2017. godine. Tema: FILM 