U večerašnjoj, sedmoj epizodi 'Superljudi', pobijedio je srednjoškolac Jovan Stević iz Srbije, koji kao metak izračunava nemoguće. Jovan je prvo Momčilu, u samo nekoliko sekundi, rekao točan broj dana koliko je prošlo od njegova rođenja, no to je bio samo početak. Jovanov zadatak sastojao se u tri djela: vađenje korijena, dekadna vrijednost binarnog sistema, te korijen binarnog sistema. Jovan je sve točno odgovorio, a bio je čak brži i od Đure koji je sve Jovanove zadatke pokušavao izračunati prije njega, putem mobitela, no to mu nije polazilo za rukom. - Ja sam ostao bez teksta i ne znam kako to radiš iako sam pokušao shvatiti metodu. Tvoj um je fascinantan -  rekao mu je neurokirurg Vuk Aleksić. Laura iz Zagreba, studentica menadžmenta u turizmu, upoznala je svih 200 ljudi koji su sjedili u publici, a njezin zadatak je bio da pogodi petero prezimena osoba koje je voditelj Momčilo nasumično odabrao pritiskom na tipku. Naime,  na ekranu su se izmjenjivala imena i prvo slovo prezimena, a Laura je pogodila svih petero, kao i odakle dolaze, koliko godina imaju i s čime se bave. - To je strašno dobra vještina za one koji rade u vrtiću' - našalio se Đuro koji je bio fasciniran Laurinoj 'supermoći', dok joj je Zrinko rekao da će sigurno biti i 'službi' koji bi je željeli zaposliti. Filip Debelac iz Hrvatske imao je zadatak da od 10 plesača sazna koji ples plešu i to samo uz pomoć čula sluha budući da je imao povez preko očiju. Filip je čuo samo njihove korake, no ipak je za svih šest parova točno rekao koji ples plešu. Vanja Malić iz Bosne i Hercegovine dobio je sve pohvale vezane uz njegovu neobičnu 'supermoć' – zna razaznati sve vrste dinosaura! Nasumičnim pritiskom na tipku, Momčilo je Vanji odabrao četiri dinosaura čija se slika pojavila na ekranu, a on je bez problema rekao sve njihove specifikacije. Stefan Zrnović fascinirao je žiri svojom memorijom. Na željeznoj konstrukciji je bilo sedam boja, a na sceni se pojavilo 10 plesača i svatko je ima jedan broj na leđima. Stefan je morao zapamtiti koji broj imaju na leđima te na kojoj je boji čija ruka i noga na konstrukciji. Iako nije sve točno pogodio, bez obzira su svi komentirali daje njegova vještina nevjerojatna. Ilija Mićić bio je posljednji kandidat večerašnje epizode, a zadatak je bio matematičke prirode. Ilija je računao složene matematičke operacije poput brojeva na kvadrat i na kubik,. - Ilija ja tebe moram zagrliti pa možda nešto tvoje genijalnosti prijeđe i na mene - rekao je Đuro te zagrlio Iliju. - Osjećam se nedostojno da ovo uopće komentiram, jer je ovo prešlo granice ljudskog uma. Svaka ti čast! -  kazao je Vuk Vukičević. Nova emisija „Superljudi“ na programu je već sljedeći petak na RTL-u. 