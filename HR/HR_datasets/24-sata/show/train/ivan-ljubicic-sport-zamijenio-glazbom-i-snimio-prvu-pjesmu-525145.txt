Autor pjesme mladog pjevača umjetničkog imena Ivano je Marko Kutlić, pjevač popularne grupe Pravila igre, tekst je napisala Antonija Šola, a za aranžman i produkciju zaslužni su Igor Ivanović i Marko Vojvodić. Pjesma 'Crno na bijelo' prvi je singl kojim se mladi zagrebački pjevač Ivan Ljubičić, umjetničkog imena Ivano, predstavlja publici, a radi se o odličnoj pjesmi vedrog zvuka koja će sigurno osvojiti svakoga 'na prvo slušanje'.  Ivano je pjevati počeo kao šestogodišnjak, a gitaru i klavir naučio je svirati sam pomoću interneta. Nekada je trenirao rukomet ali prevagnula je ljubav prema glazbi. Autor Ivanove prve pjesme je Marko Kutlić, pjevač popularne grupe Pravila igre, tekst je napisala Antonija Šola, a za aranžman i produkciju zaslužni su Igor Ivanović i Marko Vojvodić. Ovih dana snimio je i spot za koji scenarij i režiju potpisuju Marko i Marija Kutlić za '2MK Production' dok se za stajling pobrinuo poznati stilist Ivan Friščić. - Snimanje spota bilo je jedno posve novo iskustvo. Snimali smo četiri dana na osam lokacija. Pretpostavljao sam da su takva snimanja dosta naporna, ali ispalo je da su još i napornija - šali se mladi pjevač.  Ovo mu je bilo prvo snimanje spota, a puno mu je pomogla ekipa na setu kao i ''spot djevojka'' Marija Gale koja je odradila lavovski posao. - Posebne pohvale Mariji jer je snimala na hladnoći i trčala u štiklama. Ja bih se polomio da sam to pokušao - kaže Ivano. Tema: Muzika