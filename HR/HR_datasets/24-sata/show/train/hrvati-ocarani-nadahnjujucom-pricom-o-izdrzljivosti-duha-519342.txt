Prvi dan prikazivanja dugoiščekivanog filma 'Koliba' privukao je 2275 ljudi, koji su osupnuti i puni emocija izlazili iz kino dvorana. Ujedno je bio i najgledaniji film jučer u kinima. To je duboka inspirativna priča o otpornosti ljudskog duha u trenucima nezamislive boli i gubitka, kada se tugujući otac suočava s najtežom odlukom svog života - oprostiti neoprostivo. Film je temeljen na vrlo uspješnom romanu 'The Shack' (Koliba), autora Williama P.Younga koji je debitirao i ostao prvi na New York Timesovoj listi najprodavanijih romana preko 70 tjedana. Zahvaljujući usmenoj predaji i strastvenim preporukama, knjiga je proglašena velikom uspješnicom te je tiskana u preko 22 milijuna primjeraka i trenutno je prevedena na čak 40 stranih jezika. Nakon obiteljske tragedije - njegova najmlađa kćer Missy oteta je iz njihovog kampa i njezino tijelo nikad nije nađeno, Mack Philips (Sam Worthington) pada u duboku depresiju zbog koje počinje preispitivati svoja najdublja uvjerenja. U trenutku najveće tuge Mack nalazi misteriozno pismo u sandučiću s pozivnicom u kojoj ga Bog poziva da dođe u kolibu - na isto ono mjesto gdje je nađena krvava haljina njegove kćeri Missy. U očajničkom pokušaju da nađe mir i odgovore o smrti kćeri, Mack odlazi u duboku divljinu Oregona suočiti se s ubojicom ili Bogom - ili pak obojicom. Glavni korak u snimanju ovog istinskog holivudskog filma bio je naći glumačku postavu koja razumije i cijeni tu priču te koja je spremna otvoriti se istraživanju tih temeljnih i dirljivih emocija. Tako se oformila ekipa izuzetnih glumaca koja uključuje Sama Worthingtona, Octaviu Spencer (dobitnicu nagrade Oscar®), Radhu Mitchell, Alice Bragu i Tima McGrawa (dobitnik Grammyja) te dvoje novih glumaca Sumire i Avrahama Aviva Alusha. Pisac knjige William Paul Young objašnjava metaforu 'kolibe' i zašto djeluje tako zagušujuće i devastirajuće na Macka. - Koliba je mjesto koje uništava iznutra, kuća koju svi mi izgradimo unutar sebe ako ne dobijemo potrebnu pomoć. To je mjesto gdje čuvamo sve naše ovisnosti i skrivamo sve tajne, i ne želimo da to itko drugi vidi jer se bojimo da će nas taj netko mrziti toliko koliko već sami sebe mrzimo. Da bi se oporavio i zacijelio, moraš se vratiti na mjesto gdje si stradao - ne možeš ga izbjegavati, ne smiješ ga ignorirati - rekao je autor. Dugoiščekivani i dirljiv film 'Koliba', u distribuciji Blitza, pogledajte već danas u CineStaru, kinu Kaptol Boutique Cinema i ostalim kinima. Tema: FILM 