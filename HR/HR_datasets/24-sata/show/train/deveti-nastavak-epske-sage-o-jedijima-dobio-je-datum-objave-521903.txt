Nakon što smo u petak, 14. travnja, dobili prvi trailer novog nastavka iz serijala, 'Ratovi zvijezda: Posljednji Jedi', u kojem je riječ o osmom nastavku franšize i nastavku filma iz 2015. 'Sila se budi', postalo je jasno da bismo uskoro mogli dobiti i neke vijesti o narednim koracima franšize. Tako je Disney nakon objave datuma izlaska 'Indiane Jonesa 5' objavio i kada ćemo dobiti deveti film iz sage o Jedijima. Taj film, za sada jednostavno nazvan rimskim brojem devet 'IX', bit će jedanaesti film iz poznatog nam svemira. Prema Disneyjevim informacijama, film u kina stiže 24. svibnja 2019. godine, što znači da će se 'Ratovi zvijezda' vratiti iz božićnog termina objave filmova ponovno u kasni svibanj, kako su i mnogi obožavatelji priželjkivali. A dok čekamo da 'IX' dođe u kina, podsjećamo da 'Posljednji Jedi' u kina stiže 15. prosinca ove godine te vam ponovno donosimo prvi teaser tog filma.   Tema: FILM 