Do prije nekoliko godina slavne ljepotice izlazile su s rock zvijezdama, a čini se kako su se sada vremena promijenila. Helena Christensen ljubila je Michaela Hutchencea, Eva Hezigova Tica Torresa, a Naomi Campbell bila je u vezi s Adamom Claytonom, basistom grupe U2. Zločeste i teško ukrotive dečke zamijenili su inovatori i genijalci koji su teški nekoliko milijardi dolara. Bivšu suprugu Johnnyja Deppa šarmirao je Elon Musk (45), suosnivač tvrtke Tesla. Osim toga, on je i direktor tvrtki poput Pay-pala, Tesla Motorsa i SpaceX. O njihovoj romansi šuškalo se mjesecima nakon Amberinog burnog razvoda. Par se često pojavljivao u javnosti, a Musk je nedavno objavio fotografiju otiska ruža Amberina poljupca na obrazu. Glumica je objavila istu fotografiju i time potvrdila da je u vezi s više od sto milijardi kuna teškim inovatorom. Amber Heard (31) snima film o superjunaku Aquamanu, a Musk je zbog toga otputovao u Australiju. Osim što su bili zajedno na večeri, milijunaš i glumica te njegova dva sina otišli su u prirodni rezervat i adrenalinski park gdje su odlučili iskušati 'zip-line' vožnju kroz šumu. Alexis Ohanian (34) koji će uskoro oženiti slavnu tenisačicu, imao je 22 godine kada je s cimerom sa sveučilišta osnovao društvenu mrežu Reddit i postao jedan od najmoćnijih ljudi u Silicijskoj dolini. Dvije godine kasnije osnovao je tvrtku Breadpig, a tri godine kasnije sudjelovao je u uspostavljanju web stranice za putovanja Hipmunk. Suosnivač je i fonda za ulaganje Initialized Capital. Napisao je knjigu te je politički aktivist, a u Americi je uspio zaustaviti donošenje zakona koji bi smanjio pravo na privatnost korisnika 'weba'. Časopis Forbes zbog toga ga je prozvao  'Gradonačelnikom Interneta'. Njegovo bogatstvo procjenjuje se na oko 9 milijuna dolara.  Serenu Williams (35) susreo je slučajno u jednom restoranu u Rimu, a nekoliko mjeseci kasnije tamo su se i zaručili. Sretnu vijest objavila je na društvenoj mreži, a ubrzo se pohvalila velikim zaručničkim prstenom. Uspješna tenisačica nedavno je pokazala trudnički trbuščić i otkrila da je trudna 20 tjedana. Zvijezda filmova o malome čarobnjaku Harryju Potteru 2015. godine se zaljubila u deset godina starijeg kompjuterskog inžinjera. Emma Watson (27) i William Knight su oboje humanitarci, a upoznali su se preko prijatelja iz udruga u kojima su aktivni. Prvi put su zajedno viđeni na izvedbi mjuzikla Hamilton. William potječe iz bogate njujorške obitelji, a u Silicijskoj dolini radi zajedno sa svojim bratom blizancem. Osim što je uspješni biznismen, on je umjetnik, fotograf, avanturist i pisac. Glumica je čak upoznala Knightove roditelje, a njegova majka ju je nahvalila. Par nerijetko govori o svojoj vezi te vješto skriva privatni život. Viktorijina anđelica Karlie Kloss (24) i milijunaš u vezi su već pet godina, a prošlog mjeseca šuškalo se da su se zaručili. Joshua Kushner (31) je osnivač i vlasnik tvrtke Thrive Capital, suosnivač Oscar Healtha te 'teži' više od 100 milijuna dolara. Sin je nekretninskog mogula koji je proveo dvije godine u zatvoru zbog ilegalnih donacija političarima, a njegov brak Jared (36) oženio je Ivanku Trump (35). - Nisam ovo planirala. Samo se dogodilo - izjavila je Karlie prije pet godina. 