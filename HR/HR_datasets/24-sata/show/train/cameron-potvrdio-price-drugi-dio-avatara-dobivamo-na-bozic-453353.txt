 Po svemu sudeći, 2017. godina će biti jedna od boljih filmskih godina uopće. Osmi nastavak ‘Ratova zvijezda’, treći nastavak ‘Planeta majmuna’, Spielberg nam se vraća u znanstvenu fantastiku s adaptacijom 'Ready Player One', a James Cameron stiže s drugim dijelom ‘Avatara’. Premda je prvotno objavljeno da će film u kina stići već 2016. godine, prema novim podacima, film u kina stiže u prosincu 2017. godine. Ne samo to, već je u igri i cijela trilogija ‘Avatara’, od kojih je ovo samo drugi dio. - Meta nam je Božić 2017. To jest, to namjeravamo. Ali ono što mi je važnije je da napravimo sva tri filma, povezana pričom, ali svaki za sebe zaseban - izjavio je Cameron. Kako je Fox prije bio studio koji je stajao iza ‘Ratova zvijezda’, nije čudno što sad pokušavaju opet ‘upasti’ na takvo tržište sa svojim svijetom i svojom mitologijom. Ono što se mi nadamo je da će ovaj put uposliti malo bolje scenariste, tako da ne dobijemo opet ‘Ples s vukovima...u svemiru’. - Stvorovi i tereni su gotovi, sve unutar Pandore. Scenarij je u razvoju, ali je skoro gotov. Tehnički detalji, scene, infrastruktura. Tako da možemo krenuti nakon Nove godine - rekao je redatelj. Vjerujući redatelju, nećemo imati loše primisli , dok ne stigne više detalja i ne pogledamo film. 