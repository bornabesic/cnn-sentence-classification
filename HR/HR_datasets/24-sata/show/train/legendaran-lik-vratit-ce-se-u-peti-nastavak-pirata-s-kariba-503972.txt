Po svemu sudeći, Keira Knightley pojavit će se u petom nastavku 'Pirata s Kariba', kojeg bismo u kinima trebali vidjeti u svibnju naredne godine. Glumica je navodno već snimila sve scene u kojima se pojavljuje, jasno, kao njen lik Elizabeth Swan. 'Pirates of the Caribbean: Dead Men Tell No Tales' tako još jednom okuplja ekipu koja nas je oduševila još davne 2003. godine te je to ponovila 2006. i 2007. godine. Knightley je preskočila film iz 2011. godine, u kojem je glavnu žensku ulogu glumila Penelope Cruz. U petom filmu Johnnyju Deppu, Geoffreyju Rushu i Orlandu Bloomu, opet nastupaju kao kapetan Jack Sparrow, kapetan Barbossa i Will Turner, pridružit će se Javier Bardem, kojeg možete vidjeti i u foršpanu. Njima podršku daju mlade snage, Brenton Thwaites i Kaya Scodelario. Thwaites je preuzeo ulogu Henryja, sina Willa Turnera, dok je jedina ženska uloga zapala Kayu, koja je uskočila umjesto Keire Knightley (ili možda nije). Pogledajte foršpan Premda još uvijek nije dostupna radnja iz filma, naznačeno je da će se ovaj put suludi kapetan Jack boriti protiv zloglasnog kapetana Salazara (Javier Bardem), koji je nakon izlaska iz Bermudskog trokuta odlučio pobiti sve gusare. Prema trenutačnim podacima, film u kina dolazi 26. svibnja 2017. godine. Tema: FILM 