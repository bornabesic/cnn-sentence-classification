'Zootopiju' pratimo još od izlaska odličnih prvih foršpana u kojima su se zafrkavali  s državnim upravama. Zatim su na pik uzeli 'razlike' između životinjskog i našeg svijeta., a potom i su se odlučili našaliti i s Googleom, tj. 'Zoogleom', kako ga oni zovu. Najnovija sprdnja stiže na račun 'Oscara', i stvarno je velemajstorska. Pogledajte video   Osim ismijavanja Spielbergovog 'Mosta špijuna' i našeg favorita za film godine, 'Pobješnjelog Maxa: Divlje ceste', 'Zootopija' se našla šaliti i s 'Pravo iz Comptona', a i s ostalim oskarovskim kandidatima ove godine. Tako su se sprdali i s 'Povratnikom' a i sa 'Steveom Jobsom'. U filmu pratimo veselu i optimističnu policajku Judy Hopps (Ginnifer Goodwin), koja nakon dolaska u grad otkriva da nije jednostavno biti prvi kunić u policijskoj stanici napučenoj velikim sisavcima. Odlučna da se dokaže pred svima, Judy skače na svaku priliku da riješi slučajeve, čak i ako to znači partnerstvo s brbljavim prevarantom Nickom Wildeom (Jason Bateman). Osim Batemana i Godwin, čuti ćemo i glasove Shakire, Idrisa Elbe, J.K. Simmonsa te Alana Tudyka. Glumci koji će dati glasove za sinkroniziranu hrvatsku verziju još nisu objavljeni. Od 23:00 Oscare uživo pratite na 24sata.hr Tema: Sve o Oscarima 