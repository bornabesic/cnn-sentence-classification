Premda nam je jasno da se u novim 'Istjerivačima duhova' (bismo li film trebali zvati 'Istjerivačice duhova'?) sve vrti oko ženske postave, i dalje se pojavljuje par muškaraca u filmu. Najeksponiraniji od njih je Chris Hemsworth, koji je svoju ulogu tupavog tajnika stvarno jako dobro prihvatio. Iako većinu humora očekujemo od dvije glavne glumice, Kristen Wiig i Melisse McCarthy, koje smo već vidjeli kako surađuju u odličnoj komediji 'Djeveruše', čini se da će podosta duhovitih trenutaka stići i od Chrisa Hemswortha. Koliko god to bila 'samo' zamjena rodova, Hemsworth je ipak izvrsno predočio 'blentavost' o kakvoj čujemo u vicevima o plavušama. Pogledajte video   Melissa McCarthy, Kristen Wiig, Leslie Jones i Kate McKinnon su u glavnim ulogama, dok su sporedne preuzeli Bill Murray, Sigourney Weaver i Dan Aykroyd te gore spomenuti Chris Hemsworth u ulozi tajnika. Seksi glumca trenutačno možete vidjeti u ulozi Lovca u filmu 'Lovac i Ledena kraljica', koji upravo igra u CineStar kinima. Istjerivačice duhova u kinima očekujemo sredinom srpnja. Tema: FILM 