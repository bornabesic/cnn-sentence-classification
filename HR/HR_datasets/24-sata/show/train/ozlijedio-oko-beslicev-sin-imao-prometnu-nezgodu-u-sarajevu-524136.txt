Troje ljudi ozlijeđeno je u Sarajevu u prometnoj nesreći, a među njima je i Dino Bešlić (37), sin pjevača Halida Bešlića (63). Dino je nakon nezgode prebačen u bolnicu gdje mu je pružena pomoć dok je policija na licu mjesta obavljala uviđaj. Srpski mediji pišu da je ozlijedio oko. Svjedoci su ispričali kako se Passat u kojem se nalazio sin pjevača spuštao niz ulicu kada mu je s desne strane prednost oduzeo vozač u Sharanu koji se tada zabio u njega. Podsjetimo, Halid je 2009. godine doživio prometnu nezgodu u kojoj je izgubio oko. Nakon što se oporavio, pjevač je izjavio da je sretan jer je dobio priliku za novi život. - Zbog oka i dalje osjećam posljedice nesreće. Jedno nemam, a na drugom mi je vidljivost smanjena za 30 posto pa sam tu malo hendikepiran. Moram više paziti kad hodam, a naočale mi smetaju - rekao je. 