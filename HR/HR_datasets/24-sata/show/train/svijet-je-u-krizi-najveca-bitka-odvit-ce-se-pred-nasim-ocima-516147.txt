Najnoviji video za najeksplozivniji film ovog ljeta upravo je dobio svoj novi foršpan i kako nam se čini, pred nama je djelo koje će nam istinski izazvati sva osjetila. Premda foršpan počinje relativno mirno, već nakon par prvotnih kadrova i upoznavanja osnovnih likova sve krene letjeti u zrak. Po svemu sudeći, naš je svijet značajno promijenjen, poslije događaja kojima smo svjedočili u četvrtom dijelu sage o Transformerima. Postapokaliptična budućnost je sve što čovječanstvo sada ima, s divovskim robotima koji divljaju površinom našeg svijeta. Pogledajte nevjerojatan video Glavni glumac iz četvrtog nastavka, Mark Wahlberg, nastupa i u petici kao mehaničar i izumitelj Cade Yeagera, dok Optimusu Primeu glas kao i inače daje Peter Cullen.  Uz gore navedene, Jerrod Carmichael, Mitch Pileggi, Laura Haddock i Anthony Hopkins također imaju uloge, no nije rečeno koje, dok John Turturro i John Goodman repriziraju uloge iz prethodnih filmova o Transformerima. 'Transformers: Posljednji vitez' u kinima očekujemo 23. lipnja ove godine, u distribuciji Blitz filma. Tema: FILM 