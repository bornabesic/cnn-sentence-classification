Na ovogodišnjem Comic-Conu čarolija je uistinu bila sveprisutna. Zvijezda 'Čudesnih zvijeri', Eddie Redmayne, cjelokupnoj je publici podijelio magične štapiće kojima je publika potom mahala, vičući magičnu riječ za svjetlo (iz filmova o Harryju Potteru) - Lumos Maxima. Svjetla su se naglo pojačala, a publika je bila oduševljena. A kako vidimo u ovom foršpanu, glavni lik, Newt Scamander, objašnjava koji je problem s odbjeglim čarobnim bićima. - Na stranom su terenu, okruženi najopakijim bićima na svijetu, ljudima - objasnio je. A kako je potom uhvatio čudovište na isti način kako se danas love Pokemoni, naša je asocijacija odmah jasna bila. Pogledajte foršpan U prvom filmu iz nove franšize pratimo Eddieja Redmaynea kao Newta Scamandera, stručnjaka za magična stvorenja koji se nađe u New York Cityju, u potrazi za odbjeglim čarobnim monstrumom. Uz Redmaynea, u 'Čarobnim zvijerima' glumi solidna glumačka ekipa. Tako će se u ulogama raznih čarobnjaka naći Colin Farrell, Dan Fogler, Carmen Ejogo, Ezra Miller, Ron Perlman, Jon Voight, Gemma Chan, Samantha Morton te Alison Sudol. Sve ih pod redateljskom palicom drži prokušani znalac Harryja Pottera, David Yates dok je scenarij napisala sama autorica, J.K. Rowling. 'Čudesne zvijeri i gdje ih naći' u CineStar kina stižu u distribuciji Blitz Film i Video 17. studenog ove godine. Tema: FILM 