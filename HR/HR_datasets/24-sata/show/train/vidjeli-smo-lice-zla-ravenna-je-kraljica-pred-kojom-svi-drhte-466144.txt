Kako se s vremenom pokazalo, film 'Lovac i ledena kraljica' nije priča o sukobu opakih zlih sila s čistom ljubavi, već više podsjeća na priču iz 'Smrznutog kraljevstva', o suparništvu dvije sestre. Jedan od zadnjih foršpana koje ćemo vidjeti potvrdio je da se uistinu radi o takvom zapletu. Pogledajte video Kao i prethodan video i ovaj je krcat epskim scenama, prekrasnim kostimima, čarobnim posebnim efektima, i odličnom koreografijom. Kako trenutačno stvari stoje, redatelj Cedric Nicholas-Troyan počastit će nas uistinu pravom poslasticom za oči, tako da nam nije nimalo krivo što je preuzeo uzde od Ruperta Sandersa. Ledena kraljica Freya je Emily Blunt, a ulogu njene sestre, tj. zle kraljice Ravenne, opet je preuzela Charlize Theron. Lovac je još jednom Chris Hemsworth, a novopridošlica je i Jessica Chastain, u ulozi Ratnice. Kako je tekla priča i koliko se ova verzija razlikuje od klasične bajke , provjerite u kinima od 21. travnja 2016. u distribuciji Blitz film i video. Tema: FILM 