Joe Manganiello više nije siguran hoće li glumiti u nadolazećem filmu o Batman. 40-godišnji Amerikanac je navodno još prošle jeseni angažiran za ulogu negativca Deathstrokea, no njegov zadnji komentar baš i nije dao službenu potvrdu da će zaista prihvatiti ulogu negativca koji će se sukobiti s Batmanom Bena Afflecka. U intervjuu u sklopu kojega je promovirao svoj novi film 'Štrumpfovi: Skriveno selo', Manganiello je rekao kako će 'možda' odglumiti Deathstrokea, ovisno o tome kako će izgledati završni scenarij filma. Scenarij za 'Batmana' je inače trebao napisati Ben Affleck osobno, no on je nakon nekog vremena odustao od te ideje te prepustio prvo pero projekta Chrisu Terrioju. Još uvijek nije poznato do koje će mjere Terrio prepraviti postojeći scenarij te postoji šansa da Manganiello na kraju neće imati ulogu u filmu. Više informacija o tome zašto Affleck želi da se Deathstroke pojavi u sljedećem Batman filmu donosi IGN Adria. Tema: FILM 