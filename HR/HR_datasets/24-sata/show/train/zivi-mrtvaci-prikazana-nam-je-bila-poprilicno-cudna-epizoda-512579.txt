Ok, ovo je bila jako čudna epizoda 'Živih mrtvaca', pogotovo za one koji ili nisu čitali stripovi ili nisu čitali stripove do ove točke. 'New Best Friends' za te gledatelje daje puno više pitanja nego odgovora, pogotovo zato što se nova skupina ljudi koju smo upoznali ponašala kao da su zadnje dvije generacije živjeli u nekakvoj zombi verziji svemira Pobješnjelog Maxa. Neovisno o tome, malo je reći da je ova ekipa sa smetlišta pomaknuta. I dok su Saviori i žitelji Hilltopa, pa čak i stanovnici Ezekielovog Kraljevstva donekle uvjerljivi likovi, ova skupina se ponaša kao da je pobjegla iz iste mentalne ustanove. Da, Kraljevstvo je također jedna pomaknuta zajednica, no njihov društveni sustav ipak funkcionira jer na kraju dana - žive prilično dobro. S druge strane, kako su ovi postapokaliptični žitelji smetlišta tako brzo odlučili postati neemotivni i šutljivi? Kako regrutiraju nove članove? I zašto su odlučili natjerati Ricka da se bori sa zombijem koji kao da je pobjegao iz filmova franšize 'Resident Evil' kako bi dokazao da im može nabaviti oružje? Epizodi je nedostajalo akcije i scenaristi su bili malo lijeni? Na kraju krajeva, već su vidjeli da je Rick sposoban dostaviti obećano. Zašto riskirati ubiti čovjeka koji ti može pomoći kada bi već ionako mogao poginuti dok ti pokušava pomoći? Sada je ozlijeđen i... ide im pomoći? Logika ove skupine zaista nije lako shvatljiva i često sugerira kako su scenaristi malo zabušavali dok su pisali posljednju emitiranu epizodu 'Živih mrtvaca'. I da, zašto je Rick pobogu bio toliko sretan kada se situacija već rasplela tako kako jest? Dočekao je Michonne s osmjehom nekoga tko je žvakao žilete i rekao 'uspjeli smo!'. Što su to točno uspjeli učiniti? Probušiti mu šaku kako bi dodali još malo drame u seriju nakon što je prošla epizoda bila malo tanka po pitanju emocionalnih uloga? Eh, barem su se dočepali one čudne skulpture? Ostatak recenzije pročitajte na IGN Adriji. Tema: FILM 