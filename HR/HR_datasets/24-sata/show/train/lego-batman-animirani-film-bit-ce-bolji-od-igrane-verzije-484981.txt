Warner Bros je na ovogodišnjem iznimno užurbanom Comic-Conu imao pune ruke posla. Tako smo osim prvih foršpana za najnovije Warner Brosove superherojske uratke, 'Wonder Woman' i 'Justice League', dobili i drugi foršpan za 'The LEGO Batman Movie'. 'Lego Batman', film o kojem smo već pisali, 'nastavak' je filma 'Lego', iz 2014. godine. No dok je tako Batman 'samo' jedan od sporednih likova, u ovom filmu je Vitez Tame glavni lik. Prvi foršpan, kojeg smo vidjeli prije nekoliko mjeseci, bio je podosta simpatičan, no tek smo u ovome vidjeli i akciju i humor kojeg smo vidjeli i u prvom 'Lego' filmu. A premda redatelji nisu isti, drago nam je vidjeti da ce i humor i akcija ostati na nivou. U ovom filmu pratit ćemo Batmana, koji mora napustiti samotnjačku ulogu i naučiti raditi u timu, jer njegovom omiljenom gradu prijeti Joker u najopasnijoj zavjeri do sad. Pogledajte video U glasovnim ulogama su opet Will Arnett kao Batman / Bruce, uz Ralpha Fiennesa, Mariah Carey, Rosario Dawson kao Batgirl, Michaela Ceru u ulozi Robina te Zacha Galifianakisa kao The Jokera. Televizijski redatelj Chris McKay ('Robot Chicken') primio se režiranja ovog nastavka, no sudeći prema njegovim prethodnim djelima, imamo pouzdanja u njega. 'The LEGO Batman Movie' u kina stiže sredinom veljače 2017. godine. Tema: FILM 