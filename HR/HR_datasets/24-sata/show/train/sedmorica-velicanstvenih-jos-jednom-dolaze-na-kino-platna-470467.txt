Iako smo načelno protiv remakeova, i premda smatramo da se ipak više može doprinjeti filmskoj umjetnosti stvaranjem novog materijala, ovo je remake kojeg ćemo rado pogledati u kinima. Radi se o remakeu filma koji je western remake japanskog filma sa samurajima. Jasno, u pitanju je nova verzija filma 'Sedmorica veličanstvenih', čije slike su upravo objavljene. I moramo biti iskreni, Denzel Washington kao revolveraš, zajedno s Chrisom Prattom i Ethanom Hawkeom, nas u stvari ispunjava nadom da bismo mogli dobiti istinski kvalitetan film. U filmu Antoine Fuque glume Denzel Washington, Chris Pratt, Ethan Hawke, Vincent D'Onofrio, Lee Byung-hun, Manuel Garcia Rulfo i Martin Sensmeier kao Sedmorica, dok je Peter Sarsgaard glavni negativac. Premda su slike objavljene, još uvijek čekamo prvi foršpan, kojeg bismo trebali dobiti tijekom današnjeg dana. Do tada, pogledajte prvi teaser iz filma. A da podsjetimo, ovako je ekipa izgledala 1960. godine, u verziji Johna Sturgesa. A dok čekate da dođe prvi foršpan, odgovorite nam što mislite koji su bolji, novi ili stari? Tema: FILM 