Četiri mjeseca predanih treninga, zdrave prehrane i potpuno novog sklopa u glavi 31-godišnjem Ivanu Kroli donijelo je pobjedu u showu 'Život na vagi'. Splićanin je ukupno skinuo 45 kilograma, odnosno, sa 128,9 je došao na 83,9 kilograma. Tako je Krolo iz showa izašao znatno lakši, ali bogatiji za 150 tisuća kuna, koliko iznosi glavna nagrada. Za RTL je otkrio kakvi su mu daljnji planovi. Još uvijek razmišljam, imam neke planove da bih možda otvorio fitness centar ili nešto na tom sportskom tragu, ali ćemo još vidjeti. Da, bio sam siguran u svoju pobjedu i znao sam što mi je cilj. Htio sam smršavjeti i popraviti zdravlje, a kako sam se bližio finalu, tako sam, naravno, htio i pobjedu. Bio sam jako motiviran. Čuli smo se redovito, bili smo Darjan i ja kod Lea u Slavonskom Brodu tako da sam otprilike znao kako napreduju. Zadnji tjedan sam se jako trudio i zauzeo oko treninga ne bih li što više smršavio. Trenirao sam svakodnevno, i to po tri-četiri puta na dan i pazio sam na prehranu.  I u kući sam se jako trudio i trenirao čak bez trenera zbog čega su i ostali kandidati mene od samog starta favorizirali. Bio je jako sretan i ponosan, rekao je da je vjerovao u mene od samog početka. Nije mi ništa bilo teško osim naviknuti se na prehranu, koja je u početku bila neslana i nezačinjena, ali nakon dva tjedna sam se naviknuo i na to. Kao što sam rekao, imao sam svoj cilj i znam da sam u taj show došao prvenstveno pomoći sam sebi. Zadnjih 7- 8 godina imam problema s kilogramima. Uvijek sam bio fizički aktivan, ali sam se i jako nezdravo hranio pa su se kilogrami nagomilali. Stalno sam govorio da bih se najradije prijavio u neki „kamp za debele“ i kad sam vidio reklamu za „Život na vagi“, nisam se niti malo mislio i odmah sam se prijavio. Zbilja se nadam da hoće i da nikome ne pada na pamet nakon toliko muke i odricanja sada se opet vratiti na ono početno stanje. Kata i ja smo samo prijatelji, jako smo se zbližili i ona je super cura, ali nema tu nikakvih ljubavnih osjećaja mada su nas svi stalno zezali na račun toga. 