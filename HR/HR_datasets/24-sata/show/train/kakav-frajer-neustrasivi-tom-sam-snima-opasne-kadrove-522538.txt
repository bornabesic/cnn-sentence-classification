Glumac Tom Cruise (54) trenutačno je u Parizu gdje snima šesti nastavak ‘Nemoguće misije’. Cruise ne želi kaskadere, nego je inzistirao da sam glumi u većini opasnih scena.  U nedjelju je za potrebe filmskog trilera ponovno jurio ulicama na motociklu, a unatoč brzini, sa smiješkom na licu mahao je prolaznicima. Inače, producenti su popustili nezadovoljnom Cruiseu koji je jesenas prestao snimati kadrove šestog nastavka 'Nemoguće misije' jer nije dobio dovoljno visok honorar. Za peti nastavak inkasirao je 158 milijuna kuna, a koliko je ispregovarao za šesti nastavak, nije poznato. Crusie nakon razvoda od bivše supruge Katie Holmes (38) nije bio u ozbiljnijoj vezi. No čini se kako je sada odlučio uzeti stvar u svoje ruke te je osvojio kolegicu Vanessu Kirby (28). 