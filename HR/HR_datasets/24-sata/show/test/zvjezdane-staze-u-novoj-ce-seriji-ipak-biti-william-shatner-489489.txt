Za razliku od Leonarda Nimoya, svojeg kolege iz serije 'Zvjezdane staze', William Shatner izbjegavao je vratiti se u 'Zvjezdane staze' otkako je njegov lik, kapetan Kirk, poginuo u filmu 'Zvjezdane staze: Generacije'. No čini se da se glumac predomislio oko svojeg pojavljivanja u nekim 'Zvjezdanim stazama' te je svoju prvotnu izjavu sada malo pojasnio. - Jesam li za to? Mislim da jesam. Ne kažem 'teško da ću se vratiti' već da ću razmisliti ako me pitaju - rekao je Shatner. Uzmemo li u obzir da se 'Star Trek: Discovery' odvija deset godina prije početka originalne serije, jasno nam je zašto glumac daje nedorečene izjave. Budimo iskreni, povezati originalnu seriju, s događajima koji se odvijaju deset godina ranije i sa ostarjelim Kirkom može donijeti mnogo problema za radnju. No kako su u pitanju 'Zvjezdane staze', koje se odvijaju po raznim vremenskim periodima, a čak i u raznim svemirima, ipak nam se čini da je to nešto što bi scenaristi mogli riješiti. 'Star Trek: Discovery' na male ekrane dolazi u siječnju 2017., a ako vam nedostaju 'Zvjezdane staze', najnovije filmsko izdanje još uvijek možete pogledati u kinima. Tema: FILM 