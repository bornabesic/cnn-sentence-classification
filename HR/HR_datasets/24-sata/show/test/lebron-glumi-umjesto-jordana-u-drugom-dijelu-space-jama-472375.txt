Nastavak jedne od najpopularnijih sportskih komedija, 'Space Jam', napokon stiže na velike ekrane. Trenutačno su u igri Justin Lin, Andrew Dodge i Alfredo Botello kao scenaristi za Space Jam 2, a prema za sad ne potvrđenim izvorima, u filmu će umjesto Michaela Jordana nastupiti LeBron James. Iako se još sredinom prošle godine naklapalo o tome kako se nastavak snima i kako je James već potpisao ugovor, potvrde još uvijek nema da je sportaš to uistinu učinio. Podsjećamo, prvi film je zaradio nekoliko puta više od svojeg budžeta, 230 milijuna naspram 80 uloženih. S barem takvim omjerom se vjerojatno i danas računa, a popularnost koju ima LeBron sigurno neće nimalo naškoditi filmu. Nove vijesti o ovom projektu moći ćete pročitati u rubrici FILM čim budu objavljene. Tema: FILM 