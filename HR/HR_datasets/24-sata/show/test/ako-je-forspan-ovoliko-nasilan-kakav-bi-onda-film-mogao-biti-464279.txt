Kako smo već bili najavili , 'Bad Motherfucker', tj. 'Hardcore Henry', kako ga se od nedavno zove, je prvi film u potpunosti snimljen iz perspektive prvog lica, poput perspektive iz mnogih videoigara. Premda ovo nije prvi takav film, većina ostalih je uglavnom bila snimljena s artističkim idejama na umu, dok je 'Hardcore Henry' snimljen baš zbog raznih nasilnih igara s takvom perspektivom. A kako su mu tzv. FPS igre uzor, tako je 'Harcore Henry' barem jednako nasilan. Ili, sudeći prema najnovijem foršpanu, značajno nasilniji u nekim trenucima. Pogledajte video Film se u distribuciji očekuje  početkom travnja, a u filmu ćemo vidjeti Sharlta Copleya, Danilu Kozlovsky, i Haley Bennett. Glavni lik filma je Henry, kojem supruga ugradi kiborško tijelo. Nakon što nju otmu, poludjeli kiborg Henry naći će se u pravom ratu poludjelog megalomanijaka s telekinetičkim moćima i istinskom vojskom plaćenika. Radnja se odvija u Rusiji, i to u Moskvi, a po svmeu sudeći, osim armije plaćenika i dobar dio stanovništva Moskve želi ubiti Henryja. Još uvijek nije objavljeno hoće li film biti u ikojem hrvatskom kinu. Ukoliko bude, saznat ćete kada i mi. Tema: FILM 