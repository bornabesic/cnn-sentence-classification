Predstavljamo vam prvi foršpan epskog spektakla 'Ben-Hur' koji nam u kina stiže sredinom kolovoza. Okosnica priče je suparništvo Jude Ben Hura i Mesale, rimskog zapovjednika koji ga lažno optužuje za pokušaj atentata na rimskog upravitelja. Ostavši bez titule, odvojen od obitelji i žene koju voli (Nazanin Boniadi), Ben Hur biva zarobljen na rimskim galijama.  Nakon godina provedenih na moru, vraća se u domovinu i traži osvetu. Novi 'Ben-Hur' nije samo remake velikog hita iz 1959. s Charltonom Hestonom koji je osvojio čak 11 Oskara, već nova adaptacija romana Lewa Wallacea, 'Ben Hur: Priča o Kristu' iz 1880. godine, koji je svojedobno bio najprodavaniji roman svih vremena. Pogledajte video U glavnim ćemo ulogama gledati Jacka Hustona (Ave, Cezare), zvijezdu Carstva poroka, Tobyja Kebbella u ulozi Mesale, dobitnika Oscara Morgana Freemana (Pad Londona) u ulozi Ildarina, te mnoge druge. Režiju potpisuje Timur Bekmambetov, a scenarij Keith Clarke i John Ridley. Ostaje nam još samo pričekati polovinu kolovoza 2016., kada bi film u distribuciji Blitz Filma trebao stići u domaća kina. Tema: FILM 