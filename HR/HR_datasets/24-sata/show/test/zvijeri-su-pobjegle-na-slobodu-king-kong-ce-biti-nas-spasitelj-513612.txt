U filmu koji će uskoro biti pred nama, raznovrsna i šarolika ekipa istraživača okupit će se na neistraženom i zaboravljenom otoku u Tihom Oceanu da bi otkrili tajne koje taj otok skriva. No njegova ljepota je zavaravajuća, jer se unutar njegove nutrine sakriva najopasnije biće na planetu - mitski Kong. Premda to nismo očekivali, Warner Bros nas je počastio još jednim foršpanom za film Jordana Vogt-Robertsa, 'Kong: Otok lubanja', kojeg ćemo u kinima vidjeti za manje od dva tjedna. Iako smo i do sada imali prilike vidjeti kako će kolos izgledati, ovo je prvi foršpan u kojem je njegova monstruoznost dovoljno dobro prikazana. Kako se čini, za ovaj video su u potpunosti usklađeni i video i audio elementi, pa možemo bez ikakve bojazni video prikazati preko cijelog ekrana, sa zvučnicima na maksimumu, da bismo vidjeli Konga u svoj njegovoj maestralnosti. A da budemo iskreni, čak smo i mi ostali zapanjeni nekim dijelovima videa. Pogledajte izvrstan foršpan Tom Hiddleston i Brie Larson predvode stvarno zvjezdanu ekipu koju osim njih dvoje popunjuju Samuel L. Jackson, John Goodman, John C. Reilly, Tian Jing, Corey Hawkins, Jason Mitchell, John Ortiz, Thomas Mann, Shea Wigham, Toby Kebbell i Eugene Cordero. Cjelokupna ekipa je pod redateljskom palicom Jordana Vogt-Robertsa, uz scenarij Dana Gilroya, Maxa Borensteina i Dereka Connollyja. Film će se u distribuciji Blitza prikazivati u najprestižnijim formatima: IMAX, 4DX i RealD 3D, a pretpremijerno prikazivanje kreće već od 8. ožujka. Svoju ulaznicu možete kupiti već danas na blagajnama kina, putem aplikacija ili on-line na stranicama kina. Tema: FILM 