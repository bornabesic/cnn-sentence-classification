Kao što vidimo u prvom foršpanu za film 'Spasilačka služba', spasitelji, Dwayne Johnson i film nas neće razočarati. Očekuju nas gola, mišičava tijela koja će zadovoljiti kako mušku, tako i žensku publiku. Dva neperspektivna spasioca bore se za posao kod 'opasnog', popularnog i voljenog Mitcha Buchannona, voditelja 'Spasilačke službe' u Miamiju. Iako zaljev izgleda kao i svaki drugi, tajanstveni događaji u lokalnom klubu na plaži navode Mitcha da pomisli kako je njegov voljeni zaljev u velikoj opasnosti. Pogledajte fenomenalan prvi foršpan Dwayne Johnson, svima poznat kao The Rock, glumit će planetarno popularnog Mitcha, a pridružit će mu se i Zac Efron, miljenik ženske publike. Uz njih, spasioce će glumiti Alexandra Daddario, Kelly Rohrbach, Priyanka Chopra, Ilfenesh Hadera, Jon Bass, Hannibal Buress te latino pop princeza, Belinda Peregrin. A kakva bi to 'Spasilačka služba' bila bez Davida Hasselhoffa i Pamele Anderson? 'Spasilačka služba', u distribuciji Blitza, u naša kina stiže u svibnju 2017. godine. Tema: FILM 