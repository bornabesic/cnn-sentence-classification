'Kong: Otok lubanja', redatelja Jordana Vogta-Robertsa, je novi filmski spektakl studija Warner Bros. Pictures i Legendary Pictures koji uskoro stiže u naša kina. Radnja filma smještena je u 70-tim godinama i u njemu pratimo šaroliku ekipu istraživača koju je okupila avantura na nepoznatom, neistraženom otoku u Tihom oceanu. Usred otoka, otkrivaju najvećeg Konga do sada, visokog kolosalnih 30 metara. Ovo je u svakom smislu najveća verzija King Konga koju je filmski svijet do sada imao prilike vidjeti. U glavnim su ulogama Tom Hiddleston, Samuel L. Jackson, dobitnica nagrade Oscar® Brie Larson, John Goodman, John C. Reilly i drugi. Film je sniman na tri kontinenta preko šest mjeseci, počevši od mjesta Oahu na Havajima - gdje je snimanje započelo u listopadu 2015. godine - zatim na australskom Gold Coastu, i na kraju u Vijetnamu, na više lokacija, od kojih neke nikada nisu bile viđene na filmu. Film će se u distribuciji Blitza prikazivati u najprestižnijim formatima: IMAX, 4DX i RealD 3D, a pretpremijerno prikazivanje kreće već od 8. ožujka. Svoju ulaznicu možete kupiti već danas na blagajnama kina, putem aplikacija ili on-line na stranicama kina. Tema: FILM 