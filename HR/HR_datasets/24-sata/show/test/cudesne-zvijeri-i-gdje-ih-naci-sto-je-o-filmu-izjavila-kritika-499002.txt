Ovaj tjedan u kinima će nas dočekati još jedna filmska poslastica. U pitanju je najnoviji film iz svijeta Harryja Pottera, 'Čudesne zvijeri i gdje ih naći'. A prije nego što je sam film uopće došao u kina, kritičari su dobili priliku pogledati ga i dati svoje ocjene. I kako se čini, dobili smo dostojan nastavak originalnih filmova, posve spreman da pokrene još jednu filmsku franšizu. - Možda bi moglo biti teško stvoriti heroje koji bi nadmašili one iz originalnog serijala, no kvartet (Newt, Tina, Queenie i Jacob) iz 'Čudesnih zvijeri i gdje ih naći' odlično je obavio posao. Imaju izvrsnu međusobnu kemiju i donose šarm filmu. Redmayne donosi sebi tipičnu sramežljivost, dok je Foglerov blesavi, ali simpatični Jacob lik kojeg će mnogi odmah zavoljeti - Izjavila je kritičarka Erin Whitney sa stranice ScreenCrush. Njen kolega Peter Bradshaw iz uglednog britanskog časopisa The Guardian bio je još više oduševljen filmom. - Rowling i Yates su nam dali nevjerojatno dobroćudan i nepretenciozan film, prepun lakoće. Ima scena kad se naručuje 'šaljiva voda'. Ja sam se osjećao kao da sam ju pio - rekao je kritičar. A sa stranice Uproxx dolazi nam komentar autora Mikea Ryana, koji je i sam priznao da nije čitao niti jednu knjigu o Harryju Potteru, no da mu se film i te kako dopao. - Film 'Čudesne zvijeri i kako ih naći' mi se podosta dopao. Čak i više nego što sam misli da hoće. Redatelj Yates je, putem scenarija autorice J.K. Rowling, odlično ispričao novu novcatu priču, koja bi svima trebala biti poznata. Tako je film istovremeno postao jedinstven, a opet dobro smješten u svijet Harryja Pottera - napisao je Ryan. U glavnoj ulozi nastupa Eddie Redmayne, koji glumi kolekcionara magičnih životinja, Newta Scamandera. U ulogama ostalih čarobnjaka naći Colin Farrell, Dan Fogler, Carmen Ejogo, Ezra Miller, Ron Perlman, Jon Voight, Gemma Chan, Samantha Morton te Alison Sudol. Sve ih pod redateljskom palicom drži prokušani znalac Harryja Pottera, David Yates, redatelj zadnja četiri filma iz serijala, dok je scenarij napisala sama autorica, J.K. Rowling. Uz taj film, u planu je već i nastavak za serijal. Čaroliju 'Čudesnih zvijeri i gdje ih naći', u distribuciji Blitza, možete doživjeti i vi od ovog četvrtka, 17.studenog u svim kinima. Tema: FILM 