Predskazanje da će svijet skončati na jučerašnji datum se srećom nije pokazalo istinitim, pa smo stoga dobili priliku pogledati prvi video teaser za najnoviji uradak iz serijala o 'Istjerivačima duhova'. Ili, kako se u novom filmu radi o timu sastavljenom isključivo od žena, mogli bismo reći da su u pitanju 'Istjerivačice duhova'. Ghosts don’t stand a chance. #Ghostbusters U teaseru, u kojem smo samo vidjeli da se priprema bitka protiv nekog čudovišta, se na žalost ne vide naše 'Istjerivačice', ali smo zato dobili potvrdu da dobijamo puni foršpan početkom ožujka.   Did you hear? The all-new #Ghostbusters trailer arrives March 3! A osim poznatog materijala, tj. svima poznatih 'proton packova' kojeg 'istjerivači' nose u bitkama protiv ektoplazmičkih utvara, na Facebooku su pokazana i odijela koja će nositi naše istjerivačice. #Ghostbusters No ono što je sve iznenadilo je motor, kojeg će jedna istjerivačica duhova voziti u borbama protiv sablasti. Melissa McCarthy, Kristen Wiig, Leslie Jones i Kate McKinnon su u glavnim ulogama, a sporedne glume Bill Murray, Sigourney Weaver i Dan Aykroyd, te Chris Hemsworth u ulozi tajnika. Radnja je još uvijek nepoznata. Tema: FILM 