Iako nismo očekivali ništa drugo, i dalje je lijepo vidjeti da su naša očekivanja napokon potvrđena. U najnovijem filmu iz franšize 'Zvjezdanih ratova', 'Rogue One: A Star Wars Story', opet se pojavljuje pravi protagonist prvih šest filmova, Darth Vader. Kako možete vidjeti na naslovnici časopisa Entertainment Weekly, jasno je istaknuto da se najgori (najbolji?) negativac pojavljuje u prequelu koji nam uskoro (za samo nekoliko mjeseci) stiže u kina. Confirma @EW que #DarthVader regresa en #StarWars: Rogue One, ¿no nos pueden dejar una sorpresa de vez en cuando? pic.twitter.com/ohDsFUQ2aI - Darth Vader se u principu nalazi u filmu, ali ne u puno trenutaka, jer pravi negativac, Krennic (glumi ga Ben Mendelsohn) pokušava ispuniti Careve želje. A Vader mu visi iza ramena, osiguravajući da će posao biti izvršen - izjavio je Anthony Breznican. Napokon, to su bile vijesti koje smo zdušno čekali cijelo vrijeme. Ipak, nakon što je nedostajao u posljednjem filmu, pravi obožavatelji franšize su se zaželjeli ovog legendarnog negativca. 'Rogue One: A Star Wars Story' u kina stiže 16. prosinca ove godine. Tema: FILM 