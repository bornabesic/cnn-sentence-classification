Iako je James Gunn svoju karijeru započeo dobro prihvaćenim komičnim horor filmom 'Ljigavci', a 2010. godine još jednom je potvrdio da stvarno razumije znanstveno fantastične i horor filmove snimivši film 'Super', šira ga je javnost zapamtila tek 2014. godine kada je ovaj redatelj i scenarist snimio vrlo zabavne i uspješne 'Čuvare galaksije' (drugi dio te kozmičke pustolovine upravo se snima). Gunn ovaj put nastupa kao producent u filma 'The Belko Experiment'. U filmu pratimo događaje unutar jedne zgrade, u kojoj su zatočeni zaposlenici organizacije koja posjeduju zgradu. Stavljeni u situaciju da moraju ubiti ili će biti ubijeni, dok cjelokupnom situacijom upravlja 'nevidljivi' voditelj događaja, zaposlenici se nađu u bezizlaznoj situaciji. A ulozi postaju sve viši i viši dok situacija napokon ne eksplodira van svačije kontrole. Iako postoje oni koje film podsjeća na 'Igre gladi', mi smatramo da je cjelokupna situacija značajno sličnija onoj iz izvrsnog japanskog filma 'Battle Royale'. Glavni likovi bez očiglednih poveznica, bezimena okrutna organizacija koja svime kontrolira te konstantno umiranje likova, sve do eksplozivne završnice. Pogledajte još jedan krvav i nasilan video Režiser filma je Greg McLean, autor odgovoran za impresivno dobre horore 'Užas iz rijeke' te 'Wolf Creek'. U glavnim ulogama nalaze se Tony Goldwyn, John Gallagher Jr., Adria Arjona, Michael Rooker, John C McGinley, Sean Gunn i Melonie Diaz. Tema: FILM 