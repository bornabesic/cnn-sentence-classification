Nicholas Stoller, redatelj i pisac iza mnogih hitova, kao što su 'To je rock'n'roll!', 'Muppeti' i 'Susjedi iz pakla', te nastavak 'Susjedi iz pakla 2', bacio se malo u animirane vode. Njegov najnoviji film, 'Rode', bavi se rodama, koje su prestale donositi djecu i prebacile su se na obične poštanske pošiljke. Takva promjena donese mnoge probleme djeci koja žele brata ili sestru. Pravi problem nastane kada Junior, nespretna roda, slučajno uključi stroj za proizvodnju beba, te proizvede jednu djevojčicu. Cijela strka i zaplet nastanu jednom kada se Junior krene rješavati novonastale bebe, uz pomoć svoje prijateljice Tulip. Prvi video za film nas i nije baš pretjerano oduševio, no i dalje je pokazao da bismo mogli dobiti podosta duhovit film. Pogledajte video Iako u tom foršpanu nismo saznali mnogo, i dalje smo ostali donekle zainteresirani, pa smo pratili razvoj događaja. Stoga smo se poprilično razveselili kada smo pogledali drugi, značajno kvalitetniji i ugodniji video. Osim što je mnogo bolje objašnjeno o čemu se u stvari radi u filmu, predstavljeni su i glavni likovi. Pogledajte video Film stiže s glasovima Kelsey Grammera (Frasier), Keegana-Michaela Keya (Key&Peele), Jordana Peelea (Key&Peele) i Dannyja Treja. Premda redatelj ima nekog iskustva s ovakvim projektima, zasigurno mu neće odmoći niti činjenica da mu pomaže pixarovac Doug Sweetland. Film u kina stiže tijekom jeseni. Tema: FILM 