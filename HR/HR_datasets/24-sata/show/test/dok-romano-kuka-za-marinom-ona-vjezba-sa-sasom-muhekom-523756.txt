Umjesto da s Marinom slavim prvu godišnjicu veze, sjedim sam te razmišljam što i kako dalje. Uprskao sam i mi to nije prvi put te joj se zato ispričavam, kaže Romano Obilinović (37). Bivši nogometaš žali za svaku ružnu riječ i uvredu koju je izrekao protiv bivše djevojke Marine Raguž (29). Prva godišnjica veze, koju su njih dvoje započeli lani u Big Brother kući, bila je iskra koja je zapalila Obilinovića. Godišnjicu je dočekao posvađan s manekenkom. Izvrijeđao ju je da je laka žena sklona porocima te da će, ako mu ne vrati novac, plivati u Savi i Jadranskome moru, zbog čega je ona izjavila da će ga, ako je ne prestane psihički maltretirati, prijaviti policiji. Usamljen: Na godišnjicu njihove veze Romano žali zbog prekida s Marinom te zato što ju je javno vrijeđao i psihički je maltretirao. - Stalno me zove i maltretira. Izluđuje me to. Poruke kakve dobivam, a u kojima mi prijeti, ne mogu se ni prepričati - rekla je očajna Marina dodavši da je Romano tražio da joj vrati mobitel koji joj je poklonio. Bivši nogometaš 'puknuo' je kad je vidio fotografiju Marine i njezina bivšeg zaručnika Saše Muheka (30), kojega je ostavila zbog Žorža, u noćnom izlasku u Zagrebu. Nakon toga počeo je vrijeđati manekenku. Posvetila se sebi: Marina je počela vježbati s bivšim zaručnikom Sašom Muhekom. Trenira i nosi revije. S Romanom želi biti prijateljica. - Lijepo od njega da se ispričao. Pružam mu ruku prijateljstva. Pozdrav Splitu - komentirala je Marina Žoržovo kajanje. Posljednjih dana počela je trenirati sa Sašom u Zagrebu. Želi veću i prćastiju guzu. - Marina i ja smo isključivo prijatelji. Ostavili smo sve što je bilo u prošlosti iza nas. Kad smo bili u vezi, nikad nismo zajedno trenirali, a sad smo počeli skupa vježbati. Nema nikakvih tenzija između nas dvoje - kaže Saša. Sumnja da Romano neće opet 'puknuti' zbog Marine. - Ono što je rekao sigurno je bilo u nekom afektu. Normalno da kad se sve slegne bude ti žao. Očito je eksplozivan, no ne vjerujem da se to neće ponoviti Znam samo da je Marina rekla da se ne vraća u Split tako skoro - zaključio je Muhek. 