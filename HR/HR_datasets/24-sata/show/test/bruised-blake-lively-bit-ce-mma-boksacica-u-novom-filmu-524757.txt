Iako se prošle godine borila s morskim psom u filmu 'Opasnost iz dubine', Blake Lively ipak nije akcijska glumica. Svakako nije niti glumica koja bi nam prva na pamet pala kada bismo tražili nekoga da glumi u filmu o ženi koja se bori u MMA borbama. Ipak, upravo je Blake Lively glumica koja će uskočiti u film Nicka Cassavetesa koji režira film po scenariju Michelle Rosenfarb. Priča prati Jackie, samohranu majku, koja radi nekoliko poslova i trudi se preživjeti dok ju progone misli o njenoj propaloj karijeri u borilačkim sportovima. Jasno, uz takvu postavu priče očigledno je da će se pojaviti i komplikacije, a one će doći kada joj vlasti priprijete oduzimanjem djeteta. Jackie (Lively) će morati ući u ring još jednom. Možda vas priča podsjeća na film 'Ratnik', s Tomom Hardyjem i Joelom Edgertonom u glavnim ulogama, no ipak ćemo ovom djelu dati šanse. Redatelj Cassavetes bi ipak mogao donijeti nešto novo u ovu temu jednom kad snimanje krene. Tema: FILM 