James Gunn je svoju karijeru započeo komičnim hororom 'Ljigavci', a da bi se zatim bacio na SF i snimio film 'Super'. No upao je u oči javnosti tek 2014. godine kada je kao redatelj i scenarist snimio vrlo zabavne i uspješne 'Čuvare galaksije' (drugi dio te svemirske avanture nam uskoro dolazi u kina). Gunn u filmu 'The Belko Experiment' ima ulogu producenta, a ne pisca ili redatelja, no to ne znači da se u filmu ne vide njemu karakteristični potezi. Kako smo već pisali, pratimo događaje unutar jedne zgrade, u kojoj su zarobljeni radnici iz organizacije koja je vlasnica zgrade. Zatočenici imaju samo dvije opcije - ubiti ili biti ubijeni, a cjelokupnom situacijom dirigira 'nevidljivi' voditelj događaja, Premda se čini da su zaposlenici u bezizlaznoj situaciji, možda sve nije tako. No s vremenom ulozi postaju sve viši i viši dok situacija napokon ne eksplodira van svačije kontrole. Pogledajte dosta krvav i nasilan video Režiser filma je Greg McLean, autor odgovoran za podosta kvalitetne horore 'Užas iz rijeke' i 'Wolf Creek'. U glavnim ulogama su Tony Goldwyn, John Gallagher Jr., Adria Arjona, Michael Rooker, John C McGinley, Sean Gunn i Melonie Diaz.   Tema: FILM 