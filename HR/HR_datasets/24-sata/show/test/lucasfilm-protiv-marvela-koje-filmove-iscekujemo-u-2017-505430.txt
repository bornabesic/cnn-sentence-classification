Internetska stranica koja se bavi prodajom kino ulaznica napravila je anketu među svojim korisnicima, da bi saznali koje filmove fanovi najviše iščekuju u narednoj godini. Kako se i moglo očekivati, osma epizoda Ratova Zvijezda je film kojeg obožavatelji najviše žele pogledati. Ne možemo reći da nas je to iznenadilo, no iznenadio nas je unos na drugom mjestu, kojeg je osvojio nastavak hit filma iz 2014. godine, 'Čuvari galaksije 2'. Na trećem mjestu nalazi se Disneyeva naredna ekranizacija nekog njihovog animiranog djela, 'Ljepotica i zvijer', dok je četvrto mjesto osvojila 'Wonder Woman' koju u kinima očekujemo u lipnju. Još jedan film iz Warner Brosove superherojske postave, s Batmanom i Supermanom kao glavnim likovima, nam dolazi u studenom. Jasno, pričamo o iščekivanom 'Justice Leagueu'. No da ne duljimo, cijeli je popis ispod pa pročitajte sami. Tema: FILM 