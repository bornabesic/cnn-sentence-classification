Premda smo zadnji put Jamesa Gunna, redatelja 'Čuvara galaksije 2' spomenuli neki dan, kada se činilo da redatelj ima bitne vijesti, ispada da je sve bio samo šum u komunikacijskom kanalu. Da podsjetimo, redatelj se slikao za svoj Instagram držeći u ruci poznati Thorov čekić, Mjolnir. Jasno, kako snima 'Čuvare Galaksije 2', a oni se odvijaju u istom svemiru u kojem je i Thor, mnogi su pomislili da je Thor jedan od likova u filmu. No redatelj je sve sumnje odagnao svojim novim postom na Facebooku. Kako možete vidjeti, Gunn tvrdi da se slikao samo zato što je rekvizit stajao u blizini i prema njegovom navodu, Thor se ne pojavljuje u filmu kojeg Gunn režira. A da ne bi bilo greške, redatelj je slično i putem Twittera objavio. Iako nas takve vijesti donekle rastužuju, Gromoviti Osvetnik će se ipak pojaviti na filmu, i to zajedno sa svojim prijateljem Hulkom, krajem 2017. godine. Tema: FILM 