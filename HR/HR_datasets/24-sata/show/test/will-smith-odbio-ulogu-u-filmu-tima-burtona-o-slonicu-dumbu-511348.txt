Premda se prije mjesec dana činilo kao da bi mogao imati ulogu u nadolazećem filmu, Will Smith ipak neće glumiti u Disneyjevoj igranoj preradi kultnog klasika 'Dumbo'. Naime, 48-godišnjak je ovog vikenda rekao finalno 'ne' projektu kojeg režira slavni Tim Burton. Smith je navodno imao problema s usklađivanjem eventualnog angažmana na 'Dumbu' sa svojim radom na filmu 'Bad Boys for Life', a glumac uz to navodno nije bio zadovoljan niti ponuđenom plaćom. Burton i Disney su Smithu nudili ulogu oca djece koja se sprijatelje sa slonićem Dumbom. U vezanim vijestima, producenti su Tomu Hanksu navodno ponudili ulogu glavnog negativca nadolazećeg filma. Više informacija o nadolazećem Dumbo filmu donosi IGN Adria. Tema: FILM 