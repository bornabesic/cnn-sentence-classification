Produkcijska kuća Paramount Pictures objavila je prvi poster za najnoviji film Jennifer Lawrence, nazvan 'Mother!'. U pitanju je novo djelo hvaljenog autora Darrena Aronofskog o kojem se do sada nije baš puno pisalo. Kako se čini, u filmu se radio o paru koji se neugodno iznenadi kada im se na večeri pojave gosti koje nisu očekivali. Iako nije najavljeno, za očekivati je da bi se prvi foršpan za film mogao uskoro pojaviti, kao i da bi moglo biti objavljeno više detalja o radnji ovog psihološkog horora. Film bi u kina mogao doći sredinom listopada, otprilike u vrijeme kada je u kina trebao doći najavljeni nastavak filma 'Svjetski rat Z'. 'Mother!' u glavnoj ulozi ima Jennifer Lawrence, a podršku joj daju Javier Bardem, Michelle Pfeiffer, Ed Harris kao i braća Domhnall i Brian Gleeson. Doduše, poprilično je čudno što je film najavljen za pet mjeseci, a još uvijek nije snimljena niti glavnina materijala. Iako bi mnogi voljeli da se rokovi održe, teško je u to povjerovati. Tema: FILM 