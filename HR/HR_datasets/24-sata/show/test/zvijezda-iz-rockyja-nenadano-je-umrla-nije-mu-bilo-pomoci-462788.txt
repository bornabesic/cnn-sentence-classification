Tony Burton, glumac koji je glumio Tonyja 'Dukea' Eversa u filmovima o 'Rockyju' preminuo je u 78. godini. Bivši igrač američkog nogometa i boksač pojavio se u svih šest filmova o Rockyju kao trener Apolla Creeda. U filmu 'Creed' nije nastupio zbog starosti. Njegovu smrt potvrdio je Carl Weathers, poznat po ulozi boksača Apolla Creeda, protivnika i prijatelja Rockyja Balboe. Glumac je u zadnje vrijeme često bio u bolnici, no doktori nisu mogli naći uzrok njegovim tegobama. Njegova sestra, Loretta Kelley, izjavila je da se samo srušio i da mu se nije moglo pomoći. Tema: FILM 