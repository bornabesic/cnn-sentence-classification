Film 'Nindža kornjače: Izlazak iz sjene' nastavak je čuvene franšize s omiljenim herojima kornjačama. Michelangelo, Donatello, Leonardo i Raphael vraćaju se na velike ekrane već od ovog  četvrtka kako bi se borili protiv još većih zlikovaca. U ovom nastavku konačno izlaze na svjetlost dana kako bi uspostavili pravdu i red na ulicama New Yorka. Oni će zajedno s April O’Neil (Megan Fox), Vernom Fenwickom (Will Arnett) i novom pridošlicom: borcem skrivenim pod hokejskom maskom, Caseyjem Jonesom (Stephen Amell) izaći iz sjene i krenuti u još veću avanturu.  Prošlo je gotovo godinu dana otkad su naši heroji spasili svoj grad. Otad se skrivaju, a April O'Neil tajno istražuje Baxtera Stockmana (Tyler Perry), briljantnog i poštovanog znanstvenika koji je možda povezan sa Shredderom (Brian Tree). Dok se Kornjače pripremaju na borbu sa Shredderom i njegovim novim pomoćnicima, suočit će se s još većim zlom koje ima iste namjere: notornim Krangom. Već sad sve ostale nindže krenule su davati svoju podršku našim omiljenim poluoklopnim herojima u njihovom podhvatu. Tema: FILM 