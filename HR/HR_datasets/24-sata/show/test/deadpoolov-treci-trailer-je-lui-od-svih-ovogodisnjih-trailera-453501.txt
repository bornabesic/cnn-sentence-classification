 Sutra je Božić i dok je većina odraslih sretna zbog te činjenice, a većina djece sretna zbog debeljka u crvenom, neki ‘odrasli’ su sretni zbog drugog lika u crvenom. Novi foršpan za ‘Deadpoola’ , koji je njegova reklama za IMAX, je točno ono što su svi ljubitelji pomaknutog plaćenika i očekivali. Po svemu sudeći, čeka nas odličan film. ‘Deadpool’ je film baziran na istoimenom najnekonvencionalnijem anti-heroju Marvel Comicsa. Deadpool, pravim imenom Wade Wilson, je bivši specijalac i plaćenik kojeg je tajna organizacija podvrgnula zlokobnim eksperimentima. Nakon te procedure, Wade zaboravlja svoje pravo ime i postaje smrtonosni Deadpool. Naoružan svojim novim sposobnostima i vrlo mračnim smislom za humor, Deadpool lovi čovjeka koji mu je umalo uništio život. Film je režirao Tim Miller, a osim Ryana Reynoldsa u filmu glume i Morena Baccarin (Firefly), Stefan Kapičić, Ed Skrein i Gina Carano. ‘Lajavi plaćenik’ u kina stiže sredinom veljače 2016. godine. 