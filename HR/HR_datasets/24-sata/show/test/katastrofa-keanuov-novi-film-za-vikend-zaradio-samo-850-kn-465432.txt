Premda glumcu karijera u stvari ne ide u lošem pravcu, ipak bi ovakvi porazi mogli nanijeti značajnu štetu. Novi Keanuov film, 'Exposed', u cjelokupnom vikendu u Ujedinjenom Kraljevstvu uspio je zaraditi jedva 88 funti, što oko 850 kuna. Premda bi se malo tko od nas bunio na danih 850 kuna, za glumca njegovog kalibra, to je praktički uvredljiva svota novaca. Koliko je film stvarno loše prošao, znat će se nakon što stignu i podaci s internetske prodaje filma, a i nakon što budu objavljeni troškovi snimanja i marketinga. No koliko god malo da je film koštao, zarada od samo 88 funti sigurno će jako boljeti producente. Keanu, s druge strane, vjerojatno neće biti pretjerano uzrujan. 'John Wick', čiji nastavak već sad snima, utržio je odličnih 86 milijuna dolara na jedva 20 milijuna troškova, tako da je Keanu posve vjerojatno odlično zaradio. Dodamo li tome nadolazeće uloge u još četiri filma ove godine, posve smo sigurni da 'Tužni Keanu' u stvari nije tužan. Tema: FILM 