Wonder Woman je najpopularniji ženski lik u američkom stripu. Njeno prvo pojavljivanje je bilo u stripu All Star Comics u prosincu 1941. godine. Tvorac joj je dr. William Moulton Marston, američki psiholog, feminist i strip autor. Prije nego je postala Wonder Women, bila je Diana, princeza Amazonki, obučena da bude nepobjediva ratnica. Odrasla na zaštićenom rajskom otoku Themyscira, na kojem žive samo žene. Međutim, kada se američki pilot sruši na njihovu obalu i ispriča priču o masovnom ratu u vanjskom svijetu, Diana napušta svoj dom, uvjerena da može zaustaviti sukob. U borbi protiv muškaraca u ratu kako bi zaustavila sve sukobe, Diana će otkriti svoju najveću snagu…i svoju sudbinu. Gal Gadot ('Brzi i žestoki') je Wonder Woman, Chris Pine ('Zvjezdane staze') je kapetan Trevor, a ostatak glumačke postave čine Robin Wright ('Muškarci koji mrze žene'), Danny Huston ('X-Men Početak: Wolverine'), David Thewlis ('Harry Potter', 'Teorija svega'), Ewen Bremner ('Egzodus: Bogovi i kraljevi'), Saïd Taghmaoui ('Američki varalice'), Elena Anaya i Lucy Davis. Režiju potpisuje Patty Jenkins, producenti su Charles Roven, Zack Snyder i Deborah Snyder, a Richard Suckle, Stephen Jones, Wesley Coller, Geoff Johns i Rebecca Roven su izvršni producenti. 'Wonder Woman' u distribuciji Blitza u kina stiže 1.lipnja i to u najboljim formatima RealD 3D, IMAX 3D i 4DX-u. Tema: FILM 