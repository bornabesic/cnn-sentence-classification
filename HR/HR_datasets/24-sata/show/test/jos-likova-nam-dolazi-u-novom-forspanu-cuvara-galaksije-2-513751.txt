Prije nekoliko dana smo dobili kratki i simpatični foršpan za 'Čuvare galaksije 2', kojim nam je redatelj filmova 'Čuvari galaksije' dao do znanja da nam uskoro dolazi i konačni foršpan za taj nastavak. Novi video koji nam je noćas postao dostupan nam pokazuje uglavnom iste scene koje smo vidjeli u prethodnim foršpanima, s jednom jako bitnom razlikom. U ovom smo foršpanu po prvi put vidjeli kako u stvari izgleda otac glavnog lika, Petera Quilla, odnosno Star Lorda. Ponekad je ono što tražiš cijeli svoj život pokraj tebe cijelo vrijeme - izjavio je Star-Lord, a mi smo napokon saznali tko je njegov otac. Pogledajte video Nastavak Marvelove uspješnice vraća nam poznatu ekipu u iste uloge. Zoe Saldana, Dave Bautista, Vin Diesel, Karen Gillan, Michael Rooker, Sean Gunn, Glenn Close, i Bradley Cooper svi repriziraju svoje likove, jasno, uz glavnog glumca, Chrisa Pratta. Novi članovi postave su, za sad, Kurt Russell, Tommy Flanagan iz 'Sinova anarhije', Nathan Fillion te navodno i Sylvester Stallone, i Pom Klementieff, uz spomenute Elizabeth Debicki i Chrisa Sullivana. 'Guardians of the Galaxy Vol. 2' bi u kina trebao stići početkom svibnja ove godine. Tema: FILM 