Prije petnaest godina je novinarka krenula istraživati misterioznu smrt svoje nećakinje. Mlada je djevojka pogledala tajanstvenu video kazetu koja uzrokuje gledateljevu smrt unutar jednog tjedna od gledanja. Na samom kraju filma 'Krug', snimljenog još davne 2002. godine, postalo nam je jasno da je prokletstvo koje sa sobom donosi gledanje te video kazete još uvijek aktivno. Smrtonosna Samara, koju priziva kazeta, nije prognana u dubine pakla te samo čeka novu žrtvu nad kojom bi izvršila 'kaznu'. A ove godine, napokon dobivamo finale te priče i napokon saznajemo može li se užasnog zloduha zauvijek istjerati iz ovog svijeta i vratiti tamo kamo pripada. Pogledajte video Treći nastavak franšize o dugokosoj psihotičnoj utvari bit će dostupan i kod nas. 'Krug 3', u distribuciji Blitza, stiže u domaća kina 2. veljače 2017. godine. U glavnim ulogama gledat ćemo Matildu Lutz, Alexa Roea, Johnnyja Galeckoga, Aimeea Teegardena, Bonnie Morgan i Vincenta D’Onofrioa. Tema: FILM 