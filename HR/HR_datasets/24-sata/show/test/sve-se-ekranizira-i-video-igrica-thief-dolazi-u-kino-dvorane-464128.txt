Produkcijska kuća 'Straight Up Films', koja se do sada bavila relativno nepoznatim i indie filmovima, očigledno se odlučila baciti u malo profitabilnije vode. Video igra 'Thief' postati će njihova najnovija adaptacija. Za one koji nisu upoznati s ovom franšizom, u pitanju je relativno popularan serijal igara koji se na tržištu nalazi još od 1998. godine. Nakon nekoliko prelazaka iz ruku jedne programerske kuće u drugu, na kraju je 2009. godine završila u rukama Eidos Interactivea, u čijim rukama se i danas nalazi. U igri pratimo lopova Garretta, koji se šuljanjem i pokojim ubojstvom pokušava snaći u okrutnom 'Gradu', u kojem se odvija cjelokupna radnja igre. Trenutačno se pretpostavlja da bi se film trebao baviti događajima iz rebootane verzije igre, objavljene 2014. godine. Kako je igra polučila relativno velik uspjeh, moguće je da film neće završiti kao mnoge druge ekranizacije igara i da će biti profitabilan. O ovoj temi svakako će se još pričati po izlasku 'Assassin's Creeda' u kino distribuciju, krajem ove godine. Tema: FILM 