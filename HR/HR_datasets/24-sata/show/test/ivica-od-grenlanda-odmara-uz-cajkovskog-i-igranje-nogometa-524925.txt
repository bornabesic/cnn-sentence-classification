Pješice je prošao Grenland, izliječio ozebline u barokomori, uživao na koncertu gudačkog kvarteta iz Sankt Peterburga, a onda još zaigrao i nogomet. Tako ovih dana živi Ivica Kostelić. Prošli mjesec Ivica se s prijateljem Mihom Podgornikom uputio u avanturu života. Prevalili su put od 582 km za 18 dana te postali prva skijaška ekspedicija koja je osvojila Grenland ove godine. Uz to, skijaš je za međimurske štićenike Udruge za Downov sindrom skupio najmanje 10.000 kuna. Nakon što se oporavio od ozeblina koje je zadobio na putovanju, spreman je za ‘nove pobjede’. 