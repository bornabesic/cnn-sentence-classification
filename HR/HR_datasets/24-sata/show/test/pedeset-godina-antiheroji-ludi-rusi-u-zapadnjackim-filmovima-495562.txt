Još od samog početka Hladnog rata, Rusi su bili glavni i odgovorni negativci u filmovima zapadne civilizacije. Počevši od Krebsa, iz filma 'Walk a Crooked Mile', iz 1948., pa preko sulude gospođe Iselin iz filma 'Mančurijski kandidat', sve do današnjih dana kada možemo Ruse vidjeti u filmovima kao što su 'Šifra U.N.C.L.E.' ili 'Umri muški: Dobar dan za umiranje', Hollywood se nije mogao zasititi svoje potrebe da Ruse gotovo uvijek prikazuje kao negativce, i to redovno lude. A kad kažemo negativci, baš su nam na umu pravi negativci, bez ikoje iskupljujuće kvalitete. Kao spomenuta gospođa Iselin, koja čak i svojeg sina podvrgne psihološkim manipulacijama i pretvori u zombija u 'Mančurijskom kandidatu', ili agentica Rosa Klebb u 'Iz Rusije s ljubavlju' koja samo želi ubiti Bonda, a da ne spominjemo koliko je Podovsky uživao u mučenju Ramba. Premda takav prikaz vidimo u velikoj mjeri tek s početkom Hladnog rata, Rusi su oduvijek smatrani negativcima ili barem prijetnjom 'slobodnom' Zapadu. Zanimljivo, čak niti kraj komunističkog 'zlog' carstva nije označio kraj takvog trenda. Neke od boljih negativca iz Rusije vidjeli smo upravo u filmovima snimljenim nakon 1990. godine. via GIPHY Međutim, ipak se s dolaskom perestrojke odnos prema Rusima u kinematografiji počeo mijenjati pa se među njima se počelo pojavljivati sve više pozitivnih likova, spremnih na suradnju i uspostavljanje veza između Rusije i Zapada. Primjerice, sovjetski kapetan Ivan Danko kojeg u filmu 'Crveno usijanje' glumi Arnold Schwarzenegger namrgođen je i mrk lik koji se bahato razbacuje izrazima poput 'kapitalizam' ili 'huligani', gledajući s visoka na Zapad. No ipak je predan svom radu i spreman je odlučno kročiti ulicama Chicaga u nastojanju da uhvati šefa gruzijske mafije. Pukovnik Lev Andropov u 'Armageddonu' neobrijan je i svjetski neciviliziran lik u šubari koji i pored toga daje značajan doprinos spašavanju čovječanstva od smrtonosnog asteroida. Ali ulaskom u 2000-te novi ruski likovi u zapadnim filmovima postali su oligarsi i predstavnici mafije. Tako smo u filmu 'RocknRolla' mogli vidjeti Urija Omovicha kao sporednog junaka. On je potpuna suprotnost svemu na što prosječnog gledatelja asociraju ruski oligarsi. Stropovi njegovog prostranog svijetlog doma nisu prekriveni zlatnim listićima, na njegovim prstima nema tetovaža. Razumije se u umjetnost i, što je najvažnije, ne pije alkohol. Posve je vjerojatno da je kao uzor za tog lika uzet pravi oligarh - Roman Abramovich. Osim što fizički sliče, radnja prati Omovicha koji se pokušava probiti u nogometni posao, dok je Abramovich vlasnik nogometnog kluba 'Chelsea'. Viktor Petrov politički je protivnik američkog predsjednika Franka Underwooda, i kao i Frank, pametan je, lukav i vrlo opasan. Na to Underwooda upozorava njegova supruga Claire, koja je od ruskog predsjednika dobila sočan poljubac za vrijeme službenog domjenka. Petrov je odličan kontrast američkom predsjedniku, a na neki ga način čak i nadilazi. Mladolik, vitak, pametan, brzo reagira i nema dlake na jeziku. Samo je jednom Petrov djelovao izgubljeno: netom prije donošenja važne odluke, Underwoodu je objašnjavao da čovjek na njegovoj poziciji ne smije pokazati slabost jer će ga u protivnom prestati poštivati. Sovjetski agent Illya Nickovitch Kuryakin iz serije 'Šifra U.N.C.L.E.' iz 60-ih bio je napravljen kao suprotnost svim ruskim zlikovcima s ekrana. Djelovao je u dogovoru s američkim agentom Napoleonom Soloom, ne izdajući pritom interese svoje zemlje. U filmu koji je nastao prema ovoj seriji uloga Kurjakina pripala je Armieju Hammeru. Ovaj lik je, za razliku od mnogih ruskih filmskih junaka s kvadratnim bradama, u stvari i zgodan i sjajno odjeven, a niti nije blesav već u mnogo situacija nadilazi svojeg američkog kolegu, Napoleona Sola. Ovaj špijunski triler pun je klišeja o Rusima: bankar-oligarh Tim Roth, crni off-road Mercedesi. Međutim, agenta FSB-a Moïseja (također poznatog i pod imenom Grigorij Ljubov) ne igra tipični strašni ubojica, već stasiti i naočiti Jean Dujardin sa svojim elegantnim profilom i elegantnom prosijedom kosom. via GIPHY Pilot svemirskog broda 'Enterprise' jedan je od najboljih ruskih junaka u zapadnoj kinematografiji. Srdačan je, nasmiješen, ne sanja o tome da uništi pola svijeta i zna raditi u timu. Šarmantnog ruskog pilota na ekranu je utjelovio nesretno preminuli američki glumac ruskih korijena Anton Yelchin, koji se radosno osmjehnuo i uzviknuo 'Pobogu!', kako bi to i 'pravi' Chekov učinio. Može li postojati ikoja lista ikakvih Rusa, a da se na njoj ne pojavi i Rade Šerbedžija? Teško. Ovaj hrvatski glumac se profilirao u karakternim ulogama u bivšoj Jugoslaviji gdje je još 1988. godine uspio odglumiti simpatičnog Rusa, u filmu 'Hanna's War'. Tijekom devedesetih je svoj 'talent' za glumljenjem Rusa doveo do vrhunca, pa je na samom kraju tog desetljeća, 2000. godine, odglumio čak trojicu Rusa. Dok je prvi, Boris 'The Blade' Yurinov (iz filma 'Zdrpi i zbriši') jako daleko od simpatičnog, a general Vostow iz filma 'Svemirski kauboji' nekako balansira na vagi između ludog i zbunjenog, doktor Nekhorovich iz 'Nemoguće misije 2' je pravi antiheroj. Sam film počne tako da saznamo da je netko preuzeo ulogu Ethana Hunta da bi ubio Nekhorvicha. via GIPHY Cijela priča postane jasna kad Hunt otkrije da je Nekhorovich morao napraviti opaki virus, kojeg je, da bi ga prokrijumčario, ubrizgao sam u svoje tijelo. Chimera, zli virus, je zlo kojeg je stvorio, no Nekhorovich je stvorio i lijek, Bellerophona. I dao je svoj život da bi uništio oboje. Tema: FILM 