 Nakon nekoliko godina bezuspješne potrage je film o legendarnom pjevaču grupe Queen napokon dobio i svojeg pisca. Radi se o piscu Anthonyju McCartenu , koji je već na veliko platno prenio život Stephena Hawkinga u ‘Teoriji svega’ (The Theory of Everything). No ono što je uistinu važno jest vijest da se čini da je nađen prikladan glavni glumac, i to niti više niti manje nego Ben Whishaw . Njega smo u zadnjih nekoliko godina mogli pratiti u ulozi Bondovog Q-a, u kojoj se izvrsno snašao. Za one koji nisu upoznati s razvojem događaja oko odabira glumca, jedan od glavnih razloga zašto se toliko dugo tražio glumac jest originalni glavni glumac, Sacha Baron Cohen. Poznati Ali G, odnosno Borat , se svim silama trudio da se film snimi sa zloglasnom oznakom R , što je smetalo mnogima u kreativnom timu. Njegov odlazak s projekta, upravo zbog nevoljkosti mnogih da snime takav film, je označio i kraj projekta. Srećom, neki nisu odustali od filma, pa ćemo zato i dobiti film , i to s gay glumcem, kao što je i Freddie sam bio. No i dalje trebamo uzeti u obzir da je ovo tek početak produkcije, gdje samo postoji jedan scenarist i glumac koji još nije niti ugovor potpisao. Što vi mislite, tko bi dobro odglumio Freddija Mercuryja? 