Stvari se u kampu mjenjolikih robota ubrzano razvijaju. Nakon prošlotjednih otkrića da će se peti nastavak megafranšize zvati 'Transformers: The Last Knight', i vijesti da se u serijal vraća Josh Duhamel, objavljeno je i da je produkcija već krenula na obalama Kube. A potom smo dobili zagonetni tvit, kojeg možete poslušati ispod. Osim poruke na Morseovom kodu, na tvitu piše i 'Something wicked this way comes" ('stiže neka huda briga', Macbeth, op.a.). Poslušajte poruku, pa pročitajte prijevod. Prijevod s Morsea glasi 'E I’m coming for you May 31', ili 'E dolazim po tebe 31. svibnja'. Dakle, danas se iščekuju još neke bitne vijesti vezane za peti nastavak. 'Transformers: The Last Knight' bi u kina trebao stići 23. lipnja naredne godine. Tema: FILM 