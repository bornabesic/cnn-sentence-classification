Sinoć je u multipleksu CineStar Zagreb u Branimir Centru najneobičniji Marvelov superjunak – Deadpool - bez ikakve najave oduševio posjetitelje koji su se zatekli u kinu. CineStar srijeda tako je sinoć bila u znaku ovog najneuobičajenijeg superjunaka do sada. Dugo se neki film o strip superjunaku nije čekao s više znatiželje nego što se čeka Deadpool. Deadpool je jedinstven u Marvelovom univerzumu. Njegov stav potpuno je u neskladu s njegovim statusom antijunaka. Deadpool sve okreće na humor i to u posebnom stilu. Upravo je sinoćnja pretpremijerna projekcija filma Deadpool u CineStaru bila obojana tom humorističnom notom. Na opće oduševljenje posjetitelja prepunog multipleksa CineStar u Branimir centru, Deadpool je 'sišao' s kino platna i prošetao kinom. Pa se tako stavio u ulogu smiješnog prodavača kino ulaznica, plesao je na kino pultu, slikao je selfieje s posjetiteljima te je prodavao kokice drugim Deadpoolima i šarmantnom Matiji Phiberu, ali je zavirio i u ostale CineStar kino dvorane pa se tako uvjerio da za nadolazeće Valentinovo CineStar kina nude pregršt zanimljivih naslova – 'Djedica pušten s lanca', 'Kako biti solo', 'Dankinja', 'Povratnik' te mnogi drugi. Tijekom njegovog posjeta CineStaru pala je i romansa između njega i posjetiteljice koja se pojavila u ženskoj varijanti kostima. Ovaj netipični superjunak u crvenom kostimu poznat kao superjunak bez dlake na jeziku oduševit će sve ljubitelje filmova o strip junacima te će zasigurno biti jedna od najzabavnijih Marvelovih ekranizacija do sada. Deadpool je započeo život kao Wade Wilson, elitni operativac Specijalnih snaga koji se pretvorio u plaćenika. Kada otkrije vlastitu bolest u terminalnoj fazi, odluči pristupiti tajnom eksperimentalnom programu. Podvrgnut eksperimentu koji se nije smio dogoditi, Wade otkriva svoje nove super-moći ubrzanog zacjeljivanja te postaje svoj alterego Deadpool. Naoružan, novostečenim vještinama i mračnim, uvrnutim smislom za humor, Deadpool kreće u potragu za čovjekom koji ga je gotovo uništio. Film nije predvidljiv, a ujedno je razumljiv ljudima koji nisu upoznati s likom. U glavnoj ulozi se pojavljuje Ryan Reynolds, dok režiju potpisuje Tim Miller. O kakvom je superjunaku riječ, vidjet ćete kada ga upoznate. Stoga, ako se želite nasmijati do suza, uputite se u najbliže CineStar kino te pogledajte ovo neuobičajeno filmsko ostvarenje u distribuciji Blitza i uvjerite se u postojanje nove klase superjunaka. Više informacija kao i kupnja ulaznica online na Blitz CineStar. Tema: FILM 