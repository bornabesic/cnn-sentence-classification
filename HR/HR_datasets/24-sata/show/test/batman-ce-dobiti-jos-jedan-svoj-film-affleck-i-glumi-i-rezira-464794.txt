Slavni glumac, kojeg ćemo za manje od dva tjedna moći vidjeti u ulozi 'Viteza tame', izjavio je u intervjuu da definitivno postoji volja da se napravi još jedan samostalan film o Batmanu. - trenutačno je u razvoju, a sada sam fokusiran na završavanje 'Live By Night'. Koncentriran sam na to, a ja radim jedan po jedan film. Tako da, kada s time budem gotov, usredotočit ću se na idući film i odlučiti koji će to biti - izjavio je glumac kada su ga pitali o njegovoj umješanosti u projekt. Premda je Affleck ispočetka bio podosta kritiziran, jer se mnogi ljubitelji Batmana nisu slagali s odabirom, svojim je nastupima u javnosti, a i isječcima iz filma, opravdao apsolutno svo povjerenje koje je u njega uloženo. Uz Affleck, u filmu nastupaju i Henry Cavill kao Superman i Gal Gadot kao Wonder Woman. U sporednim ulogama su Jesse Eisenberg (Lex Luthor) te Jeremy Irons u ulozi butlera Alfreda,  dok uloge iz 'Čovjeka od čelika' repriziraju Amy Adams (Lois Lane), Lawrence Fishburne (Perry White) i Diane Lane (Martha Kent). Uz Gal Gadot i Bena Afflecka, pridošlica u filmu je i Jason Momoa, koji glumi Aquamana, ali se u filmu pojavljuje samo na nekoliko minuta. 'Batman v Superman: Zora pravednika'  u CineStar kinima možete pogledati od 25. ožujka 2016. godine , ili pretpremijerno već 23. ovog mjeseca. Tema: FILM 