ZAGREB - U očekivanju domaće premijere nastavka jednog od najpopularnijih filmova svih vremena 'Trainspotting' imamo prilike poslušati i službeni soundtrack koji donosi šaroliko i veoma ugledno društvo. Soundtrack se početkom godine na kratko mogao naručiti, ali je brzo skinut s Amazona. Ipak, u drugom djelu siječnja službeno je objavljen kompletan popis pjesama i izvođača. Kompilacija donosi uzbudljivo suočavanje glazbenih divova kao što su Prodigy, Clash, Blondie, Queen i Run DMC s mladim nadama među kojima su Young Fathers, High Contrast i Wolf Alice. Ipak, zacijelo najzanimljiviji trenutak izdanja je remiks pjesme 'Lust For Life' Iggyja Popa kojeg potpisuju Liam, Keith i Maxim ili, kraće, The Prodigy. Bend je krajem prošle godine pustio teaser u kojem su najavili obradu Iggyjevog klasika koji je dao glazbenu prepoznatljivost prvom nastavku 'Trainspottinga'.       Niti grupa Underworld nije propustila dati svoj obol filmu, pa su tako isporučili 'Slow Slippy', izmijenjenu verziju njihovog megahita 'Born Slippy', koji je također označio Boyleov rad iz 1996. godine. Sountrack će biti objavljen i na narandžastom vinilu, sukladno brendingu samog filma. Inače, The Prodigy su prvi najavljeni headlineri Sea Star Festival koji će se 26. i 27. svibnja održati u umaškom kompleksu Stella Maris. Prvi dan novog festivala uz legendarn Britance nastupit će Dubioza Kolektiv, Urban & 4 i mnogi drugi izvođači na ukupno 6 pozornica. Sea Star je također prva stanica EXIT Ljeta ljubavi koje obuhvaća još tri festivala – Revolution festival u Temišvaru 2. i 3. lipnja, EXIT festival u Novom Sadu od 6. do 9. srpnja, kao i Sea Dance Festival na plaži Jaz kraj Budve od 13. do 15. srpnja.