Bruce Springsteen otkazao je u petak koncert u Sjevernoj Karolini u znak prosvjeda protiv zakona nedavno donesenog u toj saveznoj državi koji poznati rocker smatra diskriminirajućim prema transrodnim osobama. Springsteen se tako priključio mobilizaciji sve većeg broja tvrtki, sportskih organizacija i ljudi iz svijeta show businessa protiv zakona poznatog kao "HB2". Taj zakon predviđa među ostalim da se toaleti koriste prema spolnom identitetu koji osoba ima pri rođenju i općenito omogućava diskriminaciju na osnovu spolne orijentacije. Smatram da to rade ljudi "koji ne mogu podnijeti napredak ostvaren u našoj zemlji u smislu priznavanja prava svih građana", stoji u Springsteenovu priopćenju. "Neke stvari su važnije od rock koncerta a ova borba protiv predrasuda i netolerancije jedna je od njih", dodaje Springsteen koji se trenutno nalazi na turneji po SAD-u i Europi kojom obilježava 35 godina od svog kultnog albuma "The River". Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!