Esma Redžepova, čiji su život i glazbena karijera jedan od najvećih glazbenih biljega ovih prostora svoj posljednji koncert u Zagrebu održala je krajem 2012. godine. U svojoj bogatoj karijeri Esma Redžepova održala je nebrojene koncerte, nastupila na festivalima i pred više od 200 tisuća ljudi, snimila je više od 1.000 pjesama, te objavila više od 500 albuma za domaće i inozemne kuće. Osim po svojem glazbenom stvaralaštvu i bogatoj glazbenoj karijeri od gotovo 60 godina, Esma je poznata i kao humanitarka. Zajedno sa svojim pokojnim suprugom Stevom Teodosievskim, odgojila je, školovala i udomila 47-ero djece. Za svoj humanitarni rad, dvaput je bila kandidatkinja za Nobelovu nagradu za mir, a dobitnica je i brojnih drugih priznanja i nagrada. Ulaznice za koncert Esme Redžepove i sastava Folk masters koji će se održati 6. travnja potražite po cijeni od 130/150/170/200 HRK na blagajnama Koncertne dvorane Vatroslava Lisinskog i putem internet sustava www.ulaznice.hr. 