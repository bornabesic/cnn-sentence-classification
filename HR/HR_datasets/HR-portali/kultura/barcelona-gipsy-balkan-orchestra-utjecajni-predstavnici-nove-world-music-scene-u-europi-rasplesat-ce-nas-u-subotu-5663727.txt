Ovu subotu u Zagreb dolazi BGKO - Barcelona Gipsy balKan Orchestra, world music bend koji je 2015. rasprodao Močvaru, a kako doznajemo, sudeći po interesu publike i ovaj će njihov nastup uskoro biti rasprodan. BGKO - Barcelona Gipsy balKan Orchestra bend je koji svojim strastvenim nastupima oduševljava publiku, a u vrlo kratkom roku stasaju u jedan od najutjecajnijih predstavnika nove world music scene u Europi. Oni koji prate ovu scenu sjećaju se njihovog neponovljivog nastupa u jesen 2015. godine kada su u Močvari nastupili pod nazivom Barcelona Gipsy Klezmer Orchestra. Jedinstven glazbeni stil proizlazi iz neobičnog spoja tradicionalne Ashkenazi židovske glazbe, jazz-a i romske glazbe, kao i iz zaboravljenih glazbenih stilova specifičnih boja zvuka i elemenata raznih regija diljem Istočne Europe. Također, BGKO - Barcelona Gipsy balKan Orchestra su inspirirani elementima glazbene scene Barcelone, od latino-američkih melodija, tradicionalne katalonske i srednjoistočne glazbe do elektronske jazz glazbe te fuzije rock'n'rolla i country glazbe. Članovi BGKO-a potiču iz različitih dijelova svijeta – Srbija, Italija, Francuska, Španjolska, Grčka i Ukrajina - naročito je doprinijela specifično emotivnom glazbenom izrazu benda. Nakon koncerta DJ Emir rasplesat će publiku world musicom, od Balkana i klezmera preko tarante, cumbie, afrobeata, gnawe, throat singinga, do rumbe, neotanga... Upad u pretprodaji: 40 KN, na dan događanja na blagajni kluba: 55 KN