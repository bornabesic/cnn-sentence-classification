Povodom jučerašnje objave Švedske akademije u Stockholmu, koja je dodijelila Nobelovu nagradu za književnost američkom rock kantautoru Bobu Dylanu, anketirali smo glazbenike koji su na različite načine unose poetske elemente u svoja djela. Između ostalih, za komentar dodjele Nobelove nagrade Dylanu pitali smo i Darka Rundeka, lidera kultnih novovalnih 'Haustora' i višestruko talentiranog umjetnika. Njegov odgovor prenosimo u cijelosti: Bob Dylan je veliki songwriter koji je sublimirao slobodarski duh druge polovice šezdesetih i ranih sedamdesetih ali nije već dugo objavljivao ništa toliko dobro i značajno a njegova pisana poezija me se nije dublje dojmila zato ne vidim razloga da sad dobije Nobelovu nagradu za književnost osim kako to često sa Nobelovom nagradom biva da se izvrši utjecaj na američko javno mnjenje uoči predstojećih izbora što je u situaciji kakva je sasvim legitiman razlog