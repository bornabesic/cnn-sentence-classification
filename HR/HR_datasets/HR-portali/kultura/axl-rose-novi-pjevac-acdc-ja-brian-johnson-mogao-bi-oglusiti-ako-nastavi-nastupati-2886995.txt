INDIO - Australski pioniri hard rocka, skupina AC/DC najavila je u subotu da će rocker Axl Rose iz skupine Guns N'Roses zauzeti mjesto pjevača Briana Johnsona koji bi mogao oglušiti ako nastavi nastupati te je upitno koliko će ta zamjena potrajati.   AC/DC potvrdio je zamjenu nekoliko sati prije nego su Guns N'Roses nastupili na pozornici festivala Coachella, u Kaliforniji, na kojem su se okupili Axl Rose i Slash, originalni gitarist skupine, u zahlađenim odnosima već više od 20 godina.   Axl Rose trebao bi prvi put nastupiti s AC/DC-jem 7. svibnja u Lisabonu, na prvom u nizu od 12 koncerata u Europi. Rocker će se potom vratiti u Sj. Ameriku na turneju Guns N'Rosesa predviđenu u 20 velikih američkih gradova, kao i Torontu u Kanadi.   Skupina nije navela o koliko dugoj zamjeni će se raditi.   AC/DC najavio je početkom ožujka odgodu niza koncerta predviđenih do 10. travnja objašnjenjem da će se na scenu vratiti "vjerojatno" s drugim pjevačem. Liječnici su savjetovali pjevaču Brianu Johnsonu (68) "da smjesta prekine turneju ili bi mogao potpuno izgubiti sluh".   "Članovi AC/DC-ja žele zahvaliti Brianu Johnsonu na njegovu doprinosu i odanosti skupini tijekom godina", priopćila je skupina.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!