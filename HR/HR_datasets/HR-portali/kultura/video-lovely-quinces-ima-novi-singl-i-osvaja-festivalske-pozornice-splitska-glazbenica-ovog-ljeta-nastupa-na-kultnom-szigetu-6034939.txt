Lovely Quinces objavila je novi single "Call The Shots", još jednu suradnju s producentom Markom Mrakovčićem i novi u nizu sjajnih singlova splitske kantautorice.   Nova skladba, koja se bez sumnje ubraja među najbolje Dunjine autorske radove, podsjeća na snažne alt country i gitarističke pop početke njezinog rada, zabilježene na prvijencu “No Room For Us”. Novu pjesmu, kao i veći dio kataloga koji Dunja ima sebe, predstavit će na nizu koncerata koji ju očekuju ovog ljeta, među kojima se izdvaja nastup na Sziget festivalu u Budimpešti. Nakon koncertno aktivne ljetne sezone, za jesen Lovely Quinces najavljuje novo studijsko izdanje, prvo nakon Meet Me In Moscow EP-a iz 2015. godine.   U svibnju će Lovely Quinces krenuti na kratku austrijsko-slovensku turneju na kojoj će od 17. do 20. nastupiti u Grazu, Salzburgu, Mariboru i Ljubljani. Tabor Film Festival na rasporedu je 8., a Veszprem Streem Music Festival 19. srpnja. Kolovoz je rezerviran za koncerte na Ferragosto Jamu i svjetski poznatom Szigetu u Budimpešti. Budvanski Novi val festival, pak, čut će Lovely Quinces 8. rujna.