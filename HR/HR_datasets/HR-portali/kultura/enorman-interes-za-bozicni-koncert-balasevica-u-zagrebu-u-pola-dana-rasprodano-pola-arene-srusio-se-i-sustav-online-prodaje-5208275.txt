Iako je koncert Đorđa Balaševića u zagrebačkoj Areni 26. prosinca najavljen potiho, zbog velikog je interesa publike pao server sustava za online prodaju ulaznica i to prvi dan otkako su puštene u prodaju, tvrde organizatori. Budući da su karte puštene u prodaju točno u ponoć s nedjelje na ponedjeljak, već se u noćnim satima dalo naslutiti da je interes ogroman što je u konačnici rezultiralo preopterećenim serverom. Nakon prvotnog zagušenja, sustav je ubrzo proradio i doveo do toga da je u pola dana prodano oko pola kapaciteta Arene. 'Nema sumnje da će u narednim danima koncert ubrzo biti rasprodan i da će omiljeni Panonski mornar pjevati pred dupkom punom Arenom', uvjeravaju organizatori. Inače, cijene ulaznica se kreću od 160 do 200 kuna.