Ožujsko pivo kao powered by sponzor INmusic festivala je u partnerstvu sa ZET-om i ove godine za sve posjetitelje INmusica organizirao besplatan javni gradski prijevoz ZET-ovim tramvajima iautobusima. Pogodnost besplatnog javnog gradskog prijevoza dio je kampanje 'Razmisli – kad piješ, ne vozi'. Posjetitelji INmusic festivala u Zagrebu besplatno se mogu voziti u vrijeme održavanja INmusica (20. - 22. 06. 2016.) te uz predočenje festivalske ulaznice ili narukvice (prilikom ulaska u vozilo ili na zahtjev službene osobe). Kampanjom 'Razmisli – kad piješ, ne vozi' Zagrebačka pivovara želi podignuti svijest o neprihvatljivosti vožnje i konzumacije alkohola te educirati javnost o opasnostima vožnje u alkoholiziranom stanju. Kampanja 'Razmisli', koja se provodi od 2008. godine, aktivno zagovara odgovornu konzumaciju alkohola i sigurnog ponašanja u prometu. Zahvaljujući HŽ Putničkom prijevozu posjetitelji INmusica mogu jeftinije putovati vlakom! HŽ Putnički prijevoz posjetiteljima INmusic festivala odobrava 40% popusta u 1. i 2. razredu redovnih vlakova. Popust se može koristiti od 17. do 24. lipnja 2016. iz svih kolodvora na području Republike Hrvatske i Republike Slovenije do zagrebačkog Glavnog kolodvora i natrag. Povratnu prijevoznu kartu potrebno je na poleđini ovjeriti pečatom organizatora na festivalskom ili kamperskom informacijskom pultu INmusic festivala. Popust se ne može koristiti na relacijama kraćim od 25 km.   Za vrijeme INmusic festivala (20., 21., i 22. lipnja) Jarunom će prometovati dvije posebne festivalske autobusne linije. Festivalski autobusi Jarunom će prometovati od 18 h do 2 sata ujutro te od 20 h do 5 sati ujutro na relacijama od oba ulaza na Jarunu (Hrgovići i Hrvatskog sokola) do ulaza na INmusic festival. Prijevoz festivalskim autobusom je besplatan. Kako bi se smanjile gužve, te zbog ograničenosti parkirnog prostora, posjetitelji se mole da koriste javni gradski prijevoz i festivalske autobusne linije.   Uz razne pogodnosti u prijevozu dolazak na Jarun je jednostavan, a tri fenomenalna glazbena dana obilježit će Florence + The Machine, PJ Harvey, Gutterdämmerung featuring Henry Rollins, Jake Bugg, Skunk Anansie, The Kooks, Wilco, Django Django, Pennywise, The Coral, Yeasayer, Barns Courtney, Kawasaki 3p, Pat Thomas and the Kwashibu Area Band, Orkesta Mendoza, Monoswezi, Shearwater, My Baby, FùGù Mango, The Bambi Molesters, Gustafi, Gretta, Chui, Žen i mnogi drugi! Ovogodišnje izdanje INmusic festivala uveličat će i jedinstvena 30-metarska replika Teslinog tornja koja će jednako impresivno izgledati iznutra, kao i izvana. Unutrašnjost tornja namijenjena je pozornici koja će uz glazbu udomiti i poseban VJ program posvećen Tesli, Bowieju, ali i ostalim velikanima glazbene scene koji su nas nedavno napustili te idejama koje mijenjaju svijet čineći ga ljepšim i boljim. INmusic festival #11 održat će se od 20. do 22. lipnja 2016. godine na Jarunu u Zagrebu uz potporu Ožujskog piva kao powered by sponzora te OTP banke koja omogućava beskontaktno plaćanje na festivalu. Ulaznice su dostupne putem službenog festivalskog web shopa, mogu se uplatiti u više od 100 poslovnica OTP banke Hrvatska te se mogu kupiti u Dirty Old Shopu u Zagrebu. Cijena trodnevne ulaznice iznosi 349 kuna (+ transakcijski troškovi), cijena dnevne ulaznice je 300 kuna (+ transakcijski troškovi) dok je cijena za sedmodnevni festivalski kamp 250 kuna (+ transakcijski troškovi). Kamperske ulaznice, kao i jednodnevne ulaznice za festival, dostupne su isključivo putem službenog INmusicovog webshopa.