Nintendo je u petak predstavio novu igraću konzolu "Switch", koja radi i u kući i na putu te se pripremio za 'sraz' s glavnim rivalom Sonyjem koji dominira tržištem svojim Playstationom. Na prezentaciji u Tokiju rečeno je kako se radi o konzoli punoj Nintendovog "zabavnog DNK", koji bi trebao vratiti povjerenje potrošača nakon neuspjeha prethodne konzole Wii. Kim Kyung-Hoon / REUTERS   Switch je zapravo hibrid između kućnog uređaja koje se može spojiti na televizor i prenosivog uređaja, poput tableta, na kojem se može igrati bilo gdje. Za igre će koristiti kartice, a ne diskove. Kim Kyung-Hoon / REUTERS   "Sa Switchom ćete moći igrati igre koje dosad niste mogli", kazao je na pozornici jedan od čelnika Nintenda. Switch će biti ključan za Nintendo jer je Sony u tri godine prodao više od 50 milijuna primjeraka PS4 diljem svijeta. Switch na tržište stiže u ožujku, a cijena će mu biti 300 dolara.