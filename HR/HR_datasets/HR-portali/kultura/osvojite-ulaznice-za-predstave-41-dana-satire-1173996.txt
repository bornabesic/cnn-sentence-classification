Festival Dani satire Fadila Hadžića i ove godine uspješno okuplja najbolja komediografska i satirička djela hrvatske kazališne produkcije, uz sudjelovanje istaknutih produkcija iz inozemstva. Festival je natjecateljskog karaktera, a domaća i inozemna kazališta ravnopravno sudjeluju u konkurenciji za nagrade. Zagrebačko Satiričko kazalište Kerempuh od 2. do 21. lipnja domaćin je 41. izdanja ovog najvećeg domaćeg i regionalnog festivala na kojem će ove godine biti izvedeno 15 predstava iz šest zemalja. Tako se očekuje više od 300 izvođača i sudionika, a zaključit će ga, u nedjelju 21. lipnja, dodjela nagrada 41. »Dana satire Fadila Hadžića«. Večernji list želi omogućiti svojim čitateljima da budu dio ovog velikog festivala satire i daruje vam ulaznice za predstave ovog festivala! Ovoga puta dijelimo pet puta po dvije ulaznice za drugu i treću u nizu dokumentarnu kazališnu predstavu. Druga predstava održat će se u nedjelju 4. lipnja, kada Firchie Think Tank Studio iz Novog Sada gostuje s dokumentarnom kazališnom predstavom »Jami distrikt«, u kojoj se problematizira pitanje nacije i nacionalnih država u hi-tech svijetu 21. stoljeća. Jesu li nam, u eri interneta, umjetne inteligencije i suvremene medicine još uvijek potrebne stare, „dobre“ nacije? Što će smijeniti nacije i nacionalne države? I tko je gori: nacije ili korporacije?! Treća predstava održat će se u ponedjeljak 5. lipnja. Tada će Kraljevsko pozorište Zetski dom na Cetinju iz Crne Gore predstaviti svoju predstavu pod nazivom "Dokle pogled seže", u kojoj će se prikazati turbulentne teme današnjice u Crnoj Gori, ali i u drugim europskim zemaljama – priča je to o nekoj vrsti ‘’istočnoeuropljanstva’’, kao generalnom životnom osjećaju. Glumci su kroz predstavu uspjeli prikazati osobne unutrašnje priče kroz 25 različitih karaktera - od radnika do ministra. Sve što je potrebno kako biste osvojili ulaznice za jednu od predstava jest poslati svoje osobne podatke (ime i prezime, broj telefona te e-mail adresu) na marketing@vecernji.net pod nazivom JAMI DISTRIKT ili DOKLE POGLED SEŽE – ovisno o predstavi koju želite pogledati. Desetero sretnika koji prvi ostave potrebne podatke uz odgovarajući naziv e-maila dobiva po dvije ulaznice! Pridružite nam se i doživite aktualne probleme sadašnjice na satiričan način!