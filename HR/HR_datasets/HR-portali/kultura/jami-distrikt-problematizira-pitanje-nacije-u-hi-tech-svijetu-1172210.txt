Dokumentarna kazališna predstava o najstarijoj naciji na svijetu! Nacije proizvode ratove i ratovi proizvode nacije. Tko je prvi počeo? Dokazat će se! Nacija koja dokaže da je evoluirala direktno iz majmuna, dobiva nagradnu vožnju u povijesnom lunaparku.“Jami Distrikt” je kazališna predstava koja problematizira pitanja nacije i nacionalnih država u hi-tech svijetu 21. stoljeća. Polazeći od činjenice da je nacija konstrukt i pojam izmišljen u 19. stoljeću, ova predstava postavlja pitanje: kako je izumu 19. stoljeća pošlo za rukom da izgleda kao da je tu bio oduvijek? Jesu li nam, u eri interneta, umjetne inteligencije i suvremene medicine još potrebne stare, „dobre“ nacije? Što će smijeniti nacije i nacionalne države? I tko je gori: nacije ili korporacije? Do kraja 21. stoljeća očekuje se da će većinu intelektualnih i fizičkih poslova obavljati roboti. Hoće li roboti imati nacionalnu svijest? Hoće li biti robo-rodoljubi i robo-domoljubi? Hoće li ideja nacije završiti na smetištu povijesti ili će tamo završiti oni koji u nju vjeruju? Hoćemo li u 22. stoljeće ući u cipelama iz 19. stoljeća? I žuljaju li nas te razgažene cipele? One odavno nisu lijepe. A jesu li udobne?   Bitef Teatar, Beograd, Srbija, Centar za kulturu Tivat, Crna Gora, Festival MASZK, Segedin, Mađarska, Firchie Think Tank Studio, Novi Sad, Srbija Redatelj: Kokan Mladenović Igraju: Isidora Simijonović, Jelena Graovac, Nina Nešković Narator: Nemanja Dragaš