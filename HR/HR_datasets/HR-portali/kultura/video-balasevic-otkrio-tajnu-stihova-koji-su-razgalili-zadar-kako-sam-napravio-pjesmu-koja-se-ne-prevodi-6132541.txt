Nakon rasprodanih koncerata u Puli, Zagrebu i Zadru (u kojem je nedavno nastupio nakon gotovo 30 godina), panonski 'car balada' Đorđe Balašević priprema se za koncert u Čakovcu koji će se održati 10. lipnja. Nakon koncerta u Zadru Đorđe Balašević u svojoj je kuhinji snimio video u kojem na svoj duhovit način otkriva kako je došao na ideju napraviti "pjesmu koja se ne prevodi", pjesmu koja će podjednako dobro funkcionirati i na ijekavici i na ekavici. Tako je nastala njegova najnovija pjesma 'Stih iznad svih' u kojoj jedna strofa glasi: "U spomenar... Za dvoje Zadrana... Čempresa par... Na hridi Jadrana... Dah bogova s Velebita... I galeb jedan... Nebu svome predan... Tobož nebitan...". Dio te pjesme izveo je u zadarskoj Dvorani Krešimira Ćosića pred 8 tisuća oduševljenih obožavatelja, od kojih su mnogi doputovali iz drugih krajeva Hrvatske, kao i iz susjednih zemalja. Balaševićevi koncerti, već je općepoznata činjenica, uobičajeno traju i preko tri sata, uz obilje emocija koju 'Đole' prenosi publici, što se bez sumnje može očekivati i u Čakovcu.   Ulaznice za koncert na Stadionu SCR „Mladost“ u Čakovcu 10. lipnja mogu se mogu kupiti po cijeni od 140kn za parter i vip ulaznice za tribinu od 250kn. (popis prodajnih mjesta)