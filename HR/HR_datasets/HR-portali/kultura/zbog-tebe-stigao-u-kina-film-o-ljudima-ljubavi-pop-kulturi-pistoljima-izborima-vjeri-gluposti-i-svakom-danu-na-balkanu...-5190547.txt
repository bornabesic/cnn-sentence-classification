Od danas u kino distribuciju Cineplexxa kreće dugometražni igrani film Zbog Tebe kojim debitira redatelj i scenarist Anđelo Jurkas. Nakon pretpremijerne festivalske projekcije na Sarajevo Film Festivalu i specijalne nagrade glavnim rolama na ovogodišnjem Vukovar Film Festivalu (Leona Paraminski, Nataša Janjić, Iva Visković Križan, Iva Mihalić, Iskra Jirsak), kritičari primjećuju kako je riječ o djelu koje strši od klasične hrvatske filmografije i izgleda kao predstavnik škole američkog nezavisnog filma pozivajući se na imena i rane radove redatelja poput Woodyja Allena, Richarda Linklatera, Kevina Smitha, Judda Apatowa i drugih. Luka Smuk Redatelj Anđelo Jurkas i Mario Kovač na premijeri filma   Riječ je o prvom iz trilogije o ljubavi, posljedicama ljubavi i muško ženskim odnosima čija su preostala dva dijela "Fuck Off I Love You" i "Happy End" u procesu produkcije. "Zbog Tebe je jednostavna ljudska priča koja referira na to što se događa kada jednu generaciju zarobiš u tjedan života anno domini 2015/2016. i dozvoliš im da pomisle za tren kako kako upravljaju svojim osjećajima, postupcima i izborima. Križaljka je to sedam međusobno povezanih priča o ljubavi, prijateljstvu, nježnosti, gluposti i ljudima ulovljenim u trenutku, isprepletenim pravim i krivim odlukama, čiji se životi namjerno i slučajno ukrštaju u vrlo neobičnu cjelinu. Film o ljudima, ljubavi, posljedicama ljubavi, pop kulturi, pištoljima, izborima, vjeri, gluposti i svakom danu na Balkanu...", ispričao je redatelj Jurkas. Zbog Tebe je nastao mimo podrške institucija, uz pomoć autorskog kapitala i suradnje nekoliko producentskih kuća, a osobit pečat filmu daje glazba. Soundtrack okuplja preko 20 sjajnih, stilski različitih izvođača - Hladno Pivo, Pavel, Urban & 4, Kawasaki 3P, General Woo, Krankšvester, Irena Žilić, Lovely Quinces, Queen Of Sabe, Judette, Miki Solus i mnogi drugi, dok je original music score skladao Dalibor Grubačević.