Fantastična suradnja jedinstvenih The Bambi Molesters i multitalentiranog Chrisa Eckmana (The Walkabouts) – The Strange, stiže na Main Stage dvanaestog izdanja INmusic festivala! Odlični The Bambi Molesters i multitalentirani Chris Eckman (lider legendarnih The Walkaboutsa) udružili su svoje kreativne snage davne 2004. godine, a rezultat te suradnje je po svim glazbenim kriterijima sjajan bend – The Strange. Debitantski album benda, Nights of Forgotten Films, objavljen je u ljeto iste godine i odlično prihvaćen, a nakon desetogodišnje pauze i povratničkog nastupa u prosincu 2016. godine, The Strange se vraćaju u studio i rade na svojem drugom studijskom albumu. The Bambi Molesters, osnovani 1995. godine, iznimno su talentirani surf-rock bend i ujedno jedan od najpriznatijih hrvatskih bendova na međunarodnoj sceni. U svojoj dugoj i bogatoj karijeri izdali su pet studijskih albuma – Dumb Loud Hollow Twang (1997), Intensity! (2009), Sonic Bullets: 13 from the Hip (2001), Dumb Loud Hollow Twang Deluxe (2003) i As the Dark Wave Swells (2013), a njihove pjesme često se “vrte” američkim i britanskim radio valovima – između ostalih, pjesma Chaotica s albuma Sonic Bullets: 13 from the Hip uvrštena je na soundtrack jedne od najpopularnijih američkih TV serija, Breaking Bad. Chris Eckman jedan od najzaposlenijih glazbenika današnjice – multitalentirani je kantautor, skladatelj, producent, multiinstrumentalist i lider legendarnih Walkaoboutsa. Suosnivač je jedne od najuspješnijih world music izdavačkih kuća na svijetu, Glitterbeats Records, koja je objavila albume cijelog niza sjajnih world music glazbenika, između ostalih i sastava dobro poznatih hrvatskoj publici upravo po nastupima na INmusic festivalu – Tamikrest, Tinariwen, Orkesta Mendoza, Aziza Brahim, Bassekou Kouyate, Bombino i dr.   Fenomenalni The Strange na INmusic festivalu #12 pridružuju se već odličnom line-upu koji predvode Kings of Leon, Arcade Fire, Alt-J, Kasabian, Michael Kiwanuka, Flogging Molly, Darko Rundek, Slaves i mnogi drugi. INmusic festival #12 održat će se od 19. do 21. lipnja 2017. godine na zagrebačkom Jarunu uz potporu Ožujskog piva kao powered by sponzora te OTP banke koja na festivalu omogućava beskontaktno plaćanje. Festivalske ulaznice za uzbudljivo trodnevno festivalsko iskustvo dostupne su po cijeni od samo 399 kn do 17. ožujka 2017. godine, u svim poslovnicama OTP banke, Dirty Old Shopu u Zagrebu (Tratinska 18) i putem službenog festivalskog webshopa. Sedmodnevne kamperske ulaznice po cijeni od 200 kn dostupne su putem službenog festivalskog webshopa također do 17. ožujka.