Eksplozivni beogradski pank-rock-stoner trio Repetitor danas je objavio novi, treći po redu album 'Gde ćeš' s kojim kreće na europsku i regionalnu turneju.   Album na kojem se nalazi osam pjesama objavila je slovenska diskografska kuća Moonlee Records i pojavit će se u nekoliko formata: kao CD i LP, a dostupan je i za streaming i besplatan download na Bandcamp profilu grupe  - repetitor.bandcamp.com   press Repetitor: Boris Vlastelica, Ana-Marija Cupin i Milena Milutinović   "Ana-Marija, Milena i ja zajedno sviramo od kraja srednje škole, sada već deset godina. Ovo nam je jedini bend, viđamo se svaki dan u kombiju, na tonskoj, koncertu, probi ili snimanju spota ili albuma. Živimo život benda i to nas zbližava već godinama, tako da je 'Gde ćeš' za mene prije svega vrhunac dosadašnje suradnje i ljubavi koju imamo u grupi. Odlučili smo da ga damo besplatno uz opciju plaćanja, kao i sve prethodne albume, jer i mi kad slušamo tuđu muziku prvo je skinemo besplatno, pa onda ako nam se svidi platimo da podržimo bend", kaže Boris Vlastelica iz Repetitora.   Prvi singl s novog albuma je pjesma 'Suženi snovi'.     Repetitor je najpoznatiji po beskompromisnim energičnim nastupima, a u protekle četiri godine, od prethodnog albuma 'Dobrodošli na okean' (2012), održali su nekoliko europskih turneja uz nastupe na mnogim festivalima (Sziget, Exit, Eurosonic, Pohoda, Europavox, Rock For People, Loftas, Stereoleto, INmusic...), kao i koncerte u Rusiji i Kini.   Njihova nova turneja “Gde ćeš 2016” obuhvaća Ljubljanu, Rijeku (21.10), Sarajevo i Zagreb (2.12.), kao i koncerte u Slovačkoj, Češkoj, Nizozemskoj, Austriji, Sloveniji, Srbiji i Makedoniji.   Repetitor su do sad odsvirali 346 koncerta u 20 zemalja.