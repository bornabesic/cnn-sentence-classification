Izložba portreta i autoportreta, figura i aktova, koju je koncipirala kustosica Andrea Pavetić, grupna je izložba heterogene grupe hrvatskih autora mlađe i srednje generacije, čiji su radovi na izložbi svojevrsna ilustracija njezine krovne teme. Suvremeni čovjek svakodnevno sebe promatra, on svakodnevno izrađuje svoj portret, auto-portretira se "na dužini ruke", unaprijed se preobrazivši u vlastitu sliku. Kako u predgovoru izložbe napominje Silva Kalčić, u vizualnim umjetnostima i književnosti, tema autoportreta biva transgredirana refleksijom načina na koji drugi zamjećuju "mene". Matko Vekić: Obični ljudi II   Autori koji sudjeluju na izložbi svojim radovima su Jelena Azinović, Željko Badurina, Neven Bilić, Tomislav Buntak, Ines Matijević Cakić, Ivan Fijolić, Ana Horvat, Paulina Jazvić, Alem Korkut, Ines Krasić, Igor Ruf, Zlatan Vehabović, Matko Vekić, Ivana Vulić i Andrea Pavetić.   Izložba se otvara u četvrtak 29. rujna u 19.30 sati u zagrebačkoj Galeriji Bačva koja se nalazi u sklopu Doma HDLU-a.