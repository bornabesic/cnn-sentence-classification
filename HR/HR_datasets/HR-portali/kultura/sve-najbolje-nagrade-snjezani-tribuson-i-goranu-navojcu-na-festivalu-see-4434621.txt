Žiri berlinskog izdanja festivala SEE (South East European Film Festival) dodijelio je Snježani Tribuson nagradu za režiju filma 'Sve najbolje'. Na pariškom izdanju istog festivala Goran Navojec je osvojio nagradu za najboljeg glumca, za ulogu zavodnika Ljube. Radnja komedije 'Sve najbolje' smještena je u božićno vrijeme, kad svatko svakome želi sve najbolje. U njoj se isprepliću sudbine usamljene slastičarke Verice (Ksenija Marinković), svjetski uspješne operne pjevačice Brankice (Renata Pokupić) i karizmatičnog baritona Martina (Ozren Grabarić). U niz komičnih ljubavnih zgoda i nezgoda upleten je i slatkorječivi soboslikar Ljubo (Goran Navojec) čijem šarmu ne mogu odolijeti mnoge žene, pa tako niti Verica. Hrvatska premijera filma očekuje se tijekom srpnja na 63. Pulskom filmskom festivalu, a početak službene kino-distribucije najavljen je za kraj 2016. Sve najbolje / All the Best - trailer HR from Kinorama on Vimeo.