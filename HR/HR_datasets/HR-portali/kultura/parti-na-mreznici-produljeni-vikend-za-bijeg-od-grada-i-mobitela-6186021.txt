Dan nakon ljetnog solsticija, u četvrtak 22. lipnja započinje četverodnevna glazbena avantura na obalama rijeke Mrežnice pokraj Slunja – prvi glazbeni R/verse Festival kojeg zajednički organiziraju domaće ekipe MoDem i Illectricity festivala. Trajanje R/verse Festivala (22.-25. lipnja 2017. ) poklapa se s početkom produljenog, neradnog vikenda koji se ustoličio kao tradicionalni, prvi kalendarsko-ljetni bijeg iz grada. Među pedesetak glazbenika koji će tvoriti gotovo neprekidu zvučnu techno/house/disco/electro/bass/hip-hop/d'n'b/juke/footwork kulisu od četvrtka 22. lipnja točno u podne pa sve do samog kraja R/verse Festivala u nedjelju 25. lipnja u 22.00 sata, ističu se headlineri: Deadbeat –majstor specifične kombinacije duba i minimalne elektronike te DJ čija kolekcija dub glazbe seže u sve pravce žanra, Eclar Fifi – nezaobilazno DJ i radijsko ime, eklektična i uvijek na samom izvoru nove i inovativne glazbe koju pronosi plesnim podijima i radijskim valovima najvažnijih svjetskih glazbenih stanica (BBC Radio 1, Rinse FM, NTS), DJ Seinfeld – Šveđanin iz Barcelone donosi specifičan, iskonski, sirovi house zvuk koji ga je proslavio i doveo do izdanja na prestižnim etiketama poput Lobster Fury i Lobster Theremin te Herzel – makedonski producent ujedno i jedan od najzanimljivijih projekata regionalne techno/acid/post dupstep scene s uspješnom internacionalnom karijerom, izdanjima na Talabotovoj etiketi Hivern Discs te sa simpatijama producenata poput Palms Traxa. press   Line-up sastavljen je i od uzbudljivih glazbenih imena iz zemlje i regije: iz Slovenije dolaze Aural Fiction, Žiga Murko i Softkinson, iz Austrije alllone i doze, Mađarsku predstavljaju BERGI, UFFALO STEEZ i Utero, Italiju Mental, Srbiju DJP i Lüle, dok domaću scenu predstavljaju neki od najktivnijih DJ-eva i nastupa uživo: Arboretum Kolektiv, Ivna Ji&Samo Tako, Koolade, Borut Cvajner, DJ Labud, Dubok, El Commando, lilacube, Pytzek i Mislav, Val Vashar, Qwerty, SZCH, 207, Brogy, Dots, Inchoon, Lovro Klop, Luka Eterović, OBERKULL, Radio Esplendor DJs, SapLeo, Shao, Sladoled, Vrle i članovi CFSN kolektiva. R/verse Festival je ekološki osviješten, te pod boravkom u prirodi podrazumijeva ponašanje koje je u skladu s očuvanjem iste. Svaki posjetitelj će po dolasku na festival dobiti paketić sastavljen od eko sapuna, mini-pepeljare, biorazgradive vreće za smeće te uputstva za ponašanje na lokaciji. Od smještajnih kapaciteta, na raspolaganju je kamping lokacija s potrebnom higijenskom infrastrukturom te s eko volonterima koji će pomagati sa smještajem. Hrana je osigurana, a u skladu s pravilima robinzonskog turizma – signala za mobitel nema! Sva djeca ispod dvanaest godina starosti i u pratnji roditelja imaju slobodan ulaz te su dobrodošli i kućni ljubimci. Boravak na samoj lokaciji festivala bit će obogaćen raznim dnevnim razbibrižnim aktivnostima poput badmingtona i frizbija, uživanjem pod natkrivenim odmaralištem, sunčanjem uz Mrežnicu, kupanjem... Za one nemirnijeg i avanturističkijeg duha, u samoj blizini festivalske lokacije nalazi se najveći europski zipline, moći će se spuštati rijekom kajacima, te otići na izlete u obližnje Rastoke ili na Plitvička jezera.