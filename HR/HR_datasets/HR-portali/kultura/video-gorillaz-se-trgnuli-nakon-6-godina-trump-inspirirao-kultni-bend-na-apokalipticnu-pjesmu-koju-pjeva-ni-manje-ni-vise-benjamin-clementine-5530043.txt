Virtualni bend Gorillaz, cijenjeni projekt Damona Albarna (Blur), nakon šest godina objavio je prvu novu pjesmu, i to zahvaljujući Donaldu Trumpu. Naime, Trumpova predsjednička inauguracija inspirirala je 'Gorile' na pjesmu znakovitog naslova 'Hallelujah Money' na kojoj su surađivali i James Murphy ( LCD Soundsystem) te  Andre 3000 (Outkast). Vokal u pjesmi 'Hallelujah Money' pripada uglednom engleskom pjesniku i glazbeniku Benjaminu Clementineu (New York Times ga je uvrstio među genije koji su definirali kulturu 2016., kao i Guardian godinu dana ranije), koji pjeva o građenju zidova i o tome kako voli biti korijen svog zla. Novi album Gorilllaza očekuje se ove godine.