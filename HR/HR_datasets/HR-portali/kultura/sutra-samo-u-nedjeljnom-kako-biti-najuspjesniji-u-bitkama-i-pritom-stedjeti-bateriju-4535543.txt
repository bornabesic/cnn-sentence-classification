Mobilna igrica Pokémon Go za Android i iOS pametne telefone, koja je praktički preko noći zaokupila milijune ljudi širom svijeta i postala, barem trenutno, popularnija od Twittera i Facebooka, od jučer je i službeno dostupna u Hrvatskoj. Više nije potrebno raditi digitalne akrobacije kako bi se igra instalirala, što znači da će još više Hrvata početi trčati po gradovima s mobitelima u rukama i tragati za Pikachuom, Bulbosaurom i ostalim čudnovatim bićima. A iako je aplikacija relativno jednostavna kada je riječ o načinu na koji se igra, njezin interni svijet vrlo je kompliciran i razgranat pa smo u sutrašnjem Nedjeljnom Jutarnjem sastavili najdetaljniji korak-po-korak vodič za potpune početnike u Pokémon Gou. Uz objašnjenja o prvim nužnim koracima, načinima napredovanja i naprednim stadijima igre, donosimo i tajne savjete o tome gdje pronaći teško uhvatljive Pokémone, što je najkorisnije kupiti za svoj virtualni novac, kako produljiti život baterije pametnog telefona (koja se inače iscrpi nakon pola sata) i još mnoštvo trikova i preporuka. POGLEDAJTE I NASLOVNICU NEDJELJNOG JUTARNJEG: