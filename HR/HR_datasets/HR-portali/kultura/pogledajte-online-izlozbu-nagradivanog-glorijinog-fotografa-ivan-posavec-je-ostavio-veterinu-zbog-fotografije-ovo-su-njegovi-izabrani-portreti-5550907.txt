Na ovom linku možete pogledati 20 njegovih radova, crno-bijelih portreta poznatih osoba, od Špire Guberine do Zrinke Cvitešić. Posavec je rođen 1951. u Dužici pokraj Siska. Kao apsolvent 1974. godine prekida studij veterine da bi se posvetio fotografiji. Šest godina kasnije diplomira filmsko snimanje u klasi prof. Tanhofera na zagrebačkoj Akademiji dramskih umjetnosti, a 1984. magistrira fotografiju kod prof. Dragoljuba Kažića na Akademiji primenjenih umetnosti u Beogradu. Izlagao je na brojnim samostalnim i grupnim izložbama, a radove su mu otkupili zagrebački MSU i MUO, te MSU Rijeka. Dobitnik je nagrade 'Tošo Dabac' 1992. godine, 2003. Nagrade grada Zagreba te pedesetak drugih nagrada. S kolegom Mijom Vesovićem osniva studio MO. Član je ULUPUH-a.