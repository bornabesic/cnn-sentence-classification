Nova dokumentarna HRT-ova serija 'CSI Hrvatska', koja je nastala u proizvodnji Interfilma, u deset nastavaka prikazat će tridesetak slučajeva istraga na mjestima zločina među kojima su najpoznatiji trostruko ubojstvo u Petrinji, nestanak dviju djevojaka u Sinju i Trilju, nestanak studentice Policijske akademije iz Velike Gorice, ubojstvo beskućnika u riječkome željezničkom tunelu... Vidjet ćemo i priče o ubojstvu policajca nakon pljačke banke u Nedelišću, ubojstvu žene na Učkoj prikazano kao prometna nezgoda, ubojstvo imućnoga umirovljenika iz Zagreba, monstruozno ubojstvo tročlane obitelji slovenskih državljana u Rovinju, ubojstvo talijanskoga direktora u kamperu na Krku... Publika će vidjeti i kako su operirali zagrebački serijski silovatelj iz devedesetih ili pak palikuća iz Virja. Serija se emitira ponedjeljkom na HTV 1.