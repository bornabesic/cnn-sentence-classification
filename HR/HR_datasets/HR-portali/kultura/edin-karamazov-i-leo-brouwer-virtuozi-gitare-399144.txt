Od Španjolske i Kube do poznatih hitova The Beatlesa - svjetski gitarist Edin Karamazov i "otac gitare" s Kube Leo Brouwer uz Zagrebačku filharmoniju izvode program za sve ljubitelje gitare - u petak 27.4. u Zvjezdanom ciklusu Jedan od najuzbudljivijih i najkarizmatičnijih svirača gitare i lutnje u svijetu - Edin Karamazov, za blistavo virtuozne i emocionalno predane izvedbe požnjeo je gromoglasne pohvale širom Europe i Amerike. Sa slavnim britanskim glazbenikom Stingom snimio je album Songs From the Labyrinth za Deutsche Grammophon, koji je u tri mjeseca prodan u 3 milijuna primjeraka. Unatoč uspjesima još uvijek uživa u uličnim svirkama, a za sve što ga pokreće u životu, kaže, kriva je - MUZIKA! U Zvjezdanom ciklusu nastupa uz "oca gitare" s Kube, slavnog kubanskog gitarista, skladatelja i dirigenta Lea Brouwera. Uz veliki orkestar Zagrebačke filharmonije Brouwer predstavlja dvije velike uspješnice svojega opusa - Las ciudades invisibles i Canción de gesta koje je izvodio s mnogim velikim orkestrima širom svijeta. Edin Karamazov nastupa u tri teme iz slavne suite Iberia španjolskog majstora Isaaca Albéniza, a za kraj ove uzbudljive koncertne večeri Edin i Leo pripremaju još jednu pravu glazbenu poslasticu: Beatlerianas - sedam hitova The Beatlesa: Eleanor Rigby, Yesterday, She Is Leaving Home, A Ticket To Ride, Got To Get You Into My Life, Here, There and Everywhere i Penny Lane - u Brouwerovoj obradi za gitaru i orkestar! Za sve ljubitelje vrhunske glazbe i poklonike gitare: Požurite po svoje ulaznice na blagajnu Lisinski, u Tisak media centre i na www.ulaznice.hr. Jer: svjetskog gitarista Edina Karamazova i "oca gitare" s Kube Lea Brouwera - "Virtuoze gitare" - jednostavno ne smijete propustiti!