Ovogodišnji dobitnik nagrade Hrvatske glazbene mladeži za mlade glazbenike, koja nosi ime Ive Vuljevića, zagrebački je pijanist Aljoša Jurinić, rođen 1989. godine. Juriniću će nagrada tradicionalno biti uručena na dan dvorane Lisinski 29. prosinca u 18 sati. Jurinić je student četvrte godine zagrebačke Muzičke akademije i to u klasi Rubena Dalibaltayana te bečki student u klasi Noela Floresa. Održao je niz koncerata u zemlji i inozemstvu, a ove je godine sudjelovao i na Chopinovu natjecanju u Varšavi.