Četrdeset godina nakon ekranizacije Lovrakovog romana 'Vlak u snijegu', inspiriran Lovrakovim djelom i bićima hrvatske mitologije u kina dolazi film Anka, najavljen kao priča o snazi i moći dječje ljubavi, bajka za djecu i odrasle. U dugometražnom igranom filmu Anka u režiji Dejana Aćimovića u glavnim ulogama, pored desetogodišnje Cvite Viljac, pojavljuju se francuski glumac, nogometna legenda Eric Cantona, Anđela Ramljak, Linda Begonja, Rade Šerbedžija, Nikola Kojo, Vuk Kostić, Žarko Savić, Goran Grgić, Jelena Lopatić, Petar Mirčevski, Vlado Jovanovski, Josip Žurić i brojni drugi. Smještena u srednjoj Europi početkom prošloga stoljeća, Anka je priča o djevojčici iz sirotišta koju posvaja bogata rođakinja. Nedugo nakon Ankina dolaska otmjena rođakinja pokazuje drugo lice. Razočarana i utučena Anka bježi, želeći se vratiti u sirotište, zaluta i put je dovodi do ciglane okružene visokim stablima i neobičnom prirodom. ŽENA KOJA JE DOVELA ERICA CANTONU U HRVATSKU 'Država nije stala iza našeg projekta: zato smo dignuli kredit i riskirali’ Grubih lica i velikoga srca, ciglari joj pružaju novi privremeni dom, daju joj sobu buntovnoga ciglara Brazilijanca, siročeta poput nje, koji je završio tu noć u zatvoru zbog kavge koju je započeo u seoskoj krčmi. U ciglani u dubini šume, s ovozemaljskim životom isprepliće se začudni, bajkoviti, svijet šumskih bića, koja vide samo djeca bujne mašte…   ANKA, u distribuciji Blitza, u Cinestar i ostala kina stiže 23. veljače 2017. godine.