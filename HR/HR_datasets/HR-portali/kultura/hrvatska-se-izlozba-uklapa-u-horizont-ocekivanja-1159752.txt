Hrvatsku će na 57. Venecijanskom bijenalu predstavljati Tina Gverović i Marko Tadić, i to dvostrukom izložbom u prostoru Artiglierije u Arsenalu. Umjetnici su izbor kustosice Branke Benčić, koju je zbog premalo vremena za raspisivanje javnog natječaja odabrala ministrica kulture Nina Obuljen Koržinek. Tina Gverović izložit će instalaciju “Fantomska trgovina: More Ljudi”, a Tadić instalaciju “Događaji koje treba zaboraviti”. Te dvije instalacije u hrvatskom će se paviljonu uklopiti u izložbu nazvanu Horizont očekivanja. Hrvatski paviljon ove godine ima površinu od devedeset četiri četvorna metra. Tina Gverović i Marko Tadić susrest će se s publikom 20. rujna u Centralnom paviljonu u Giardinima. Njihovu izložbu pratit će i publikacija na engleskom jeziku, a organizacija njihova nastupa povjerena je zagrebačkoj Modernoj galeriji. Umjetnička direktorica Bijenala Christina Macel odlučila je da će u sklopu glavne međunarodne izložbe u Giardinima izložiti i djelo istaknutog hrvatskog umjetnika Mladena Stilinovića koji je lani preminuo. Stilinović je već izlagao u Veneciji, ali ne u sklopu hrvatske selekcije.• 