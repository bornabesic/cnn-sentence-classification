Uzbudljiva mješavna southern-gothica, rock’n’rolla, rockabillya, bluesa i countrya – tako bi se najbolje mogao opisati jedinstven zvuk Th' Legendary Shack Shakersa. Th' Legendary Shack Shakers osnovani su sredinom 90-ih godina u Kentuckyju. Vođeni karizmatičnim JD Wilkseom na burnoj glazbenoj sceni Nashvillea vrlo brzo su se istaknuli svojim upečatljivim, energičnim nastupima, a glazbeni časopis Scene JD Wilksea proglasio je najboljim frontmenom u Nashvilleu. Njihov debitantski album 'Cockadoodledon't' objavljen je 2002. godine, a uslijedili su 'Believe' (2004.), 'Pandeliruim' (2006.), 'Swampblood' (2007.), 'Agri-Dustrial' (2010.) i 'The Southern Surreal' (2015.). Th' Legendary Shack Shakers poznati su po svojim intenzivnim turnejama i uzbudljivim nastupima te su gostovali na turnejama velikih svjetskim glazbenih zvijezda poput The Black Keysa, Rancida, Hank Williamsa III., Slim Cessna’s Auto Club te velikog Roberta Planta koji je njihov album Believe proglasio svojim osobnim favoritom 2005. godine. Th' Legendary Shack Shakers protrest će publiku INmusic festivala #12 na kojem se pridružuju vrhunskom line-upu i sjajnim Kings of Leon, Arcade Fire, Alt-J, Kasabian, Michaelu Kiwanuki, Flogging Molly, Darku Rundeku, Slaves, Repetitoru, Booka Shade, The Strange, Kel Assouf, Public Service Broadcasting i mnogim drugima.   INmusic festival #12 održat će se od 19. do 21. lipnja 2017. godine na zagrebačkom Jarunu uz potporu Ožujskog piva kao powered by sponzora te OTP banke koja na festivalu omogućava beskontaktno plaćanje. Potražnja za ulaznicama izuzetno je velika te se ove godine očekuje i rekordna posjećenost i rasprodan festival. Festivalske ulaznice za uzbudljivo trodnevno festivalsko iskustvo dostupne su po cijeni od 449 kn u više od stotinu poslovnica OTP banke diljem Hrvatske, Dirty Old Shopu u Zagrebu (Tratinska 18) i putem službenog festivalskog webshopa. Sedmodnevne kamperske ulaznice po cijeni od 250 kn dostupne su putem službenog festivalskog webshopa.