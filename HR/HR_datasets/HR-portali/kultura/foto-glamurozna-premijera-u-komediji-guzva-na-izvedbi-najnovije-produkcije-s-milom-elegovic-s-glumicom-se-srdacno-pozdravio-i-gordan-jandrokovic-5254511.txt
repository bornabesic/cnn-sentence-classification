Zagrebačko Gradsko kazalište Komedija nastavilo je u petak kazališnu sezonu premijerom predstave "Nije bila Peta, bila je Deveta" po tekstu suvremenog talijanskog dramatičara Alde Nicolaja u režiji Damira Mađarića, komediju apsurda smještenu unutar ljubavnog trokuta koji čine jedna vamp žena i dvojica muškaraca koji joj ne mogu odoljeti. Jedna od najuspješnijih i najizvođenijih Nicolajevih komedija, "Nije bila Peta, bila je Deveta" priču, zaplet i rasplet razvija iz nametljive osobnosti središnjeg lika zgodne žene Eve čija je manična misija biti u središtu pozornosti svakog muškarca na kojeg naiđe. Ti su muškarci u ovom slučaju njezin suprug Mario, kojega su godine života s Evom poučile da je bolje distancirati se od nje želi li sačuvati zdrav razum, te Bruno, samac koji to uživa biti, a koji postaje kolateralnom žrtvom Evina odlaska na plažu, gdje mu ova prvo na parkiralištu slupa auto, pa potom i njega smjesti na tri mjeseca u bolnicu prouzročivši automobilsku nesreću u kojoj Bruno dobije prijelome obje ruke i triju rebara. No, Eva, koja je sklona sve situacije okretati u vlastitu korist, tu ne staje – policiji daje iskaz da je auto zapravo vozio Bruno, zbog čega ovaj završi prvo u zatvoru, a potom i u ludnici, gdje dospijeva "zahvaljujući" vještini Evina odvjetnika. Zatvori Slika 1/15 Objavljeno: 12.11.2016. Damjan Tadić / CROPIX Objavljeno: 12.11.2016. Damjan Tadić / CROPIX Objavljeno: 12.11.2016. CROPIX Objavljeno: 12.11.2016. Damjan Tadić / CROPIX Objavljeno: 12.11.2016. Damjan Tadić / CROPIX Objavljeno: 12.11.2016. Damjan Tadić / CROPIX Objavljeno: 12.11.2016. Damjan Tadić / CROPIX Objavljeno: 12.11.2016. Damjan Tadić / CROPIX Objavljeno: 12.11.2016. Damjan Tadić / CROPIX Objavljeno: 12.11.2016. Damjan Tadić / CROPIX Objavljeno: 12.11.2016. Damjan Tadić / CROPIX Objavljeno: 12.11.2016. Damjan Tadić / CROPIX Objavljeno: 12.11.2016. Damjan Tadić / CROPIX Objavljeno: 12.11.2016. Damjan Tadić / CROPIX Objavljeno: 12.11.2016. Damjan Tadić / CROPIX Bruno se u početku nastoji othrvati Evinoj nametljivoj prisutnosti, no, kako predstava odmiče, polako popušta njenim pritiscima, posve se prepušta njezinim čarima te se u nju i zaljubljuje. Središnji zaplet nastaje kada Eva od Brune počne zahtijevati da joj ubije muža, čija je jedina mana to što mu ona više nije središnji životni fokus, što ona ne može podnijeti. U nizu peripetija koje uslijede, pa sve do neočekivanog kraja, njih se troje naizmjenice vole i mrze, zbližuju i udaljuju, na razne uvrnute načine tipične ljubavne komedije koja obiluje crnohumornim momentima. Predstava je to koja se temelji na duhovito pisanom tekstu i brzoj izmjeni replika u neprekidnim glumačkim nadmetanjima. No, ukupan učinak podjednako ovisi o samoj glumačkoj izvedbi, koja mora biti temperamentna na "talijanski način". U Komedijinoj najnovijoj ovojesenskoj produkciji Evu glumi Mila Elegović, Bruno je Igor Mešin, a Mario Zlatko Ožbolt. Zgodnim spletom okolnosti i na Evin opći užas, Mario i Bruno dijele brojne hobije te jedan u drugome otkrivaju gotovo pa srodnu dušu. Jedan od njihovih zajedničkih interesa je i glazba, osobito Beethovenova, a na koji se način naslov predstave zgodno uklapa u priču gledatelji će saznati tek na kraju. Jednostavnu scenografiju potpisuje Marta Crnobrnja, a kostime Marija Šarić Ban, dok je glazbu oblikovao Dinko Appelt.