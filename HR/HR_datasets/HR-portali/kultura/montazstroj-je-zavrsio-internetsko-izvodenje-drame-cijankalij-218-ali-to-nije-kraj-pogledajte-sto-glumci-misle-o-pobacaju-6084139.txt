Mlada radnica Hete, protagonistica drame CIJANKALIJ §218, je mrtva. Hete je podlegla posljedicama nestručno provedenog ilegalnog pobačaja. To je svršetak drame CIJANKALIJ §218. Ali ovo nije svršetak Montažstrojevog projekta. U nastavku projekta Montažstroj će propitati vezu proleterske tragedije iz Weimara iz 1929. godine s Hrvatskom 2017. godine. Objavom dodatnih sadržaja projekta Montažstroj nastoji povezati prošlost s našom društvenom stvarnošću, te su tako od danas na stranici cijankalij.montazstroj.hr dostupne video izjave glumaca koji su sudjelovali u projektu. Trinaestero izvođača priključili su se projektu kao umjetnici, ali i kao građani koji smatraju da je pitanje pobačaja tema o kojoj moramo voditi dijalog, koliko god to ponekad bilo teško i naizgled nemoguće. Treba li pobačaj biti zabranjen? Što donose zabrane pobačaja? Smije li pobačaj postati roba na crnom tržištu? Jesu li žene samo inkubatori za jačanje nacije? Kako podizati djecu bez doma i posla? Upravo su se s ovim pitanjima suočili glumci i autorski tim projekta u procesu nastanka audio drame CIJANKALIJ §218. Video izjave glumaca poziv su na razmišljanje i zauzimanje stava o ovom važnom društvenom pitanju. Glumica Daria Lorenci Flatz (u ulozi Majke Fent) tako je, između ostalog, komentirala: "Najtužnija stvar na svijetu je kad majka ne voli svoje dijete. Ako neka majka ne može biti majka, ne možemo ju natjerati na to." Daria Lorenci Flatz / MAJKA FENT from MONTAЖ$TROJ on Vimeo. Tihana Lazović u ulozi Hete: "Nitko na ovome svijetu ne može odlučivati što ću ja sa svojim tijelom." Tihana Lazović / HETE from MONTAЖ$TROJ on Vimeo. Sven Jakir u ulozi Prosnika: "Mislim da se ova rasprava o pobačaju, uvijek zapravo vrti na etičkoj razini, a da su razlozi zbog kojih se odlazi na pobačaj uglavnom novčani." Sven Jakir / PROSNIK from MONTAЖ$TROJ on Vimeo. Dado Ćosić u ulozi Maxa: "Možemo izroditi još milion Hrvata, ali što s tim kad će taj milion otići iz ove zemlje?" Dado Ćosić / MAX from MONTAЖ$TROJ on Vimeo. Suzana Nikolić u ulozi Gospođe Klee: "Bogati uvijek imaju mogućnost prekršiti zakon i obaviti ilegalni pobačaj, i to na siguran način, sigurno manje riskantan nego siromašni." Suzana Nikolić / GOSPOĐA KLEE from MONTAЖ$TROJ on Vimeo. Goran Grgić u ulozi Dr. Moellera: "Nijedna zabrana ne dovodi ničemu dobrome, ako krećemo prema tome da se vraćamo zapravo u prošlost, sigurno nećemo doći do dobrog rješenja." Goran Grgić / Dr. MOELLER from MONTAЖ$TROJ on Vimeo. Vilim Matula u ulozi Kriminalističkog inspektora: "Pozivanje liječnika na priziv savjesti vidim kao oportunistički refleks, gdje s čulima za trenutnu političku situaciju, reagiraju instinktom jata." Vilim Matula / INSPEKTOR from MONTAЖ$TROJ on Vimeo.   Urša Raukar u ulozi Gospođe Witt: "Pobačaj je sasvim sigurno jedna bol, pobačaj je nesreća, ali s druge strane pobačaj je vrlo često jedini izlaz..." Urša Raukar / GOSPOĐA WITT from MONTAЖ$TROJ on Vimeo.   Montažstroj poziva – dijelite sadržaje projekta na društvenim mrežama, ali dijelite i svoj stav. Tiče vas se! Video sadržaji su ujedno i najava za javni događaj LJUBAV & EKONOMIJA, koji će se održati 11. lipnja 2017. godine u Kinu Tuškanac u Zagrebu, a radi se o dokumentarnom performansu koji će nas povesti na povijesno putovanje od Weimarske Njemačke do Hrvatske danas.