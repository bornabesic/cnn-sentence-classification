Svjetski poznata australska glazbenica Natalie Imbruglia u sklopu svoje nadolazeće turneje prvi će puta zasvirati u Hrvatskoj i to 3. svibnja u Zagrebu. Imbruglia je svjetsku slavu doživjela 1997. godine objavom svog prvog singla 'Torn' sa svog debitantskog albuma Left of the Middle. Album je prodan u preko 6 milijuna primjeraka diljem svijeta, a Imbruglia je nagrađena MTV-jevom nagradom za najboljeg novog izvođača. Nakon uspjeha Left of the Middle, Australka je izdala White Lilies Island 2001. godine, Counting Down the Days 2005. godine. te Come to Life 2009. Godine. Imbruglia je tijekom karijere tri puta nominirana za nagradu Grammy, a prodala je preko 9 milijuna primjeraka albuma širom svijeta. Šest godina nakon Come to Life, u ljeto 2015. pjevačica izdaje album Male. Inspiraciju za novi album pronašla je u svojim najdražim muškim umjetnicima. Male je kolekcija klasičnih i suvremenih pjesama - koju izvode njezine muške muze - Cat Stevens, Damien Rice, Tom Petty, Pete Townsend, Zac Brown Band, i mnogi drugi. Prvi single s albuma 'Instant Crush' u originalu izvodi Daft Punk. 'U originalnoj verziji zaista možete čuti o čemu pjesma govori zbog Julianovog specifičnog glasa, koji ja stvarno obožavam. To je uistinu predivna priča koju želim da ljudi čuju i povežu se s riječima. Jako sam ponosna kako je na kraju ispalo', kaže Imbruglia.Cijena ulaznice iznosi 170 kuna u pretprodaji, a na dan koncerta 220 kuna. VIP ulaznica iznosi 280 kuna. Ulaznice se mogu kupiti na svim prodajnim mjestima Eventima, kao i putem stranice Eventim.hr.