Na sinoćnjem finalu natječaja 'Zasviraj sa Žujom', održanom u Vintage Industrial Baru, četiri su se finalista - Phaneron, Spleen G., Media Stres i Billie Joan - borili na nastup na glavnoj pozornici jedanaestog izdanja INmusic festivala. Svi su bili odlični, a prisutni novinari i glazbeni stručnjaci - i ove godine u ulozi žirija - za pobjednika natječaja, kojeg su organizirali Ožujsko pivo i INmusic festival, odabrali su Spleen G. Spleen G je funk/jazz/rap vokalno - instrumentalna atrakcija. Mladi i kreativni glazbenici zajedno sviraju tek nešto više od godinu dana. Prvi album uskoro će ugledati svjetlo dana, a već imaju spreman materijal i za novi album. Publika je sjajno reagirala na proglašenje pobjednika, a niti članovi benda nisu mogli mogli sakriti oduševljenje: "Sve je bilo super i opušteno. Drago nam je što smo pobijedili. Volimo live nastupe zbog odlične interakcije s publikom. Velika je stvar pridružiti se lineupu INmusic festivala." te dodaju svoj moto "Kad si tvrd, život je mekan".I ove godine borba za prvo mjesto bila je napeta te su svi finalisti međusobno imali samo nekoliko glasova razlike. Finalisti koji nisu pobijedili osvojili su utješne poklone čime je završen četvrti po redu natječaj ''Zasviraj sa Žujom''. Izboru najboljeg benda prethodila je prijava putem internetske stranice INmusic festivala, a izvedbe prijavljenih izvođača mogle su se poslušati putem službene Facebook aplikacije Ožujskog piva. Na navedenim internetskim platformama svi zainteresirani mogli su glasovati za svoje favorite u 3 kruga, a izabrani pobjednici svakoga kruga zasvirali su na finalnoj večeri u Vintageu zajedno s četvrtim finalistom kojeg je odabrao stručni žiri. Pobjednik ovogodišnjeg natječaja nastupit će na INmusicovoj glavnoj pozornici gdje će se predstaviti domaćoj i međunarodnoj festivalskoj publici. Obogaćeni iskustvom nastupanja na velikom festivalu zasigurno će im se otvoriti i nove prilike za daljnje uspjehe u glazbenoj karijeri. Organizatorima INmusic festivala iznimno je drago kada domaći izvođači, koji su nastupili i na INmusicovoj pozornici, imaju priliku ostvariti međunarodni uspjeh te dugoročno podržavaju kvalitetne autorske domaće bendove. Partneru festivala i natječaja, Ožujskom pivu, također je drago što se INmusicu pridružuje još jedan izvrstan izvođač: "Kao što i priliči najomiljenijem pivu koji sustavno podržava kvalitetnu glazbu, veseli nas da putem natječaja "Zasviraj sa Žujom", zajedno s organizatorima INmusica, mladim glazbenicima omogućujemo da se predstave festivalskoj publici te dožive nezaboravno iskustvo nastupanja pred mnogobrojnom publikom, na najatraktivnijem hrvatskom festivalu." Sve zainteresirane bendove, neovisno o tome da li su se do sada prijavljivali na natječaj ili ne već sada se poziva da iskoriste šansu za nastup na idućem INmusicu te se prijave na novi natječaj koji će biti organiziran sljedeće godine. Spleen G pridružuje se svjetskim i regionalnim zvijezdama koje će nastupiti na jedanaestom INmusic festivalu: Florence + The Machine, PJ Harvey, Gutterdämmerung featuring Henry Rollins, Jake Bugg, Skunk Anansie, The Kooks, Wilco, Django Django, Pennywise, The Coral, Yeasayer, The Heavy, Kawasaki 3p, Pat Thomas and the Kwashibu Area Band, Orkesta Mendoza, Monoswezi, Shearwater, My Baby, Nikki Louder, FùGù Mango, The Bambi Molesters, Gustafi, Gretta, Chui, Žen, The Haze i drugi! INmusic festival #11 održat će se od 20. do 22. lipnja 2016. godine na Jarunu u Zagrebu uz potporu Ožujskog piva kao powered by sponzora te OTP banke koja omogućava beskontaktno plaćanje na festivalu. Festivalske trodnevne ulaznice dostupne su putem službenog webshopa, mogu se uplatiti u više od 100 poslovnica OTP banke Hrvatska te se mogu kupiti u Dirty Old Shopu u Zagrebu. Cijena trodnevne ulaznice iznosi 349 kuna (+ transakcijski troškovi), cijena dnevne ulaznice iznosi 300 kuna (+ transakcijski troškovi) dok je cijena za sedmodnevni festivalski kamp 250 kuna (+ transakcijski troškovi). Kamperske ulaznice, kao i jednodnevne ulaznice za festival, dostupne su isključivo putem webshopa.