Mladi britanski punk-rock sastav Slaves, čiju glazbu često opisuju kao “britanski punk s grubim blues/garažnim rifovima”, osnovali su 2013. godine gitarist Laurie Vincent i bubnjar Isaac Holman. Njihov grub, žestok i Britancima jedinstven zvuk inspiriran je bendovima poput Joy Division, Crass i Refused. Nedugo nakon osnutka, Slaves su privukli pažnju publike mnogobrojnim, upečatljivim i nadasve energičnim nastupima.   Njihov prvi studijski album Are You Satisfied, u izdanju EMI-a, izašao je u kasno proljeće 2015. godine. Već u prvom tjednu zauzeo je osmo mjesto na britanskoj ljestvici najprodavanijih albuma, a iste godine je bendu zaradio i nominaciju za prestižnu Mercury nagradu. Njihov drugi album Take Control na kojem se nalazi i suradnja s Mike D-om iz Beastie Boysa objavljen je u rujnu 2016. godine. Kao i njegov prethodnik postigao je velik uspjeh i u prvom tjednu zauzeo visoko šesto mjesto na ljestvici najprodavanijih albuma u Ujedinjenom Kraljevstvu. Slavesi i njihova nezaustavljiva energija hrvatskoj publici će se predstaviti na dvanaestom izdanju INmusic festivala, gdje se Slaves pridružuju najatraktivnijem festivalskom line-up u regiji i spektakularnim izvođačima – Kings of Leon, Arcade Fire, Alt-J, Kasabian, Michaelu Kiwanuki i mnogim drugima!   INmusic festival #12 održati će se od 19. do 21. lipnja 2017. godine na zagrebačkom Jarunu uz potporu Ožujskog piva kao powered by sponzora te OTP banke koja na festivalu omogućava beskontaktno plaćanje. Festivalske ulaznice za nezaboravno trodnevno festivalsko iskustvo dostupne su po cijeni od 399 kn do 17. ožujka 2017. godine, u svim poslovnicama OTP banke, Dirty Old Shopu u Zagrebu (Tratinska 18) i putem službenog festivalskog webshopa. Sedmodnevne kamperske ulaznice po cijeni od 200 kn dostupne su putem službenog festivalskog webshopa.