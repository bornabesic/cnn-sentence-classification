Najveći i najdugovječniji hrvatski open-air festival u 2017. godini svojoj publici pripremio je glazbeni program na razini najpoznatijih i najposjećenijih europskih festivala, a uz cijenu od samo 399 kuna za tri dana bogatog glazbenog programa. INmusic festival #12 ujedno je i najpovoljniji festivalski dragulj Europe, a ove godine po neusporedivo manjoj cijeni svojim kvalitetnim programom stoji uz bok nekim od najvećih i najpoznatijih europskih festivala poput Rock Werchetera, Mad Cool Festivala, Rosklidea, Szigeta... Kultni britanski New Musical Express s razlogom je ovogodišnje izdanje INmusic festivala uvrstio među 12 najboljih svjetskih festivala, a reakcije nacionalnih i međunarodnih medija i glazbene publike na do sada objavljena gostujuća glazbena imena na INmusicu #12 jednoglasno su pozitivne i euforične. Kvalitetan i jak program u kojemu se ističu Kings of Leon, Arcade Fire, Alt-J i Kasabian kao headlineri, očekivano je rezultirao iznimnom potražnjom za ulaznicama, a temeljem čega organizatori festivala očekuju i rekordnu posjećenost dvanaestog izdanja INmusic festivala. O kvaliteti ovogodišnjeg programa najviše govore fantastične reakcije oduševljene publike INmusica: Atlanta iz Ujedinjenog Kraljevstva - Ovaj line-up izgleda ludo! Barbara iz Hrvatske - Znači ne propuštamo ovaj, nema šanse, obavezno idemo i amen! Perry iz Engleske - Svaka čast! Ovaj line-up je nevjerojatan! Aarvi iz Indije - Previše veličanstvenosti na jednom mjestu! INmusic festival #12 održati će se od 19. do 21. lipnja 2017. godine na zagrebačkom Jarunu uz potporu Ožujskog piva kao powered by sponzora te OTP banke koja na festivalu omogućava beskontaktno plaćanje, a na festivalu će nastupiti neka od najatraktivnijih svjetskih glazbenih imena današnjice – Kings of Leon, Arcade Fire, Alt-J, Kasabian, Michael Kiwanuka, Flogging Molly, Darko Rundek, Slaves, Repetitor, The Strange, Kel Assouf, Public Service Broadcasting i mnogi drugi. Vrhunski program INmusic festivala čini ga i ove godine jednim od najznačajnijih kulturnih događanja u Hrvatskoj, dok izvjestan rekordni turistički rezultat potvrđuje činjenica da najpoznatija svjetska stranica za rezervaciju smještaja Booking.com već sada označava da je smještaj u Zagrebu u 2017. godini najtraženiji za vrijeme INmusic festivala od 19. do 21. lipnja 2017. Ulaznice za dosad najspektakularnije izdanje INmusic festivala dostupne su u preko stotinu poslovnica OTP banke diljem Hrvatske, Dirty Old Shopu u Zagrebu (Tratinska 18) i putem službenog festivalskog webshopa.