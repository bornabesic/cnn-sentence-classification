ZAGREB – Prva sezona serije 'Zločinački umovi: Preko granica' regionalnu će premijeru doživjeti na AXN Adriji od 24. svibnja.   Jack Garret i njegov međunarodni tim istražitelja putuju na Tajland kako bi istražili nestanak trojice američkih dobrovojaca koji su nestali na putu za Bangkok. Na zadatku se ponovo zbliže s bivšom kolegicom Clarom Seger koja im pomaže skupiti dokaze na brzinu prije nego ih oluja uništi. Zaplet je to prve epizode prve sezone spin offa globalno uspješnog serijala 'Zločinački umovi'.   U ovom izdanju popularne akcijske drame fokus je na posebnoj jedinici FBI-a koja je specijalizirana za rješavanje zločina van Amerike, kao i spašavanje svojih sugrađana koji se nađu u problemima. Na čelu tima je Jack Garrett, veteran s više od 20 godina službe. U njegovoj jedinici u Clara Seger, inteligentna i obrazovana antropologinja, Matthew Simmons, bivši ratni heroj i odličan profiler. Uz njih tu je i Russ Montgomery, briljantni analist koji se često pobrine za obitelji ljudi koji su nastradali u inozemstvu. Tim zaokružuje Mae Jarvis, neustrašiva doktorica.   Glavnu ulogu u serijalu tumači izvrstan američki karakterni glumac Gary Sinise, dok su ostale role podjeljene Alani De La Garzi, Danielu Henneyu,Tyleru Jamesu Williamsu i Annie Funke.   Prva sezona 'Zločinački umovi: Preko granica' emitirat će se po dvije epizode u stalnom tjednom terminu srijedom od 22:00 bit će emitirane po dvije epizode.