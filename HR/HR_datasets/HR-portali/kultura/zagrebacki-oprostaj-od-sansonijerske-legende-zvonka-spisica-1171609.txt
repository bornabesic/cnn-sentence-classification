Zagreb se u ponedjeljak oprostio od svog legendarnog i samosvojnog šansonijera Zvonka Špišića. U kazalištu Komedija, u kojem se godinama održava Chansonfest koji je utemeljio baš Špišić, održana je komemoracija jednom od najvećih hrvatskih glazbenih autora na kojoj su Špišićeve svevremene pjesme interpretirali Mirko Švenda Žiga i Đani Stipaničev. O Špišićevu opusu i osobnosti govorili su Siniša Škarica, Hrvoje Markulj, Antun Tomislav Šaban i Milan Bandić. Posljednji ispraćaj održan je na Mirogoju.