Nakon uvodnog programa u Zagrebu, Revija hrvatskih kratkih filmova Kratki na brzinu sinoć se preselila Sveti Ivan Zelinu. U dvorani zelinskog kina Kraluš, Reviju je otvorio film "Belladonna" Dubravke Turić koji je Zlatnim lavom trijumfirao na prošlogodišnjem filmskom festivalu u Veneciji. Selektor Revije Miroslav Mandić u ovogodišnji program uvrstio je 56 kratkih hrvatskih filmova. Predsjednica žirija je glumica Tihana Lazović, s redateljima Andrejom Korovljevim i Igorom Bezinovićem.  Reviju će 15. svibnja zatvoriti aktualni dobitnik nagrade Europske filmske akademije za najbolji kratki film, "Piknik" Jure Pavlovića.  