Pripreme za nadolazeće jedanaesto izdanje INmusica već su u punom jeku! Na čak tri otoka u tri glazbena dana te u 7 dana boravaka u festivalskom kampu publika će imati priliku zabaviti se i  čuti vrhunska glazbena imena – među kojima su i neki miljenici publike koji su već posjetili Zagreb, ali i brojni izvođači koji će ove godine premijerno nastupiti u Hrvatskoj. INmusic festival nastavlja dobru tradiciju te je i ove godine, zajedno s partnerima - Ožujskim pivom, OTP bankom, Turističkom zajednicom grada Zagreba i Hrvatskom turističkom zajednicom te uz pokroviteljstvo Grada Zagreba, osigurao samo najbolje usluge i sadržaje. Brojni posjetitelji moći će se zabaviti u svakom trenutku, a na festivalskim otocima mogu se naći i brojna skrivena mjesta za odmor i bijeg od gužve. Najimpresivniji dodatni sadržaj ove godine zasigurno je Teslin toranj koji uživa veliku pažnju javnosti od kad je najavljena njegova izgradnja. Tridesetmetarska replika tornja bit će jednako impresivna izvana kao i iznutra gdje će se putem posebnog VJ programa prikazivati projekcije Teslinog i Bowiejevog života te stvaralaštva. Jedinstvena festivalska pozornica posvećena je Nikoli Tesli i Davidu Bowieju, ali i ostalim velikanima glazbene scene koji su nas nedavno napustili te idejama koje mijenjaju svijet čineći ga ljepšim i boljim. Temelji ove impresivne građevine postavljeni su početkom lipnja, a sam toranj svakim danom sve više raste. U trenutku kada toranj zabljesene u svoj svojoj impresivnosti, montažna pocinčana konstrukcija ukupno će sadržavati oko 3500 čeličnih dijelova (elemenata i ploča) grupiranih u 265 radioničkih pozicija s ugrađenih oko 4000 vijaka. Ukoliko netko želi saznati više, Renato Filipin, viši kustos 'Tehničkog muzeja Nikola Tesla' svakog festivalskog dana održati će predavanja o "izumitelju koji je osvijetlio svijet". Predavanja će se moći poslušati u dva termina, s početcima u 19h i 20h. InMusic   U sklopu već najavljenog ovogodišnjeg programa INteatra na daskama malenog festivalskog drvenog kazališta nastupit će Senka Bulić, Vilim Matula i Zijah Sokolović, a isti prostor će se, nakon predstava, transformirati u noćni Silent Party na kojemu će publiku do jutra zabavljati ekipa iz YEM kolektiva. Yemovci će se također pobrinuti za dobru atmosferu na raznim mjestima festivalskog otoka i rasplesat će brojne posjetitelje željne dobrih beatova. Nakon nastupa na glavnim pozornicama zabava se nastavlja na Hidden, Balkan i Night stageu. Za vrijeme festivala inače miran jarunski šumarak pretvori se u Šumu Striborovu, koja je kao i u priči, skrivena i dostupna samo najizdržljivijima. Posjetitelji vjerojatno neće naći Malika Tintilinića i Domaće iz istoimene bajke, ali će zato uživati uz magične D'n'B, dubstep, jungle i breakbeat ritmove. Ukoliko netko želi pokazati svoje glazbene virtuoznosti, na INmusicu može i to! Vokalne sposobnosti posjetitelji će moći okušati u okružju najzagrebačkijeg filma Tko pjeva zlo ne misli i to na popularnim karaokama. Zabava je zagarantirana i uz Nissanovo Guitar Hero natjecanje, a najboljeg "gitarističkog heroja" Nissan nagrađuje putem u Pariz na Rock en Seine Festival. Uz karaoke i Guitar Hero natjecanje svi mogu postati zvijezde makar na pet minuta! Odlična zabava je zagarantirana. InMusic InMusic Nasmijanih i vedrih lica posjetitelji će moći zabilježiti svoja najdraža festivalska sjećanja u MasterCardovoj 'Photobooth' kućici. Ukoliko netko želi na društvenim mrežama napisati kako se sjajno provodi ili pak pročitati mail – MasterCard se pobrinuo za free Wi-Fi zonu! Na festivalu će posjetitelji isprobati i brojne okuse mođu kojima i razne napitke kombinirane s Pelinkovcom – nesumnjivo je kako će hrvatski omiljeni liker zavoljeti i brojni strani posjetitelji. Odmor posjetitelji mogu potražiti na brojnim krevetima razasutim po festivalskom otoku ili u Nargila Chill Out zoni koja se može prepoznati već samim pogledom na bezbrižno ispružene ljude koji uživaju u omamljujućim blagim mirisima nargila. Koktel barovi nalaze se na dvije lokacije na Otoku hrvatske mladeži, a profesionalni i brzi koktel majstori u trenutku će smiješati omiljenu kombinaciju. Zahvaljujući Jamnici Sensation u ponudi će biti i osvježavajući novi ljetni okusi uz koje će posjetitelji moći dugo uživati u  odličnoj noćnoj zabavi INmusicovog Night stagea. Glazbeni program uveličat će najaktualnija svjetska i regionalna glazbena imena! Ljeto počinje na INmusicu s nastupima Florence + The Machine, PJ Harvey, Gutterdämmerung featuring Henry Rollins, Jake Bugg, Skunk Anansie, The Kooks, Wilco, Django Django, Pennywise, The Coral, Yeasayer, Barns Courtney, Kawasaki 3p, Pat Thomas and Kwashibu Area Band, Orkesta Mendoza, Monoswezi, Shearwater, My Baby, FùGù Mango, The Bambi Molesters, Gustafi, Gretta, Chui, Žen i mnogim drugima! INmusic festival #11 održat će se od 20. do 22. lipnja 2016. godine na Jarunu u Zagrebu uz potporu Ožujskog piva kao powered by sponzora te OTP banke koja omogućava beskontaktno plaćanje na festivalu. Ulaznice su dostupne putem službenog festivalskog web shopa, mogu se uplatiti u više od 100 poslovnica OTP banke Hrvatska te se mogu kupiti u Dirty Old Shopu u Zagrebu. Cijena trodnevne ulaznice iznosi 349 kuna (+ transakcijski troškovi), cijena dnevne ulaznice iznosi 300 kuna (+ transakcijski troškovi) dok je cijena za sedmodnevni festivalski kamp 250 kuna (+ transakcijski troškovi). Kamperske ulaznice, kao i jednodnevne ulaznice za festival, dostupne su isključivo putem službenog INmusic web shopa.