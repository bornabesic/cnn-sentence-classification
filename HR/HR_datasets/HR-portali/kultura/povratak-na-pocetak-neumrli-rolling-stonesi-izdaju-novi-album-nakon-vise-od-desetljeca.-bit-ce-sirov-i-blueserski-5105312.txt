The Rolling Stones se nakon više od desetljeća spremaju objaviti novi studijski album. Bend je na Twitteru objavio kriptičnu informaciju 'Dolazi 6. listopada', uz kratak isječak Micka Jaggera, Keitha Richardsa i ostatka ekipe kako praše klasičan blues. Navodno se radi o albumu s pjesmama čikaškog bluesa, kojeg su snimili u tri dana na mikrofon, bez studijskih uljepšavanja. Njihov američki producent Don Was Le Figarou je prošlog tjedna rekao da se bendu na snimanju pridružio i Eric Clapton koji je snimao svoj album u susjednom studiju. Inače, Keith Richard (72) veliki je obožavatelj Chicago bluesa i otvoreno je govorio o utjecaju tog muzičkog pravca na njegovo gitarističko umijeće dok je odrastao u Engleskoj.