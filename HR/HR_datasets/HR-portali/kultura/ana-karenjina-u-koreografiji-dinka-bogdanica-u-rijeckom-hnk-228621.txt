Baletna predstava riječkog  HNK Ivana pl. Zajca „Ana Karenjina“ Rodiona Ščedrina, u koreografiji i režiji Dinka Bogdanića i pod vodstvom Nade Matošević na programu je u u subotu 18. i ponedjeljak 20. prosinca (u 19.30 sati). Svevremenska priča o hrabroj i ranjivoj ženi ispričana plesnim koracima, od praizvedbe 12. prosinca 2008. godine do danas, oduševljava publiku jednakom snagom, a njezini protagonisti uvijek su  s pozornice ispraćeni dugotrajnim pljeskom. U dvjema prosinačkim izvedbama u naslovnoj ulozi gledat ćemo solisticu riječkog Baleta Cristinu Lukanec, a Vronski je njezin višegodišnji scenski partner Andrei Köteles (na slici), poznat po svojim iznimnim baletnim kreacijama u kojima riječka publika uživa čitavo desetljeće. Prema riječima redatelja i koreografa Dinka Bogdanića, ishodište je predstave sretna ljubav koja se premeće u nesretnu i vodi jednu ženu prema tragičnom kraju. U predstavi sudjeluju i Filip Viljušić (Serjoža, sin Ane i Karenjina); Zoran Jakšić (Knez Stjepan Arkadjič Oblonski, Stiva); Paula Rus ( Katarina Aleksandrovna- Kiti); Tina Zubović (Grofica Vronska, Aljošina majka); Dmitri Andrejčuk (Konstantin Dimitrijević Levin); Oxana Brandiboura (Knjeginja Betsi Tverska, sestrična Vronskog); Marta Kanazir, Laura Orlić, Svetlana Andrejčuk, Sabina Voinea Vukman (Prijateljice Kiti); Ilcenco Vlad Alexandru Cutulescu (Konjanik); Marta Voinea (Mlada kneginja Sorokina, buduća ljubavnica Vronskog); Danijela Menkinovski (Dadilja kod Karenjinovih); Sergej Kiselev, Marijana Radić (Pjevači u Operi) i članovi baletnog ansambla: Svetlana Andrejčuk, Laura Orlić, Kristina Kaplan, Deana Marčić, Svetlana Rasskazova, Tena Ferić Dokmanović, Marta Kanazir, Leonid Antontsev, Vitali Klok, Ashatbek Yusupzhanov, Svebor Zgurić, Ludwig Jerkander i Alan Oscar Alberto te polaznice škole za klasični balet u Rijeci i članice plesne udruge „Dance studio“ Rijeka te orkestar Opere riječkog HNK Ivana pl. Zajca.       