Tedi Spalato od ranih 80ih godina nastupao je na Splitskom festivalu. '' U tim godinama nastupao sam skoro na svake godine. Nakon grupe More, došla je i '86 i Konoba s Meri Cetinić''. Upravo ovu kultnu skladbu koja je odavno prošla okvire festivala izvest će u srijedu 2. ožujka na koncertu Splitski festival – 55 godina u KD Vatroslav Lisinski. ''Cijela moja glazbena putanja je neizostavno utjecana Splitskim festivalom. Zahvaljujući organizatorima jedan djelić tog ozračja s Prokurativa prenijet ćemo u Zagreb. Uz pratnju Komornog studija Zagrebačke filharmonije pod ravnanjem maestra Joška Banova dočarat ćemo pravi duh Prokurativa .Jako me veseli što se koncert održava u Lisinskom jer se u njemu osjećan kao domaćin, ta dvorana pružila mi je mnoge značajne trenutke u mojoj karijeri'' istaknuo je Tedi. ''Ova večer će biti na neki način retrospektiva pjesama koje su obilježile festival, a samom podrškom zagrebačke publike i Slitski festival će dobiti novi poticaj''. Ovu sjajnu večer nadopunit će Tereza Kesovija, Radojka Šverko, Meri Cetinić, Zorica Kondža, Tedi Spalato, Marijan Ban, Neno Belan, Hari Rončević, Tomislav Bralić i klapa Intrade, Ana Opačak, Đorđi Peruzović , Ivo Amulić i Damir Kedžo. Dođite i prisjetite se najboljih pjesama koje su pjevali legendarni splitski izvođači : Nima Splita do Splita, Do posljednjeg daha, U prolazu, Samo more nosin ja u duši i mnoge druge.. Ulaznice za koncert možete kupiti na blagajni Lisinskog ili na lisinski.hr ili OVDJE.   Paralelno sa pripremama za koncert Tedi priprema i mnogobrojne druge projekte: ''Pišem dosta za Olivera, klapu Intrade, klapu Šufit i druge jer često osjetim da neke pjesme su primjerenije i bolje pogođene u izvedbi drugih izvođača'.' Radi i pjesme za svoj album, instrumentalnu glazbu, planira turneju u Americi u travnju, a uključen je i u projekt ''Naša bila štorija'' u izdanju Scardone. ''Taj projekt je završen što se tiče glazbe , sad to treba scenski ostvarit, vjerujem da će se do početka ljeta to pripremit''.     