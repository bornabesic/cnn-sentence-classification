Kamperske ulaznice rezervirali su još ljetos, a članove INmusic tima iznenadili su e-mailom u kojemu su napisali kako su isplanirali super-posebno bračno putovanje na kojemu će posjetiti Hrvatsku i INmusic festival. Razmišljali su i o hotelu, no zaključili su da će im u kampu zasigurno biti puno zabavnije! INmusic festival uzvratio je iznenađenjem, osiguravši im besplatni luksuzni šator. Oduševljeni bračni par, Sarah i Andy, podijelili su svoju priču. Vjenčali su se u kolovozu 2015. godine i već tada su znali kako za medeni mjesec žele nešto posebno i zabavno te da će pričekati 2016. godinu kako bi ostvarili svoj san o savršenom medenom mjesecu. Zahvaljujući ljubavi prema glazbi i putovanjima zaključili su kako nema ništa bolje do toga da posjete glazbeni festival smješten na nekoj lijepoj lokaciji. Odluka o destinaciji nije bila teška budući da Sarahina sestra Jo sa svojim partnerom Mickom već nekoliko godina dolazi u Hrvatsku gdje su se i upoznali. "Oni nam neprestano pričaju kako je Hrvatska divna", kaže Sarah te nastavlja: "Odlučiti koji festival želimo posjetiti također je bilo vrlo jednostavno – INmusic festival! Festivalska povijest, popis izvođača, prekrasna lokacija te mogućnost raznih zanimljivih izleta čine INmusic festival mjestom za medeni mjesec iz snova! Jedva čekamo lipanj!" Mnogo je vjerne publike koja je uz INmusic od samih početaka, neki parovi upoznali su se na INmusicu, a mnogi na INmusic već dolaze i sa svojom djecom. Za medeni mjesec se kaže kako je jedno od najljepših životnih iskustava te je organizatorima INmusica iznimno drago što je londonski mladi bračni među mnoštvom sjajnih ljetnih festivala kao najdraži odabrao upravo INmusic: "Vjerujemo kako će se jako dobro zabaviti te da će, uz odličnu glazbu i sjajnu atmosferu, okruženi prekrasnom prirodom na Jarunu provesti medeni mjesec iz snova koji će biti ispunjen mnoštvom uspomena kojih će se uvijek rado sjećati. Tko zna, možda ćemo i njih na budućim izdanjima INmusica vidjeti u proširenom obiteljskom sastavu Čestitamo na vjenčanju i želimo im svaki dan ispunjen ljubavlju." Promo INmusic / Promo INmusic   Uz brojne preporuke publike, o INmusicu sve češće pišu brojni bloggeri – od glazbenih bloggera preko putopisaca do modnih bloggera. Dobar glas daleko se čuje te velika priznanja stižu iz brojnih svjetskih medija. 'Tile Traveler' smjestio je INmusic na sam vrh ljetnih festivala koji će se održati 2016. godine te dodao kako je INmusic "konstantno hvaljen kao jedan od najboljih europskih festivala, jedan je od najpovoljnijih festivala na kojemu nastupaju brojne glazbene legende!" Njemački 'Musik Express' navodi kako "najveći hrvatski festival ima nepobjediv odnos cijene i lineupa: tri dana nastupa najaktualnijih svjetskih izvođača za manje od 50 eura." Talijanski 'NoisyRoad' uvrstio je INmusic u vodič kroz najbolje europske ljetne festivale, zajedno s Glastonburyem, T in the Park, Bestivalom, Rock Werchterom i drugim cijenjenim festivalima, mađarski 'Külföldre mennék' preporučuje INmusic, bugarski 'Dnevnik' proglasio je INmusic jednim od 10 najboljih festivala u Europi, a sve najbolje pišu poljski 'Fabryka Zespołów', ruski 'InterMedia' te mnogi drugi! Jarunski otoci Trešnjevka i Univerzijada i ove godine bit će dom brojnim kamperima, dok će se glavni glazbeni program, već tradicionalno, odvijati na najvećem otoku jarunskog arhipelaga - Otoku hrvatske mladeži. U festivalskom kampu moći će se boraviti i zabavljati čak sedam dana - od 17. lipnja u 12:00 sati do 24. lipnja u 12:00 sati. Prošlogodišnjim jubilarnim izdanjem INmusic festival postavio je novi rekord posjećenosti s više od 80000 posjetitelja iz raznih dijelova svijeta te 30 % više ostvarenih noćenja nego 2014. godine. Ljeto počinje na INmusic festivalu uz najaktualnija svjetska i regionalna glazbena imena: Florence + The Machine, PJ Harvey, Gutterdämmerung featuring Henry Rollins, Jake Bugg, Skunk Anansie, The Kooks, Wilco, Django Django, Pennywise, Kawasaki 3p, The Bambi Molesters, Gustafi i mnogi drugi! INmusic festival #11 održat će se od 20. do 22. lipnja 2016. godine na Jarunu u Zagrebu uz potporu Ožujskog piva kao powered by sponzora te OTP banke koja omogućava beskontaktno plaćanje na festivalu. Festivalske trodnevne ulaznicedostupne su putem službenog webshopa, mogu se uplatiti u više od 100 poslovnica OTP banke Hrvatska te se mogu kupiti u Dirty Old Shopu u Zagrebu. Cijena trodnevne ulaznice iznosi 349 kuna (+ transakcijski troškovi), cijena dnevne ulaznice iznosi 300 kuna (+ transakcijski troškovi) dok je cijena za sedmodnevni festivalski kamp 250 kuna (+ transakcijski troškovi). Kamperske ulaznice, kao i jednodnevne ulaznice za festival, dostupne su isključivo putem webshopa. U tijeku je i posebna akcija OTP banke: ukoliko se pri plaćanju naloga za festivalske ulaznice u poslovnicama OTP banke diljem Hrvatske ugovori MasterCard® contactless prepaid kartica OTP banke (bez članarine i upisnine) OTP banka poklanja 50 kuna pologa. Ponuda je ograničena te traje do 31. svibnja ili do isteka zaliha.