Electronic Arts jučer je izbacio prvi teaser trailer nastavka svoje popularne Star Wars: Battlefront serije. U kratkom videu od 30 sekundi, koji najavljuje Battlefront II, nagurano je mnoštvo detalja koji otkrivaju detalje o novoj igri. Prvi dio najave prikazuje pripadnicu imperijalnih snaga, najvjerojatnije glavni lik kampanje za jednog igrača, čija se priča odvija nakon završetka 'Povratka Jedija' i smrti cara Palpatinea. U sljedećih nekoliko brzih rezova, možemo vidjeti imperijalne lovce kako lete, te nekoliko likova koji su se pojavljivali u raznim erama Ratova zvijezda. U jednom trenutku vidimo početak dvoboja između Jedi učitelja Yode i Palpatineovog prvog učenika Dartha Maula. Rey iz 'Sila se budi' pretrčava kroz scenu pored eksplozija, a kraj prikazuje Kyloa Rena kako se okreće prema kameri. Cijeli trailer pogledajte u nastavku: