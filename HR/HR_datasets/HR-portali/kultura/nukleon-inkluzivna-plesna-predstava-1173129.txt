Nukleon je cjelovečernja predstava nastala u suradnji IMRC kolektiva i Aleksandre Janeve Imfeld. Koreografski predjeli koje plesači stvaraju, posljedica su kolektivnog autorstva i razrade specifičnog sistema plesačke interakcije, nastalog iz svakog pojedinog tijela i osobnog interesa. Sadržajno, Nukleon se smješta u prostoriju u kome se odvila rođendanska zabava, a čija, možemo tek naslutiti. Napuštena zabava, prazni DJ-pult i zaboravljena odjeća, preuzeti od novih aktera postaju mjestom dinamičkih sudara i emocionalnih eksplozija. IMRC-ov Nukleon je zajednica kojoj je uporište magnetska i neraskidiva povezanost i međuovisnost svih svojih dijelova. Koreografkinje: Aleksandra Janeva Imfeld & Iva Nerina Sibila Su-kreatori i izvođači: Josipa Lukinović, Helvecia Tomić, Irma Unušić, Iva Nerina Sibila, Leon Goličnik, Nikola Orešković Kostimografija: IMRC & Aleksandra Janeva Imfeld Scenografija: fundus Zagrebačkog plesnog centra Svjetlo i tehničko vodstvo: Duško Richtermoc i Jason Mulhausen Glazbena podrška: Marin Živković Produkcija: Amela Pašalić za IMRC / HiPP Premijera: 18. 11. 2016. Zagrebački plesni centar IMRC je financijski podržan od Ministarstva kulture RH i Gradskog ureda za obrazovanje, kulturu i sport Grada Zagreba. Inkluzivni kolektiv – IMRC (Inclusive Movement Research Collective) osnovan je 2012., kao edukacijski i izvedbeni project posvećen inkluziji u suvremenom plesu. Od početka radi na najvišoj profesionalnoj i umjetničkoj razini. U četiri godine rada naše su radionice i izvedbe potaknule mnoge plesne entuzijaste, one s invaliditetom i one bez, da se počnu baviti plesom i izvedbom. Kroz predstave, donosimo ideju inkluzije na plesne i kazališne pozornice i potičemo naše članove u vlastitim kreativnim projektima. Gradimo partnersku mrežu unutar Hrvatske, kako bismo osigurali širenje ove ideje na nacionalnoj razini. U suradnji s Časopisom za plesnu umjetnost Kretanja objavili smo publikaciju posvećenu inkluziji, a 2015. pokrenuli smo mali festival Inkluzivne scene u suradnji s plesnom skupinom Magija iz Rijeke. IMRC je nastupao u Zagrebu, Rijeci, Karlovcu, Dubrovniku, Bjelovaru te u Ateni u sklopu EU projekta Unlimited Access. Naš plesač Slađan Livnjak dobitnik je Nagrade Hrvatskog glumišta za svoju izuzetnu plesačku izvedbu, 2016. IMRC vode plesna umjetnica Iva Nerina Sibila i producentica Amela Pašalić, dio je Hrvatskog instituta za pokret i ples, a djeluje u suradnji sa Zagrebačkim plesnim centrom. Aleksandra Janeva Imfeld, rođena u Makedoniji 1975., školovala se u Školi suvremenog plesa Ane Maletić u Zagrebu, potom na plesnim akademijama u Belgiji. Bila je stipendistica plesne skupine Jennifer Muller u New Yorku i Dance Web programa u Beču. Plesala je u Studiju za suvremeni ples, Zagrebačkom plesnom ansamblu i BadCo za koji je kreirala svoj prvi rad, nagrađen na festival Tendances u Luxembourgu. U Njemačkoj je radila s Ismael Ivom i Anom Mondini, u Francuskoj sa System Castafiore, a u s Belgiji Brice Leroux, Davidom Hernandezom, Melanie Munt, Dolores Hulan i SPIN. Jedna je od su-osnivačica regionalnog projekta Nomad Dance Academy i Nomad Dance Academy Hrvatska. Tijekom 2012. pokrenula je istraživački projekt the connector koji se bavi kolektivnim autorstvom unutar a.pass programa u Briselu. Više informacija pronađite ovdje.