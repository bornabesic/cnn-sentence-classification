Zahvaljujući OTP banci Hrvatska, plaćanje na INmusicu će i ove godine biti vrlo jednostavno i brzo!  Već treću godinu za redom OTP banka kao sponzor i partner INmusic festivala osigurava bezgotovinsko i beskontaktno plaćanje na festivalu. Ovakav način plaćanja pokazao se iznimno efikasnim te je publici omogućeno da što manje vremena provedu u redovima te što više u uživanju u glazbi i svim iskustvima koje INmusic pruža! Svaka minuta uživanja je dragocjena, a zahvaljujući uspješnoj praksi korištenja novih tehnologija i modernih uvjeta pružanja usluga, posjetiteljima ostaje više vremena za zabavljanje na INmusic festivalu. Bezgotovinska i beskontaktna kupnja podrazumijeva da se sva plaćanja, izuzev festivalskih memorabilija, na INmusic festivalu i pripadajućem kampu vrše INmusic festivalskom karticom, MasterCard® contactless karticama OTP banke, ali i svim ostalim MasterCard® i Maestro® beskontaktnim karticama. Kupci INmusicovih blagdanskih paketa kod sebe već imaju registriranu MasterCard® contactless prepaid karticu OTP banke kojom mogu beskontaktno plaćati na svim prodajnim mjestima festivala, a INmusic festivalsku karticu bit će moguće kupiti na svim festivalskim TOP-UP lokacijama. Nadoplata festivalskih kartica bit će moguća na svim TOP-UP lokacijama, dok će se MasterCard® contactless prepaid karticu OTP banke moći nadopunjavati na posebnom TOP-UP pointu OTP banke na festivalskoj lokaciji.   Trenutno stanje kartice vidljivo je na računu koji se izdaje pri svakoj nadopuni kartice, nadoplatu se može izvršiti gotovinom ili bilo kojom drugom bankovnom karticom. Radi sigurnosti posjetitelja, maksimalan iznos uplate iznosi 2 000 kuna. Moguće je plaćati i svim ostalim MasterCard® i Maestro® beskontaktnim karticama te je u tom slučaju za plaćanja u iznosu većem od 100 kuna potreban unos PIN broja ili autorizacija transakcije potpisom na naplatnoj lokaciji. Neke od prednosti koje donosi beskontaktno i bezgotovinsko plaćanje svakako su: >>> Brža kupovina – višestruko brže obavljanje transakcija na festivalskim prodajnim mjestima >>> Mogućnost trenutačne nadoplate sredstava na karticu - na 30 TOP-UP lokacija na festivalu i festivalskom kampu >>> Brz i jednostavan povrat sredstava – lokacije za nadoplatu bit će ujedno i lokacije za povrat nepotrošenih sredstava. Povrat sredstava nije moguće izvršiti bez računa dobivenog prilikom kupovine festivalske kartice. Ukoliko netko propusti zatražiti povrat novca na festivalu prije njegova zatvaranja (23.lipnja u 05:00h) – povrat nepotrošenog novca bit će moguć u svim poslovnicama OTP banke diljem Hrvatske od utorka 28. lipnja do utorka 5. srpnja 2016., uz predočenje osobne iskaznice ili putovnice i računa izdanog pri kupovini festivalske kartice. >>> Festivalska kartica plaća se 10 kuna, ali se i tih 10 kuna vraća prilikom povrata sredstava – a može se i zadržati kao uspomenu na još jedan odličan provod na INmusic festivalu! Svi detalji i odgovori na moguća pitanja u vezi bezgotovinskog i beskontaktnog plaćanja na INmusic festivalu dostupni su na službenim stranicama festivala(www.inmusicfestival.com/info/bezgotovinska-kupovina ), putem besplatne festivalske mobilne aplikacije ili u programskim knjižicama koje će biti dostupne na samoj lokaciji festivala, a upute o korištenju beskontaktnih kartica sažete su i u simpatičnom edukativnom videu: https://youtu.be/NiuD-eq4xaw Ljeto počinje na INmusic festivalu uz najaktualnija svjetska i regionalna glazbena imena: Florence + The Machine, PJ Harvey, Gutterdämmerung featuring Henry Rollins, Jake Bugg, Skunk Anansie, The Kooks, Wilco, Django Django, Pennywise, The Coral, Yeasayer, Barns Courtney, Kawasaki 3p, Pat Thomas and Kwashibu Area Band, Orkesta Mendoza, Monoswezi, Shearwater, My Baby, FùGù Mango, The Bambi Molesters, Gustafi, Gretta, Chui, Žen i mnogi drugi! Ovogodišnje izdanje uveličat će i posebna 30-metarska replika Teslinog tornja koja će jednako impresivno izgledati iznutra, kao i izvana. Unutrašnjost tornja namijenjena je pozornici koja će uz glazbu udomiti i poseban VJ program posvećen Tesli, Bowieju, ali i ostalim velikanima glazbene scene koji su nas nedavno napustili. INmusic festival #11 održat će se od 20. do 22. lipnja 2016. godine na Jarunu u Zagrebu uz potporu Ožujskog piva kao powered by sponzora te OTP banke koja omogućava beskontaktno plaćanje na festivalu.