Britney Spears je najavila da će otkazati svoju turneju “Circus” ako joj se njezina djeca ne pridruže, vijest je koja kruži američkim internetskim portalima. Odvjetnici njezina bivšeg muža Kevina Federlinea ne slažu se s njezinom odlukom da Seana Prestona i Jaydena Jamesa povede sa sobom na turneju na kojoj bi trebala održati oko 40 koncerata.   Britney je čak ponudila Kevinu 4 tisuće dolara tjedno ako i on otputuje s njima kako bi se brinuo za dječake dok je onda odsutna. Sean i Jaden bi imali “bazu” na tri lokacije, u New Jerseyu, New Orleansu i Los Angelesu da ih mama može posjećivati između koncerata. Kevin se navodno složio s tim planom, međutim njegovi odvjetnici nisu te su odbili Britneynu molbu ne obrazlažući zašto.   Turneja "The Circus Starring Britney Spears" trebala bi početi 3. ožujka u New Orleansu, a nakon koncerata po sjevernoj Americi, 6. lipnja u Londonu bio je planiran početak europskog dijela turneje.  (K.B.) 