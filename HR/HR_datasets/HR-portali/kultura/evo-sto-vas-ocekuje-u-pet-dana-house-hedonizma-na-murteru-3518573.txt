Jedan od najcjenjenijih brendova u house glazbi, Defected, dolazi na hrvatsku obalu s premijernim izdanjem Defected Croatia festivala koji je na rasporedu od 11. do 15. kolovoza 2016. u The Garden Resortu u Tisnom. Defected Croatia će na idiličnoj lokaciji na obali ugostiti mnoštvo svjetski poznatih DJ-eva koji će se naći za pultom na glavnoj pozornici, kao i onoj uz plažu, te na zabavama na brodovima koje će nadopuniti iskustvo partyja na otvorenom u klubu Barbarella’s. Poznat je potpuni program za uživanje u pet dana house hedonizma. Ako želite zabavu uz odličnu glazbu pored mora pravo mjesto je Beach stage gdje možete plesati uz glazbu za koju su zaduženi FCL, Atjazz, Karizma, Black Motion, Joeski, Adam Port i mnogi drugi tijekom tjedna, a partneri Soul Heaven, Point Blank i Soundwall presents Keinemusik bit će zaduženi za glazbenu pozadinu pozornice uz more. Nekoliko trenutaka od plaže smještena je još impresivnija glavna pozornica koja će ugostiti neke od svjetski poznatih izvođača kao što su Basement Jaxx, Dennis Ferrer, Kenny Dope i Roger Sanchez. Ovim legendarnim imenima pridružit će se najnovija svježa postava house imena kao što su Lee Walker, Josh Butler i Sonny Fodera. Na suprotnoj strani zaljeva, dvije minute od plaže, usidren je Argonauty brod koji plovi dva puta dnevno, a festivalski posjetitelji otisnut će se na put do obližnjih otoka. U trajanju od 4 do 6 sati na rasporedu je ukupno deset zabava na brodovima, a za zvučnu kulisu na moru bit će zaduženi Yoruba Records u vlasništvu Osunladea, belgijski klub La Rocca, Glitterbox ili legendarni Freerange Records. Završetak svake večeri je u klubu na otvorenom Barbarella’s koji je udaljen 10 minuta od festivalske lokacije u The Gardenu u Tisnom, a organizirani prijevoz ili taksiji na raspolaganju su do ove lokacije i natrag. Promo / Promo   Barbarella’s je zadnjih godina redovito na listi najboljih klubova na svijetu, a nagonu za plesanjem do zadnje pjesme u klubu gdje dočekujete jutro s rukama u zraku se nemoguće oduprijeti uz imena kao što su Guti, Noir, Kings of Tomorrow ili Honey Dijon. Smješten u skrivenoj uvali s vlastitom pješčanom plažom i kristalno čistim morem, Defected Croatia je spoj odmora i festivala u intimnom okruženju koji osigurava pet dana house hedonizma. Ulaznice u prodaji su jeftinije festivalske i dnevne ulaznice za regiju tj. za državljane Hrvatske, Slovenije, Srbije, Bosne i Hercegovine, Makedonije, Crne Gore i Kosova. Tjedna festivalska ulaznica iznosi 750 kuna. Dnevne cijene su 120 kuna za prvi i zadnji dan festivala, odnosno 200 kuna za vikend dnevne ulaznice. Grupna ulaznica za sve večeri u klubu Barbarella's je 350 kuna. Ulaznice se mogu kupiti u sustavu Entrio.hr. Svi kupci Ex-Yu ulaznica moraju na ulazu predočiti važeći dokument. Ulaznice za klub Barbarella's i zabave na brodovima se kupuju posebno. Više informacija o lokaciji, smještaju, i programu pronađite na službenoj stranici. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!