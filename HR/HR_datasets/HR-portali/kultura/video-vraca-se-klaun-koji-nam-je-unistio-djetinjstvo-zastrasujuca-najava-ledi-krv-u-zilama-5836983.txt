Warner Bros. objavio je najavu za film 'Ono' redatelja Andrésa Muschiettija sa zastrašujućim klaunom Pennywiseom u glavnoj ulozi, piše Deadline Hollywood. Pennywisea ovaj puta utjelovljuje glumac Bill Skarsgård. Pennywise se na ekranu prvi puta pojavio 1990. godine u miniseriji 'Ono' s Timom Curryjem u ulozi zastrašujućeg klauna. Radnja najnovije adaptacije romana smještena je u grad Derry u američkoj saveznoj državi Maine te prati sedmero djece koji bore sa svakodnevicom, nasilnicima i zastrašujućim šaljivdžijom. Kada djeca počnu nestajati, sedam glavnih junaka mora se suočiti sa svojim najvećim strahovima dok se sukobljavaju sa zlim Pennywiseom, klaunom koji već stoljećima ubija. U glavnim ulogama pojavljuju se Jaeden Lieberher, Nicholas Hamilton, Javier Botet, Megan Charpentier i Finn Wolfhard iz serije 'Čudnije stvari'.