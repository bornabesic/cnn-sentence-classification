U posljednjem travanjskom tjednu mnogi koncerti i kazališni prostori u Zagrebu posvetit će se suvremenoj glazbi, uz mnoge glazbenike i umjetnike iz regije i svijeta koji će u sklopu 29. Muzičkog biennala Zagreb moći uživati u više od 30 koncerata u samo osam dana. 29. Muzički biennale Zagreb svečano će se otvoriti premijerom opere Klothò, The Thread of the Tales, poljske skladateljice Martyne Kosecke u subotu, 22. travnja 2017. u Kazalištu Komedija s početkom u 19:30 sati. Ansambl i solisti Hrvatskog narodnog kazališta Ivana pl. Zajca iz Rijeke oživjet će svijet bajki na kojima se temelji libreto opere, a njome će ravnati Berislav Šipuš. Upravo praizvedba opere Klothò i suradnja s Veleposlanstvom Republike Poljske u Zagrebu bila je povod da ove godine na Muzičkom biennalu Zagreb Poljska bude zemlja-partner, a do koje je došlo pobjedom poljske skladateljice na natjecanju 5-Minute Opera Competition na 28. Muzičkom biennalu Zagreb. Cjelokupni program 29. Muzičkog biennala Zagreb možete pročitati ovdje www.mbz.hr. Ostale priredbe u subotu, 22. travnja 2017.: 18.00, Zagrebačko kazalište mladih, Žabica kraljica, lutkarska predstava 21.00, Kulturno-informativni centar - Teslin plato, Atsuhiro ito 22.00, Zagrebačko kazalište mladih, Cantus Ansambl, video opera An Index of Metals 