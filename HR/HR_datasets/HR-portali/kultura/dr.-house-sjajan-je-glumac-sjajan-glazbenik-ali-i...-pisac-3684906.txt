Vrlo komplicirana trgovina, prvi roman Hugha Laurieja, triler je pun humora koji započinje narudžbom ubojstva, a živopisnog Lauriejeva detektiva – koji se, usput, i zaljubi – zaplet vodi u posve nepredvidivom pravcu... Svestrani glumac, pisac, glazbenik i redatelj, najpoznatiji po ulozi dr. Gregoryja Housea u medicinskoj drami Dr. House koja mu je donijela svjetsku popularnost. U kontekstu Lauriejeve fascinantne multitalentiranosti, njegov književni dar ostao je u medijskoj sjeni i mnogima u Hrvatskoj dosad bio nepoznat, premda je Laurie kao pisac izvanredno nadaren i slojevit humorist – tematski ne baš „neozbiljan“, ali definitivno smiješan – što samo svjedoči da sve što Laurie radi nosi prepoznatljiv, osobni pečat. Tko god voli dr. Housea, voljet će, uvjereni smo, i ovu knjigu, koja je napisana prije serije, što samo svjedoči o tome koliko je Laurie dr. Housea modelirao prema svojim zamislima, s obzirom na to da je i glavni junak romana Vrlo komplicirana trgovina po duhu i tipu humora, zapravo, vrlo blizak Houseu, premda je daleko od titule doktora. Vrlo kompliciranu trgovinu s engleskog je prevela Ivana Amer. Zavirite u roman: http://profilknjigaizdanja.blogspot.hr/2015/10/hugh-laurie-vrlo-komplicirana-trgovina.html Hugh Laurie kao glazbenik: Hugh Laurie i Larry King: Scena iz serije Dr. House: