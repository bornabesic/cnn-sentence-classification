Holivudski Universal studio u grozničavoj borbi uspio je dobiti prava na snimanje filma 'Little America', futurističke avanture u produkciji Michaela Bayja i njegovih partnera, javlja Hollywood Reporter.   Priča filma smještena je u distpoijsku budućnost u kojoj predsjednik nalik Donaldu Trumpu dovede Ameriku u stečaj, a Kina odluči naplatiti dug. Kako Kina sada posjeduje SAD, mnogi Amerikanci emigriraju u Kinu u potrazi za poslom.   U atmosferi nalik onoj u filmu 'Bijeg iz New Yorka' Johna Carpentera (s Kurtom Russellom u nosećoj ulozi), film režira Britanac Rowan Athale ('Wasteland').   Michael Bay i njegovi suradnici već su se okušali u produkciji distopijskog žanra s popularnom franšizom Purge, u kojoj Amerikom vlada bogata bijelačka poslovna elita, a jednom godišnje ljudima je dopušteno počiniti teške zločine bez zakonskih posljedica.