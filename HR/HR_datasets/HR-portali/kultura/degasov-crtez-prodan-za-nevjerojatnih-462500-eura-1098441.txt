Crtež francuskog slikara Edgara Degasa koji su 1940. ukrali nacisti, nedavno vraćen obitelji vlasnika, prodan je u nedjelju za 462.500 eura na aukcijskoj prodaji blizu Pariza. Jedan talijanski kolekcionar je telefonom kupio "Poprsja triju plesačica", precizirala je aukcijska kuća Osena, koja je organizirala prodaju, prenosi AFP. Crtež ugljenom na paus-papiru Degas je nacrtao oko 1898.godine. Crtež je bio procijenjen na između 350.000 i 450.000 eura. U kolovozu 1940. konfiscirali su ga nacisti od židovskog liječnika Mauricea Dreyfusa. Crtež je pronađen 1951. u ormaru bivšeg njemačkog veleposlanstva a 65 godina kasnije djelo je pomoću nove procudure koju je pokrenulo ministarstvo kulture vraćen obitelji vlasnika, koja ga je odlučila prodati. >> Kad ružno postane lijepo: Olupine kao umjetnička djela 