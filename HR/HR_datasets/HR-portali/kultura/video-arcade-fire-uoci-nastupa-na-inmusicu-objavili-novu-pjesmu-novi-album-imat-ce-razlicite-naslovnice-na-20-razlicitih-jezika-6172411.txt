Arcade Fire su singlom i spotom 'Everything Now' najavili novi, istoimeni peti studijski album koji izlazi 28. srpnja. Do tada ćemo ovaj sjajan bend imati priliku čuti prvog dana ovogodišnjeg INmusic festivala u Zagrebu, 19. lipnja. Ovaj prvi singl s albuma izveli su sinoć uživo na koncertu iznenađenja u Barceloni. 'Everything Now' su producirali Arcade Fire, Thomas Bangalter i Steve Mackey, dok koprodukciju potpisuje Markus Dravs, a ovo je prvi puta da bend, kojeg čine supružnici Win Butler i Régine Chassagne, Winov mlađi brat Will Butler, Jeremy Gara, Tim Kingsbury i Richard Reed Parry, radi s jednim izdavačem na svjetskoj razini. Album će biti dostupan kao CD, kazeta i ploča, s čak 20 verzija vizualnog rješenja, odnosno s naslovom albuma na 20 različitih jezika.