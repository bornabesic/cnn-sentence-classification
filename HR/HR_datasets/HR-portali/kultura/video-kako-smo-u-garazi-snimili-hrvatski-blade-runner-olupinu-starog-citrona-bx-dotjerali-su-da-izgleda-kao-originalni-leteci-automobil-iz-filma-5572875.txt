U prostranoj garaži natrpanoj maketama, rasvjetom, kamerama i “uradi sam” filmskim rekvizitima na brdu iznad Zagreba, u tišini već pune tri godine iz nule nastaje ambiciozni znanstveno-fantastični noir pod imenom “Slice of Life”. Riječ je o kratkometražnom filmu krcatom specijalnim efektima koji gotovo bez budžeta snimaju mladi redatelj Luka Hrgović, producent i direktor fotografije Dino Julius te scenarist i glavni glumac Anton Svetić, uz pomoć glumaca Emilije Habulin i Ivice Pustičkog. Upravo su na internetu objavili i spektakularni prvi trailer u trajanju od jedne minute i 20 sekundi koji im je odmah osigurao objavu u prestižnom The Vergeu, a unutar mjesec dana pokreću i Kickstarter kampanju kojom putem crowdfundinga planiraju skupiti preostalih trideset tisuća dolara koliko bi im trebalo da film dovrše. Iako je riječ o amaterskoj produkciji, to se iz trailera, koji podsjeća na bogatu hollywoodsku produkciju, uopće ne primjećuje. “Slice of Life” posvećen je jednom od najboljih znanstveno-fantastičnih filmova svih vremena, “Blade Runneru” redatelja Ridleyja Scotta iz 1982. godine. Nije riječ o nastavku već o tzv. fanmade filmu čiji likovi s likovima koje u originalu glume Harrison Ford i Rutger Hauer dijele isti svijet, distopijski Los Angeles iz 2019. godine. - Za razliku od mnogih filmova koji danas koriste samo računalne 3D specijalne efekte, mi smo prilikom snimanja odlučili koristiti makete, minijature, praktične efekte i nezaobilazno zeleno platno. Stara škola - kaže mi Hrgović dok stojimo usred improviziranog studija u garaži njegove obiteljske kuće smještene na obroncima iznad zagrebačkih Gajnica. Prostorija je puna minijaturnih modela futurističkih zgrada i letećih automobila koje je Hrgović uz pomoć Svetića i Juliusa sve izradio vlastoručno. Pritom su se snalazili kako god su mogli, skupljali stvari s otpada i tavana svojih prijatelja, a originalni leteći automobil, tzv. Spinner, u koji je ugradio arduino softver, Hrgović je do posljednjeg detalja zalemio sam. Zatvori Slika 1/19 Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Objavljeno: 30.01.2017. Srđan Vrančić / CROPIX Slično je bilo i s oružjem i kostimima za koje su momci prvo tjednima surfali po internetskim forumima, kako bi se domogli dizajna i nacrta rekvizita iz originalnog filma. S obzirom na to da su Hrgović i Julius inače redatelji reklama i imaju zajedničku produkcijsku tvrtku Julius film, snimanje “Slicea” odvijalo se u pauzama od njihovih dnevnih poslova - na produkciju su potrošili čitava zadnja dva ljeta, a ponekad su radili danima po 20 sati u komadu. - U početku smo željeli snimiti samo obični kratki znan-fan filmić, a Antun je napisao kratku priču za njega. Međutim, s vremenom smo shvatili da u njemu ima jako puno posveta “Blade Runneru” pa smo ga odlučili smjestiti u isti univerzum, isti grad i isto vrijeme. Važno je napomenuti da ovo nije nikakav službeni nastavak, jer pravi službeni nastavak izlazi krajem godine u SAD-u - objašnjava Hrgović, dodajući kako su Scottov film prilikom snimanja pogledali više od stotinu puta. - I inače smo veliki fanovi, nama se često na tulumima u pozadini na televiziji vrtjela neka od verzija “Blade Runnera “ - dodaje Julius. Osim maketa Los Angelesa koje su toliko dobro obojane da se uopće ne primjećuje da su dijelovi od plastičnih boca, kartona, stiropora, pa čak i kuglica za bor, a koje su mjesecima izrađivali, za potrebe “Slieca” nabavili su i olupinu starog Citroëna BX koju su smjestili u garažu i dotjerali je da izgleda kao Spinneri iz orginala. U njemu su snimali scene koje se odvijaju u letećim autima, a nakon toga Citroën su odvezli u reciklažno dvorište i zdrobili.   Film ima ukupno 40 ili 50 kadrova, a na njih su dosad službeno utrošli 90 dana samog snimanja. - A to ti je kao da radiš tri dugometražna hrvatska filma. Doista smo pazili na svaki detalj. Dosad je snimljeno oko 80 posto filma i sad još putem Kickstartera pokušavamo skupiti novac da ga dovršimo do kraja. Da je ovo hollywoodska produkcija, sigurno bi na ovome radilo stotinjak ljudi i stajalo bi milijune dolara - kaže Julius. Iako službeni budžet nemaju, momci kažu da su dosad zapravo uložili dosta vlastitog novca, a za kadrove su koristili najmoderniju rasvjetu i računala koja im i inače treba za snimanje reklama, od čega zapravo žive. Oni sami “Slice” nazivaju “sf-om iz garaže”, i njihov je prvi pravi filmski projekt. Hrgović je inače poznat po kratkom filmiću ZETSTAPO koji je bio veliki hit na YouTubeu, i u kojem je prikazao mračnu budućnost u kojoj roboti kontrolori po Zagrebu hvataju putnike koji se voze bez karte. Već završavaju i treći film, triler “Passanger” koji planiraju lansirati nakon “Slicea”. Njega je režirao Julius.   Momci se inače poznaju već dugi niz godina. Hrgović i Svetić još su u srednjoj školi snimali amaterske filmiće, a zajedno su pohađali i završili Likovnu akademiju, Odsjek za animirani film i nove medije. A radnja? - Sitni diler s teškom ovisnošću želi promijeniti svoj život i upozna policajca koji ima sasvim drukčije planove. I ne, mi u filmu nemamo replikante - zaključuje Svetić.