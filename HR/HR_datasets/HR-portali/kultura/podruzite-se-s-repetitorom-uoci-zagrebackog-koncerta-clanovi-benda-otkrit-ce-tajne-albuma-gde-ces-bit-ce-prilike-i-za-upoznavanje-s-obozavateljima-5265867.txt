Grupa Repetitor predstavit će u petak 18. studenog u 13 sati svoj novi studijski album 'Gde ćeš' i najaviti nadolazeći koncert na događaju koji će se održati u zagrebačkom Pločniku u Međimurskoj ulici. Beogradski trio Repetitor objavio je krajem listopada fantastičan album 'Gde ćeš' kojeg će fanovima i medijima predstaviti na događaju u Pločniku.   Bit će to odlična prilika podružiti se s ovim odličnim glazbenicima i iz prve ruke čuti gdje, kako i kada su stvorili njihovo novo rock’n’roll remek djelo. Na događaju će se najaviti i njihovo prvo zagrebačko koncertno pojavljivanje koje je planirano u Tvornici kulture 2. prosinca.   Osim službenog djela, Ana-Marija, Milena i Boris odvojit će vremena za upoznavanje s fanovima i potpisivanje CD-a i LP-a, a prvih deset kupaca novog albuma dobivaju na poklon ulaznicu za koncert u Tvornici. Promocija u Pločniku počinje u 13:00, a ulaz je besplatan.