Legendarni rokeri iz benda The Cult gostovat će na zagrebačkoj Šalati 27. lipnja. To će im biti veliki povratak u hrvatsku metropolu poslije čak osam godina stanke - naime, 2009. rasprodali su malu dvoranu Doma sportova i oduševili domaću publiku. Britancima će nastup u lipnju biti prvi veliki open air spektakl u Zagrebu. Organizatori su rock i metal koncerte najavljene za taj mjesec objedinili pod imenom Zagreb RockFest - u lipnju će u Tvornici svirati Mastodon i Ministry, a na Šalatu 26. lipnja, dan prije The Culta, stižu i Prophets of Rage, House of Pain te Black Peaks. Ulaznice su u prodaji od petka, 3. ožujka, po cijeni od 200 kuna, od 24. travnja do 26. lipnja za ulaz će trebati izdvojiti 220, a na dan koncerta 250 kuna.