Drama o obitelji Kos u razdoblju od 1945. do 2011. i sentimentalan odnos prema kući u središtu Zagreba gdje žive okosnica je predstave "Tri zime" Tene Štivičić koja do veljače 2015. igra u londonskom The National Theatre.  Kuća obrasla bršljanom koju su početkom stoljeća podigli plemići nacionalizirana je 1945. kada obitelj Kos u nju useljava. i ona je jedina konstanta priče. Drugi važan čimbenik drame su snažne i obrazovane žene iz četiri generacije koje čine okosnicu priče čije sudbine ovise i o društveno-političkim okolnostima. Priča se proteže kroz 1990. godinu, važnu za Hrvatsku kada se događa pogreb, a idući ključan događaj je vjenčanje 2011. kada se istovremeno održava referendum oko pridruživanja Hrvatske Europskoj uniji. Tena Štivičić studiozno je stvarala ovu dramu, prvu koju je pisala za The National Theatre. To nije povijest zemlje Za početak priče nadahnula ju je njezina prabaka i njezin težak život sluškinje, koja je dobila dijete izvan braka još za vrijeme Kraljevine Jugoslavije. Sljedeća generacija uspjela je učiniti korak više u edukaciji i neovisnosti zahvaljujući promjeni društvenog uređenja, nastanku Jugoslavije i socijalizma koja koje promijenila odnose, svjesnost i odnos prema obrazovanju. Tu priča prestaje imati sličnosti s autoričinom obitelji. – Nije mi namjera bila pisati dramu o povijesti jedne zemlje. Drama je o ljudima, o obitelji, prvenstveno o ženama u jednoj obitelji kroz četiri generacije. No to kako su se njihove sudbine mijenjale pod utjecajem političkih prilika, uspostavljanja i padova režima, i posebno kako se klasno-ekonomski sustav oko njih mijenjao čini vrlo bitan dio dramskog konteksta. Godinama pišem na engleskom i to mi je postalo sasvim prirodno i normalno. Drugačija društvena struktura nije problem, dapače upravo to može biti dodatno zanimljivo publici, ali bitno je bilo organizirati scene tako da njihova poanta ne ovisi o predznanju niti o nijansama političkih i povijesnih događaja – rekla je Tena Štivičić. Tri različite atmosfere U zagrebačkoj Nacionalnoj i sveučilišnoj biblioteci počela je istraživati podatke o ženama u Hrvatskoj s početka stoljeća. Pomogli su joj i razgovori s prijateljima i starijim članovima obitelji kako bi dočarala tri različite atmosfere koje prate prijelomne periode važne za dramu. Intrigantnu ulogu u drami ima i rat zbog načina na koji ostavlja trag na ljudima koji misle da u ratu vrijede druga pravila. Izgube osjećaj da će proći i da će se morati pravdati za ono što je bilo ranije. >> Praizvedba drame Tene Štivičić '3 Winters' 26. studenog u Londonu 