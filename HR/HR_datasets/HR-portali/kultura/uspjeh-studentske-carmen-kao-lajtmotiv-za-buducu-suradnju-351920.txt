Okrugli stol "Kazalište i Sveučilište u interakciji" na kojoj će se govoriti o studentskoj operi "Carmen" i o budućnosti sličnih suradnji (u kojoj sudjeluju tri zagrebačke Akademije – muzička, dramska i likovna te studenti Tekstilno-tehnološkog fakulteta) održat će se u petak 2. prosinca prije izvedbe te iste opere u riječkom HNK Ivana pl. Zajca od 18 sati. Sudjeluju intendantica HNK Ivana pl. Zajca Nada Matošević Orešković, rektor Sveučilišta u Rijeci Pero Lučin, dekan Muzičke akademije u Zagrebu Mladen Janjanin, v. d. dekanice Akademije primijenjenih umjetnosti u Rijeci Maja Franković, dekan Filozofskog fakulteta u Rijeci Predrag Šustar te gradonačelnik Rijeke Vojko Obersnel. Ulaz za sve zainteresirane je slobodan. Po završetku Okruglog stola, u riječkome HNK izvest će se studentska "Carmen" kao gostujuća predstava u sklopu "Tjedna za djecu i mlade" koji u prosincu organizira nacionalno riječko kazalište.