Anton Kikaš, u ime hrvatske zajednice Toronta, u kasno ljeto 1991., na početku srpske agresije na Hrvatsku, pokušao je organizirati prijevoz poklona oružja napadnutoj domovini. Naime, oružja u Hrvatskoj nije bilo, a hrvatskim braniteljima svaki je metak bio važan. Želeći biti siguran da će kupljeno oružje biti u potpunosti isporučeno, ovaj ugledni poslovni čovjek osobno je želio avionom sletjeti u Ljubljanu gdje je oružje trebalo biti isporučeno hrvatskim predstavnicima. Na žalost, akcija nije uspjela, a Kikaš je završio u beogradskoj tamnici gdje je, nakon tri mjeseca tortura, zamijenjen za generala Aksentijevića kojega su zarobile hrvatske snage. Film govori o tome povijesno zanimljivom događaju, ali i o cijelom kontekstu Domovinskog rata. Od autentičnih svjedoka, osim Antona Kikaša, u filmu govore Jan Gabriš, logističar cijele akcije, pilot ugandskog aviona, Boriša Mandić - pilot MIG-a JNA, koji je prizemljio ugandski avion, Mustafa Čandić - visoki oficir KOS-a... Film je sniman na lokacijama u Hrvatskoj, Canadi, Njemačkoj, Južnoj Africi, Srbiji, Austriji. Redatelj filma je Jakov Sedlar, scenarist Hrvoje Hitrec, a u njemu igraju poznati hrvatski glumci Dragan Despot, Božidar Alić, Siniša Popović, Ana Majhenić, Željko Konighsnecht, kao i poznati američki glumac Armand Assante. DVD "Nisam se bojao umrijeti – domoljubna misija Antona Kikaša" potražite u prodaji na svim kioscima na 49,99 kn.  