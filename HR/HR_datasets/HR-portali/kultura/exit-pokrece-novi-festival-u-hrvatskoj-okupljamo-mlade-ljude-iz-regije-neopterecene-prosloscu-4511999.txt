EXIT tim, organizator višestruko nagrađivanih EXIT i Sea Dance festivala,  ostvario je suradnju u domeni razvoja kreativnih industrija i festivalskog turizma i s hrvatskim gradom Umagom i kompanijom Istraturist Umag d.d, najavljeno je na konferenciji za novinare koja je sinoć održana na EXIT festivalu u Novom Sadu. Osnivač i direktor Exita, Dušan Kovačević, podsjetio je da je upravo EXIT prvi događaj koji je nakon ratova devedesetih na jednom mjestu okupio mlade ljude iz cijele regije koji nisu bili opterećeni prošlošću i koji su zainteresirani isključivo za budućnost. “Postoje već desetljetne veze između Vojvodine i Istre i odlična suradnja u ekonomskom i kulturološkom smislu, i vjerujemo da će ovaj projekt predstavljati krunu te suradnje. Povezivanje regije je dio naše društvene misije, i osnova na kojoj je EXIT i osnovan. Ovim je Umag uvršten među gradove EXIT-ove regionalne festivalske mreže, što će dodatno ojačati naš cilj – a to je pozicioniranje regije jugoistočne Europe kao jedne od najatraktivnijih destinacija za omladinski i festivalski turizam na svijetu.” Promo   Novu fazu kontinuirane misije regionalnog povezivanja EXIT tim je započeo od 2014. godine, kada je organizirao prvi Sea Dance festival u Budvi, a od 2015. godine i Revolution Festival u Temišvaru. Ta dva festivala su na samom početku postigla zapažene uspjehe, pa je tako Sea Dance već poslije prve godine proglašen za najbolji europski festival u kategoriji do 40.000 ljudi dnevno. Podsjetimo, EXIT festival je dobitnih višestrukih nagrada za najbolji europski festival od strane “festivalskog Oskara” European i UK Festival Awards (2007. i 2013), kao i najprestižnijeg europskog turističkog priznanja The Best European  Destinations (2016). Također, najjači svjetski mediji redovno svrstavaju EXIT u sam svjetski vrh, samo ove godine EXIT je proglašen jednim od najboljih svjetskih festivala od strane eminentnih medija poput CNN-a, The New York Timesa, The Guardiana, Voguea, Daily Maila, Ministry of Sounda i mnogih drugih. Promo Ronald Korotaj, direktor kompanije Istraturist iz Umaga, istakao da je “Veza između Istre i Vojvodine veoma jaka i postoji dugo. Imamo zajedničku kulturu, razmišljanje i otvorenost. EXIT tim ojačat će ovu vezu muzikom, ljudima, atmosferom i svim onim što nosi jedan takav festival”. Kako je na konferenciji objavljeno, EXIT Tim će u Umagu organizirati festival povodom otvaranje ljetne sezone krajem svibnja 2017. godine, dok će svi detalji biti poznati za nekoliko mjeseci. Promo “Turistička zajednica grada Umaga već dugi niz godina razvija dolazak turista i van sezone. Festival je planiran za kraj petog mjeseca, kada je već uveliko sezona kupanja. UopĆe ne sumnjam da će ovo biti još jedan uspješan projekt u realizaciji Exita”, podvukao je za kraj Direktor turističke zajednice grada Umaga, Milovan Popović.