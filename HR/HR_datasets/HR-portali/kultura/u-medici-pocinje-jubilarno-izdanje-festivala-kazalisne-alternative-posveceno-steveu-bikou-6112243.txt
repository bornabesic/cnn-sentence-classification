Festival alternativnog kazališnog izričaja FAKI održat će se jubilarni 20. put od 23.- 27. svibnja u prostorima bivše tvornice Medika, Pierottijeva 11. FAKI je kao festival alternativnog teatra, uličnog teatra, performansa, off i low budget teatra posljednjih godina postao centralno mjesto pregleda inovativne, kritičke i nezavisne, međunarodne izvedbene scene. Drugi važan aspekt FAKI-ja, kako se ističe u najavi, jest političko djelovanje ka pravednijem, samostalnijem i autentičnijem društvenom rezonu, ka 'ljudski dijeljenom planetu' (Steve Biko). Svake godine FAKI bira festivalsku temu kojom želi skrenuti pozornost ka duboko ukorijenjenim, trulim, mutirajućim, uskoumnim i primitivnim društveno-političkim problemima. U mraku svih činjenica o ljudskim pravima ovo jubilarno izdanje festivala posvećeno je borbi protiv rasne diskriminacije, sjećanju na apartheid te jednom od njegovih velikih pobunjenika, piscu i aktivistu Steveu Bikou, koji je osnovao Pokret crnačke svijesti sredinom 1960ih. Program ovogodišnjeg 20. Faki festivala, kao i uvijek rezultat je  javnog poziva za sudjelovanje, a realizirati će ga 8 kazališnih grupa, kolektiva i umjetnika. Sudionici festivala iz Južnoafričke republike, Francuske, Velike Britanije, Hrvatske, Italije i  Njemačke koristit će  postindustrijski prostor Autonomnog kulturnog centra za mjesto umjetničke koegzistencije, komunikacije, suradničke kreacije. Cijeli program festivala je besplatan. FAKI je neprofitni kazališni festival koji organizira Autonomni kulturni centar Attack! FAKI festival su financijski podržali Ministarstvo kulture Republike Hrvatske, Grad Zagreb - Gradski ured za kulturu, obrazovanje i sport, zaklada Kultura nova i Nacionalna zaklada za razvoj civilnoga društva.     Program festivala: Utorak, 23.05.2017. 20:00 Sifiso Seleme (RSA) : Extra Ordinary (45’) / (DZIU) 21:00  Blackism (DE) : Back To (45’) / (Film studio)     Srijeda, 24.05.2017.   17:30 Richard Pettifer : Faki Global Forum - diskusija / (Infoshop) 20:00  Blackism (DE) : Back To (45’) / (Film studio) 21:00  Sifiso Seleme (RSA) : Extra Ordinary (45’) / (DZIU) 22:00 ARTIST TALK by Richard Pettifer & FAKI20 artists / (Gallery Siva)   Četvrtak, 25.05.2017.   17:30  Richard Pettifer : Faki Global Forum - diskusija / (Infoshop) 20:00  Waddah Sinada (UK) : A Duet (30’) / (DZIU) 21:00 Nasheeka Nedsreal (DE) : Obscure Noir (15-25’) / (Film studio)     Petak, 26.05.2017.   17:30  Richard Pettifer : Faki Global Forum - diskusija / (Infoshop) 20:00  Nasheeka Nedsreal (DE) : Obscure Noir (15-25’) / (Film studio) 21:00 Waddah Sinada (UK) : A Duet (30’) / (DZIU) 22:00  Skaraventer Project (IT) : HOT-DOG (40’) / (Joghurt)     Subota, 27.05.2017.   17:30 Richard Pettifer : Faki Global Forum - diskusija / (Infoshop) 20:00 Skaraventer Project (IT) : HOT-DOG (40’) / (Joghurt) 21:00 NARANJAZUL Theater Company (FR) : Mundo Lunaticus (45’) / (DZIU) 22:00 AZULTEATRO (IT) : Icarus Studio #2 – Towards freedom (55’) / (Film studio)