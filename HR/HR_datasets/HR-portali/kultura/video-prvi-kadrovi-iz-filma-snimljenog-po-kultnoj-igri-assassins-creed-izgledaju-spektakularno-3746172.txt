Završavajući ikoničkim 'skokom vjere', trailer za filmsku adaptaciju jedne od najpopularnijih franšiza video igara Assassin's Creed predstavljen je svijetu u srijedu. Michael Fassbender (X-Men, Steve Jobs, Shame) predvodi sjajnu glumačku ekipu filma Assassin’s Creedu kojem mu se pridružuje i Marion Cotillard (The Dark Knight Rises, Inception) u ulozi znanstvenice Sophie Rikkin, Michael K. Williams (The Wire), Jeremy Irons (The Borgias) i Brendan Gleeson (Edge of Tomorrow). Otkad je najavljeno da će u filmskoj adaptaciji planetarno popularne franšize glumiti Michael Fassbender, ljubitelji video igara su se kriomice počeli nadati da će upravo Assassin's Creed biti taj film koji će pokazati da je moguće napraviti dobru filmsku adaptaciju neke video igre, jer, ako ćemo biti iskreni, dosadašnji takvi filmovi bili su u najmanju ruku dvojbene kvalitete.U filmu pratimo Calluma Lyncha (Fassbender), koji putem nove genetske tehnologije dobije mogućnost proživljavanja sjećanja svojeg pretka Aguilara, u 15. stoljeću. u Španjolskoj za vrijeme Inkvizicije. Nakon otkrića da potječe iz tajnog društva plaćenih ubojica, tzv. Assassina, Callum krene uništavati zlu organizaciju Templara koji ugrožavaju današnji svijet. Redatelj filma Justin Kurzel 2015. je godine s Fassbenderom i Cotillard snimio hvaljen film po Shakespeareovom predlošku, 'Machbeth' te su mnogi upravo zbog te činjenice, ali i Fassbenderovim producentskim angažmanom na filmu, polagali velike nade upravo u ovaj projekt kao onaj koji će za filmove rađene prema video igrama približiti širokoj publici.