Jedna od odlika velikih opernih pjevača je i ona tajnovita kemija koju sa svojim partnericama i partnerima stvaraju na pozornici, a katkad ljubav i strast među njima postaje i dio njihovih života. Ruska sopranistica Ekaterina Siurina i američki lirski tenor Charles Castronovo zasebno su izgradili velike karijere koje ih danas čine mamcem za publiku najvećih svjetskih opernih kuća. Ali kad pjevački par svoju umjetničku suradnju okruni i brakom, njihovi se talenti i snage na osobito čudesan način nadopunjuju i umnažaju. Upravo su zato Siurina i Castronovo jedan od najizvrsnijih opernih parova današnjice. Svoju će magiju na pozornici Lisinskog predstaviti uz orkestar Zagrebačke filharmonije 24. travnja u 19:30 sati u još jednoj blistavoj gala-večeri druge sezone ciklusa Lisinski arioso. Večenji list vam poklanja čak sto ulaznica (50x2) za ovaj spektakl, a sve što trebate napraviti je poslati mail s osobnim podacima (ime, prezime, kontakt broj) na marketing@vecernji.net. Naslov maila treba biti „Spektakl“. Prvih 50 koji se jave od trenutka ove objave osvaja ulaznice. 