Balet Petar Pan posljednji je ovosezonski premijerni naslov Hrvatskoga narodnog kazališta u Zagrebu, koji će, u koreografiji uspješnoga talijanskog baletnog umjetnika Giorgia Madije i pod ravnanjem maestra Alana Bjelinskog, biti predstavljen u četvrtak, 30. lipnja  u 19.30 sati. Nakon premijere, uslijedit će reprizne izvedbe 2. i 4. srpnja. Priča o “dječaku koji nije želio odrasti” jedan je od najuspješnijih i najpopularnijih dječjih klasika svih vremena ispričan generacijama djece koji je uspješan škotski pisac James Matthew Barrie 1904. prvi put postavio kao kazališnu dramu u Londonu. U nizu različitih adaptacija ta je drama (koju je Barrie potom napisao u formi romana) ispričana na pozornicama i ekranima diljem svijeta te ponajviše u spavaćim sobama milijuna djece. Pedeset godina nakon svjetske premijere u Zagrebu, balet Petar Pan vraća se na pozornicu središnje nacionalne kuće; naime, 1966. ovaj je balet za djecu komponirao čuveni skladatelj Bruno Bjelinski za kojega se može reći kako je uistinu bio hrvatski skladatelj svjetskih obzora.  Djelo je praizvedeno iste godine u Hrvatskome narodnom kazalištu u Zagrebu, prema zamisli i u koreografiji Nenada Lhotke, a pod ravnanjem Mire Belamarića. Pogledajte fotogaleriju Zatvori Slika 1/17 Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Objavljeno: 28.06.2016. Mara Bratoš Novo će uprizorenje Petra Pana kreirati nagrađivani talijanski baletni umjetnik i koreograf Giorgio Madia, poznat po svojemu osebujnom umjetničkom rukopisu kojim kroz niz zapanjujućih i atraktivnih kazališnih spektakala, poput Alisine zemlje čudesa i Čarobnjaka iz Oza (koje je osmislio za Državni balet u Berlinu), posljednjih godina privlači pozornost na najznačajnijim europskim kazališnim pozornicama. To će biti prvi susret zagrebačkoga Baleta s Madijom i njegovim plesnim izričajem koji će, zasigurno, rezultirati daljnjim pozitivnim profesionalnim pomacima baletnoga ansambla. Koreograf, redatelj i oblikovatelj svjetla je Giorgio Madia, dirigent Alan Bjelinski, scenograf Kinsun Chan, kostimografkinja i asistentica koreografa Adriana Mortelliti, dramaturginja Annegret Gertz, redatelj zračnih scena Ran Arthur Braun, baletni majstor Mihaela Devald, asistent scenografa Ante Serdar, asistentica kostimografkinje Tihana Cizelj, tehnički supervizor zračnih scena Jacob Sebastian Malm i autori cvjetnog uzorka Marina Marić i Damir Medvešek. Nastupaju Kornel Palinko kao Petar Pan, Catarina Meneses kao Zvončica, Iva Vitić Gameiro kao Wendy, Gianmarco Beoni kao Michael, Adam Harris kao John, George Stanciu kao Kapetan Kuka, Rieka Suzuki kao indijanska princeza, Guilherme Gameiro Alves kao indijanski princ, Milka Hribar Bartolović kao Gospođa Darling, Natalia Horsnell kao vila i ostali.