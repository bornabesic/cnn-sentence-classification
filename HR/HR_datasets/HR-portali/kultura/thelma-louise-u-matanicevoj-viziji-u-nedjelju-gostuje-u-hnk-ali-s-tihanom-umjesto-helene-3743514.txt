ZAGREB - Predstava Thelma & Louise u režiji Dalibora Matanića, nastala po motivima scenarija Callie Khouri, u izvedbi Istarskog narodnog kazališta iz Pule, gostovat će u nedjelju, 15. svibnja u 19.30 sati u Hrvatskome narodnom kazalištu u Zagrebu. U predstavi nastupa Tihana Lazović, Lana Gojak, Senka Bulić, Rade Radolović i Janko Popović Volarić. Thelma & Louise nagrađena je Grand Prixem – nagradom publike na 15. međunarodnom festivalu komornog teatra 'Zlatni Lav' u Umagu, dok je Helena Minić Matanić za ulogu Thelme (sada ju alternira nagrađivana glumica Tihana Lazović) 2014. osvojila Nagradu hrvatskog glumišta u kategoriji glavne ženske uloge u dramskoj predstavi. Scenografi su Deni (oblikovanje svjetla) i Martino Šesnić, kostimografkinja je Morana Cerovec. Glazbu potpisuju Alen i Nenad Sinkauz, scenski pokret Martino Šesnić i Dalibor Matanić, a organizator i inspicijent je Manuel Kaučić. Zatvori Slika 1/13 Objavljeno: 11.05.2016. Objavljeno: 11.05.2016. Objavljeno: 11.05.2016. Objavljeno: 11.05.2016. Objavljeno: 11.05.2016. Objavljeno: 11.05.2016. Objavljeno: 11.05.2016. Objavljeno: 11.05.2016. Objavljeno: 11.05.2016. Objavljeno: 11.05.2016. Objavljeno: 11.05.2016. Objavljeno: 11.05.2016. Objavljeno: 11.05.2016. "Duboko zatomljena, tiha i sveprisutna bol ono je što u sebi nose naši likovi i nije nimalo slučajno što su žene. Neravnopravniji i suptilniji spol doživio je u zadnje vrijeme velike korake k ravnopravnosti, no u podosta slučajeva to nije donijelo i sreću, ili je sreća opet samo dirigirani privid u kojem se naslućuje da stvari baš i nisu do kraja iskrene. Bitan manevar u adaptaciji je transformacija inspektora iz originalnoga scenarija u inspektoricu, ona nas kroz vlastitu bol vodi kroz priču i hrani svoj život slobodom koju su osjetile druge dvije žene, Thelma i Louise. Poput televizijskih programa kojima se hrane milijuni na foteljama u dnevnom boravku, poput upijanja slika s malih ekrana u nerješavanju vlastitog života, tako se inspektorica uvlači u živote glavnih junakinja ne bi li dosegla mogućnost da barem osjeti isto što i njih dvije. Inspektorica postaje svjesna boli koju su kroz život odgađale i potiskivale Thelma i Louise, i u trenutku kad su se napokon suočile s najvećim strahovima postale su slobodna bića pa makar to značilo i put u smrt. U tiraniji, maltretiranju, nesposobnosti komunikacije i naivnosti u odnosu s muškarcima koji prolaze kroz njihove živote, naše su žene uronile u vlastitu bol i više nisu imale što izgubiti", kaže o predstavi redatelj Dalibor Matanić.