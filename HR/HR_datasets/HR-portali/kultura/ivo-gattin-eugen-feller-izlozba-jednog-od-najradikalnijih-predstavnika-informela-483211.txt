U zagrebačkoj Galeriji Kranjčar večeras u 20 sati otvara se izložba 'Ivo Gatin - Eugen Feller', prva iz ciklusa 'Mentalni sklop', a uoči otvaranja, u 19 sati održat će se razgovor Mladena Lučića s umjetnikom Eugenom Fellerom. Eugen Feller, rođen u Splitu 1942. godine, umjetnošću se počeo baviti 1957. godine kao samouk umjetnik, a izlaže od 1959. Početkom 1960-ih godina afirmirao se kao jedan od najradikalnijih predstavnika informela u suvremenom hrvatskom slikarstvu, te ga većina zbog materijala i tehnika koje koristi uspoređuje s Ivom Gattinom. Proslavio se slikama reljefnih površina i monokromnih struktura gustih nanosa gipsa. Od 1969. živi u Italiji. Eugen Feller: Bez naziva Izložba se može se razgledati svakodnevno od 11 do 19 sati. Ulaz je slobodan.