Slavni švedski tenor Nicolai Gedda umro je u Švicarskoj u devedeset i drugoj godini života. Bio je jedan od najvećih pjevača 20. stoljeća čija je karijera počela 1952. godine. Podjednako je imponirao pjevajući operne, ali i operetne uloge. Imao je ogroman repertoar sa više od stotinjak uloga. Gotovo da i nema značajnije operne kuće u kojoj nije nastupao. Bio je cijenjen i kao pjevač lieda. Impresivna je bila njegova tehnika pjevanja, ali i lakoća postizanja visokih tonova, nedostižna za brojne druge tenore. Iza njega je ostao rekordni broj diskografskih izdanja.  Prije više od trideset godina nastupao je u Zagrebu i Ljubljani sa Akademskim zborom Ivan Goran Kovačić pod ravnanjem Vladimira Kranjčevića izvodeći Mokranjčevu Liturgiju sv. Jovana Zlatoustog. Ta je izvedbna dobila i diskografsko izdanje. Gedda je nastupao i snimao i sa Slovenskim oktetom. Nastupao je i u zagrebačkoj Operi i to u Puccinijevoj "Tosci" uz Blaženku Milić.