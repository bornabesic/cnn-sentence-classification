Pred nama je novi INmusic i sve je spremno za tri dana vrhunske glazbe i zabave. U ponedjeljak 20. lipnja u 16 i 30 otvaraju se vrata dugoočekivanog 11 izdanja festivala! Prvi nastupi počinju u 17 sati, a nakon što se svjetla glavne pozornice ugase, zabava se nastavlja na dance partijima na nekoliko lokacija na otoku Mladosti. Na službenim stranicama festivala nalazi se i kompletna satnica kako bi posjetitelji mogli isplanirati svoje najbolje INmusic iskustvo. Tijekom sva tri dana, 20., 21. i 22. lipnja, na INmusicu nastupit će niz sjajnih stranih i domaćih izvođača, a osim toga festival nudi i mnoštvo popratnih sadržaja. Svakog dana održava se po jedna monodrama u malenom festivalskom kazalištu INteatru, a posjetitelji će također moći pokazati svoj talent u sviranju Guitar heroa, karaokama i mnogim drugim aktivnostima. Promo   Prvi kamperi već su se smjestili i udomaćili u prekrasnom festivalskom kampu smještenom na dva jarunska otoka otvorenom od petka, 17. lipnja. Neki od kampera su dugogodišnji gosti, a svake godine ima i sve više novih zaljubljenika u INmusic festival. Iako glazbeni program INmusica počinje u ponedjeljak, kamperi se već sada zabavljaju uz razne aktivnosti i glazbu. Sve ulaznice na festivalskom se ulazu mijenjaju za festivalske narukvice. Posjetitelji se mole da narukvice ne trgaju, režu ili na bilo koji način oštećuju jer tada prestaju biti važeće. Organizatori mole posjetitelje da se pridržavaju standardnih festivalskih pravila koja se nalaze na web stranici INmusic festivala te na poleđini ulaznice. Zahvaljujući suradnji s OTP bankom Hrvatska na prostoru festivala omogućeno je beskontaktno i bezgotovinsko plaćanje, odnosno brzo dostupna kvalitetna i raznolika ponuda hrane i pića. Kako bi posjetitelji u svakom trenutku bili informirani što se na festivalu događa, pripremljene su i festivalske knjižice sa svim potrebnim informacijama, a dostupna je i festivalska aplikacija za mobilne uređaje. Promo   Za nezaboravno jedanaesto izdanje INmusic festivala pobrinut će se Florence + The Machine, PJ Harvey, Gutterdämmerung featuring Henry Rollins, Jake Bugg, Skunk Anansie, The Kooks, Wilco, Django Django, Pennywise, The Coral, Yeasayer, Barns Courtney, Kawasaki 3p, Pat Thomas and Kwashibu Area Band, Orkesta Mendoza, Monoswezi, Shearwater, My Baby, FùGù Mango, The Bambi Molesters, Gustafi, Gretta, Chui, Žen i mnogi drugi! INmusic festival održava se od 20. do 22. lipnja 2016. godine na Jarunu u Zagrebu uz potporu Ožujskog piva kao powered by sponzora te OTP banke koja omogućava beskontaktno plaćanje na festivalu. Ulaznice za INmusic festivala mogu se uplatiti u svim poslovnicama OTP banke u Hrvatskoj, a bit će dostupne i na festivalskim blagajnama. Cijena festivalske trodnevne ulaznice je 349 kuna, kamperska je 250 kuna, a jednodnevne ulaznice bit će dostupne na ulazu za 300 kuna. Više informacija o festivalu na INmusicfestival.com.