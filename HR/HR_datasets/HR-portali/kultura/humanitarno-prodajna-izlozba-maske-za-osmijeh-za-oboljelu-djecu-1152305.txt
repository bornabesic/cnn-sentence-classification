Humanitarna izložba maski "Maske za osmijeh" u organizaciji Rotary kluba Zagreb Agram s velikim je uspjehom održana u Galeriji Klovićevi dvori. Maske su s velikim veseljem izradili renomirani slikari, kipari i kostimografi: Zoltan Novak, Dalibor Stosic, Nenad Vorih, Paulina Jazvić, Dimitrije Popović, Fadil Vejzovic, Denisa Pecotic, Jagoda Buic, Ivica Propadalo, Sasa Sekoranja, Stasa Cimbur, Jadranka Pavelić, Miljenko Bengez, Mirna Sporis i Vladimir Dodig Trokut. Donacije prikupljene na izložbi namjenjene su projektu "Škola u bolnici" Klinike za dječje bolesti Zagreb. Ravnateljica "Škole u bolnici" Lidija Sosa Šimenc nije krila zadovoljstvo pokrenutom inicijativom. "U ime naših učenika, malih pacijenata, njihovih roditelja i svih nastavnika mogu reci veliko hvala. Sedamnaest učitelja Škole u bolnici redovno održava nastavu na 10 bolničkih odjela a ovisno o zdravstvenom stanju naših učenika rad se odvija individualno ili skupno. Do danas je kroz Školu u bolnici prošlo oko 14.000 učenika od prvog do osmog razreda osnovne škole. Mnogi od njih zasigurno ne bi završili razred da nije bilo ovog programa jer cu čitavu godinu, ili čak i vise godina, proveli na bolničkom liječenju." Dr. med. Zoran Bahtijarevic ravnatelj Klinike za dječje bolesti u Zagrebu presretan je i prilikom obilaska izložbe u društvu samih autora izjavio je "Naši pacijenti su zahvaljujući Školi u bolnici sretniji, ispunjeniji i zadovoljniji, te svakako uspješniji u svom daljnjem školovanju. Skola u bolnici se postupno opremala nastavnim sredstvima i pomagalima te danas možemo reci da je suvremeno opremljena. Brojne donacije u tome svakako pomažu i vjerujem da možemo i da hoćemo učiniti jos puno više." >> Mislite da je 'djetinjasto'? Evo zašto je zapravo dobro nositi masku... 