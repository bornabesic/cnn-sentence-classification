Povodom Međunarodnog dana žena i povodom otvaranja široke javne rasprave o pravu na slobodno odlučivanje o rađanju djece, umjetnički kolektiv MONTAЖ$TROJ predstavio je cross-media projekt CIJANKALIJ §218. Ovaj projekt je hrvatska praizvedba kultne njemačke drame CIJANKALIJ §218 Friedricha Wolfa iz 1929. godine. Drama je bila oružje borbe za ženska i radnička prava, a nastala je u okviru sklopu velikog društvenog pokreta za legalizaciju pobačaja u Njemačkoj. U berlinskoj radničkoj četvrti Wedding 1929. godine, u ozračju ekonomske krize mlada radnica Hete traži pomoć za prekid trudnoće iz socijalnih razloga. Kako je to u vrijeme pobačaj bio zakonski zabranjen, paragrafom 218 kaznenoga zakona, njena potraga vodi do tragičnog svršetka... Cross-media projekt sastoji se od zvučne rekonstrukcije drame CIJANKALIJ §218 koja će biti objavljena uz uvodnu, u 8 epizoda, počevši od danas – 8. ožujka i tijekom sljedećih 40 dana. Uz zvučnu rekonstrukciju, projekt sadrži audiovizualne i tekstualne sadržaje koji će biti postupno objavljeni na službenoj stranici projekta http://cijankalij.montazstroj.hr/.