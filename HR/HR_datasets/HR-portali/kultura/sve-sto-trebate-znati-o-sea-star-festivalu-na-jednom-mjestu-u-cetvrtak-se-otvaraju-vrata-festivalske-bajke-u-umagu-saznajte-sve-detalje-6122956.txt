U četvrtak, 25. svibnja, Sea Star Festival otvorit će svoja vrata u umaškom kompleksu Stella Maris i dočekati goste iz cijele Europe! Uspješna ekipa koja stoji iza Exit Festivala, danas jednog od najpoznatijih festivala u Europi, u Umagu predstavlja svoj novi projekt. Sea Star Festival ugostit će čak 70 izvođača među kojima su The Prodigy, Fatboy Slim, Paul Kalkbrenner, Dubioza Kolektiv, Modestep, Umek, S.A.R.S., Spiller, Urban & 4, Elemental, Brkovi i mnogi drugi, a program, glazbeni i vanglazbeni odvijat će se na čak 7 pozornica i 6 festivalskih zona. U prodaji se nalaze festivalske ulaznice po cijeni od 349 kn, s 25% popusta. Festivalske ulaznice vrijede za ulaz od četvrtka 25. do nedjelje, 28. svibnja. U ponudi su i jednodnevne promo ulaznice za četvrtak po cijeni od 49 kn, uz 33% popusta, 199 kn za petak i subotu te VIP Gold ulaznice za sva četiri dana za 749 kn. Sve ulaznice mogu se kupiti online i na prodajnim mjestima Entria, Ticketshopa i Eventima. Navedene ulaznice na snazi su do kraja srijede, 24. svibnja. Od četvrtka, 25. svibnja cijene festivalskih skaču za 100 kn - na 449 kn. Nulti dan poskupljuje za 50 kn, na 99 kn, a jednodnevne za 26. i 27. svibanj koštati će 249 kn. U prodaji će se tada naći i jednodnevne VIP Gold ulaznice za petak i subotu po cijeni od 499 kn. Od četvrtka do nedjelje sve navedene ulaznice moći će se kupiti isključivo na blagajnama ispred festivalskog prostora. Zamjenska mjesta za festivalske narukvice radit će od četvrtka i nalaze se na ulazu u kamp i glavnom ulazu, kako bi posjetitelji izbjegli čekanje u redovima za zamjenu prvog festivalskog dana. Svi posjetitelji se mole da zamjene svoje voucher za narukvicu prije početka festivala. Kamp - četvrtak, 25. svibnja, od 8h do ponoći - petak, 26. svibnja, od 0 do 24h  Glavni ulaz - četvrtak, 25. svibnja, od 8h do ponoći - petak, 26. svibnja, od 10h do 3h - subota, 27. svibnja, od 10h do 3h Prilikom zamjene potrebno je dati na uvid osobni dokument radi utvrđivanja državljanstva. Zbog pojave preprodavača, organizatori apeliraju na posjetitelje da ulaznice za festival kupuju na službenim prodajnim mestima ili na blagajnama ispred festivala. Program i detaljna satnica Sea Stara mogu se pronaći na službenoj stranici festivala. Sve informacije bit će dostupne i na info pultu smještenom između Addiko Tesla pozornice i Nautilus Arene. Sea Star kamp je svakako jedan od najzanimljivijih punktova festivala, mjesto gdje tulum ne završava, smješten svega par stotina metara od mora i svega pedesetak metara od festivala. Kamp je otvoren od 24. do 29. svibnja, a ulaznice za sve dane festivala mogu kupiti na recepciji kampa po dolasku. Osim kampa, posjetiteljima koji još uvijek nisu obsigurali smeštaj dostupni su apartmani Kanegra naselja i Park Umaga, a sve informacije možete dobiti na recepciji obe lokacije. Vremenska prognoza za Umag govori ono što svi posjetitelji festivala smještenog na morskoj obali sanjaju – sunce i toplo vrijeme. Cijeli tjedan temperature u tom djelu Istre bit će iznad 23 stupnja i takve ostaju najmanje do dan iza Sea Stara. Sea Star Festival   Sea Star Festival osigurao je čak dvije linije shuttle buseva koje će svim posjetiteljima festivala uvelike olakšati dolazak do Stella Marisa i povratak u smještaje, ali i cjelonoćni provod jer ne moraju razmišljati o vožnji, gužvama i parkingu! Od četvrtka 25. u 12:00, pa sve do nedjelje, 28. svibnja u 22:00 vozit će linije Stella Maris – Kanegra – Stella Maris te Stella Maris – park Umag – Stella Maris.  Busevi će prometovati bez precizirane satnice, dokle god ima putnika. Sea Star Festival Shuttle Bus ulaznice u pretprodaji se mogu kupiti do srijede, 24. svibnja u ponoć isključivo preko stranice www.exittrip.org po cijeni od 19,99 eura. Od nultog dan festivala cijena će im iznositi 200 kn i moći će se kupiti na recepciji Kanegre, u Parku Umag, te na stajalištu ispred Stella Marisa. Sea Star festival, u suradnji s Addiko bankom, predstavlja Sea Star karticu koja je opremljena suvremenom beskontaktnom tehnologijom. Koristeći karticu za bezgotovinsko plaćanje možete platiti piće, hranu i festivalske suvenire. Svoju karticu možete kupiti na bilo kojoj blagajni na festivalu s oznakom TOP UP i napuniti je određenim novčanim iznosom. Depozit pri prvoj uplati iznosi 10 kn, minimalan iznos prve uplate je 20 kn, a svake kasnije uplate 5kn. Nakon što naručite svoje omiljeno piće ili hranu platiti možete jednostavnim prislanjanjem kartice na čitač kartica koji se nalazi na svakom šanku, na čitaču možete i prisloniti svoju karticu u bilo kojem trenutku kako biste provjerili stanje. Obratite pažnju da u trenutku provjere stanja nitko ne plaća svoju narudžbu kako se iznos ne bi skinuo s vaše kartice.  Sredstva s kartice možete refundirati na bilo kojoj blagajni u maksimalnom iznosu od 500 kn. Sredstva je potrebno refundirati prije napuštanja festivalskih vrata. Na Sea Staru sve četiri noći dežuraju i ekipe Crvenog križa, službe Hitne pomoći i vatrogasna služba.U slučaju bilo kakve potrebe posjetitelji se za pomoć mogu obratiti radnicima osiguranja, u prepoznatljivim fluorescentnim prslucima. Postoje dva ulaza u prostor festivala: Glavni ulaz za ulaznice te Službeni / VIP ulaz za akreditacije i VIP goste. Ulaz Sea Stara (glavni ulaz i službeni/VIP ulaz) otvara se u četvrtak, 25. svibnja u 19 h, a zatvara se u 2 sata poslije ponoći. Tijekom petka i subote glavni ulaz otvoren je od 10 h ujutro, a zatvara se u 5 h. U nedjelju, 28. svibnja festivalska vrata bit će otvorena od 10 h do 20 h. Ulaz u kamp otvara se u srijedu, 24. svibnja u 8 h, a zatvara se u ponoć. Tijekom cijelog trajanja festivala, od četvrtka do nedjelje, radit će non stop. U ponedjeljak se vrata ulaza zatvaraju u podne. Ulaz u kamp moguć je samo s narukvicama za kamp i festival. Zbog očekivanih ogromnih gužvi na festivalu, apeliramo na posjetitelje da na festival dođu ranije kako bi izbjegli gužve na ulazu. Ulaz na festival je dozvoljen samo na jasno obilježenim i osiguranim ulazima, samo uz ulaznicu, festivalsku narukvicu ili akreditaciju. Tijekom jedne večeri, nakon 19 sati na festival se može ući samo jednom. Ukoliko se izađe nakon 19 h za ponovan ulazak bit će potrebno kupiti valjanu ulaznicu. Osim festivalskog osiguranja ulaze kontrolira i policija, kako bi se izbjeglo unošenje svih zabranjenih predmeta i supstanci na festival. Ulazak vozilima u zonu festivala bi će moguć jedinu uz odgovarajuću akreditaciju. Za posjetitelje je osiguran javni parking po cijeni od 20 kn, koji se nalazi na nekoliko stotina metara od festivala. Ipak, organizatori apeliraju na sve posjetitelje da na festival ne dolaze osobnim vozilima zbog očekivanih velikih gužvi.