Nakon što su nakon osam mjeseci rada članovi kulturnih vijeća koje je imenovao Zlatko Hasanbegović izvlašteni, ministrica kulture Nina Obuljen Koržinek je nakon javnog natječaja imenovala nova kulturna vijeća. Tako je u Vijeće za knjižnu, nakladničku i knjižarsku djelatnost imenovala Ivicu Matičevića, Katicu Matković Mikulić, Krešimira Nemeca, Kristiana Novaka i Lahorku Plejić Poje. Novi članovi Vijeća za glazbu i glazbeno-scenske umjetnosti su Hana Breko Kustura, Dalibor Cikojević, Neven Frangeš, Marija Grazio i Tamara Jurkić Sviben, a Vijeća za dramsku i plesnu te izvedbene umjetnosti Goran Grgić, Miran Hajoš, Darko Lukić, Perica Martinović i Jasminka Mesarić. U Vijeću za vizualne umjetnosti su Branka Benčić, Tomislav Buntak, Irena Kraševac, Viktor Popović i Valentina Radoš, a u Vijeću za inovativne umjetničke i kulturne prakse Mario Kikaš, Ana Hušnjak, Vanja Popović, Martina Munivrana i Petar Ćurić. U Vijeću za međunarodnu kulturnu suradnju su Vlasta Gracin, Goranka Horjan, Ante Knešaurek, Petra Ljevak i Željka Turčinović. U nekim je vijećima ministrica imenovala iste članove koje je u vijeća imenovao i bivši ministar kulture Zlatko Hasanbegović (primjerice Tomislava Buntaka, Lahorku Plejić Poje, Goranku Horjan, Irenu Kraševac, Hanu Breko Kusturu, Nevena Frangeša, Jasminku Mesarić, Mirana Hajoša...). Jedino vijeće koje je potpuno promijenilo članstvo jest Vijeće za inovativne umjetničke i kulturne prakse (u to je Vijeće Hasanbegović imenovao Vanju Žanko, Hrvoja Juvančića, Vedrana Perkova, Teu Hatadi i Jasminku Babić). Ministrica kulture imenovala je i članove Povjerenstva za dječju knjigu u kojem su Marijana Hameršak, Ranka Javor i Dubravka Zima, Povjerenstva za suvremeni ples i pokret u kojem su Marija Ferlin, Andreja Jelinčić i Ksenija Zec, te Povjerenstva za rock glazbu i klupske programe u kojem su Dražen Baljak, Nikša Bratoš i Zoran Stajčić.