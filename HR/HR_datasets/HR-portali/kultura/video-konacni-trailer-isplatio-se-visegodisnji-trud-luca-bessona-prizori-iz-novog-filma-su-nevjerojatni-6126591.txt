Konačni trailer novog filma Luca Bessona ('Nikta', 'Peti element') svjedoči da se ovom majstoru fantastičnih prizora isplatio trud koji je godinama ulagao u adaptaciju kultnog francuskog sf-stripa 'Valerian i Laureline'.   Radnja filma 'Valerian i Grad tisuće planeta' događa se u 28. stoljeću, kada dvoje specijalnih agenata Valerian (Dane DeHaan) i Laureline (Cara Devingne) kreću na zadatak u multkulturalnu metropolu Alpha. Tamo mračne sile prijete uništiti miran suživot mnogih vrsta diljem svemira.   U glumačkoj ekipi pojavljuju se i Clive Owen, Rihanna, Ethan Hawke, Rutger Hauer, Herbie Hancock, Kris Wu, Sam Spruell, Mathieu Kassovitz te John Goodman.   Sudeći prema zadivljujućim prizorima udaljenih svjetova i vanzemaljskih stvorenja iz trailera, film bi vrlo lako, barem na vizualnom nivou, mogao posramiti vladajuće sf-franšize poput Ratova zvijezda i Zvjezdanih staza.