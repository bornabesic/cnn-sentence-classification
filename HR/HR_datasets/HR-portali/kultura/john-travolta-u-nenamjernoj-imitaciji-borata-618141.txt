Teško je dokučiti zašto su se jedan veliki glumac (De Niro) i drugi nešto manje veliki (Travolta)dali namamiti u ovu petparačku badalaštinu. Travolta je srpski ratni zločinac kojega je američki narednik propustio ubiti na Manjači pa mu se ovaj 20 godina kasnije želi osvetiti na njegovu terenu, u šumskom prostoru gdje umirovljeni narednik živi kao lovac koji je izgubio moć ubijanja. Potencijalno zanimljiva igra mačke i miša ridikulizirana je nemarnom režijom, bezrazložnim inzistiranjem na scenama okrutnosti i nakaradnim boratovskim Travoltinim naglaskom i izgledom. Ocjena: 1/5