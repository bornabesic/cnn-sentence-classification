Glumac Herbert Lom, najpoznatiji po svojoj ulozi inspektora Charlesa Dreyfusa u filmovima Pink Panther, preminuo je danas u 95. godini života. Iako je snimio više od stotinu filmova u svojoj karijeri dugoj 60 godina, Lom će najpoznatiji ostati po ulozi višeg inspektora u serijalu Blakea Edwardsa. Osim u Pink Pantheru, glumio je i u klasicima poput The Ladykillers, Spartacus i El Cid. Njegova obitelj izvijestila je da je umro u snu, piše BBC. Lom je, između ostaloga, dva puta utjelovio lik Napoleona Bonapartea. Prvo pojavljivanje u ulozi inspektora Dreyfusa bilo je 1964. godine u filmu "A Shot in the Dark" koje je obilježilo njegov lik nestabilnog inspektora koji se uvijek živcira u blizini svoga iritantnog šefa inspektora Clouseaua. 