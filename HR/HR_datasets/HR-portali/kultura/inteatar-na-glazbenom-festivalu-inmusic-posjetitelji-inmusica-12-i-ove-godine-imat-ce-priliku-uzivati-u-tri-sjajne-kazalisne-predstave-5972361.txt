U sklopu ovogodišnjeg INmusicovog kazališnog repertoara, na daskama koje život znače gostovati će veliki hit Romana Šuškovića-Stipanovića, prema tekstu Paula Dewandre – Muškarci su s Marsa, a žene su s Venere, u monodrami Postdiplomsko obrazovanje publiku će osvojiti beskrajno duhoviti Vilim Matula, a uz već tradicionalno gostovanje uvijek omiljenog Zijaha Sokolovića i njegove “životne komedije” CABAres, CABArei. Muškarci su s Marsa, a žene su s Venere predstava je nastala prema istoimenom svjetskom bestselleru američkog bračnog terapeuta Johna Grayja, a prema kojoj je Paul Dewandra napisao tekst za predstavu. Predstava Muškarci su s Marsa, a žene su s Venere svoju popularnost stekla je zahvaljujući duhovitim primjerima iz svakodnevnog života u kojima gledatelj vrlo lako može prepoznati svog partnera ili sebe. Postdiplomsko obrazovanje monodrama je Vilima Matule u kojoj na ironičan i urnebesno duhovit način progovara o trenutno najperspektivnijem zanimanju u Hrvatskoj – zanimanju kriminalca. U formi predavanja studentima on daje upute mladim ljudima s diplomom te ih savjetuje kako postati i ostati kriminalac u usponu, prema ideji i subverzivnim tekstovima umjetnika Siniše Labrovića. CABAres CABArei životna je komedija fantastičnog Zijaha Sokolovića o 'upoznavanju, o iskustvu, o običnom danu, o uspjehu i neuspjehu, o dogovaranju, o borbi mišljenja, o hrani, o zdravom razumu, o vožnji autom, o budućnosti, o kazalištu kao frižideru zabluda o mediokritetima, o rodbini, o zaostalosti, o pomirenju sa životom, o budalama, o seksu i starosti'. INmusic festival #12 održati će se od 19. do 21. lipnja 2017. godine na prekrasnom zagrebačkom jezeru Jarun uz potporu Ožujskog piva kao powered by sponzora te OTP banke koja na festivalu omogućava beskontaktno plaćanje. Potražnja za ulaznicama izrazito je velika te se ove godine očekuje i rekordna posjećenost. Festivalske ulaznice za nezaboravno trodnevno festivalsko iskustvo dostupne su po cijeni od 449 kn do 19. svibnja u više od stotinu poslovnica OTP banke diljem Hrvatske gdje se može ostvariti i popust od 50kn, Dirty Old Shopu u Zagrebu (Tratinska 18) te putem službenog festivalskog webshopa gdje se uz plaćanje Maestro i Mastercard karticama bilo koje banke do 20.5. ostvaruje popust od 25kn. Sedmodnevne kamperske ulaznice po cijeni od 250 kn dostupne su putem službenog festivalskog webshopa.