“Neka budućnost kaže istinu, procijenite svakoga čovjeka prema njegovu radu i zaslugama. Sadašnjost je njihova, ali je budućnost - za koju sam tako naporno radio - moja.” To su riječi Nikole Tesle, jednog od najvećih genija i vizionara našeg vremena. Tri četvrt stoljeća nakon njegove smrti i dalje se osjeti njegov utjecaj na naše društvo, a njemu u čast iduće se godine u ovo vrijeme, u studenome, organizira najveći kulturno-umjetnički događaj u hrvatskoj povijesti: izložba “Tesla - Mind from the Future”. Radi se o multimedijalnoj interaktivnoj izložbi koja će biti postavljena u Meštrovićevu paviljonu u Zagrebu, a trajat će čak šest mjeseci, nakon čega će putovati u druge svjetske metropole poput New Yorka i Dubaija. Na izložbi će biti predstavljen nepoznati dio Teslina života, onaj vezan uz umjetnost i filozofiju, iz koje je on crpio veliki broj svojih ideja. Točnije, predstavit će se Teslin život od 1899. do 1943. godine, a Helena Bulaja Madunić, autorica i kustosica izložbe, kaže kako će prostor galerije biti transformiran u pejzaž Teslinih ideja i vizija. - Cilj mi je napraviti interaktivnu filmsku fresku koja će kompletan prostor paviljona pretvoriti u jedno filmsko iskustvo, da se posjetitelji ušetaju u film koji je zapravo refleksija Teslinog uma. Pratit ćemo jednu biografsku liniju Tesle, ali na potpuno nov način na koji još nitko nije radio - kaže Bulaja Madunić, a zajedno s njom na izložbi će raditi oko 20 međunarodnih umjetnika poput Massimiliana Pinuccija i Marine Abramović. Izložba je službeno predstavljena jučer u u ateljeu akademskog kipara Mile Blaževića, autora spomeniku Nikoli Tesli, a u maloj prostoriji ispunjenoj brojnim umjetničkim radovima smjestili su se odgovorni ljudi koji su svojim radom i potporom omogućili realizaciju ovog projekta. Direktor projekta i voditelj međunarodnog dizajnerskog tima izložbe je Sacha Machiedo, poznati industrijski dizajner i muzejski savjetnik, koji je u zadnjih 20 godina sudjelovao na brojnim umjetničkim, kulturnim i poslovnim projektima. - Izložba će biti izuzetan paralelni spoj znanosti i umjetnosti te će Meštrovićev paviljon biti mjesto najvećeg znanstveno-umjetničkog događaja godine - rekao je Machiedo te dodao kako će izložba svoj put završiti na svjetskom Expou u Dubaiju 2020. Ovaj ogromni projekt svoj je put započeo prije 11 godina, kada je autorica Bulaja Madunić otišla u New York kako bi se osobno upoznala s Teslinim radom. Kroz godine je radila na brojnim projektima povezanih s Teslom, a kaže kako joj je izuzetno drago što će izložba svoj početak imati upravo u Zagrebu. Zatvori Slika 1/21 Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA Objavljeno: 21.11.2016. Marko Todorov / HANZA MEDIA - Glavna poruka izložbe je prenošenje Tesline energije stvaranja na mlade generacije. Naši mladi su često potisnuti mišlju da dolaze iz male sredine i da samim time ne mogu ništa promijeniti, ali Tesla je došao iz malog mjesta i zapravo svojim radom učinio New York velegradom i formirao našu civilizaciju. Tesla je primjer superheroja iz crtića i stripova, samo što je on bio stvaran - rekla je Bulaja Madunić. Svoju podršku projektu pružile su brojne institucije, ali i predsjednica Republike Hrvatske Kolinda Grabar Kitarović, pod čijim pokroviteljstvom se izložba i održava, a u njeno ime je na predstavljanje izložbe došao njen posebni savjetnik Mate Granić, dok je sponzor cijelog projekta HEP. Važan partner projekta je Hrvatsko društvo likovnih umjetnika, čija ravnateljica Ivana Andabaka kaže kako je ova izložba odlična uvertira u 2018. godinu kada se obilježava 150 godina HDLU-a, ali i 80 godina Meštrovićevog paviljona. - Ovu izložbu vidimo kao nagovještaj onoga što najnovija tehnologija može učiniti u službi komuniciranja vizualnih umjetnosti i na koji način tehnologiju možemo koristiti kao alat kojim bismo umjetnost približili što široj javnosti - istaknula je Andabaka te dodala kako će ova izložba postati najveći hrvatski umjetnički izvozni proizvod. S njom se slaže i Tomislav Buntak, prodekan Akademije likovnih umjetnosti, koji ističe kako će ovaj projekt promijeniti način razmišljanja o organizaciji izložbi, ali i dati smjernicu o budućem obrazovanju i umjetnosti. Projekt se ujedno održava pod pokroviteljstvom Grada Zagreba, koji ovaj put nije propustio podržati Teslin projekt. Naime, 1892. Tesla je došao u zagrebačku skupštinu i ponudio im mogućnost elektrifikacije Zagreba, ali su ga gradski vijećnici jednoglasno odbili. Njegovu viziju je ipak prepoznao gradonačelnik Šibenika koji je dao izgraditi hidroelektranu na Krki, čime je Šibenik postao jedan od prvih osvijetljenih gradova u svijetu. Ivica Lovrić, pročelnik za obrazovanje, kulturu i sport, istaknuo je kako Zagreb neće opet učiniti isti propust. - Kada je u pitanju prezentacija i izložba o Nikoli Tesli, onda sigurno glavni hrvatski grad ima obavezu i zadaću da brendira i promiče ime Nikole Tesle te da na taj način pretvorimo Zagreb u kulturno-turističko odredište - rekao je Lovrić. Ipak, cijeli ovaj projekt bi još uvijek bio ideja da nije bilo tvrtke Real Grupa, koja je zaslužna za sastavljanje umjetničkog tima, ali i stoji iza produkcijskog dijela cijele izložbe. Krešimir Renzo Prosoli, direktor Real Grupe, kaže kako će izložba putovati u mjesta gdje je Tesla ostavio veliki utjecaj. - Već sada radimo na tome da nakon Zagreba multimedijalni projekt “Nikola Tesla - Mind from the Future” bude postavljen i u New Yorku, Budimpešti, Pragu, Parizu i Dubaiju - rekao je Renzo Prosoli te dodao kako vjeruje da će ovaj projekt ostati zabilježen kao najveći hrvatski izložbeni izvozni projekt u povijesti.