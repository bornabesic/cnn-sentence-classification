Jedan od najperspektivnijih mladih hrvatskih bendova i velike europske glazbene nade, Them Moose Rush, zasvirati će na Hidden Stageu dvanaestog izdanja INmusic festivala. Nakon pobjede na natječaju “Zasviraj sa Žujom” 2014. u sklopu kojeg su nastupili na Main Stageu INmusic festivala, Them Moose Rush osvajaju domaću, ali i europsku glazbenu scenu. Them Moose Rush bjelovarska su progresivna rock trojka koja kombinacijom retro i modernih zvukova stvara eksplozivne pjesme, svoje albume snimaju uživo te konstantno pomiču percepciju onog što se smatra standardnom rock glazbom. U svojoj kratkoj, ali upečatljivoj karijeri Them Moose Rush snimili su tri albuma; The Future Miss Sunshine (2013.), Three π One (2014.), Three π Two (2015.).   Them Moose Rush u dosadašnjoj karijeri stekli su naklonost publike i kritičara, iza sebe imaju brojne uspješne koncerte, a očekuje ih i nastup u Francuskoj na Europavox festivalu u sklopu Europavox projekta čiji je cilj poticanje razmjene suvremenih autorskih izvođača iz svih dijelova Europe.   Na dvanaesto izdanje INmusic festivala Them Moose Rush dolaze s novim pjesmama koje će se naći na albumu čije snimanje se upravo privodi kraju, a pridružuju se sjajnom line-upu i velikim Kings of Leon, Arcade Fire, Alt-J, Kasabian, Michaelu Kiwanuki, Flogging Molly, Darku Rundeku, Slaves, Repetitoru, Booka Shade, The Strange...