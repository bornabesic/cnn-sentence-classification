THE ANSWER! je projekt #ZagrebAtDawn (#ZagrebUZoru) započeo u proljeće ove godine, izdavši obradu Chris Isaak-ove pjesme “Wicked game”. Ideja projekta je predstavljanje skrivenog lica Zagreba kroz niz video spotova snimljenih u zoru kroz 4 godišnja doba. Ovaj jesenski video je treći po redu koji su dečki iz THE ANSWER!-a napravili u suradnji sa Dujom Milišom, studentom Akademije dramskih umjetnosti, koji je zadužen za vizualni identitet projekta te je i glavni odgovorni za ideju. Ovoga puta su se odlučili za obradu klasika “Fields of Gold”, pjesme koju je napisao I izveo Sting, no THE ANSWER! je pjesmu izveo u svojoj neobičnoj verziji te su čak I dodali jedan, za naše prostore, prilično egzotičan dio. Naime, THE ANSWER!-ova jesen je nekako afrička, no najbolje je da o tome prosudite sami: Jesenski video -> THE ANSWER! - Fields of gold (Sting cover)   THE ANSWER!-u su se ovog puta pridružili i pjevačice Nikolina Fistrić (MARKIZ) i Helena Hunčaga, te bubnjar i perkusionist Marin Gregov, a atmosfera je, ako je suditi po spotu, bila vesela i opuštena. Za lokacije su odabrali livadu Cmrok i paviljon u Nazorovoj ulici iz kojeg se pruža pogled na Tuškanačku šumu, a vrijeme ih je poslužilo te se u video uratku osjeća ugođaj jeseni u svakome kadru. Kako je do tih lokacija došlo objasnio nam je Duje Miliša, snimatelj i režiser spotova: “Ono oko čega se najviše dvoumimo i što najviše tražimo prije snimanja ovog projekta su lokacije. Kad imaš lokaciju na koju jutarnje svjetlo dobro "legne" imaš sve. Posebno sam zadovoljan vizualno sa jesenskim #ZagrebAtDawn-om jer smo naučio puno stvari s prošlih snimanja. Vjerujem da će ovaj video i kod vas probuditi onaj poseban "mekani" osjećaj koji zora pruza. Dečki su to postigli zvuk, a ja se nadam slikom.” Iako su ovog puta iskoristili obradu, THE ANSWER!-u ne nedostaje autorskih izdanja, pogotovo ako uzmemo u obzir njihov aktualni singl "Nikad" koji su izdali ovo ljeto, a na kojem im se kao gošća pojavila i Vanda Winter, poznata glumica i pjevačica. THE ANSWER! - Nikad (feat.Vanda Winter)   Što se engleskih verzija njihovih pjesama tiče, pjesme "If I Had U" i "Where is our love" našle su svoje mjesto na preko 300 radio stanica diljem svijeta (SAD, UK, Zapadna Europa, Južna Amerika...), a mogu se čuti i na domaćim radijima iako tu prevladavaju hrvatske inačice "Nikad", "Ako sam sam" i "Zašto". THE ANSWER! je također bio izabran za bend mjeseca na Wilder1Radio (USA) i jedan od Top 30 indie bendova po odabiru Coast 2 Coast Magazine-a u 2014.g, a "If I Had U" je proglašena pjesmom godine na Smacktongue radiju (USA). U sklopu #ZagrebAtDawn-a su THE ANSWER!-ovci također izdali jednu autorsku skladbu, a riječ je o pjesmi “Good day” koja se našla na njihovom ljetnom izdanju: