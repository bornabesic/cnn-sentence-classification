VRGORAC - Na deseti jubilarni MaFest, međunarodni festival stripa u Makarskoj stiže 46 strip autora i crtača iz cijelog svijeta.   Međunarodni festival stripa, koji je do sada ugostio najveće svjetske crtače, ove godine stripofilima u Makarsku dovodi devet specijalnih gostiju. Bit će to: Giuseppe Camuncoli (Italija), Jill Thompson (SAD), Marica Inoue (Japan), Valentin Sécher (Francuska),  Sonja Gašperov (Hrvatska), Rajko Milošević Gera (R. M. Guéra) (Srbija), Dražen Kovačević (Srbija), Robert Bob Solanović (Hrvatska), i Turk (Belgija).   Ovogodišnji MaFest trajati će od 25. do 28. svibnja, a kako se doznaje od direktora festivala Darija Antunovića, ovogodišnji MaFest otvara se izložbom originalnih crteža velikog Andrije Maurovića iz 1937., za koje su mnogi bili uvjereni da su trajno izgubljeni. Već desetljećima se nije čulo za njih, a riječ je o kaiševima iz stripova “Gospodar Zlatnih bregova” i “Sablast Zelenih močvara”, tj. samom početku serijala o Starom Mačku.   Stripofili u Makarskoj biti će u prilici vidjeti Maurovićeve radove koji spadaju u nacionalnu kulturnu baštinu, točno 80 godina nakon njihova nastanka, a za koje je scenarije napisao Franjo Martin Fuis,  poznatiji kao Fra Ma Fu. MaFest: Plakat Gorana Parlova (2010.)   Osim najavljenih autora, koji po prvi put dolaze na festival, u Makarsku će na jubilarni 10. festivali doći 37 autora koji su do sada sudjelovali na Mafestu: Enrique Sanchez Abuli (Španjolska), Lola Airaghi (Italija), Carlo Ambrosini (Italija), Štef Bartolić (Hrvatska), Krešimir Biuk (Hrvatska), Bruno Brindisi (Italija), Valentina Briški (Hrvatska), Moreno Burattini (Italija), Sebastijan Čamagajevac (Hrvatska), Dany (Belgija), Roberto De Angelis (Italija), Pasquale Del Vecchio (Italija), Roberto Diso (Italija), Niko Henrichon (Kanada), Miljenko Miki Horvatić (Hrvatska), Keiko Ichiguchi (Japan), Bane Kerac (Srbija), Igor Kordej (Hrvatska), Vladimir Krstić Laci (Srbija), Zlatko Milenković (Srbija), Goran Parlov (Hrvatska), Boro Pavlović (Hrvatska), Darko Perović (Srbija), Esad Ribić (Hrvatska), Grzegorz Rosinski (Poljska), Sibin Slavković (Srbija), Angelo Stano (Italija), Marko Stojanović (Srbija), Fran Strukan (Hrvatska), Goran Sudžuka (Hrvatska), Dalibor Talajić (Hrvatska), Boris Talijančić (Hrvatska), Tihomir Tikulin Tico (Hrvatska), Andrea Venturi (Italija), Milorad Vicanović Maza (Bosna i Hercegovina), Renato Vladimir Renky (Hrvatska) i Roberto Zaghi (Italija). Eduardo Risso MaFest plakat (2010.)