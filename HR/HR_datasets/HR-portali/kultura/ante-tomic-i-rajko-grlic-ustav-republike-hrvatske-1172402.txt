Profesor Vjeko živi u centru Zagreba s Hrvojem, nepokretnim ocem, nekadašnjim ustaškim časnikom. Vjekin užitak su noćne šetnje kada, odjeven kao žena, luta gradom. U jednoj od tih šetnji pretuče ga grupa mladića. U bolnici ga prepozna Maja, medicinska sestra koja živi u podrumu njegove zgrade. Od toga trenutka Maja se počne brinuti za njega i njegova oca. Zauzvrat Vjeko Majinu suprugu, policajcu Anti, pomogne pripremiti ispit iz Ustava Republike Hrvatske... Tako počinje ova priča o ljubavi i mržnji, priča o četvero vrlo različitih ljudi koje je sudbina iznenada učinila međusobno ovisnima. Nakon velikog uspjeha jednog od najhrabrijih filmova novog milenija, „Ustav Republike Hrvatske“ nalazi se i na pozornici Satiričkoga kazališta Kerempuh. Riječ je o predstavi se bavi ljubavlju i mržnjom, hrabrošću i kukavičlukom, erotikom i netrpeljivošću prema drugima i različitima. – Moja nakana je vrlo jednostavna, želim se baviti živim ljudima, ne mrtvim idejama. Zato od ove priče i njezinih junaka ne namjeravam raditi “tragediju”. Dapače, nakana mi je da o svim tim “teškim stvarima” govorim s malim, jedva primjetnim smiješkom na licu, s toplinom s kojom se može voljeti i najnegativniji junak – rekao je Grlić.   Satiričko kazalište Kerempuh Hrvatska Redatelj: Vinko Brešan Dramaturginja: Željka Udovičić Pleština Igraju: Borko Perić, Nikša Butijer, Ana Maras Harmander, Damir Poljičak, Matija Šakoronja, Vedran Mlikota