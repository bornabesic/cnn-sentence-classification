Jedan od najvećih bendova u povijesti suvremene glazbe, divovi koji su krojili žanr plesne elektronske muzike i pomicali granice spektakularnosti live nastupa, britanski electro-punk trio The Prodigy nastupit će na Jazine Open Airu u Zadru u petak, 1. srpnja. Prošlo je tri godine otkad su Liam Howlett, Keith Flint i Maxim posljednji put nastupili u Dalmaciji. Više od 15.000 fanova svjedočilo je vrućoj i naelektriziranoj večeri u Šibeniku u kojoj je kultni trojac isporučio show kakav se nije ponovio sljedeća tri ljeta. Sve do ovog. Ovaj put grupa dolazi u Zadar na koncert koji bi, sudeći prema izjavama dobivenim od benda, mogao biti dio njihove posljednje turneje. Veliki otvoreni prostor pored zadarskog hrama košarke, dvorane Jazine, koji je prošle godine ugostio Manu Chaa, a prije njega Lenny Kravitza i Santanu, 1. srpnja će postati arena za sve Ratnike, kako oslovljavaju vojsku svojih fanova, jer, prema riječima Keith Flinta “Izlazak na stage je kao odlazak u bitku”. The Prodigy donose u Zadar najveću ikad postavljenu produkciju u tom gradu, a kompletna oprema dolazi iz nekoliko europskih zemalja. U odnosu na posljednji nastup tehnički i produkcijski zahtjevi drastično su se pojačali, a sve u cilju obogaćivanja showa najljućeg live benda današnjice. Zadar, njegovi stanovnici, svi “domaći i furešti”, tu će večer postati bogatiji za spektakl kakav doslovce još nije viđen kod nas. Bez sumnje najveći open air događaj u Hrvatskoj u prvom djelu ljeta lansirat će novu sezonu kao prvi veliki adut svježe turističke ponude kojem će pomoći i sam dan održavanja – petak – kao idealan uvod u vikend na moru.   The Prodigy su, bez okolišanja, jedan od najvećih bendova u povijesti ne samo otočke, već globalne glazbene scene. Glasni, teški, prljavi i agesivni izmješali su žanrove u eksplozivnu smjesu ekstatično plesne elektronike s punkerskim stavovima. Njoj su dodali istančan smisao za hitoidnost, odličan timing i energiju koja na koncertima oduzima dah. Konačan rezultat je “glazba odbačene generacije”, impresivan repertoar koji ih stavlja u red najvećih svih vremena i kojeg će, bez iznimaka, donijeti na Jazine. Poimence favoriti su “Firestarter”, “Their Law”, “Breathe”, “Poison”, “Omen”, “Voodoo People”, “Everybody In The Place”, “No Good (Start The Dance)”, “Ibiza”, “”Jericho”, “Spitfire”, “Out Of Space”, “Hot Ride”, “Charly” i, naravno, “Smack My Bitch Up” bez koje se ne može zamisliti niti jedna klupska večer igdje. Na svom kontu grupa ima šest studijskih albuma koji odreda označuju ključne stepenice u kronologiji elektronske glazbe. Započeli su debijem “Experience”, a nastavili s “Music For The Jilted Generation” i “Fat Of The Land”. Nakon kraće pauze od 1999. do 2002., kada ih je napustio Leeroy Thornhill, bend se vratio albumom “Always Outnumbered, Never Outgunned” nakon kojeg su sljedili “Invaders Must Die” i prošlogodišnji “The Day Is My Enemy”.   Prema izjavama koje je Keith Flint davao u nekim intervjuima kraj benda je možda bliži nego što bi se dalo pretpostaviti, nazivajući to “realnošću godina”. I dok se još spekulira o posljednjoj turneji sigurno je da će grupa početkom srpnja našoj regiji posvetiti dva datuma – jedan u Zadru, a drugi na Exit Festivalu. Jazine Open Air poslužit će tako i kao svojevrsno zagrijavanje za dolazak benda u Novi Sad, na službeno najbolji europski festival i jednu od najvećih europskih turističkih atrakcija – Exit Festival. Ovogodišnje izdanje festivala na Petrovaradinskoj tvrđavi održat će se od 7. do 10. srpnja, a upravo će posljednju večer označiti nastup Prodigyja na glavnoj pozornici. Trio iz Essexa često ističe Exit kao njihov najdraži festival od svih na kojima su nastupali, a tom popisu se definitivno pridružio i Sea Dance Festival, drugi dio Exitove Avanture, na kojem su prošle godine svirali pred 30 tisuća posjetitelja.   Ulaznice Ulaznice u prodaju kreću u ponedjeljak, 18. travnja u 9:00 po early bird cijeni od samo 190 kn.  Ta cijena vrijedi zaključno s 8. svibnjem, a od 9. svibnja se penje se na 220 kn. Ukoliko ih ostane, na dan koncerta cijena ulaznica će iznositi 250 kn.   Prodajna mjesta: Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!