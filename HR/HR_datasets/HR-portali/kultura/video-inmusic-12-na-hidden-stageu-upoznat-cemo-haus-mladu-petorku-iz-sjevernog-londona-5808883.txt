HAUS, mlada petorka iz sjevernog Londona, osvježavajuća kombinacija hip-hopa, rocka i elektronike stiže na Hidden Stage dvanaestog izdanja INmusic festivala u sklopu ETEP projekta!   HAUS je nastao kada su se Sam Kelly (prateći vokal i gitara), Daniel Hylton-Nuamah (gitara), Ellis Mortimer (bas gitara, klavijature i prateći vokal) i Lyle Simpson (bubnevi) upoznali za vrijeme studija na Institutu za suvremenu glazbu. Nakon što su proveli neko vrijeme stvarajući glazbu kao četvorka, prvo na klavijaturama, a kasnije i kao vokal i gitarist, pridružio im se Ashley Mulimba.   Mlade talentirane glazbene nade, HAUS punom parom stvaraju odličnu glazbu među kojom se ističu pjesme Gave You All, Two Minds, Haze i Blinded na dobrom su putu da se afirmiraju na suvremenoj urbanoj glazbenoj sceni.   HAUS na nadolazeće dvanaesto izdanje INmusic festivala dolaze u sklopu ETEP programa (European Talent Exchange Programme) koji promiče mobilnost europskih glazbenika i u sklopu kojega već godinama na INmusic festivalu gledamo neke od najperspektivnijih mladih europskih autora. HAUS se priključuju spektakularnom line-upu dvanaestog izdanja INmusic festivala i sjajnim Kings of Leon, Arcade Fire, Alt-J, Kasabian, Michaelu Kiwanuki, Darku Rundeku, Flogging Molly, Slavesima i mnogim drugima!