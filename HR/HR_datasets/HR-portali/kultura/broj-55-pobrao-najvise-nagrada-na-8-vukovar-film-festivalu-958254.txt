Nakon što su pregledali 8 dokumetražnih, osam kratkih igranih filmova i 14 dokumentarnih filmova, stručni žiri 8. Vukovar film festivala u sastavu Milena Zupančič, slovenska filmska, kazališna i televizijska glumica, Daniel Rafaelić, povjesničar i filmski kritičar i Branka Sömen, filmska kritičarka koje je predsjedavala žirijem, proglasili su filmove pobjednike festivala koji se večeras zatvara. Sve nagrade žiri je donio jednoglasno. Nagradu "Zlatni šlep" za najbolji dokumentarni film 8. Vukovar film festivala pripao je mađarskom filmu "Overdose - Utrka za snom" redatelja Gabora Ferenczija, za najbolji kratki igrani film "Zlatni šlep" pripao je mađarskom filmu "Moj vodič" Barnabasa Totha, a najboljim igranim filmom 8. Vukovar film festivala proglašen je hrvatski film "Broj 55" redatelja Kristijana Milića u produkciji Hrvatske radio televizije. Žiri je također odlučio da Posebnu nagradu dodijeli cjelokupnoj glumačkoj ekipi filma "Broj 55" - Goran Bogdan, Alan Katić, Marko Cindrić, Dražen Mikulić, Marinko Prga, Darko Milas, Jan Kerekeš, Slaven Španović, Ivan Ožegović, Alen Liverić, Samir Vujčić, Hrvoje Vladisavljević, Slaven Knezović i Asim Ugljen, a nagrada "Krsto Papić" za poseban pojedinačni doprinos hrvatskom filmu dodijeljen se redatelju Kristijanu Miliću za režiju filma "Broj 55". Žiri je također predložio, a direkcija festivala prihvatila ideju da se od ove godine dodjeljuje Nagrada za životno djelo koja je pripala velikog hrvatskom glumcu Mustafi Nadareviću. >>I sam sam bio tenkist. Osjećaš se moćno, ali znaš da od tebe može ostati samo mrlja