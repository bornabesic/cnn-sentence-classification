U subotu 29. 4. u 20 sati u Maloj Sceni Kazalište Planet Art izvodi kazališni hit 'Velika Zvjerka' koji svojim iskričavim humorom garantira dobru zabavu, ali i postavlja pitanja o našoj egzistenciji u kojima se svi možemo prepoznati. Priča je to o tri biznismena koji dolaze na veliku poslovnu konferenciju nadajući se da će na njoj dogovoriti posao života. Uspijevaju li u tome i kako te na koje prepreke nailaze, pogledajte u predstavi. U predstavi igraju Marko Torjanac, Slavko Juraga i Luka Dragić, a režiju potpisuje Slavica Knežević. Ulaznice možete kupiti on line. Rezervacije: 01/468 3352 i 01/468 3373. Poseban popust od 25% može se ostvariti u Funk Clubu, Tkalčićeva 52 gdje kupce ulaznica očekuje i piće dobrodošlice. 