U ovom trenutku, gdje god se nalazili, možemo gledati neku od 122 serije na Pickboxu ili jednu od 230 sezona serija na HBO GO. U 2017. očekuje se da će izbor biti još veći.   Svaku epizodu “Game of Trones”, koji se prikazuje na HBO-u, pogleda u prosjeku oko 3,5 milijuna ljudi. Jednu sezonu “Kuće od karata”, koja se prikazuje na Pickboxu, korisnici su gledali najmanje 9,4 milijuna sati, prema konzervativnim procjenama, što je više od 13 života.   Kada se uzme u obzir veliki izbor i opsesija televizijskim serijama nastala proteklih  godina, nije čudo da je stvoren i sasvim novi profil prosječnoga gledatelja. Onaj koji nema ni vremena niti strpljenja čekati televizijski raspored da se na programu nađe “njegova” serija. Onaj koji želi sam odlučivati što će, kada i koliko gledati.   Iako smo i prije 2013. serije često gledali na taj način, trebali smo čekati da se pojavi “Kuća od karata”, s revolucionarnim načinom plasiranja svih epizoda odjednom, da nova forma konzumiranja serija dobije ime. To ime je, naravno, binge-watching (termin za koji nema adekvatnog hrvatskog prijevoda, jer serijska terevenka ne zvuči posebno dobro), a znači gledanje najmanje 4 epizode odjednom ili čak cijele sezone.   Predvodnici trenda su milenijci, generacija Y, koji binge-watching pretvaraju u novu normu, prije nego iznimku. Prema istraživanjima, čak 84 posto milenijalaca - ali i 37 posto ljudi starijih od 68 godina - gledaju serije na taj način. Za generaciju Y, pritom, računalo je primarni uređaj na kojemu gledaju sadržaje, a potom dolaze pametni telefoni i tableti.   Milenijalcima je streaming važniji od televizije, a kada gledaju TV rade još četiri druge stvari u isto vrijeme. Kada gledaju serije - gledaju pet epizoda odjednom, a često i cijelu sezonu. Binge watching ušao je u Oxford rječnik “Milenijalci više streamaju nego što gledaju televiziju, streaming im je važniji od televizije, a kada gledaju televiziju rade prosječno još četiri druge stvari u isto vrijeme”, naglasio je Deloitteov konzultant Kevin Westcott predstavljajući rezultate istraživanja.   Konkretno, od 2,99 milijuna gledatelja koji su se uključili u premijeru drame “Billions”, koja se može gledati na Pickboxu, nevjerojatnih 1,6 milijuna gledalo ju je na više od jednog uređaja.   Kada se pogleda ukus gledatelja, najpopularniji žanr je drama, a potom slijede komedije. Međutim, u posljednje vrijeme izrazitim favoritom pokazala se još jedna serija. Naravno, riječ je o HBO-ovoj fantasy-drami “Igra prijestolja”. I dok ju je SAD-u gledalo 9,5 milijuna ljudi, čime je treća najgledanija kablovska serija u toj zemlji, “Igra prijestolja” ne bi bila to što jest da nije porušila ne samo mnoge granice i televizijske tabue, nego i brojne rekorde. Možda najupečatljiviji među njima je taj da je riječ o apsolutno najpiratiziranijoj seriji na svijetu, jer je to remek-djelo HBO-a ilegalno skinuto 14,4 milijuna puta samo u 2015. - što bi samo po sebi bilo dovoljno da je svrsta među najgledanije serije na svijetu.   Ta je serija jedna od najzaslužnijih za porast tržišta merchandisinga vezanog uz industriju zabave, koje je prošle godine bilo teško više od 113 milijardi dolara globalno. Samo na portalu Pinterest postoji više od 1000 ideja obožavatelja za razne majice, kalendare, šalice, igračke na temu “Igre prijestolja”.   Jedna epizoda “Igri prijestolja”, unatoč začudnim lokacijama, kostimima i rekvizitima, tek je šesta po skupoći proizvodnje i stoji približno 6 milijuna dolara. Ta brojka će uskoro vjerojatno porasti jer je otkriveno da najveće zvijezde “Igre prijestolja” sada zarađuju po 500 tisuća dolara po epizodi. Isto toliko zaradi i Kavin Spacey po epizodi “Kuće od karata”. U novoj HBO seriji “Vinil” samo muzička prava koštala su više od 100 tisuća dolara - po epizodi.   Opsesija i megapopularnost serija i njezinih glavnih likova opravdavaju enormne budžete. Frank Underwood je sada popularniji od američkog predsjednika Baracka Obame, prema istraživanju Reutersa, a kultni Tony Soprano utjecao je na razvoj mnogih važnih likova serija snimljenih nakon te HBO-ove serije.   Upotreba riječi binge-watch multiplicirala se s objavom druge sezone “Kuće od karata” u veljači 2014. što je navelo Oxford Dictionary da uvrsti tu riječ u svoj online rječnik. Collins engleski rječnik je pak binge-watchu dao titulu riječi godine 2015. Journal of the American Heart Association preporučuje binge-watcherima pauze između epizoda jer povećavaju užitak u seriji. Doktori preporučuju: “Ako se odajete binge-watchingu, nemojte stalno sjediti ili ležati. Cupkajte pred TV-om povremeno ili okrećite pedale na sobnom biciklu”. Najveći pobornici maratonskog gledanja serija su pripadnici milenijci. Digital democracy survey pokazao je da je 80% pripadnika generacije Y u 2015. barem jednom gledalo najmanje pet epizoda jedne serije u nizu. Emil Steiner, pisac i novinar, u svom doktoratu na temu binge-watchinga na osnovi istraživanja i anketa izolirao je 6 glavnih motiva za maratonsko gledanje TV serija: 1. gledanje nekoliko epizoda od po sat vremena snažno uvlači gledatelja u priču 2. osjećaj kompletiranja - kao kod čitanja cijele knjige u komadu 3. kulturna inkluzija - mogućnost da se s istomišljenicima razgovara o seriji 4. jednostavno - mogućnost da se serija može gledati gdje i kad se hoće 5. držanje koraka - nova sezona je već vani, a niste pogledali prethodnu 6. relaksacija i nostalgija - binge-watching serija koje ste nekad davno već gledali, ali sad bez reklama i uz manje pažnje, kao na primjer “Seks i grad” ili “Mućke”   GLEDAJ SERIJE UZ STREAM ON Uz opciju Stream On, korisnici Hrvatskog Telekoma prvi u Hrvatskoj i Europi mogu gledati serije i filmove na mobilnim uređajima bez trošenja internet prometa u svojim mobilnim paketima. Za samo 9 kuna prilikom prve mjesečne aktivacije, možete gledati ukupno 10 sati HBO GO i Pickbox programa po najvišoj dostupnoj rezoluciji. Omiljene serije možete gledati na tabletu ili mobitelu gdje god se nalazili, bilo da putujete na posao ili čekate u redu na blagajni.   Prilog je napravljen u produkciji Native Ad Studija Hanza Medije i HT-a, u skladu s najvišim profesionalnim standardima Jutarnjeg lista.