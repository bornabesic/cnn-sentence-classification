LADO, vrhunski plesni ansambl, ali i izvanredan folklorni zbor, svoje profesionalne sposobnosti prikazuje kroz repertoar koji broji više od sto koreografija, kroz 80 različitih tradicijskih instrumenata, i to na najvišem umjetničkom nivou - u isto vrijeme plešući i pjevajući. Ovih dana LADO nam sprema posebnu poslasticu - najveći dosad održan hrvatski koncert! Spektakularna, moderna produkcija za posebnu folklornu čaroliju ulazi u Arenu Zagreb. Najveća pozornica kulture na kojoj će ove subote 3. lipnja u 20 sati prvi put nastupiti ansambl LADO impresivne je veličine - 250 m2. LADO, ovaj nevjerojatni ‘’putujući muzej’’ će Zagrepčanima, uz najnovije svjetske trendove rasvjete i zvuka, na potpuno drugačiji, moderan način predstaviti novi cjelovečernji program Ispod duba stoljetnoga. Novi program prikazuje neke od koreografija koje su nagrađivane i na domaćim i na inozemnim natjecateljskim festivalima. Večernji list zato je odlučio darovati dva puta po dvije ulaznice najbržim ljubiteljima kulture koji točno odgovore na naše pitanje te pošalju svoje osobne podatke. Pitanje je: Koje je godine osnovan ansambl LADO? Ulaznice osvaja dvoje sretnika koji prvi točno odgovore na naše pitanje i pošalju svoje osobne podatke (ime i prezime, broj telefona te e-mail adresu) na marketing@vecernji.net pod nazivom LADO. Ne propustite uz ansambl LADO i Večernji list doživjeti najveći kulturno-scenski spektakl u Hrvatskoj!