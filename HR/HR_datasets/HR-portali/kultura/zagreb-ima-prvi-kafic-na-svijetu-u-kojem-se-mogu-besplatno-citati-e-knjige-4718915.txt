Zagrebački café Velvet prvi je kafić na svijetu koji je postao Zona besplatnog čitanja ili Free Reading Zone. Naime, ubuduće se svi gosti Velveta mogu ulogirati u virtualnu knjižnicu koja se sastoji od čak sto tisuća naslova na nekoliko svjetskih jezika, uključujući i hrvatski, i čitati knjige u najsuvremenijem digitalnom formatu bez ograničenja i prekida.   Inače, projekt Free Reading Zones osnovan je u Americi u suradnji s izdavačima i tvrtkom iz Izraela koja stoji iza aplikacije za čitanje te je njegov cilj pretvoriti javne i privatne prostore u zone unutar kojih se čita besplatno i neograničeno. To mogu biti parkovi, bolnice, vlakovi, autobusi, zračne luke, škole... Pritom su čitatelji identificirani putem Wi-Fi-ja ili GPS koordinata. Voditeljica FREZ-a, Mirela Rončević, prepoznala je Velvet Café kao idealno mjesto za početak FREZ priče u Hrvatskoj. - Bez puno znanja o Velvetu, već na prvoj kavi tamo shvatite da je to poseban prostor u kojem se slavi ljudska kreativnost u svakom obliku - kaže Mirela.   - Kad sam razmišljala o mogućim zonama u Hrvatskoj gdje će ljudi uživati u besplatnom čitanju, htjela sam da to u početku bude usko vezano uz hrvatski društveni život, a Hrvatska je zaista kultura caféa. Za razliku od Amerike. I najlogičnije mjesto za prvu zonu u Hrvatskoj je upravo café. Velvet ujedno ima dugu tradiciju suradnje s izdavačima, često organizira promocije knjiga i mnoge asocira na kulturna događanja. U našem prvom razgovoru o mogućoj suradnji, vlasnici Velveta, Saša Šekoranja i Ana Petričić Gojanović, prepoznali su veličinu projekta i prihvatili naš poziv na suradnju - ispričala je. Knjige će u Velvetu biti različite. Od pop fictiona i ozbiljne književnosti do duhovnosti i kuharica. Od poezije i putopisa do zabave i sporta. Od slikovnica i novela za tinejdžere do stručne literature i znanstvenih knjiga. A brojni ljubitelji čitanja i dragi gosti Velveta poput Josipe Lisac, Ivane Roščić, Judite Franković, Daniele Trbović, Damira Markovine, Filipa Šovagovića i drugi prvi su imali čast zaviriti u virtualnu knjižnicu. Judita Franković   Sve što je potrebno je instalirati reading app na bilo kojem iOS ili Android uređaju i registrirati se Access Codeom koji će svaki gost dobiti. Nakon autorizacije možete skidati knjige bez ograničenja i kreirati vlastite police unutar aplikacije. Nataša Dangubić