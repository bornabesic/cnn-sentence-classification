Cijenjena sarajevska umjetnica Amira Medunjanin nastupa u Čakovcu u petak, 21. travnja u Centru za kulturu, a dan kasnije, u subotu, 22. travnja u Ivanić-Gradu u Pučkom otvorenom učilištu. U interpretaciju Amire Medunjanin čovjek se jednostavno zaljubi. Nebitno je volite li sevdah ili ne, jer Amira  toliko pozitivno zrači da je to nemoguće ignorirati, a povrh toga ima onu fantastičnu mogućnost da s istim žarom nastupa na velikim svjetskim scenama, ali i onim manjim, lokalnim. U pratnji svojih stalnih suradnika, vrhunskih instrumentalista, ovog će puta nastupati na intimnijim koncertima u Čakovcu i Ivanić - Gradu te predstaviti novi studijski album „Damar“ (Aquarius Records, 2016.). Pjesmama s novog albuma "Damar", iznova je posegla za vrelom sevdaha - bilom bosanske glazbe - oživljavajući novim aranžmanima pjesme predaka. Po prvi put u svoju umjetničku paletu uvrstila je i dvije nove, autorske skladbe. Album je najavljen pjesmama "Pjevat ćemo šta nam srce zna" i "Damar"  po kojem je njezin, peti po redu, album i dobio ime. Damar je životna snaga, strast za životom,  ukratko, damar je ono što čini razliku između “biti živ” i “živjeti”.  “Kažu da se s damarom rađamo; ili ga imaš ili nemaš!  Ali, ja ipak mislim da ga svi imamo negdje duboko u sebi i da ga samo prava ljubav može probuditi”, pojašnjava Amira Medunjanin. Album „Damar“  Amira je krajem prošle godine premijerno predstavila u dupkom punoj zagrebačkoj dvorani Lisinski, dvorani koju je već dva puta ispunila publikom željnom esencije života. Ulaznice: Čakovec, Centar za kulturu – petak 21.4.  u 20 sati 80,00 kuna / na dan koncerta 100,00 kuna (u prodaji na blagajni Centra za kulturu Čakovec, Trg Republike 3, Čakovec) ------------------- Ivanić-Grad, Pučko otvoreno učilište – subota 22.4. u 20 sati od 80,00  do 100,00 kuna link   (u prodaji i na blagajni Pučkog otvorenog učilišta, Moslavačka 11, Ivanić-Grad) 