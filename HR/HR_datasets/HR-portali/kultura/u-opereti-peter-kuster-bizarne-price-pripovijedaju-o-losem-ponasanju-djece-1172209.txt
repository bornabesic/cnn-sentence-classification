Glazbena igra kultne londonske skupine Tiger Lillies preradba je svjetski poznate dječje slikovnica “Peter Kušter” (Struwwelpeter, 1845.) njemačkoga psihijatra, pjesnika i književnika Heinricha Hoffmanna. „Junk-opera“, kao što su je imenovali sami autori, prvi je put predstavljena 1998. u Londonu, a slijedila su uprizorenja diljem svijeta, od Broadwaya do bečkog Burgtheatera. Dobila je brojne nagrade od kojih ističemo onu najvažniju, Laurence Olivier Award for Best Entertainment (2002.). Hoffmanov “Peter Kušter” sadrži različite priče, napisane u vremenu takozvane crne romantike. Bizarne priče pripovijedaju o lošem ponašanju djece i njegovim mogućim opasnim posljedicama. Dječak koji neće jesti sve više mršavi, dok ne umre; drugi, koji ne pazi kuda hoda, padne u vodu i zamalo se utopi; djevojčica koja se igra zabranjenim šibicama izgori… U pričama se strah upotrebljava da bi se djecu naučilo lijepom ponašanju i poslušnosti. Bez obzira na sumnjivu tradiciju takve crne pedagogije, djelo spada među najuspješnije dječje knjige; njegovi su se motivi upotrebljavali u literaturi, na filmu i televiziji. Mark Twain je djelo preveo na engleski, a nedavno je američka serija Family Guy parodirala njegove epizode. Neuobičajena predstava, namijenjena odraslima i mladeži, uzbuđuje groteskno-morbidnom intenzifikacijom dobro znanih priča i crnim humorom te obećava odličan kazališni događaj. Slovensko Narodno gledališče Nova Gorica Slovenija Redateljica: Ivana Djilas Dramaturginja: Ana Kržišnik Blažica Igraju: Ana Facchini, Kristijan Guček, Peter Harl, Gorazd Jakomini, Patrizia Jurinčič Finžgar, Jure Kopušar, Matija Rupel, Andrej Zalesjak...