MANILA - Peruanski nobelovac Mario Vargas Llosa izjavio je kako smatra da Bob Dylan ne zaslužuje Nobelovu nagradu književnost.   Vargas Llosa, koji je tu nagradu dobio 2010., kaže da se divi Dylanu kao pjevaču, no smatra da nije dobar spisatelj.   "Apsolutno se divim Bobu Dylanu kao pjevaču, no ne mislim da je dobar pisac. Nobelova nagrada za književnost dodjeljuje se piscima, a ne pjevačima", rekao je novinarima u Manili gdje se trenutačno nalazi.   U objašnjenju Odbora za dodjelu Nobelove nagrade stoji da je nagrada Dylanu dodijeljena jer je "stvorio novi poetski izričaj u velikoj američkoj tradiciji".   Llosa boravi na Filipinima kao gost predavač na dvama sveučilištima u Manili, gdje će mu biti dodijeljen počasni doktorat.