Jutarnji.hr i INmusic festival pozivaju sve zainteresirane umjetnike da se odazovu na kreativni natječaj osmišljavanja festivalske majice. INovativan natječaj namjenjen je  umjetnicima, dizajnerima i onima koji se tako osjećaju, a žele i mogu pokazati do kud seže njihova kreativnost. Najbolji dizajn otisnut će se na majice koje će se moći kupiti na festivalu. Osim mladim izvođačima koji svake godine imaju priliku predstaviti se na INmusic festivalu, prilika se pruža i mladim talentiranim umjetnicima! Sudionici se potiču na osmišljavanje zanimljivih i originalnih likovnih rješenja primjerenih festivalu suvremene rock i pop glazbe, programu ovogodišnjeg izdanja INmusica i lokaciji održavanja festivala. Dizajneri koji imaju kreativnu slobodu prilikom osmišljavanja dizajna, a potrebno je držati se jednog naputka: dizajn za majicu mora uključivati ispravno napisano ime festivala na jedan od slijedećih načina: INmusic // INmusic festival // INmusic #11 // INmusic festival #11 // INmusic 11 // INmusic festival 11   Prijave na natječaj traju od 4.5. od 12 sati do 16.5. u 12 sati, a prijavu je moguće podnijeti putem obrasca. U prijavu treba priložiti: kratku biografiju (ime, prezime, datum rođenja, mjesto prebivališta, kontakt: e-mail te broj telefona ili mobitela), upload vlastitog dizajna u JPG ili PNG formatu, težine do 1 MG te u maksimalno 200 znakova opišu svoj rad. Imena i radovi finalista objavit će se 17. svibnja na portalu Jutarnji.hr kad će biti otvoreno i glasovanje za javnost. Uz glasove publike o pobjedniku će odlučiti i stručni žiri INmusic festivala. Pobjednički rad bit će objavljen 20. svibnja na službenoj internetskoj stranici INmusic festivala te na web stranici Jutarnji.hr. Pobjedniku natječaja INmusic festival osigurat će dvije festivalske propusnice za sva tri dana održavanja festivala.   Osmislite službenu festivalsku majicu koja će osvanuti na prepoznatljivom festivalu u Hrvatskoj i svijetu! SUDJELUJTE U NAGRADNOM NATJEČAJU!   Važno! Pobjednik ovog natječaja bit će obaviješten o dobitku nagrade putem e-mail adrese tijekom 20. svibnja na koji mora odgovoriti u roku od 24 sata, u suprotnom se neće moći realizirati. Pročitajte više u Pravilima nagradnog natječaja.   Za nezaboravno jedanaesto izdanje INmusic festivala pobrinut će se Florence + The Machine, PJ Harvey, Gutterdämmerung featuring Henry Rollins, Jake Bugg, Skunk Anansie, The Kooks, Wilco, Django Django, Pennywise, The Coral, Yeasayer, The Heavy, Kawasaki 3p, Pat Thomas and Kwashibu Area Band, Orkesta Mendoza, Monoswezi, Shearwater, My Baby, FùGù Mango, The Bambi Molesters, Gustafi, Gretta, Chui, Žen i mnogi drugi!   INmusic festival #11 održat će se od 20. do 22. lipnja 2016. godine na Jarunu u Zagrebu uz potporu Ožujskog piva kao powered by sponzora te OTP banke koja omogućava beskontaktno plaćanje na festivalu. Ulaznice su dostupne putem službenog festivalskog web shopa, mogu se uplatiti u više od 100 poslovnica OTP banke Hrvatska te se mogu kupiti u Dirty Old Shopu u Zagrebu. Cijena festivalske ulaznice iznosi 349 kuna (+ troškovi transakcije) dok cijena za sedmodnevni festivalski kamp iznosi 250 kuna (+ troškovi transakcije) i dostupna je samo putem službenog INmusicovog webshopa. U tijeku je i posebna  OTP banke: ukoliko se pri plaćanju naloga za festivalske ulaznice u poslovnicama OTP banke diljem Hrvatske ugovori MasterCard® contactless prepaid  OTP banke (bez članarine i upisnine) OTP banka poklanja 50 kuna pologa. Ponuda je ograničena te traje do 31. svibnja ili do isteka zaliha.