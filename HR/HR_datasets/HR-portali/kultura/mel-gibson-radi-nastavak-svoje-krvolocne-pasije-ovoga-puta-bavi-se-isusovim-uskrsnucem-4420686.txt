Kada je 2004. Mel Gibson pustio u kina svoje krvoločno viđenje posljednjih dana Isusa Krista, 'Pasija' je na kino-blagajnama širom svijeta zaradila 612 milijuna dolara i tako postala najsupješniji nezavisni film svih vremena. Stoga ne čudi da će, nakon mučnog razapinjanja na križ, Gibsonova filmska priča o Isusu nakon 12 godina dobiti svoj nastavak. Naime, scenarist Randall Wallace potvrdio je da s Melom Gibsonom radi na nastavku Pasije, s tim da će se novi film baviti Isusovim uskrsnućem. Tema mu nije strana, jer se njome bavio još tokom studija religije na Sveučilištu Duke, kako je rekao za Hollywood Reporter. Wallace je dugogodišnji Gibsonov suradnik, još od 'Hrabrog srca' (1995) za čiji je scenarij dobio nominaciju za Oscara, a između ostalog napisao je i 'We were soldiers' u kojem je Gibson glumio. Detalji o glumačkoj postavi još nisu objavljeni.