– Odluka ministrice kulture Nine Obuljen Koržinek o stavljanju izvan snage Odluke o imenovanju članova kulturnih vijeća je protuzakonita – kratko je komentirao nedavnu odluku svoje prethodnice bivši ministar kulture Zlatko Hasanbegović. Ovog je petka ministrica razriješila članove kulturnih vijeća koje je, u tehničkom mandatu Vlade Tihomira Oreškovića, 4. srpnja lani imenovao Zlatko Hasanbegović. – Odluku o imenovanju donio sam u tehničkom mandatu Vlade, ali javni natječaj je raspisan prije toga. Uostalom, članovi kulturnih vijeća nisu dužnosnici, nego članovi savjetodavnog tijela Ministra kulture pa se njih moglo imenovati i u tehničkom mandatu – kaže Hasanbegović koji tvrdi da ministrica nema zakonskog uporišta za razrješenje članova vijeća. – I ja sam zatekao članove kulturnih vijeća koje je imenovala ministrica Andrea Zlatar Violić i nisam imao uporišta za njihovu smjenu, budući da takvo uporište u zakonu ne postoji. Oni su radili sve dok im nije istekao mandat – kazao je Zlatko Hasanbegović koji ističe i da je ministrica Obuljen Koržinek po stupanju na dužnost više puta javno izjavljivala da neće mijenjati članove kulturnih vijeća, što je lako provjeriti. Stale zakonske izmjene – Uostalom, članove kulturnih vijeća koji su sada smijenjeni nije imenovala Hrvatska narodna stranka, nego ministar kulture koji je član Hrvatske demokratske zajednice – kaže Hasanbegović. On tvrdi da je ministričina odluka presedan koji može izazvati i upravne sporove... Potvrđuje da je kao ministar predlagao da članovi kulturnih vijeća odlaze sa svojih položaja zajedno s ministrom koji ih je imenovao. – Te su zakonske promjene ušle u zakonsku proceduru, ali mojim odlaskom iz Ministarstva s tim se zakonskim izmjenama stalo – kaže Hasanbegović. Odlazi i Goranka Horjan A među članovima kulturnih vijeća koji su svoj posao radili samo devet mjeseci su i glumac i profesor na ADU Joško Ševo koji je bio predsjednik vijeća za dramsku i plesnu umjetnost te izvedbene umjetnosti, sveučilišni profesor Slobodan Prosperov Novak iz vijeća za knjižnu, nakladničku i knjižarsku djelatnost, ravnateljica Etnografskog muzeja u Zagrebu Goranka Horjan koja je na čelu vijeća za međunarodnu suradnju ili pak povjesničarka umjetnosti Irena Kraševac koja je bila na čelu vijeća za vizualne umjetnosti. >>Plenković: Neću tolerirati sabotaže HDZ-ovih kandidata. Hasanbegović: Neka se Prgomet ispriča >>Hasanbegovićevi kulturni vijećnici razriješeni,  trebaju li uopće novi? 