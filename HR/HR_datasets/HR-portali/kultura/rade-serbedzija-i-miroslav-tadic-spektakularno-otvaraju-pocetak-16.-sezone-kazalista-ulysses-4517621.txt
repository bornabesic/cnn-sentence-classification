Ljetna kazališna magija kazališta Ulysses započinje emotivnim spektaklom koji će upriličiti Rade Šerbedžija i Miroslav Tadić u glazbenom duetu. Njih dvojica udružit će snage i još jednom publici priuštiti čaroliju zajedničkog muziciranja na tvrđavi Minor na Malom Brijunu 15. srpnja. Jedan od naših ponajboljih glumaca, pjesnika i glazbenika s velemajstorom na gitari snimio je dva albuma, a njihovi zajednički nastupi postali su dio kolektivnog pamćenja poklonika anegdotalnih glazbenih trenutaka. Drugi dan kazališnog festivala, na sceni Malog Brijuna, gostuje fantastična opera Katër i Radës talijanskog Teatro Koreja i Biennalea di Venezia. Kazalište Ulysses Predstava Katër i Radës   U djelu su sakupljene sudbine utopljenika i spašenih, njihova zapomaganja i misli, a nadasve njihovo putovanje u mrak prožeto velikom tjeskobom i malim željama, snovima i strahovima, digresijama i ukazanjima, ali povrh svega, sjećanjima. Predstava Katër i Radës gostuje 16.srpnja na Malom Brijunu. Kazalište Ulysses Predstava Katër i Radës