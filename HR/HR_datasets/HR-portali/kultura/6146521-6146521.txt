Glavna nagrada 70. filmskog festivala u Cannesu - Zlatna palma - u nedjelju je na veliko iznenađenje dodijeljena švedskom filmu 'The Sqaure' Rubena Östlunda, okrutnoj komediji koja ismijava umjetnički svijet i visoko društvo. REUTERS Ruben Östlund REUTERS Ruben Östlund REUTERS Ruben Östlund   U filmu danski glumac Claes Bang utjelovljuje konzervatora u muzeju suvremene umjetnosti koji priprema izložbu o toleranciji i solidarnosti. Svijet mu se sruši kada mu ukradu mobitel i novčanik. To je jedan od rijetkih filmova na ovogodišnjem Cannesu koji na mahove do suza nasmijava gledatelje, a u službenu konkurenciju dodan je u posljednjem trenutku. Favoriti za tu nagradu bili su '120 otkucaja u minuti' Francuza Robina Camilla i 'Loveless' Rusa Andreja Zvjaginceva. Robin Campillo osvojio je Grand Prix za film o sudbinama oboljelih od AIDS-a. Sofia Coppola dobila je nagradu za najbolju režiju za 'The Beguiled', remake istoimenog filma Dona Siegela iz 1971. godine o upadu ranjenog vojnika, Colina Farrella, u djevojački internat koji vodi Nicole Kidman. REUTERS Nicole Kidman   Ovogodišnja kraljica Cannesa s dva filma u konkurenciji, Nicole Kidman, dobila je posebnu nagradu 70. filmskog festivala. Slavni ruski redatelj Zvjagincev trijumfirao je tri godine poslije genijalnog 'Levijatana' - za bračnu dramu 'Loveless' o nestanku djetata koje više ne podnosi svađe roditelja dobio je nagradu žirija. Za ulogu u šokantnoj drami o trgovini seksualnim robljem 'You Were Never Really Here' redateljice Lynne Ramsay, Joaquin Phoenix proglašen je najboljim glumcem. Titulu najbolje glumice dobila je Diane Kruger za ulogu u filmu 'In The Fade' njemačko-turskog redatelja Fatiha Akina. Diane glumi Katju, koja se osvećuje neonacistima koji su ubili njezina muža i sina. REUTERS Diane Kruger   REUTERS Diane Kruger i Fatih Akin   Lynne Ramsay, redateljica 'You Were Never Really Here' dijeli nagradu za najbolji scenarij s Grkom Yorgosom Lanthimosom i filmom 'The Killing of a Sacred Deer', trilerom o kirurugu koji posvaja problematičnog mladića nakon što mu je otac umro tijekom operacije. REUTERS Monica Bellucci i Pedro Almodovar