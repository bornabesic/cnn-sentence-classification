Marimbist Filip Merčep nakon Monike Leskovar prvi je hrvatski predstavnik u finalu eurovizijskog natjecanja mladih glazbenika u dobi do 19 godina. Tako je nakon polufinala, gdje je nastupilo petnaestero mladih glazbenika, odlučio međunarodni ocjenjivački sud. Finale, koje se već nekoliko godina održava pod vedrim nebom, i to uz izravni radiotelevizijski prijenos, održat će se pred bečkom Gradskom vijećnicom u petak 14. svibnja. 