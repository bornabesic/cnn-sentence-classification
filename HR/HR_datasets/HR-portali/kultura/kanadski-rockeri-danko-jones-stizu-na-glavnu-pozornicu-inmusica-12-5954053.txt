Kanadska hard-rock trojka Danko Jones zasvirati će na glavnoj pozornici spektakularnog dvanaestog izdanja INmusic festivala! Zvuk kanadske rock trojke Danko Jones, nazvane po vokalu/gitaristu benda Danku Jonesu, najbolje se može opisati kao spoj hard rocka i bluesa ukorijenjen u stilovima Thin Lizzy i AC/DC-a. Danko Jones okupili su se 1996. godine u Torontu te su prvih nekoliko godina posvetili isključivo nastupima uživo, a prvi EP My Love is Bold izdali su 1999. godine. My Love is Bold donio im je prvu od četiri nominacije za nagradu Juno, najcjenjeniju kanadsku glazbenu nagradu. Njihov debitantski album Born a Lion objavljen je 2002. godine, a uslijedili su We Sweat Blood 2003., Sleep is the Enemy 2005., Never Too Loud 2008., Below the Belt 2010., Rock and Roll is Black and Blue 2012., Fire Music 2015. i Wild Cat 2017. godine. Uz nastupe na nekim od najvećih svjetskih festivala, Danko Jones su na svjetskim turnejama pratili neke od najvećih rock sastava – Guns’n’Roses, Motorhead, The Rolling Stones, Ozzya Osbourna i dr. zapečativši svoj status jedne od vodećih kanadskih hard-rock skupina.   Danko Jones, izuzev uspješne karijere kao frontmen istoimene glazbene trojke, rock publici je poznat i kao govornik i pisac čije govorničke turneje, podcasti i novinske kolumne nalaze publiku diljem svijeta. Žestoki i glasni Danko Jones priključuju se izvrsnom line-upu nadolazećeg dvanaestog izdanja INmusic festivala i sjajnim Kings of Leon, Arcade Fire, Alt-J, Kasabian, Michaelu Kiwanuki, Flogging Molly, Darku Rundeku, Slaves, Repetitoru,  Booka Shade, The Strange i mnogim drugima! INmusic festival #12 održati će se od 19. do 21. lipnja 2017. godine na prekrasnom zagrebačkom jezeru Jarun uz potporu Ožujskog piva kao powered by sponzora te OTP banke koja na festivalu omogućava beskontaktno plaćanje. Potražnja za ulaznicama izrazito je velika te se ove godine očekuje i rekordna posjećenost. Festivalske ulaznice za nezaboravno trodnevno festivalsko iskustvo dostupne su po cijeni od 449 kn u više od stotinu poslovnica OTP banke diljem Hrvatske gdje se može ostvariti popust od 50kn, Dirty Old Shopu u Zagrebu (Tratinska 18) i putem službenog festivalskog webshopa gdje se uz plaćanje Maestro i Mastercard karticama bilo koje banke do 20.5. ostvaruje popust od 25kn. Sedmodnevne kamperske ulaznice po cijeni od 250 kn dostupne su putem službenog festivalskog webshopa.