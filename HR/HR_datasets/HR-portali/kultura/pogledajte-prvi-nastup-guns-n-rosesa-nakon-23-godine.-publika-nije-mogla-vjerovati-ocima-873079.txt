Iako je bio 1. travnja, u klubu Troubadour u Los Angelesu Guns N' Roses su doista održali svoj prvi koncert u staroj postavi nakon 23 godine. Axl Rose, Slash i Duff McKagan, uz gitaristu Richarda Fortusa, klavijaturistu Dizzyja Reeda i bubnjara Franka Ferrera, te novu klavijaturisticu Melissu Reese (koja je izgleda zamjenila Chrisa Pitmana), održali su tajni nastup koji je moglo pogledati samo 500 fanova. Ulaznica je koštala samo 70 kuna, pa su mnogi mislili da se radi o prvotravanjskoj šali. Među slavnim licima u publici su bili Bradley Cooper, Kate Hudson, Lenny Kravitz, Jim Carrey, Chris Brown, Nicholas Cage i Michelle Rodriguez.   Turneja benda nazvana je 'The Not In This Lifetime Tour', a na rasporedu je već 20 nastupa. Iako je snimanje prvog koncerta bilo zabranjeno, na internetu su se pojavile snimke koje su potajno na svojim mobitelima zabilježili fanovi iz publike.