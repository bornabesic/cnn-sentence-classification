Mlada zagrebačka dizajnerica Miranda Vukasović živi u Pekingu, gdje je 2015. okupila indie rock bend The Radiance. Njeni stihovi koje pjeva popraćeni su na nastupima uživo vizualnim projekcijama i umjetničkim performansom. Ovaj glazbeni projekt  iza kojeg stoje Miranda i njeni suradnici do sad je objavio EP 'Soft Machine' na kojem se nalazi pet pjesama među kojima je posebno zapažen naslovni singl te 'Paper Airplane' i 'BAM', singl koji je emitiran na radijskim postajama u SAD-u, Kanadi, Aziji te Europi, a sada su potpisali suradnju s hrvatskom diskografskom kućom Menart. U svojim tekstovima pisanim na engleskom jeziku Miranda priča o iskustvu slobode i čežnju za slobodnim životom u granicama koje dozvoljava kontrolom opsjednuto društvo. Njena glazba spoj je klasičnog rocka, post grungea, elektronike, bluesa i psihodeličnog rocka, a utjecaje crpi od izvođača kao što su Janis Joplin, Portishead, Alabama Shakes, Led Zeppelin i drugi. Samantha Camozzi   The Radiance je nedavno objavio i novi materijal 'The Fragile Strength'. "Pjesme koje The Fragile Strenght donosi govore priču o ljudskim emocijama i krhkoj stvarnosti za koju se grčevito pokušavamo uhvatiti. Istovremeno, konstantno ispitujemo svoje granice oslanjajući se na neku unutrašnju, gotovo animalnu intuiciju. To je mjesto u nama na kojem nadilazimo ljudsko iskustvo i gdje snaga dolazi upravo od te krhkosti, ranjivosti ljudskog duha. Upravo zato i naziv The Fragile Strength", kaže Miranda. Album 'Soft machine' The Radiance je snimio u Forbidden City studiju u Pekingu tijekom 2016., a iste godine bend je nastupio na jednoj od najimpresivnijih pekinških lokacija, u budističkom hramu starom 600 godina.   Glazba ovog benda može se pronaći na digitalnim servisima Spotify, iTunes, Deezer i Amazon.