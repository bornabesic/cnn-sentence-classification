ZAGREB – Naša najpoznatija kantautorica Lovely Quinces danas započinje veliku talijansku turneju na kojoj će odsvirati 15 koncerata. Opsežna turneja kreće u Trstu, a traje sve do kraja studenog, uz koncert u Budimpešti, gdje će Dunja nastupiti 18. studenog u klubu GMK u sklopu BUSH festivala i konferencije. S ovih 15 inozemnih koncerata Lovely Quinces započinje novu izrazito aktivnu fazu svog djelovanja, tijekom koje će obići stari kontinent nekoliko puta u idućih 18 mjeseci. Ujedno bi se trebala vratiti i na američke pozornice, prvo idućeg ljeta, a onda i na opsežnijoj turneji početkom 2018. Diskografski Dunja također ponovo postaje aktivna, pa se tako do kraja ove godine očekuje novi singl i video spot, a početkom iduće i novi EP. Njezino posljednje EP izdanje, prošlogodišnji "Meet me in Moscow part 1", dostupan je odnedavno i na CD-u.