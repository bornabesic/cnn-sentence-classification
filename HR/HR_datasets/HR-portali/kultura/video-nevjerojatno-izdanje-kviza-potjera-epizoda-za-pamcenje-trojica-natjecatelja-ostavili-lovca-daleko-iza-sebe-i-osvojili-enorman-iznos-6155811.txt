Milan, Dominik i Vlado u ponedjeljak su u televizijskom kvizu 'Potjera' osvojili 161.000 kuna. Imali su 15 točnih odgovora i samo jedan netočan, a nevjerojatnom igrom uspjeli su stvoriti čak 18 koraka prednosti, što na kraju nije mogao stići ni lovac Krešimir Sučević Međeral, piše Srednja.hr. Milan i Dominik u igri na ploči riskirali su uzevši više ponude, ali isplatilo im se - obojica su prošli u završnu potjeru. Dominik si je osigurao 70.000, Milan 80.500, a s Vladinih 10.500, zbroj se popeo na 161.000 kuna. - Neće mi biti žao ako izgubim od vas, ali naravno da je moj zadatak ovdje da dam sve od sebe jer time rušim svoj rekord i izjednačavam Mirkov rekord, rekao je nakon sjajne partije trojca, a prije svoje dvije minute Sučević Međeral. I bio je blizu. Stigao je 16 koraka uz činjenicu da ga je još dva puta, tročlana ekipa vratila unatrag, no dalje nije išlo.