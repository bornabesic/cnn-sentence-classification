Rijetka ilustracija Tintina iz albuma “Tintin u Americi” prodana je za 753.000 eura u Parizu jednom kupcu iz Europe. Kako je objavila aukcijska kuća Artcurial originalni crtež u tinti veličine je 21 x 15 centimetara, iz crno-bijelog izdanja iz 1937. godine, a na slici je Tintin koji je u potjeri za kriminalcima, s revolverom u desnoj ruci, na pragu taksija u punoj brzini, na ulici Chicaga. - Cijena je vrlo blizu rekorda dosegnutog 2015. za drugi crtež bez teksta koji je prodan za 770.600 eura - kazao je Eric Leroy, stručnjak za stripove pri Artcurialu. Crtež u boji bio je umetnut u album Tintina. - Kolekcionari su još uvijek zainteresirani za jako lijepe primjerke. Ovaj crtež u boji doista ima vrijednost muzejskog primjerka - kazao je Eric Leroy, iz Artcuriala. Vrtoglavo visoka cijena koju je postigla ova ilustracija je vrlo blizu rekorda dosegnutog 2015. godine za drugi crtež bez teksta koji je prodan za 770.600 eura. Eric Leroy, stručnjak za stripove pri Artcurialu rekao je kako crtež iz albuma “Tintin u Americi” doista ima vrijednost muzejskog primjerka. Inače, “Tintin” je premijeru u regiji imao davne 1979. godine na stranama “Eks almanaha”.