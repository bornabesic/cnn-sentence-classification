U utorak, 3. svibnja, u zagrebačkom Vintage Industrial Baru (Savska cesta 160) održat će se veliko finale natječaja "Zasviraj sa Žujom" čiji će pobjednik zasvirati na jedanaestom izdanju INmusic festivala. Prva tri finalista odabrala je publika glasovanjem putem posebne aplikacije na Facebook stranici Ožujskog piva dok je četvrtog finalista odabrao stručni žiri. U prvom kruga najviše glasova osvojio je elektro-akustični bend Phaneron, pobjednik drugog kruga je zagrebački bend Spleen G koji kombinira funk, jazz i rap dok su favoriti trećeg kruga energični Čakovčani iz benda Media Stres. Stručnom žiriju nije bilo niti malo lako među mnoštvom kvalitetnih prijavljenih izvođača izdvojiti četvrtog finalista koji će se boriti za nastup na INmusic festivalu. Ove godine na natječaj se prijavilo i mnogo glazbenica i bendova predvođenih nježnijim glasom, a među njima se posebno istaknula mlada kantautorica iz Splita - Billie Joan koju je žiri odlučio obarati kao četvrtu finalisticu. Finalisti imaju 'zadatak' pokazati se u najboljem izdanju te impresionirati prisutne predstavnike medija koji će se 3. svibnja svojim glasovima odlučiti o pobjedniku. Najbolji bend ove godine predstaviti će se na glavnoj pozornici INmusic festivala. Finaliste koji ne pobjede čekaju pokloni Ožujskog piva. Prvi izvođač predstavit će se s početkom u 20 sati, a svi zainteresirani mole se da u Vintage Industrial Bar dođu na vrijeme kako bi bili u mogućnosti čuti sva četiri sjajna finalista.   Pobjednik natječaja "Zasviraj sa Žujom" naći će se rame uz rame na popisu velikih svjetskih izvođača koji će nastupiti na jedanaestom INmusic festivalu, među kojima su Florence + The Machine, PJ Harvey, Gutterdämmerung featuring Henry Rollins, Jake Bugg, Skunk Anansie, The Kooks, Wilco, Django Django, Pennywise, Kawasaki 3p, The Bambi Molesters, Gustafi te još mnoga imena svjetske i regionalne glazbene scene. INmusic festival #11 održat će se od 20. do 22. lipnja 2016. godine na Jarunu u Zagrebu uz potporu Ožujskog piva kao powered by sponzora te OTP banke koja omogućava beskontaktno plaćanje na festivalu. Ulaznice su dostupne putem službenog festivalskog web shopa, mogu se uplatiti u više od 100 poslovnica OTP banke Hrvatska te se mogu kupiti u Dirty Old Shopu u Zagrebu. Cijena trodnevne festivalske ulaznice iznosi 349 kuna (+ troškovi transakcije) dok cijena za sedmodnevni festivalski kamp iznosi 250 kuna (+ troškovi transakcije) i dostupna je samo putem službenog INmusicovog webshopa.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!