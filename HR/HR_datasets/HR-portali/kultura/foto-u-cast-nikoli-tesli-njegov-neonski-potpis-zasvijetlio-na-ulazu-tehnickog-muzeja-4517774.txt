ZAGREB - Skoro godinu dana nakon što je Tehnički muzej dobio ime Nikole Tesle u ponedjeljak je, u povodu 160. obljetnice rođenja tog velikog znanstvenika koji je životni put započeo u Hrvatskoj i svojim izumima zadužio svijet, predstavljen novi natpis na pročelju muzeja - Teslin potpis izveden u neonu. Autor idejnog rješenja je arhitekt Željko Kovačić, koji je ranije projektirao i Teslin kabinet u Muzeju te neonski potpis na ulazu u njega, odabravši tu svjetleću formu s obzirom na Teslin rad na uređajima za proizvodnju, prijenos i primjenu izmjeničnih struja. CROPIX Tehnički muzej Nikola Tesla   Kovačić je podsjetio kako je Tesla na svjetskoj izložbi u Chicagu 1893. izložio neonske cijevi, a još jedna poveznica za novi natpis je što u muzejskom kabinetu koji predstavlja njegove najpoznatije pokuse, s pomoću visokofrekventne struje neonskim cijevima u kabinetu demonstrira rasvjeta. Marko Todorov / HANZA MEDIA   "Tesla je predvidio vrijeme neonskih reklama bez kojih se danas ne može zamisliti svijet, tako će i njegov potpis, koji će biti osobito vidljiv po noći, privlačiti posjetitelje u Muzej", rekao je Kovačić. Marko Todorov / HANZA MEDIA Ravnateljica muzeja Markita Franulić i arhitekt Željko Kovačić   Predstavljena je i nova interaktivna aplikacija "Tesla lab", koja će omogućiti da se, iako ne dođu u muzej u vrijeme izvođenja pokusa, posjetitelji s njima upoznaju putem svojih pametnih telefona. Aplikaciji se pristupa putem preglednika weba, a prikazuje i informacije o Nikoli Tesli, njegovom životu, pokusima, nacrtima i izumima, donosi i kviz. Razvio ju je student FER-a Tomislav Hren, pod mentorstvom profesora Marina Vukovića. Marko Todorov / HANZA MEDIA Interaktivna aplikacija za posjetitelje Tesla lab kojom se obilježava 160. obljetnica rođenja Nikole Tesle   Ravnateljica Tehničkog muzeja Markita Franulić zadovoljna je što taj muzej sve više spaja tehnološke inovacije, znanost i kulturu i s čime će, najavila je, nastaviti u ostalim programima vezanima uz Teslu. Marko Todorov / HANZA MEDIA Bista Nikole Tesle   "Interes za Nikolu Teslu je ogroman, no trebalo bi još više privući pozornost na njega, pa je i inicijativa preimenovanja muzeja dio priče brendiranja Tesle kao čovjeka koji je na svoj znanstveni i životni put krenuo iz Hrvatske, a čija je baština i baština svijeta", istaknula je Franulić. S tim se ciljem u Teslinom kabinetu svakodnevno izvode demonstracije njegovih pokusa (godišnje ih je više tisuća), a napravljeni su i suveniri s novim vizualnim identitetom, majice i torbe vezane uz Teslu. U povodu Teslinog rođendana kustos Renato Filipin pripremio je besplatno predavanje uz pokuse "Nikola Tesla – čovjek koji je rasvijetlio svijet".