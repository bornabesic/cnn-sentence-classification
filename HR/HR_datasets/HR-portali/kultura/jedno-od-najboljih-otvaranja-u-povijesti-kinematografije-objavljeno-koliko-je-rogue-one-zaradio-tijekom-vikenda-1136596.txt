"Rogue One: Priča iz ratova zvijezda" rasprodao je multipleks kina diljem SAD-a i zaradio 155 milijuna dolara, što je drugo najbolje otvaranje nekog filma u prosincu ikada, drugo najveće ove godine i jedno od najboljih u povijesti kinematografije. Film je diljem svijeta proteklog vikenda zaradio 290.5 milijuna dolara nakon što se pojavio na gotovo svim važnijim tržištima, osim Kine i Južne Koreje. Disney je za četiri milijarde dolara 2012. kupio LucasFilm, tvorca te uspješne filmske franšize. Najnoviji u nizu "Ratova zvijezda" pokazao se neodoljiv za publiku i čini se da će tako biti preko cijelih Božićnih i novogodišnjih blagdana. Disney planira snimiti još nastavaka "Rogue One" i već radi na filmu o ranoj mladosti Hana Sola kojeg će igrati Alden Ehrenreich. Već prvog dana prikazivanja film je oborio rekord po broju prodanih karata u pretprodaji u SAD-u, zamijenivši time dosadašnjeg rekordera, prošlogodišnje "Ratove zvijezda: Sila se budi". Samo taj film je Disneyu prošle godine donio rekordnih pet milijardi dolara zarade. >> Zvijezda zagrebačkog Star Wars partyja bio je legendarni R2-D2