Posljednji val potvrđenih izvođača za Sea Star Festival donosi furiozan finiš za nezaboravna jutra u Stella Marisu. Tri regionalna elektronska heroja, DJ-i koji su redovito vrtili najupečatljivije setove na svim važnim pozornicama ovog podneblja, počevši od EXITove Dance Arene dobili su zadatak zatvoriti programe dvije glavne scene festivala. Stiskanju gasa u tjednu pred početak uvelike pomaže i vremenska prognoza koja donosi sunce i ljetne temperature. Marko Nastić i Filip Motovunski odvrtjet će u petak i subotu posljednje setove, pred samo jutro, na Nautilus Areni powered by Radio 101. Beogradskom DJu Rahmaneeju prepušten je u ruke zatvarajući slot prvog dana Addiko Tesla Stagea, isti koji će u subotu osvojiti Paul Kalkbrenner sa svojim ekskluzivnim 'Back To The Future' nastupom. Nastić, Rahmanee i Filip Motovunski, tri ugledna DJ-a i producenta sinonim su za regionalnu Ligu prvaka elektronske glazbe. Marko Nastić, najpoznatiji je srpski techno DJ na sceni prisutan već dva desetljeća i vlasnik više od 200 izdanja za svjetske labele. Rahmanee i Filip Motovunski braća su po zvuku i apsolutni predvodnici ovdašnjeg drum'n'bassa s odvažnim iskoracima i u smjeru junglea, breaksa, pa čak i reggaea. Ugledom, kvalitetom i iskustvom komandiranja plesnim podijima ova tri glazbenika zaslužili su povjereni zadatak – učiniti Sea Star jutra nezaboravnima. Promo Marko Nastić   Ljetna prognoza za festival Dugoročna vremenska prognoza za Umag, na više prognostičkih stranica, govori ono što svi posjetitelji festivala smještenog na morskoj obali sanjaju – sunce i toplo vrijeme. Već ovaj tjedan temperature u tom djelu Istre su se popele iznad 23 stupnja i takve ostaju najmanje do dan iza Sea Stara. Ljeto je već stiglo, sezona može početi!   Festivalska bajka koja se zakotrljala sredinom prošlog prosinca tijekom mjeseci rasla je i rasla, zbog ogromnog interesa duplirala kapacitet sa 12.000 na čak 25.000 ljudi dnevno, proširila se oko cijele lagune Stella Maris resorta i postala najvažnija hrvatska festivalska priča 2017. godine. Sea Star se u konačnici povećao do čak 13 pozornica i vanglazbenih festivalskih zona, uz programe i nultog te završnog dana koji će se odvijati na nekoliko scena.   U kompleksu Stella Maris podići će se sedam pozornica - Addiko Tesla Stage, Nautilus Areni powered by Radio 101, Exotic Laguna, Zion Beats, Silent Octopus, Party Cinema i Goldfish Stage. Prve dvije nosit će headlineri Sea Stara koje predvode The Prodigy, Fatboy Slim, Paul Kalkbrenner, Dubioza Kolektiv, Pendulum, Umek, Urban & 4, Modestep, Spiller, S.A.R.S., Mahmut Orhan, Elemental, Brkovi i mnogi drugi, donoseći žanrovsku šarolikost na potezu od elektronike preko hip hopa do alter rocka. Ovogodišnjem interesu za prvo izdanje Sea Star festivala u Umagu doprinosi pozicija prvog velikog festivala u godini koji otvara ljetnu sezonu i koji je svoju bazu našao u predivnom umaškom kompleksu Stella Maris, smještenom na samoj obali Jadrana. Od četvrtka 25. do nedjelje 28. svibnja Sea Star će biti glazbeni i festivalski epicentar kompletne regije.