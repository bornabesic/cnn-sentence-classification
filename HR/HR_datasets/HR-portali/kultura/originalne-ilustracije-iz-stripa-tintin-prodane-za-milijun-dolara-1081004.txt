Originalne ilustracije za posljednje dvije stranice priče 'King Ottokar's Spectre' popularnog stripa Tintin, na subotnjoj aukciji u Parizu prodane su za 1,2 milijuna eura.  Kupio ga je jedan europski kolekcionar i dugogodišnji ljubitelj ovih klasičnih stripova, kako javlja Guardian. - Već drugi put prodaja Tintina prelazi milijun eura, ovo je izvrstan rezultat - komentirao je Eric Leroy, stručnjak za stripove, i nadodao da Hergéove pustolovine i dalje osvajaju. Ilustracije su izrađene korištenjem plave vodene boje te metodom gvaša i akvarela. Kritika nacističke Njemačke Slavni umjetnik Hergé, 1939. izdao je 'King Ottokar's Sceptre', osmo izdanje priča o neustrašivom belgijskom reporteru. Njome je pokušao kritizirati režim tadašnje nacističke Njemačke. Priča prikazuje Tintina koji pokušava osmisliti urotu da svrgne kralja izmišljene europske središnje zemlje, kojoj prijete agresivni susjedi. Stripovi su sve popularniji i kod kolekcionara. Prije dvije godine, crtež tušem izrađen za naslovne stranice knjiga Tintina (1937. - 1958.), prodan je za 2,65 milijuna eura i postao svjetski rekorder. >> Stripizirani album Čudnovate zgode šegrta Hlapića krenuo na veliko putovanje >> Duhoviti, dinamični Tintin kojem zamjeraju - prerealističan 3D