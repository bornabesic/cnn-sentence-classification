Dobra vijest za sve koji su propustili priliku kupiti svoju najpovoljniju ulaznicu za INmusic festival – partner festivala MasterCard iduća dva tjedna omogućava popust u iznosu od 25 kuna pri kupovini MasterCard® karticama putem službenog INmusicovog webshopa. Popust je moguće ostvariti samo kupnjom putem službenog INmusicovog webshopa te isključivo uz plaćanje MasterCard® karticama svih banaka. Popust u iznosu od 25 kuna primjenjuje se na redovnu cijenu festivalske ulaznice (349 kuna + troškovi transakcije) te ga je moguće ostvariti u razdoblju od 16. travnja do 1. svibnja 2016. godine. INmusic festival, po uzoru na velike svjetske festivale nastavlja s uspješnom praksom korištenja novih tehnologija i modernim uvjetima pružanja usluga. OTP banka Hrvatska i MasterCard omogućuju beskontaktno plaćanje na INmusicu te je, zahvaljujući njima, plaćanje na omiljenom hrvatskom festivalu iznimno jednostavno i brzo! Osim posebnom INmusic festivalskom karticom koju je moguće kupiti i nadopunjavati na svim festivalskim TOP-UP lokacijama, plaćanje na festivalu moguće je izvršiti i MasterCard® beskontaktnim karticama svih banaka. Bez redova i bez čekanja za plaćanje preostaje samo slatko iščekivanje najdraže pjesme omiljenog izvođača, a publika i izvođači zajedno će u dobroj atmosferi dočekati i ljeto! Ljeto počinje na INmusicu, a jedanaesto izdanje INmusic festivala uveličat će Florence + the Machine, PJ Harvey, Gutterdämmerung featuring Henry Rollins, Jake Bugg, Skunk Anansie, The Kooks, Wilco, Django Django, Pennywise, The Coral, Yeasayer, The Heavy, Kawasaki 3p, Pat Thomas and Kwashibu Area Band, The Bambi Molesters, Orkesta Mendoza, Monoswezi, Shearwater, My Baby, FùGù Mango, Gustafi, Gretta, Chui, Žen i drugi. INmusic festival #11 održat će se od 20. do 22. lipnja 2016. godine na Jarunu u Zagrebu uz potporu Ožujskog piva kao powered by sponzora te OTP banke koja omogućava beskontaktno plaćanje na festivalu. Najpovoljnije festivalske ulaznice po redovnoj cijeni od 299 kuna bile su dostupne do 15. travnja. Od 16. travnja cijena festivalske ulaznice iznosi 349 kuna (+ troškovi transakcije) dok je cijena za sedmodnevni festivalski kamp 250 kuna (+ troškovi transakcije). Ulaznice se mogu se uplatiti u više od 100 poslovnica OTP banke Hrvatska, mogu se kupiti u Dirty Old Shopu u Zagrebu te su dostupne putem službenog festivalskog web shopa. INmusic festival preporučuje kupnju MasterCard® karticom. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!