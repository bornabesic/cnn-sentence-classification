ZAGREB - Ministrica kulture Nina Obuljen Koržinek izjavila je u ponedjeljak novinarima, vezano za doprinose koji bi se poreznom reformom uveli na autorske honorare, da se o svemu još razgovara te kako vjeruje da će "biti rješenje koje će biti povoljno i da neće biti nikakav udar na kulturu".     "O svemu se još razgovara, vjerujem da će biti rješenje koje će biti povoljno i da neće biti nikakav udar na kulturu", istaknula je ministrica Obuljen Koržinek novinarima uoči sjednice užeg kabineta Vlade upitana o doprinosima na autorske honorare. Na pitanje nada li se većem proračunu za kulturu za iduću godinu, rekla je kako će se sve znati danas i da će izjave dati nakon sjednice Vlade.