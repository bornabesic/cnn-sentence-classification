Ocjenjivački sud godišnjih nagrada Hrvatske komore arhitekata nominirao je finaliste nagrada Medalja za arhitekturu i Medalja za konceptualni pothvat. Od pristiglih prijava za nagradu Medalja za arhitekturu u finale je ušlo 5 projekata - Bazenski kompleks Svetice u Zagrebu (autori Vjera Bakić i Matthias Kulstrunk), hotel Amarin u Rovinju (autori Lea Pelivan i Toma Plejić), Slatkovodni akvarij u Karlovcu (autori 3LHD: Saša Begović, Marko Dobrović, Tatjana Grozdanić Begović, Silvije Novak, Irena Mažur Hranuelli, Vibor Granić, Deša Ucović, Ivana Šajn, Nevena Kuzmanić i Romana Ilić), Građevinski fakultet u Osijeku (autori Dinko Peračić i Roman Šilje) i Putnički terminal Zračne luke Franjo Tuđman u Zagrebu (autori akademik Branko Kincl, akademik Velimir Neidhardt te prof.dr.sc. Jure Radić). Marko Mihaljević Bazenski kompleks Svetice   Od prijavljenih projekata za nagradu Medalja za konceptualni pothvat Ocjenjivački sud nominirao je tri prijedloga u finale	- Izložba Nenad Fabijanić Postamenti (Nenad Fabijanić), 	3LHD INTERAKCIJE (3LHD) i TIME.SPACE.EXISTENCE. (Davor Mateković/PROARH). Studio HRG Novi putnički terminal Zračne luke Franjo Tuđman   Godišnje nagrade Komore arhitekata su priznanja struke za istaknuti profesionalni doprinos u područjima arhitekture, urbanizma i konceptualnog promišljanja. Jure Živković Karlovački slatkovodni akvarij   Svečano proglašenje dobitnika i dodjela nagrada održat će se u svibnju u sklopu godišnje konferencije HKA Dani arhitekata 1.0 u Rovinju.  Robert Leš Hotel Amarin u Rovinju   Predsjednik Ocjenjivačkog suda je akademik Nikola Bašić, a članovi su arhitekti Tomislav Ćurković, redoviti profesor Ante Kuzmanić, akademik Mladen Obad Šćitaroci i prof. dr. sc. Karin Šerman. Damir Žižić Građevinski fakultet Osijek   Ocjenjivački sud odlučio je ove godine ne dodijeliti Medalju za urbanizam.