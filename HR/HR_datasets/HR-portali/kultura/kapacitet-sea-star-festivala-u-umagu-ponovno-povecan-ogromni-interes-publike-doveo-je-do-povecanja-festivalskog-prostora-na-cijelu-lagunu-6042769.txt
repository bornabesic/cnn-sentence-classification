Početkom ožujka zbog ogromnog interesa publike dupliran je početni kapacitet Sea Star Festivala, a nastavak tog izvanrednog vala, koji je doveo do prodaje više od 80% ulaznica, rezultirao je još jednim povećanjem kapaciteta, festivalskom mapom koja se sada prostire oko cijele lagune i čak dva puta većim brojem pozornica i festivalskih zona u odnosu na prvi plan. Po 25.000 ljudi dnevno, u petak 26. i subotu 27. svibnja, uživati će u glazbenim programima i atraktivnim neglazbenim sadržajima u čak 13 zona unutar umaškog kompleksa Stella Maris. Osnovni plan o šest festivalskih scena u Stella Marisu podignut je na ukupno sedam jer se Addiko Tesla pozornici, Nautilus Areni powered by Radio 101, Exotic Laguni, Zion Beatsu, Silent Octopusu i Party Cinemi pridružio Godlfish Stage, pozornica najbliža otvorenom moru.   Zion Beats pozornica je posvećena reggae i dub kulturi na kojoj će nastupati izvođači iz Velike Britanije i regije, a predvode ih Nina Davis, Mak Floss i King Calypso. Exotic Laguna prepuštena je u ruke latino ritmova koje će diktirati brojni DJ-i i MC-i koje predvodi kubanski majstor plesa Choma Sumba Garcia, a temperaturu će dodatno podizati atraktivne plesačice. Obe pozornice svoj će program započinjati već u podne. Silent Octopus jadranska je verzija popularnog Silent Disca, jedne od pozornica EXITa na kojima se stvarala najveća gužva. Najglasniji tihi tulum na Sea Star Festivalu također će predstaviti 3 različita kanala, žanrovski šarolika od hitova 80tih i 90tih do aktualnih pop, dance, hip hop, trap, rock i disco blockbustera. U blizini Silenta smjestilo se najrasplesanije kino pod vedrim nebom. Party Cinema donosi Best Of snimke nastupa sa tri Exita (2014. – 2016.) te pune koncerte Bastillea, Dave Clarka, Nine Kraviz, Georgea Clintona, Jamesa Zabiele, The Vaccines i mnogih drugi kojima su zapalili mase na Petrovaradinskoj tvrđavi. Najmlađa pozornica festivala, Goldfish Stage, svojim će laganijim setovima već od podneva zabavljati publiku, da bi se kako večer odmiče pretvorila u još jednu punokrvnu diskoteku na otvorenom. Za DJ pultom izmjenjivat će se regionalna DJ reprezentacija. Pet sjajnih pozornica odlično će se dopuniti muzički program kojeg na dvije glavne scene predvode The Prodigy, Fatboy Slim, Paul Kalkbrenner, Dubioza Kolektiv, Pendulum, Modestep, Spiller, Umek, Urban &4, Elemental i mnogi drugi. Vanglazbeni sadržaji čine vitalan dio DNK festivala i često nose jednako količinu adrenalina i zabave kao glazbene pozornice ili pak pružaju posjetiteljima mogućnost da se malo odmore i osvježe te skupe snagu za ples do jutra. Sea Star Festival predstavit će dvije playground zone na kojima će se, uz pomoć partnera festivala, odvijati atraktivne akcije i aktivacije. Sea Star Lounge i Koktel Zone donose bogatu i raznovrsnu ugostiteljsku ponudu, jednako kao i Foodland i Fastfoodland gastronomsku. Otvaranjem zona i nove pozornice zaokružen je i finalan oblik Sea Star Festivala koji sada zauzima prostor oko cijele lagune oko koje će se publika moći nesmetano kretati. Ovogodišnjem interesu za prvo izdanje Sea Star festivala u Umagu doprinosi pozicija prvog velikog festivala u godini koji otvara ljetnu sezonu koji je svoju bazu našao u multifunkcionalnom umaškom kompleksu Stella Maris, smještenom na samoj obali Jadrana. Dobitna formula 2+2 uz dva centralna festivalska dana donosi i sjajan nulti dan 25. svibnja čiji line up predvode S.A.R.S., Rambo Amadeus, Kawasaki 3P i DJ-i Enter Zagreba te finalni tulum u nedjelju, 28. svibnja u režiji house superzvijede Mahmuta Orhana. U prodaji se nalaze festivalske ulaznice po cijeni od 349 kn, s 20% popusta. Festivalske ulaznice vrijede za ulaz od četvrtka, 25. do nedjelje, 28. svibnja. U ponudi su i jednodnevne promo ulaznice za četvrtak po cijeni od 49 kn, uz 33% popusta, 199 kn za petak i subotu te VIP Gold ulaznice za sva četiri dana za 749 kn. Sve ulaznice se mogu kupiti online i na prodajnim mjestima Entria, Ticketshopa i Eventima. Više informacija o ulaznicama, smještaju i prijevozu može se pronaći na www.seastarfestival.com