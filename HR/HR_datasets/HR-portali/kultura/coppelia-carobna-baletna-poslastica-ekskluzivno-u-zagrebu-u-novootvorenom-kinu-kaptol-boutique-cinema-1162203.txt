Sve poklonike baleta razveselit će vijest kako će 8. svibnja, u Kaptol Boutique Cinema by CineStar u Zagrebu moći ekskluzivno pogledati snimku jednog od najpoznatijeg baleta na svijetu - Coppelia. Balet Coppelia je od trenutka svoje premijere 1870. godine postao veliki hit te je danas, uz Giselle, najizvođeniji klasični balet na svijetu. Coppelia je energična i iskričava priča o magiji i prevari, s elementima svake sjajne priče: malo čarolije, dašak romantike i mnogo nevjerojatnih kostima. Glavni likovi su ludo zaljubljen par Swanilda i Franz, koji žive idealnim životom sve dok u njega ne uđe stanoviti dr. Coppelius i njegova misteriozna, prelijepa kćer Coppélia. Franza potpuno obuzme njezina očaravajuća ljepota te se zaljubi u nju. No, Swanilda uviđa da Coppélia nije onakva kakvom se predstavlja, stoga odlučno kreće u spas za svoju ljubav, kako bi izbavila iz ralja kobne doktorove kćeri. Osim Zagreba, moći ćemo je pogledati u CineStaru u Zadru, Varaždinu, Rijeci, Splitu, i Osijeku. Coppelia je dio Spektakla u CineStaru, specijalnog programa koji već šestu sezonu zaredom donosi prave glazbene i plesne poslastice u dvorane kina i u najudobnija sjedala u gradu. Tako su dosada posjetitelji CineStara imali priliku vidjeti live prijenose najboljih svjetskih opernih i baletnih izvedbi iz Royal Opera House-a, jedne od najpoznatijih svjetskih pozornica s vrhunskom produkcijom, kao i mjuzikle i koncerte poznatih svjetskih izvođača. Stoga se pozivaju svi ljubitelji elegancije, gracioznosti i estetike baleta, da u jedinstvenom i originalnom interijeru najljepšeg i najšarmantnijeg kina u Hrvatskoj – Kaptol Boutique Cinema pogledaju najzabavniji i najveseliji balet ispunjen čarolijom, romantikom, raskošnom kostimografijom i pozitivnom energijom. Spektakularna produkcija i ljepota pokreta zasigurno nikoga neće ostaviti ravnodušnim. Ulaznice je moguće kupiti na blagajnama, putem CineStar aplikacije i online ovdje i ovdje. 