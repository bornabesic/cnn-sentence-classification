Za razliku od opere gdje veliki pjevači blistaju usred velikih orkestralnih partitura uz pomoć kazališne čarobne mašinerije, umjetnost solo popijevke asketska je disciplina, svetište u koje i najveći pjevači ulaze sa strahopoštovanjem.  Lied je posljednja i najteža provjera muzikalnosti, kreativnosti, umjetničke uvjerljivosti i umjetničke posvećenosti najvećih glasova.  Veliki danski bariton Bo Skovhus i fantastični austrijski pijanist Stefan Vladar već su godinama na tom polju jedan od najboljih svjetskih tandema.  Osobito izvedbama čudesne Schubertove "Lijepe Mlinarice", ciklusa "Die schöne Müllerin", publiku ostavljaju bez daha, a kritiku bez riječi.  Ulaznice osvaja prvih 50 sretnika koji pošalju e-mail pod nazivom LISINSKI ARIOSO BO SKOVHUS s osobnim podacima: ime i prezime, broj telefona te e-mail adresom na marketing@vecernji.net Sudjelujte i uživajte u koncertu u nedjelju , 7. Svibnja 2017. u 19 i 30 sati!      