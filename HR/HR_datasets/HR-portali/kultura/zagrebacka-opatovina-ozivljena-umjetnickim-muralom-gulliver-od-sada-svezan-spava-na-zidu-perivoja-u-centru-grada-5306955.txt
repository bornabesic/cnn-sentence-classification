Umjetnici Boris Bare iz kolektiva Pimp my Pump i Dominik Vuković Zagreb su obogatili za još jedno street art djelo. I ovoga puta odabrali su zapuštenu lokaciju u srcu grada te su joj uz malo boje i puno truda dali novi sjaj. Perivoj biskupa Stjepana II, poznatiji kao park Opatovina, tako je postao novi dom Gullivera i njegovih Liliputanaca. 'Gulliver' je nastao u sklopu projekta 'Riši Briši', a umjetnicima je za mural bilo potrebno punih 6 dana rada. Inspiraciju su dobili spontano zbog same dužine zida, a kao model im je poslužio zagrebački fotograf Hrvoje Zalukar. Hrvoje Zalukar   Mural je interpretacija Gulliverovih putovanja kroz oči umjetnika, a posveta je svim malim i velikim svakodnevnim avanturama, životnim radostima te susretima s 'divovima', ali i malim ljudima – Liliputancima. Hrvoje Zalukar