Osmu godinu uzastopno, EXIT je izglasan među 10 najboljih u Europi i to u glavnoj kategoriji prestižnih Europskih festivalskih nagrada (European Festival Awards), za najbolji veliki festival! Na osnovu više od milijun glasova iz preko 60 zemalja svijeta, EXIT je potvrdio status jednog od vodećih europskih festivala, a u samom vrhu se našao u žestokoj konkurenciji zajedno s ostalim festivalskim divovima kao što su britanski Glastonbury, danski Roskilde i belgijski Tomorrowland. EXIT Avantura bilježi još jedan veliki uspjeh jer je njen festival Revolution u Temišvaru, također ušao u finale u čak dvije kategorije. Ako je suditi po iskustvu Sea Dance festivala koji je nagradu osvojio 2014. godine, novi festivalski "Oscar" za EXIT Avanturu mogao bi ovog puta stići u Temišvar, jer je i Revolution festival, pored svoje osnovne, također nominiran i u kategoriji Najbolji novi festival. Istovremeno, programski direktor i suosnivač EXIT festivala, Ivan Milivojev, nominiran je u kategoriji za izvrsnost i posvećenost u radu (Award for Excellence and Passion)! Najtraženiji britanski reper i zvijezda ovogodišnjeg EXIT festivala, Stormzy, koji je u duhu svog imena poharao glazbenu scenu, glavni je favorit za Najbolju novu zvijezdu.     Pobjednike bira publika iz cijele Europe, zajedno s EFA žirijem, koji čine istaknuti pojedinci iz svijeta festivalske industrije, a listu svih finalista možete vidjeti na službenoj stranici Europskih festivalskih nagrada. EXIT je ovu nagradu osvojio 2013. godine, a svake sljedeće je bio među prva tri, dok je Sea Dance prestižnu nagradu osvojio 2014. godine nakon svog prvog izdanja!   Do idućeg EXIT festivala i velike proslave 50 godina od čuvenog "Ljeta ljubavi 1967" ostalo je još osam mjeseci, a interes za ulaznice je čak dvostruko veći od prethodnih godina! Odmah po završetku ovogodišnjeg festivalskog izdanja, u roku od svega pet dana, za prve ulaznice prijavilo se čak 20.000 fanova iz preko 60 zemalja svijeta. Svi prijavljeni u tom periodu, kao i prvi kupci ulaznica od prethodne godine, već nabavljaju svoje ulaznice, i to ranije nego ikad prije. U srijedu 7. prosinca, točno u podne, počinje i globalna prodaja ulaznica za EXIT Summer of Love 2017. (Ulaznice su dostupne po poklon cijeni od 439 kn, što predstavlja uštedu od čak 60% u odnosu na punu cijenu. Broj ulaznica po ovoj cijeni je ograničen.)