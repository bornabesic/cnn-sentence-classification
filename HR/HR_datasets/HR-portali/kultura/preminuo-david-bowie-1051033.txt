Preminuo je David Bowie, jedan od najvećih rock glazbenika svih vremena, objavljeno je na njegovim službenim profilima na društvenim mrežama. – David Bowie preminuo je okružen obitelji nakon hrabre 18-mjesečne borbe s rakom – objavljeno je na Facebooku, uz molbu da se poštuje privatnost obitelji. January 10 2016 - David Bowie died peacefully today surrounded by his family after a courageous 18 month battle with...   Vijest o smrti na Twitteru je potvrdio i njegov sin Duncan Jones.   Bowie je 8. siječnja proslavio 69. rođendan, kada je objavio i novi album Blackstar, koji je dobro primljen među kritičarima.   Slavni producent Tony Visconti, koji je s Bowiejem radio mnoge albume, uključujući i posljednji, rekao je kako je Blackstar bio Bowiejev dar za rastanak fanovima. – Znao sam godinu dana da će ovako biti. Nisam, međutim, bio pripremljen za to. Bio je izniman čovjek, pun ljubavi i života. Uvijek će biti s nama. Sada je prikladno plakati – napisao je Visconti na Facebooku. He always did what he wanted to do. And he wanted to do it his way and he wanted to do it the best way. His death was...   Iza njega je ostala jedna od najimpresivnijih karijera u povijesti rocka, a zbog čestih promjena stilova i diktiranja trendova bio je prozvan glazbenim kameleonom. Prvi hit bio mu je Space Oddity iz 1969. godine, a tijekom ranih sedamdesetih bio je poznat po alter egu Ziggy Stardust. Kasnih sedamdesetih nastupila je takozvana berlinska faza tijekom koje je radikalno eksperimentirao sa zvukom, da bi osamdesetih usvojio nešto komercijalniji zvuk, s hitovima poput Let's Dance. Devedesetih i u novom tisućljeću vratio se eksperimentalnijem zvuku. Posljednji put nastupio je uživo 2006. godine, a tijekom posljednjih nekoliko godina nagađalo se o njegovu zdravlju.   Mnogi obožavatelji i nekadašnji suradnici, poput Briana Ena i britanskog premijera Davida Camerona, izrazili su sućut na društvenim mrežama. I just lost a hero. RIP David Bowie. RIP Bowie pic.twitter.com/vlpFNNbeRA   >> Bowievi obožavatelji dijele gif koji prikazuje kako se mijenjao kroz godine >> David Bowie vratio se u sedamdesete >> David Bowie na svoj 69. rođendan objavio novi album 