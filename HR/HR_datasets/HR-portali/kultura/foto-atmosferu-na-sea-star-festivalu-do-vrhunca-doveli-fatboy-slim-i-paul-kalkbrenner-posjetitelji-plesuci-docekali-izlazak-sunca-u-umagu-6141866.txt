Nakon što je u petak navečer poput tornada Umagom prošao furiozni Prodigy, sinoć je Sea Star nastavio pomicati granice festivalske atmosfere uz kolosalni tulum za 20.000 fanova! Fantastična lokacija gdje se festival održava imala je ponovni randez-vous sa živućom ikonom suvremene glazbe jer se poslije sedam godina, veći no ikad, na tlo umaškog resorta Stella Maris vratio veliki Fatboy Slim! Poput Prodigyja, i engleski hitmaker jedan je od nekolicine onih koji su svoje ime zauvijek upisali u zlatnu povijest Exita i na Sea Star prenijeli globalno slavnu atmosferu s Petrovaradinske tvrđave. Nakon što je nebo iznad lagune do posljednje točke ispunio vatromet višestruko veći i od onoga s otvaranja festivala, Fatboy Slim je svoju krilaticu “Eat. Sleep. Rave. Repeat.” sproveo u djelo. Addiko Tesla Stage se tresao uz hitove “Rockafeller Skank”, “Right Here, Right Now”, “Push the Tempo” i brojne druge u specijalnim aranžmanima i miksu u kojem sebi nije dao predah niti za jednu jedinu sekundu. Promo Promo Promo   Skup plesnih kolosa, poznatih po epohalnim nastupima na najvećim festivalskim pozornicama, na Sea Staru je upotpunio berlinski techno heroj Paul Kalkbrenner koji je ekskluzivno u regiji predstavio svoj "Back to the Future" set s kojim oživljala duh rave scene iz ranih 90-ih. Tvorac elektronskog klasika “Sky & Sand” ispunio je glavnu pozornicu nepogrešivim miksom rijetkih komada koji su udarili temelje modernoj muzici. Sam Paul bio je izrazito emotivan priredivši poseban događaj uz spektakularnu završnicu tijekom koje smo zajedno dočekali izlazak sunca nad okončanim glavnim dijelom premijernog Sea Star festivala.   Žestoko je bilo i na obližnjoj Nautilus Areni gdje su redom prašili Artan Lili, Sassja, Jonathan, Pips, Chips & Videoclips, Elemental i Brkovi, dok je očekivano vrhunac noći na Areni pripao lucidnim momcima iz kultnog australskog sastava Pendulum! Ovoj zvjezdanoj postavi priključio se i DJ Spiller, tvorac meghita “Groovejet”, koji je izazvao opću euforiju na plesnom podiju glavne pozornice. Talijan je nastupio prije Fatboy Slima sa svojom selekcijom plesnim numera za tople noći i pokazao da je i dalje zvijezda na nebu elektronske glazbe. Savršenu uvertiru u Kalkbrennerovo festivalsko finale s vrhunskim osjećajem priredio je zagrebački techno virtuoz Petar Dundov, koji je dokazao zašto nastupa rame uz rame sa svjetskim velikanima.   Svjetski superstar producent i DJ Mahmut Orhan poziva sve na veliki, cjelodnevni "closing party" na plaži velike lagune Sea Star Festivala! Oproštajni tulum počinje već od 12 sati i kako je prvotno najavljeno, ulaz je potpuno slobodan za sve. Promo Promo Promo Promo Promo Promo