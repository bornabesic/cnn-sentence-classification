Više od dvadeset godina nakon prve ekranizacije romana britanskog pisca Irvinea Welsha nestrpljivo se očekuje Trainspotting 2, koji se u kinima očekuje početkom 2017. godine. Snimanje filma se razvuklo zbog scenarija, jer su Danny Boyle, Ewan McGregor i ostatak stare ekipe željeli ponovno okupljanje samo ukoliko sve bude na najvišem nivou.   Sada se za NME oglasio i sam pisac, koji je pohvalio film i kazao da je u nekim aspektima još bolji od originalnog Trainspottinga. "Postali su ikonični likovi i ovo će im još dodatno zacementirati taj status. Film se doima velikim epskim filmom. Vrlo sam uzbuđen oko toga i mislim da će i ljudi biti također uzbuđeni."   Welsh je spomenuo da nastavak Trainspottinga koristi neke elemente iz njegovog književnog nastavka ('Porno') koji se događa deset godina kasnije.