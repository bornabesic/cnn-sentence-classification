Jedinstvena izložba hrvatske umjetnice s londonskom adresom Maje Vržine dolazi u Zagreb. Izložba Rule of Three bit će izložena od 19. svibnja do 4. lipnja u galeriji Prsten Hrvatskog društva likovnih umjetnika u suradnji s kustosicom Ivom Körbler. Zanimljivi eksponati konačno će se moći pogledati u Zagrebu. Djela koja su nedavno visoko procijenjena od ugledne britanske tvrtke Andrew Acquier FRICS izrađena su posebnom tehnikom pozlaćivanja (gilding) kojom je Maja Vržina osvojila ljubitelje umjetnosti. Pozlata je tehnika kojom se različite površine poput metala, drveta ili stakla presvlače zlatom u listićima, a Maja ju je naučila kod Davida Duncana, vodećeg britanskog stručnjaka za ovu tehniku koja u Velikoj Britaniji ima višestoljetnu tradiciju. U kratkom roku, Maja se istaknula svojim stilom i identitetom koji se ističe u modernoj hrvatskoj umjetnosti. Njezina djela 2008. uvrštena su u katalog izložbe Hope of Life koju je u Bruxellesu organizirao Europski savez nacionalnih zemalja koje se bave beskućnicima (FEANTSA) te izložba XXXIX u londonskom Strandu na West Endu koja je osvojila kritiku i publiku.   Umjetnički opus Maje Vržine svjedoči o velikom umjetničkom i kreativnom potencijalu jasno prepoznatljiva i već čvrsto formirana osobna stila. Hrvatska publika imat će prilike vidjeti najnovija slike i skulpture mlade umjetnice, a izložba nakon Zagreba seli u London. Izložba je organizirana uz podršku Grada Zagreba te pokrovitelja izložbe HEP, Helios Grupa, BDO Savjetovanje d.o.o, The Westin Zagreb, Croatia Airlines, HOK osiguranje, Graditelj svratišta d.o.o. i Auto Hrvatska d.d.