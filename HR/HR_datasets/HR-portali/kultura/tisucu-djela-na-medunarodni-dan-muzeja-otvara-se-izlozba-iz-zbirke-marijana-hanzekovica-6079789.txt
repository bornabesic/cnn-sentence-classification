U Muzeju likovnih umjetnosti u Osijeku sutra se u 19 sati, na Međunarodni dan muzeja, otvara izložba iz zbirke odvjetnika Marijana Hanžekovića. Izložba će biti otvorena do kraja kolovoza. U zbirci je oko tisuću djela, među njima su imena poput Vlahe Bukovca, Mate Celestina Medovića, Mencija Klementa Crnčića, Bele Čikoš-Sesije, Emanuela Vidovića, Marijana Trepše, Milivoja Uzelca i mnoga druga. Djela za izložbu odabrao je Igor Zidić.