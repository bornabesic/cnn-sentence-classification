Od 30. kolovoza do 5. rujna u Požegi u staroj gradskoj jezgri pod sloganom "Sedam dana-sedam noći“ održava se ovogodišnji festival festivala "Aurea fest 2015.“ s nizom zanimljivih sadržaja. Utvrđen je program priredbi kojim je predviđeno na glavnoj pozornici na Trgu Sv. Trojstva prvoga dana održavanje Festivala običaja uz tradicionalnu Folklornu povorku i Požešku berbu grožđa, a prikazat će se i izvoditi razni običaji, glazba i plesovi iz života naroda koji žive u Slavoniji. Od 21 do 23 sata je Izbor za najgizdaviju šokicu i tamburaški koncert Zlatne doline s gostima, a sutradan 31. kolovoza od 21 do 23 sata Festival uličnih svirača i mađioničara, na kojem će se izvoditi glazbene točke raznih stilova i vrsta sastava i točke mađioničara. Festival jazza je 1. rujna od 20 do 22 sata kada nastupa Big Banda Požega s atraktivnim vokalnim i instrumentalnim solistima, a na Festivalu koreografiranog folklora 2.rujna od 20 do 22 sata uz nastup najboljih folklornih skupina s područja Slavonije, a od 21 do 23 sata je javno snimanje serijala HTV-a „Lijepom našom“ u sportskoj dvorani Grabrik. Sljedećeg dana 3. rujna od 20 do 22 sata se održava Festival plesa kada nastupaju plesne skupine koje izvode sportski ples,akrobatski rock and roll i breakdance. Kako je znano 4. rujna je Večer popularnih pjesama s izvođenjem novih zabavnih melodija, te u subotu 5. rujna "Zlatne žice Slavonije 2015.“ kada se izvode nove tamburaške skladbe uz nastup poznatih imena i tamburaških sastava (Slavonske lole, Ćiro Gašparac, Slavonski dukati, Stjepan Jeršek Štef, Salaš,Cecilija, Zlatna dolina, Ivana Galović, Begini i drugi). - U šetališnoj zoni grada svaki dan od 16 do 23 sata, dakle od 30. kolovoza do zaključno 5. rujna je Festival vina i Festival gastronomije gdje će se moći kušati najbolja vina Zlatne doline, te stara jela Požege i Požeštine sada već i široj javnosti poznata pod nazivom Muzej u loncu uz razne igre od Ej ti pij liste u kojoj se natječe za diplomu Vinskog pripravnika, Vinskog magistra i Vinskog doktora na vrlo zabavan način kao i natkuhavanje Muzeja u loncu poznatih osoba iz svijeta zabave, kulture i privrede. Tu će biti i Festival uličnih svirača i mađioničara izvodit će se programi: ugao bećaraca, ugao jazza,ugao klasike, ugao običaja, ugao mađioničara, ugao plesa i drugo – kaže direktor Aurea festa Veljko Valentin Škorvaga. Svaku noć toga tjedna u dogovorenim lokalima i restoranima svirat će glazba različitih stilova (od tamburaša, zabavnih sastava, rock and rolla, DJ-a i repera do jazzera) koji će upotpuniti ponudu i povećati atraktivnost ukupnog programa. - Kroz sve programe dogovorili smo najznačajnije i najuspješnije izvođače iz njihovog područja djelovanja kao i poznate voditelje- zaključio je Škorvaga. >> Deset festivala u jednom za 150 tisuća posjetitelja