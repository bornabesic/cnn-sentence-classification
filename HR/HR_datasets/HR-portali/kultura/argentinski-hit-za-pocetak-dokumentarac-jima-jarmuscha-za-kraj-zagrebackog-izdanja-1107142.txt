Filmovi koji su ovog ljeta u Motovunu izazvali ponajveću pažnju ovog petka izlaze pred zagrebačku publiku. Festival u Laubi započinjemo s Klanom, najkomercijalnijim argentinskim filmom svih vremena, a zaključujemo s dugoiščekivanim dokumentarcem Gimme Danger Jima Jarmuscha o Iggyju Popu i Stoogesima za koji smo zakinuli motovunsku publiku i ovom prilikom vraćamo dug.  Od 19. do 28. kolovoza deset večeri s deset naslova - od filmova s kojima smo otvorili i zatvorili festival (Tangerine, Potpuni neznanci), preko nagrađenih (Viva), velikih autora (Charlie Kaufman, Alejandro Jodorowsky), do festivalskih hitova (Ubojice na kotačima, Klan).  Dobre tradicije nema potrebe prekidati tako da vas čekamo u kući za ljude i umjetnost Lauba na druženju uz cjelovečernje filmove iz cijeloga svijeta.  Informacije o rasporedu projekcija, sadržaju filmova i ulaznicama pronađite OVDJE.