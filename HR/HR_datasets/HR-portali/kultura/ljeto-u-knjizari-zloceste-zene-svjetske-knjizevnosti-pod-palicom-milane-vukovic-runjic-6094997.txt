U sklopu predavanja, radionica, književnih salona, druženja i razgovora što se od 2012. redovito odvijaju na galeriji knjižari Vuković & Runjić u Teslinoj 16, od ovoga ponedjeljka Milana Vuković Runjić održat će seriju predavanja na temu 'Zločeste žene u svjetskoj književnosti', gdje će kroz laganu “šetnju” književnim remek-djelima od antike do danas ispričati priču o heroinama, ženama koje su zavodile, koje su odlučivale o sudbinama, o kojima se govorilo, sanjalo i – pisalo. Nakon predavanja polaznici su uz kavi i kolačiće pozvani na neobavezno druženje i pričanje o vlastitim iskustvima čitanja i pisanja, jer se ta dva procesa, prema riječima C. Milosza o “svetim i repetitivnim radnjama”, smatraju neodvojivima. Prva dama iz nezaboravnih knjiških stranica najavila se za ponedjeljak 22. svibnja u 19 sati,  a prijaviti se možete na mejl [email protected]