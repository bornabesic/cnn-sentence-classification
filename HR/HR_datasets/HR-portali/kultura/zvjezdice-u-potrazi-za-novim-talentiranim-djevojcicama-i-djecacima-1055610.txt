Jedan od naših najuspješnijih zborova, Djevojački zbor „Zvjezdice“ prošlu je 30. jubilarnu koncertnu sezonu obilježio mnogim nastupima, sudjelovanjem u mnogim velikim glazbenim projektima, kao i velikim svečanim koncertom u rujnu u Hrvatskom narodnom kazalištu na kojem su nastupile sve generacije sadašnjih i bivših „Zvjezdica“ uz pratnju Zagrebačke Filharmonije i Tamburaškog orkestra HRT-a, pod ravnanjem njihovog osnivača i dirigenta mo. Zdravka Šljivca. Kruna proslave 30. Obljetnice svakako je bila 4. turneja po Sjedinjenim američkim državama u prosincu prošle godine. Održano je mnogo koncerata i nastupa (Washington,Ojai, Palm Springs),a posebno se ističe koncert u glasovitom Kennedy Centru u Washingtonu u organizaciji Hrvatskog veleposlanstva gdje su Zvjezdice sa velikim uspjehom predstavile hrvatsku kulturu i umjetnost. Osim uspješnih koncerata i prekrasnih glazbenih prijateljstava sa američkim vršnjacima „Zvjezdice“ su uživale u šetnjama čarobnog, filmskog Palm Springsa i plažama Sante Monice, nestvarnom Hollywoodu i Beverly Hillsu, a neizostavno je bilo i fotografiranje ispred Bijele kuće i slavnog Capitol Hilla. No, nisu mirovale ni „Male Zvjezdice“-Dječji operni zbor koji su se u isto vrijeme marljivo pripremale za izvedbe opere La Boheme u Hrvatskom narodnom kazalištu. I Iza njih je puno nastupa u velikim glazbenim projektima , a posebno ih vesele nastupi u mnogobrojnim opernim produkcijama Hrvatskog narodnog kazališta ( Tosca, Postolar od Delfta, Ivica i Marica, La Boheme......) Ukoliko i Vi želite postati dio njihove male „zvjezdane“ bajke dođite na audiciju za Dječji operni zbor- „Male Zvjezdice“. Audicija za sve djevojčice i dječake od 2-4. razreda osnovne škole održati će se : ut, 28.1-18.30.h, sub-30.1-10 h i utorak , 2.2- 18.30 u prostorijama Glazbenog centra mladih (Kukuljevićeva 32-iznad Britanskog trga). Dodatne informacije : littlestarszvjezdice@gmail.com, www.zvjezdice.hr 