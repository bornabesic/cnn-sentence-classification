Glastonbury Festival, jedan od najpoznatijih glazbenih festivala na svijetu, 2019. godine promijenit će ime u Variety Bazaar nakon što se promijeni i lokacija na kojoj se festival održava, piše The Sun. Michael Eavis, osnivač ovog engleskog festivala koji je pokrenut 1970. godine, izjavio je kako je svjestan rizika i svih mogućih posljedica ovog poteza. - Moj cijeli život je jedan veliki rizik, ali da kucnem u drvo, u zadnjih 47 godina uvijek mi se sve isplatilo - zaključio je Eavis. Festival se održava uglavnom krajem lipnja i traje od četiri do pet dana. Svoju popularnost duguje činjenici da već cijeli niz godina dovodi najpopularnije glazbenike na sceni kao što su U2, The Rolling Stones, Metallica, Oasis, Radiohead, Coldplay, Arctic Monkeys, Lady Gaga, Beyonce, ali uz glazbene priče zastupa i druge izvedbene umjetnosti kao što su ples, kazalište, cirkus. Festival godišnje u prosjeku posjeti oko 175 tisuća ljudi. Getty Images