Jednodnevne ulaznice za ljetni glazbeni festival INmusic po cijeni od 300 kuna (+ troškovi transakcije) u prodaji su od petka, 29. travnja te se mogu kupiti isključivo putem službenog INmusicovog webshopa. Ako ne budu rasprodane, bit će dostupne i na blagajni festivala. Količina jednodnevnih ulaznica je ograničena. Dnevne ulaznice sjajna su prilika za sve posjetitelje koji ne mogu prisustvovati na sva tri dana festivala, a željeli bi vidjeti neke od najavljenih izvođača koji će ovog ljeta nastupiti na jedanaestom izdanju INmusica. Kupce jednodnevnih ulaznica moli se da, ovisno o glazbenim preferencijama, točno utvrde koji dan festivala im je najdraži, odnosno koji dan žele posjetiti festival obzirom da dnevna ulaznica vrijedi isključivo za dan za koji je kupljena. Primjerice, ulaznica kupljena za prvi dan festivala nije važeća za drugi ili treći dan. U skladu s početkom prodaje dnevnih ulaznica, INmusic festival objavio je i raspored do sada objavljenih izvođača po danima: PRVI DAN FESTIVALA - Ponedjeljak, 20. lipnja: Gutterdämmerung ft. Henry Rollins, Jake Bugg, The Coral, Django Django, Pennywise, Monoswezi, FùGù MANGO, The Bambi Molesters, Chui, INteatar: Münchhausen (Vilim Matula) DRUGI DAN FESTIVALA - Utorak, 21. lipnja: Florence + The Machine, Skunk Anansie, The Heavy, Kawasaki 3p, Orkesta Mendoza, My Baby, Gretta, INteatar: Dream of Life (Senka Bulić) TREĆI DAN FESTIVALA - Srijeda, 22. lipnja: PJ Harvey, The Kooks, Wilco, Yeasayer, Pat Thomas & The. Kwashibu Area Band, Shearwater, Gustafi, Žen, INteatar: Međuigre 0-24 (Zijah Sokolović) Potpuni raspored za sva tri dana INmusica, uključujući detaljnu satnicu svih nastupa bit će objavljen mjesec dana prije festivala. Uz niz najaktualnijih suvremenih svjetskih i domaćih glazbenih imena, INmusic festival će uskoro otkriti još nekoliko izvođača koji će se pridružiti ovogodišnjem line-upu među kojima će biti i pobjednici britanskog natječaja "All About The Music", slovenskog natječaja INmusicMENT organiziranog u suradnji s Mentom te natječaja za hrvatske bendove – "Zasviraj sa Žujom" koji organiziraju Ožujsko pivo i INmusic festival. Finalna večer natječaja "Zasviraj sa Žujom" održat će se u utorak, 3. svibnja u zagrebačkom Vintage Industrial Baru. INmusic festival #11 održat će se od 20. do 22. lipnja 2016. godine na Jarunu u Zagrebu uz potporu Ožujskog piva kao powered by sponzora te OTP banke koja omogućava beskontaktno plaćanje na festivalu. Festivalske trodnevne ulaznice dostupne su putem službenog webshopa, mogu se uplatiti u više od 100 poslovnica OTP banke Hrvatska te se mogu kupiti u Dirty Old Shopu u Zagrebu. Cijena trodnevne ulaznice iznosi 349 kuna (+ troškovi transakcije) dok je cijena za sedmodnevni festivalski kamp 250 kuna (+ troškovi transakcije). Kamperske ulaznice, kao i jednodnevne ulaznice za festival, dostupne su isključivo putem webshopa. U tijeku su i posebne akcije festivalskih partnera: Ukoliko se pri plaćanju naloga za festivalske ulaznice u poslovnicama OTP banke diljem Hrvatske ugovori MasterCard® contactless prepaid kartica OTP banke (bez članarine i upisnine) OTP banka poklanja 50 kuna pologa. Ponuda je ograničena te traje do 31. svibnja ili do isteka zaliha. Prilikom kupovine trodnevne festivalske ulaznice putem INmusicovog webshopa MasterCard omogućava popust u iznosu od 25 kuna pri kupovini MasterCard® karticama. Popust je moguće ostvariti do 1. svibnja te isključivo uz plaćanje MasterCard® karticama svih banaka. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!