Sve je više repova oko, blago rečeno, spornog i tendencioznog uratka Jakova Sedlara “Jasenovac - istina”, a autor je sa svojom prezentacijom jedne od najtamnijih strana hrvatske povijesti, koju, iz nepoznatih razloga, pokušava zataškati i opravdati, ponovno uhvaćen s rukama u “povijesnom” pekmezu. Naime, jedan od ključnih argumenata u filmu jest najobičniji diletantski falsifikat koji pokazuje Sedlara kao povjesničara koji škakljive materijale nabavlja s “kolerabom i šargarepom” na beogradskoj Kalenića pijaci. Radi se o naslovnici Vjesnika iz svibnja 1945. nad kojom se autori filma sprdaju i koja je trebala biti ključni argumet antihrvatskog karaktera komunističkih vlasti. Naime, pokazan je faksimil Vjesnika s naslovom “Mnoge leševi iz jasenovačkog logora Sava donijela do Zagreba!” Sedlar se u filmu ismijava tom naslovu, objašnjavajući “da za neupućene - Sava teče prema Beogradu”, ali onda obrat - otkrilo se da se ne zna kamo plovi Sedlar. Radi se o običnoj i loše izvedenoj montaži, otkriva portal Lupiga. U Nacionalnoj i sveučilišnoj knjižnici pronašli smo Vjesnik od 15. svibnja 1945. u kojem je, prema Sedlaru, objavljena groteskna naslovnica. No, tamo stoji naslov - “U Trstu, Istri i Slovenskom Primorju uspostavljena naša vojno-pozadinska i građanska vlast”. Tekst ispod naslova se odnosi na problematiku razgraničenja Istre i nema veze s Jasenovcem. U tom broju Vjesnika postoji tekst o Jasenovcu “ Dokumenti ustaškog terora - koncentracioni logori”, ali se ni u tom tekstu ne nalazi suluda konstatacija kojom barata Sedlar. I nakon što je uhvaćen u laži, Sedlar se ne želi odreći svoje priproste prijevare, nego tvrdi “da je ona autentična i pokazuje svu nakaznost sistema u kojem je nastala”. Dapače, Sedlar tvrdi da je “naslovnicu” nabavio u Beogradu kod opasnih ljudi čija imena ne želi reći, ali sam tekst, koji, dakle, nema nikakve veze s naslovom, “nije čitao jer mu je bio bitan naslov”. Problem je da se i nakon otkrića falsifikata on i dalje pokušava prodati pod “istinu”. ... Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!