Ivan Koprivica je biciklist iz Beograda koji je jutros krenuo na put prema Zagrebu, odnosno INmusic festivalu. Cilj mu je, ako sve protekne po planu, u Zagreb stići u petak 17.6. Ovako će izgledati Ivanova ruta: Ukupno će prijeći oko 400km. Putem će proći kroz sljedeća mjesta: Beograd - Ruma - Brčko - Slavonski Brod - Gradiška - Sisak - Zagreb. InMusic   Ovako je objasnio što ga je motiviralo za ovaj podvig: 'InMusic sam prvi put posjetio 2015. i iste te godine sam odmah nakon festivala kupio ulaznicu i za ovogodišnji festival. Kao strastveni biciklista, ove godine sam odučio da iz Beograda u Zagreb dođem biciklom i zbog toga je bilo neophodno da  kupim novi bicikl (koji bi izdržao toliki put) i za njega odgovarajuću prateću opremu.' Ekipa InMusica Ivanu je darovala besplatni smještaj u kampu INmusic festivala. InMusic INmusic festival #11 održat će se od 20. do 22. lipnja 2016. godine na Jarunu u Zagrebu uz potporu Ožujskog piva kao powered by sponzora te OTP banke koja omogućava beskontaktno plaćanje na festivalu. Ulaznice su dostupne putem službenog festivalskog web shopa, mogu se uplatiti u više od 100 poslovnica OTP banke Hrvatska te se mogu kupiti u Dirty Old Shopu u Zagrebu. Cijena trodnevne ulaznice iznosi 349 kuna (+ transakcijski troškovi), cijena dnevne ulaznice iznosi 300 kuna (+ transakcijski troškovi) dok je cijena za sedmodnevni festivalski kamp 250 kuna (+ transakcijski troškovi). Kamperske ulaznice, kao i jednodnevne ulaznice za festival, dostupne su isključivo putem službenog INmusic web shopa.