ZAGREB - 'Meet Me In Moscow' novi je singl Lovely Quinces (Quince u prijevodu s engleskog znači dunja, što je pravo ime ove mlade kantautorice) skinut s istoimenog duplog konceptualnog albuma za koji je realiziran i videospot. Prvi EP 'Meet Me In Moscow, part 1' proglašen je za jednim od najboljih domaćih izdanja 2015. godine. Dugoočekivani nastavak stiže u prvom djelu 2017., a najavljuje ga drugačija, glasnija i ljuća Lovely Quinces. Pjesmu 'Meet Me In Moscow' napisala je sam LQ, a snimljena je u Zagrebu ove jeseni pod producentskom palicom Marka Mrakovčića. Odličan videospot djelo je 73Collective ekipe.   Lovely Quinces odsvirala je ove jeseni veliku talijansku turneju koja je uključivala 15 nastupa, a za iduću godinu ima potvrđene koncerte u Americi, Austriji, Sloveniji i još nekim europskim državama.