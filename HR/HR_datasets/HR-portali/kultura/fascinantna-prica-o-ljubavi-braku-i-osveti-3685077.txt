Bestseler i prije objave, finalist prestižne National Book Award, najbolja knjiga 2015. po izboru urednika Amazona (i to u svim kategorijama), omiljena knjiga američkog predsjednika Baracka Obame, ali i djelo koje, kako piše Guardian, krasi laskava titula „romana o kojem svi govore“ – sve se to veže uz roman Sudbe i srdžbe, treći roman američke spisateljice Lauren Groff. Priča prati nekoliko desetljeća života Lotta i Mathilde koje upoznajemo kao 22-godišnjake; visoke, lijepe, glamurozne, ludo zaljubljene i predodređene za uspjeh na svim područjima. Godinama kasnije brak Lotta i Mathilde još je predmet zavisti svih njihovih prijatelja, ali stvari su puno kompliciranije nego što se čine na prvi pogled. Svaka priča, naime, ima dvije strane, svaka veza dvije perspektive, a ponekad ključ dobrog braka nije u istini, nego u tajnama… Fascinantna, strastvena i sjajno napisana priča o braku, ljubavi i osveti oduševila je američke kritičare pa je tako ovaj roman, prema riječima Wall Street Journala, uvršten u najveći broj popisa najboljih knjiga prošle godine, pretekavši sva ostala djela u iznimnoj uspješnoj godini. Nije Barack Obama jedini među poznatima koji su javno dijelili oduševljenje; Sarah Jessica Parker, Carrie Brownstein i Miranda July tek su neke od brojnih koji su ponosno objavljivali svoje primjerke knjige i pozivali na čitanje. Autorica romana Lauren Groff i prije objavljivanja Sudbi i srdžbi bila je poznata američkoj publici. Njezin prvi roman The Monsters of Templetonon zaslužio je naklon Stephena Kinga te ušao u finale nagrade Orange za 2008. Četiri godine kasnije Groff izdaje Arcadiju, roman o prvom djetetu rođenom u izmišljenoj američkoj komuni šezdesetih. Roman se brzo probio među bestselere New York Timesa, a niz američkih medija proglasio ga je knjigom godine. No, tek svojim trećim romanom – za koji su prava u svega par mjeseci kupili izdavači diljem svijeta – talentirana autorica postigla je golemi uspjeh. U brojnim tekstovima nakon objave romana pokušalo se objasniti kako je roman iz područja lijepe književnosti podigao toliku prašinu. Je li razlog u neutaživoj gladi čitatelja za mračnim pričama o suvremenim brakovima; junakinjama koje izmiču konvencionalnim predodžbama „dobrih cura“ ili, pak, onome nečemu neopipljivom, zaslužnom za to što neka knjiga dodirne srca mnogih. Poklopilo se vjerojatno puno toga. Što god bilo, vjerojatno najpreciznije objašnjenje ponudila je američka spisateljica Jess Walter koja je za roman ustvrdila: „U isti mah intimna i zadivljujuće univerzalna, Sudbe i srdžbe priča su o braku kao paralelnom mitu, priča koja gori od strasti i izdaje, od iskupljenja i odmazde, sa zastrašujućim tajnama koje slamaju srce.“ S engleskog preveo Dražen Čulić Link za kupnju PROČITAJTE ULOMAK IZ KNJIGE Pogledajte intervju s autoricom: Veličanstven roman o ljubavi, braku i tajnama. Apsolutni trijumf! Washington Post Neustrašivo i čudesno. Los Angeles Times Ova je priča oluja. Nadajte se samo da vas neće potpuno pomesti. Oprah Magazine Jedan od užitaka ove knjige jest njezina nepredvidljivost. Lauren Groff u bilo kojem trenutku može pretvoriti rečenicu u mali uragan. New York Times Knjiga kojoj se prepuštate i koja obara, baš kao što je i meni učinila. Meg Wolitzer