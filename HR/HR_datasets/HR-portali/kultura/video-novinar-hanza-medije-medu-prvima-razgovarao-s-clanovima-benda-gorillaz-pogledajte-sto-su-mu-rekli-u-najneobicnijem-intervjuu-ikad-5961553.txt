Novinar Hanza Medije imao je priliku sudjelovati u ekskluzivnom intervjuu s članovima benda Gorillaz, Murdocom i 2D-jem u Londonu, u organizaciji Hrvatskog Telekoma. Obzirom da se radi o virtualnom bendu kojega su ‘utjelovila’ četiri fikcionalna lika, otpočetka je bilo jasno da će i intervju biti drugačiji. Intervju je bio organiziran u okviru događaja na kojem je predstavljena The Lenz aplikacija s Gorillaz sadržajem, a u sklopu promocije dugoočekivanog albuma ‘Humanz’ koji bi svijetlo dana trebao ugledati 28. travnja ove godine. Novinarima je po dolasku u London, u četvrtak 20. travnja, predstavljena The Lenz aplikacija. Electronic Beats Deutsche Telekoma je u suradnji s prvim virtualnim bendom ikada odlučio podijeliti multimedijalan sadržaj i tehnologiju, i to tako da ožive bend i približe ga fanovima koji sada putem aplikacije i virtualne stvarnosti imaju priliku ‘osjetiti bend, upoznati ga i, ono najvažnije, vidjeti’. Deutsche Telekom / Getty Images Predstavljanje Lenz aplikacije u Londonu   Dovoljno je otvoriti aplikaciju, uperiti kameru u ružičastu, magenta površinu i prozor u Gorillazov svijet je otvoren. Na ružičastoj se površini na telefonu odjednom počinju prikazivati Murdoc, 2D, Noodle i Russel Hoobs koji vam se obraćaju, izvode svoje hitove, pozivaju na koncerte ili se samo međusobno, onako kako je njima svojstveno, natežu i zabavljaju. Radi se o zanimljivom miksu glazbe, animiranog filma i marketinga, a gotovo sigurno je to nešto što nikad niste vidjeli. Deutsche Telekom / Getty Images Predstavljanje Lenz aplikacije u Londonu   Aplikacija je besplatna i najvjerniji fanovi imat će priliku otići s Hrvatskim Telekomom na Gorillazov koncert u Budimpeštu 16. lipnja, a za više informacija pratite njihove kanale u svibnju. Deutsche Telekom / Getty Images Vid Barić (lijevo), novinar Hanza Medije u Londonu   Britanski radijski voditelj MistaJam odradio je prvi intervju uživo s Murdocom i 2D-jem ikad, no oni nisu bili doista ondje. Mijenjali su ih crtani likovi koji su razgovarali o nadolazećem albumu, američkoj i europskoj turneji, o twerkanju i o zavođenju Grace Jones, a kritizirali su Trumpa i post-truth svijet te hvalili fantastičnu prozu ‘Boba Kerouaca – By The Side Of The Road’ (‘Jack is good, but this one is much better!’). Deutsche Telekom / Getty Images Predstavljanje Lenz aplikacije u Londonu   Aplikacija je ovdje dostupna za android te ovdje za iOS mobilne uređaje, a više o cijelom projektu saznajte na službenim stranicama.