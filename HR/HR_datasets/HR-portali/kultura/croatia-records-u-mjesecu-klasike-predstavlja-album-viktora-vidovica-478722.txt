U subotu 24. studenog u podne u prodavaonici Croatia Recordsa u Bogovićevoj 5 u Zagrebu održat će se promocija albuma \"Iza ritma, iza nota\" eminentnog hrvatskog gitarista Viktora Vidovića, koji će u toj prigodi održati i kraći koncert. Promocija se održava u sklopu Mjeseca klasike u kojem Croatia Records i Cantus većinu izdanja klasične glazbe nude po znatno sniženim cijenama, sve do 9,99 kuna. Tako se, primjerice, antologijska izdanja Splitskog akvarela, Male Floramye ili Ere s onoga svijeta mogu do kraja studenog kupiti za 69,99 kuna.