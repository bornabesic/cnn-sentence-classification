Nakon poduže kreativne pauze (šest godina), veliki njemački redatelj Werner Herzog snimio je najskuplji film u karijeri (skoro 40 milijuna dolara), koji je unatoč golemog zanimanja medija za biografiju “ženskog Lawrencea od Arabije”, engleske arheologinje i političarke Gertrude Bell, u kinima pretrpio debakl. Možda mu je odmoglo i to što je karijera njegove zvijezde Nicole Kidman poodavno na silaznoj putanji, ali bit će da je veći problem odabir formata: kao mini serija sve bi to bolje funkcioniralo, a i priča bi možda bila bolje izložena. Filmu najviše nedostaje intrigantnijeg vizualnog  i izvjesne žestine karakterističnih za Herzoga, nema tu zadojenosti njemačkim romantičarima kao u “Tajni Kaspara Hausera”, niti provokativnosti njegovih holivudskih izleta (“Bijeg u zoru”, “Loš poručnik”), samo plošni spektakl koji ne treba izbjegavati, ali ni obavezno gledati. Najbolji je Robert Pattinson u vrlo maloj ulozi T.E. Lawrencea. --- Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!