Objavljena je nova pjesma i novi spot 2CELLOS, a Luka Šulić i Stjepan Hauser, ovoga su puta odlučili spojiti naizgled nespojivo. Veliki hit Led Zeppelina “Whole Lotta Love” i petu simfoniju Ludwiga van Beethovena, sjedinili su u borbu različitih povijesnih vremena. "Spot je sniman u Rovinju, u kazalištu Gandusio, i jedva čekamo da pjesmu počnemo svirati uživo našoj vjernoj publici. Počet ćemo već na ovoj američkoj turneji na kojoj se trenutačno nalazimo", poručuju Luka i Stjepan koji su se sjajno zabavili na snimanju spota. Kao i većinu njihovih uspješnih spotova, za snimanje su ponovno angažirali MedVid produkciju, a režiju potpisuje Kristijan Burlović. Luka i Stjepan ove godine slave peti rođendan i u sklopu svjetske turneje promoviraju aktualni album “Celloverse”. U svibnju kreću na europski dio turneje. ... Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!