Dodjelom nagrada najboljim predstavama i glumcima u Vinkovcima je završen 24. Festival glumaca koje se održalo u Vukovarsko-srijemskoj županiji. Za najbolju predstavu procjenjivački sud, koji je bio u sastavu Izmira Brautović, Darko Janeš i Nedim Prohić, proglasili su predstavu „Kao na nebu“ u režiji Rena Medvešeka i produkciji Gradskog dramskog kazališta Gavella iz Zagreba. I ove dodijeljeno je i niz nagrada pa je tako Nagrada Fabijan Šovagović za najbolju žensku ulogu dodijeljena glumici Eciji Ojdanić za ulogu u predstavi „Kako život“ Nine Mitrović u režiji Ivana Lea Leme i produkciji Kazališta Moruzgva iz Zagreba. Ista nagrada dodijeljena je i Miji Krajcar za ulogu u predstavi „I živjele su sretno“ Nine Horvat u režiji Frane Marije Vranković i produkciji Scene Gorica Pučkog otvorenog učilišta Velika Gorica. Nagradu za najboljeg glumca, koja također nosi naziv po Fabijanu Šovagoviću, dobili su  Vinko Kraljević za ulogu u predstavi „Kako život“ i Željku Königsknechtu za ulogu u predstavi „Traži se novi suprug“. Za najbolju mladu glumicu ili glumca do 28 godina, Nagrada koja nosi nazivi Ivo Fici, pripala je Aneti Matulić za ulogu u predstavi „Cabaret Splićanke“ Ivana Lea Lema u produkciji Gradskog kazališta mladih Split. Nagrada Nevenka Filipović, koja se dodjeljuje za najbolje ostvarenje u lutkarskim predstavama ili predstavama za djecu ili mlade, pripala je ansamblu predstave „Bijeli jelen“ Vladimira Nazora u režiji Tamare Kučinović i produkciji Dječjeg kazališta Branka Mihaljevića iz Osijeka. Najboljoj predstavi festivala "Kao ne nebu" GDK Gavella  pripala je nagrada Vanja Drach.