Prije nekoliko sati HBO je preko YouTube kanala GameofThrones objavio trailer za novu, sedmu sezonu, omiljene serije Igre prijestolja. Bazirana na književnim predlošcima iz književnog serijala "Pjesme leda i vatre" velikog George R.R. Martina, ova fantastična serija (mislimo i na žanr fantastike, ali i na kvalitetu) već je prošle sezone zakoračila u  nepoznate vode, budući da je tijek radnje opisan u romanima iscrpljen te su scenaristi uz Martinov blagoslov morali smisliti novi, što im vjerojatno nije teško palo s obzirom na ranije promjene u odnosu na knjige. Da ne duljimo, ako slučajno postoji netko tko nije upoznat sa serijalom širok mu/joj internet i otvorene knjižnice, a ostali mogu pogledati u traileru što čeka Jona, Daenerys, Cersei, Tyriona i ostatak široke ekipe u novom izdanju serije.