Nakon rasprodane europske turneje, oduševljene publike Berlina, Frankfurta, Hamburga, Beča i Ženeve; nakon više od 20.000 gledatelja prošle godine, 70.000 gledatelja od prve premijere, i 700 akreditiranih novinara, The Great Gatsby Ballet napokon stiže i u Zagreb! Čini se da će 2017. godina biti jedna od zanimljivijih, ako je suditi po glazbeno-kulturnoj ponudi i interesu same publike. Nakon rasprodanog mjuzikla Cats, Arena Zagreb bit će domaćin još jednog spektakla kultnog renomea, ovaj put baletnog – The Great Gatsby Ballet – koji u Zagreb stiže 14. listopada 2017. godine. The Great GatsbyBallet jedinstven je projekt koji objedinjuje nekoliko umjetničkih sfera i donosi neponovljiv doživljaj, rađen po knjizi F. Scotta Fitzgeralda. Roman The Great Gatsby je objavljen 1925. godine, a glavni lik, JayGatsby, tajanstveni je mladi bogataš kojeg muče ljubavni problemi, dok je sama priča ispričana iz perspektive Gatsbyjeva prijatelja, NickaCarrawayja. Radnja romana smještena je u tzv. lude dvadesete, poslijeratno razdoblje koje je u američkom društvu obilježila prohibicija, ali i opća dekadencija te procvat organiziranog kriminala i ilegalnih poslova. Fitzgeraldova knjiga pa potom i film koji je nastao po knjizi "Great Gatsby", već su stvorili kultni status, a atmosferu koju donosi već godinama mnogi pokušavaju ponoviti i iznova doživjeti. Nakon filmske uspješnice, stiže nam baletno uprizorenje knjige - Great GatsbyBallet - vrhunski spektakl i blockbuster, s virtuozima iz svijeta baleta, kazališta i glazbe. DwightRhoden, jedan od najtraženijih suvremenih koreografa, ujedno i redatelj projekta, osmislio je koreografiju isključivo za ovaj show. Sam Dwight do sada je surađivao s nizom poznatih svjetskih umjetnika poput Princea, LennyjaKravitza, U2 , PatrickaSwayzea… Vrhunski kompozitor, Konstantin Meladze, potpisuje jedinstvenu glazbu baleta The Great Gatsby. Denis Matvienko, nacionalni baletni prvak Marijinskogteatra u SanktPeterburgu, ravnatelj baleta ruskog Nacionalnog kazališta u Novosibirsku i zvijezda svjetskih razmjera savršeno utjelovljuje plesne pokrete u glavnoj ulozi JayjaGatsbyja. Denisa Matvineka zagrebačka publika imala je prilike upoznati prošle godine i oduševiti se njegovim plesnim i koreografskim talentom u rasprodanom Lisinskom, kada je gostovao s baletom „Radio&Juliet“. The Great Gatsby je istinski vizualno-glazbeno-plesni spektakl koji ne smijete propustiti, a ovaj projekt s pravom nazivaju „blockbuster“ budući da su sve izvedbe eurospke turneje, do sada, bile rasprodane. S obzirom na veličinu i zahtjevnost scenografije i produkcije, Arena Zagreb bit će sasvim prilagođena pozornici, scenografiji i gledateljima, pri čemu će se u prodaji naći svega  4.000 ulaznica, a ulaznice su isključivo za sjedeća mjesta. Cijene se kreću od 180 do 450 kuna, ovisno o mjestu sjedenja. >>Leonardovo prokletstvo: Prvi put nominiran prije 20 godina, no Oscara nigdje! 