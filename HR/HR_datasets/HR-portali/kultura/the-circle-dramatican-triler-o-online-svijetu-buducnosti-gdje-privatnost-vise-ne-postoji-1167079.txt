Što će se dogoditi s našim pravom na privatnost, u vrijeme kada se prisutnost pojedinca u svijetu mjeri njegovom prisutnošću na webu te dok je nečija moć jednaka broju followera na društvenim mrežama? Odgovor na ta pitanja redatelj James Ponsoldt pronašao je u istoimenom romanu Dave Eggersa: The Circle. Roman je ostavio vrlo snažan dojam na redatelja te kroz ovaj film pokušava upozoriti gledatelja na opasnosti koje leže u današanjm online svijetu. Priča romana odnosno filma smještena je u bliskoj budućnosti, kada postaje presudno da svi sve znaju, o svima. The Circle je drugi ekranizirani roman Dave Eggersa u kojem Tom Hanks tumači glavnu ulogu. (prvi roman je A Hologram For The King). Glavnu žensku ulogu, Mae Holland, tumači Emma Watson te se uz nju u filmu još pojavljuje i John Boyega (Star Wars: Episode VII ) te Bill Paxton kojem je ovo zadnja uloga na filmu. Film u hrvatska kina stiže 04.05.2017. Kratak sadržaj filma: „Znati je dobro. Znati sve je bolje.” “Da li se ponašate bolje ili gore kada znate da vas netko promatra?” James Ponsoldt donosi nam slojevitu priču o Mae Holland (Emma Watson), mladoj djevojci ustrajnoj da ostvari karijeru u informatičkom svijetu. Pridružuje se tehnološkoj i socijalnoj nemani tvtki The Circle, gdje vrlo brzo dokazuje svoju vrijednost i uspinje se u hijerarhiji kompanije. Pod pritiskom osnivača kompanije Eamon Bailey (Tom Hanks) i u želji za uspješnom karijerom, Mae pristaje postati zaštitno lice kompanije sa milijardu followera ali istovremeno gubi svoj identitet. U ovom napetom tehnološkom trileru nitko nije posve siguran jer su kamere posvuda i prate svaki vaš korak. Glumci: Emma Watson, Tom Hanks, John Boyega, Bill Paxton, Karen Gillan Režija: James Ponsoldt Scenarij: James Ponsoldt, Dave Eggers Glazba: Danny Elfman Žanr: Drama, Sci -Fi, Triler Producent: J.M. Logan, Jeff Valeri, Tom Hanks, James Ponsoldt US distributor: Europa Corp Trajanje: 110 minuta 