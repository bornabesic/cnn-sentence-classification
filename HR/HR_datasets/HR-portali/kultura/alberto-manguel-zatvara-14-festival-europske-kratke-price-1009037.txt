Ljubitelji književnosti večeras će se u Vip clubu na Trgu bana Josipa Jelačića od 20.30 sati oprostiti od 14. Festivala europske kratke priče programom Argentinska književnost: Rječnik ne-toliko-imaginarnih mjesta u kojem će sudjelovati dvojica nagrađivanih autora, pasioniranih čitača, antologičara - Leopoldo Brizuela i Alberto Manguel. Nakon Argentine neku novu Ameriku na večernjem čitanju otkrit će nam austrijski pisac, dramatičar i pjesnik Xaver Bayer, kultni književnik Josip Novakovich te hrvatska autorica Korana Serdarević, koja je 2013. godine osvojila dvije prve nagrade za kratke priče (nagradu Ranko Marinković za priču Kravosas i nagradu Zlatko Tomičić za priču Ptice). 14. Festival europske kratke priče u Zagrebu i Rijeci predstavio je tridesetak svjetskih i domaćih autora kratke priče i još je jednom potvrdio kako je kratka priča živa.