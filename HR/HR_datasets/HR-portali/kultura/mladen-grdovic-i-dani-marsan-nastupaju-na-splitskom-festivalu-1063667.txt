Nakon 55. godišnje tradicije Splitski festival i njegovi izvođači po prvi puta će gostovati u Zagrebu. Neke od najpoznatijih melodija najstarijeg festivala u ovom dijelu Europe izvodit će isto tako jedni od najpoznatijih sudionika kroz godine, a listu zvijezda upotpunile su još dvije zadarske legende - Mladen Grdović i Đani Maršan. Đani Maršan rođeni Zadranin, snimio je desetak albuma, među njima i jedan od najuspješnijih Prijatelju moj iz 1989. godine. Najpoznatije su mu pjesme "Mandolina", "Bože čuvaj Hrvatsku", "Misto kraj mora", "Zadar je u srcu mome", "Adio", "Prozor prema zalazu", "Djevojka s juga", "Ja te volim" te "Kad mendule procvitaju" koji će izvesti u srijedu. Mladen Grdović tijekom bogate glazbene karijere uspješno je nastupao na mnogim festivalima zabavne glazbe pa tako i na Splitskom festivalu. Publiku u Vatroslavu Lisinskom počastit će svojim klasikom ''Dalmatinac sam''. Nastup na koncertu već su ranije potvrdili su velikani hrvatske glazbene scene: Tereza Kesovija, Radojka Šverko, Meri Cetinić, Zorica Kondža, Tedi Spalato, Marijan Ban, Neno Belan, Hari Rončević, Tomislav Bralić i klapa Intrade, Ana Opačak, Đorđi Peruzović i Ivo Amulić. Svi su oni rado viđeni gosti u Zagrebu a ovaj put će se okupiti kako bi Zagreb osjeto dašak festivala uoči njegovog 56 izdanja u Splitu. Ulaznice za koncert možete kupiti na blagajni Lisinskog ili OVDJE. 