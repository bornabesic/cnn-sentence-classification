Iako je nedavno žute medije preplavila vijest kako je 36-godišnji suprug Ivane Trump Rossano Rubicondi u reality showu "Otok slavnih" pred kamerama flertovao, a navodno i prevario suprugu sa zanosnom manekenkom, također natjecateljicom, gospođa Trump čvrsto je stala uz supruga i opovrgnula te navode.  Lijepi Rossano tada se nalazio na otoku, a čini se da se nakon njegova povratka ljubavne razmirice nisu uspjele riješiti pa je Ivana podnijela zahtjev za rastavu braka.  U izjavi za javnost 59-godišnja Trump potvrdila je rastavu četiri mjeseca nakon sudbonosnog da četvrtom, 23 godine mlađem suprugu. Neki mediji navode kako je zahtjev podnesen još prije tri mjeseca, ali to nije iznošeno u javnost kako se ne bi utjecalo na Rossanov ulazak u show.  - Rossano želi živjeti u Miamiju i raditi u Milanu. Ali ja sam Njujorčanka i moja obitelj, prijatelji i posao su ovdje. Kako predivna pjesma kaže, "Que sera sera" - pisalo je u izjavi uskoro četvrti put rastavljene Ivane Trump. (I.Vi) 