ZAGREB – HBO je najavio ekskluzivnu premijeru prve dvije epizode nove serije „Mladi papa“, nastalu u HBO, Sky i Canal + koprodukciji, koja će na HBO kanalu biti emitirana u petak, 28. listopada u 20 sati. „Mladi papa“, kontroverzna je priča o početku pontifikata Pija XIII, prvog američkog pape u povijesti, rođenog kao Lenny Belardo. Izbor ovog mladog i šarmantnog Pape (kojeg glumi Jude Law) je, čini se, rezultat jednostavne ali učinkovite medijske strategije od strane Kolegija kardinala. No, izgled može varati. Pogotovo, u mjestu i među ljudima koji su odabrali veliko otajstvo Božje kao vodilju za njihovo postojanje. To mjesto je Vatikan i ti ljudi su vođe Crkve. Papa Pio XIII. čovjek je velike moći koji se tvrdoglavo odupire Vatikanskim dvorjanima ne mareći za implikacije koje to ima na njegov autoritet jer i sam je najtajanstveniji i najkontradiktorniji od svih njih. On je složen i konfliktan lik, toliko konzervativan u svojim izborima da graniči s nazadnjaštvom, ali pun suosjećanja prema slabima i siromašnima. Mudar i naivan, ironičan i pedantan, iskonski i graničan, sumnjičav i odlučan, melankoličan i nemilosrdan, Pio XIII pokušava prijeći beskrajnu rijeku ljudske samoće kako bi pronašao Boga kojeg može dati čovječanstvu. Ali i samome sebi. Serija u deset dijelova predstavljena je na Venice Film Festivalu, a režirao ju je renomirani Paolo Sorrentino, redatelj Oscarom nagrađenog filma „Velika ljepota“. Ulogu sestre Mary, redovnice iz SAD-a koja živi u Vatikanu i pomaže Belardu da postane Papa utjelovljuje Oscarom nagrađivana Diane Keaton („The Godfather“, „Annie Hall“, „Something's gotta give“). Gianni Fiorito Diane Keaton   Po dvije nove epizode emitirat će se svakog petka u istom terminu, a serija će biti dostupna i putem HBO GO usluge videa na zahtjev već od jutarnjih sati. Prva epizoda „Mladog pape“ biti će dostupna besplatno putem usluge HBO GO. Svi gledatelji u Hrvatskoj koji od 28. listopada do 27. studenog posjete www.hbogo.hr imaju priliku besplatno pogledati prvu epizodu nove serije „Mladi papa“.