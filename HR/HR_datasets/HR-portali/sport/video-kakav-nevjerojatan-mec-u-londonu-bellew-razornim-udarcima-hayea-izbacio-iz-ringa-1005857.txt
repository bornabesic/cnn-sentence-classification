Tek u 11. rundi Bellew je serijom udaraca izbacio Hayea iz ringa, a dvoboj je završen bacanjem ručnika iz kuta negdašnjeg svjetskog prvaka. U spektakularnom meču teške kategorije u londonskoj O2 Areni engleski boksač Tony Bellew pobijedio je sunarodnjaka Davida Hayea prekidom u 11. rundi. Iako je dominirao u prvih pet minuta bivši svjetski prvak i veliki favorit Haye doživio je težak poraz. U šestoj je pak rundi u žestokoj izmjeni udaraca uzdrman, a čini se da je obnovio i ozljedu Ahilove tetive. Tek u 11. rundi Bellew je serijom udaraca izbacio Hayea iz ringa, a dvoboj je završen bacanjem ručnika iz kuta negdašnjeg svjetskog prvaka. To je Bellewu 30. pobjeda u 32. meču u karijeri, dok je Haye u svom 31. dvoboju pretrpio treći poraz. Haye je izgubio poznati dvoboj za naslov svjetskog prvaka od Vladimira Klička 2011. godine, a prije pet godina se povukao iz profesionalnog boksa. Ovo  mu je bila treća borba nakon povratka. — MailOnline Sport (@MailSport) 4. ožujka 2017. 