Bastian Schweinsteiger ove se sezone nije naigrao u Manchester Unitedu. Nekadašnja zvijezda svjetskog nogometa ne uživa dobar status kod Josea Mourinha pa je tako do siječnja odigrao svega četiri minute. Ipak, Portugalac mu je nedavno pružio priliku, a njemački nogometaš ju je dobro iskoristio. Naime, u pobjedi 4:0 protiv Wigana u kupu zabio je gol i asistirao pa se opet našao u središtu pozornosti medija. Tako ga je Daily Mail upitao o navikama prije utakmice, a Schweini je otkrio što voli slušati. I tako su se na njegovoj glazbenoj listi našli hitovi Robbieja Williamsa, Michaela Jacksona, Mariah Carey, Shakire..., ali i sasvim neočekivano jedan hrvatski hit. Naime, Schweinsteiger sluša Severinu. "Koliko pijem, nije humano, subota je dan za alkohol, uno momento, uspori tempo možda sutra se vidimo", zapjeva Nijemac kojem je, eto, Uno momento jedna od najdražih pjesama. Nema sumnje, s tim glazbenim opusom upoznala ga je supruga Ana Ivanović, bivša srpska tenisačica. A Severinina pjesma ušla mu je u uho... 