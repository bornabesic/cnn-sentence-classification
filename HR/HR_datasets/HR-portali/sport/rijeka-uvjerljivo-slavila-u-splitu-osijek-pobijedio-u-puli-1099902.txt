Nogometaši Rijeke i Osijeka ostvarili su gostujuće pobjede na otvaranju nove sezone Prve HNL. Rijeka je na Parku mladeži rutinski stigla do pobjede protiv Splita 3-0, dok je Osijek u Puli pobijedio Istru 1961 1-0. Junak utakmice u Split bio je dvostruki strijelac Roman Bezjak (7, 90), a odličnu predstavu pružio je i Marin Tomasov koji je asistirao za prvi gol, a potom u 75. minuti zabio za 2-0. Osijek je na gostovanju u Puli pobijedio Istru 1961 1-0, a pogodak odluke zabio je Antonio Perošević u 5. minuti. Oba sastava završila su utakmicu s igračem manje. Kod domaćina isključen je Šime Gržan u 52. minuti, dok je kod Osijeka u sudačkoj nadoknadi isključen Tomislav Štrkalj. U prvoj utakmici nove sezone Prve HNL Slaven Belupo je u petak svladao Inter iz Zaprešića sa 2-0. Strijelci su bili Dino Štiglec u 83. i David Arap u trećoj minuti sudačke nadoknade i to u trenucima kada je domaći sastav imao dva igrača više na terenu. Prethodno su crvene kartone dobili Kolar u 62. i Mesfin-Mulugeta u 81. minuti.  U nedjelju su preostale dvije utakmice prvog kola, a sastaju se Dinamo - Lokomotiva, te Cibalija - Hajduk. REZULTATI: Istra 1961 - Osijek      0-1 (Perošević 5)   Split - Rijeka               0-3 (Bezjak 7, 90, Tomasov 75) U petak: Slaven Belupo - Inter 2-0 (Štiglec 83, Arap 90+3) U nedjelju: Dinamo - Lokomotiva (19 sati) Cibalia - Hajduk (21 sat). 