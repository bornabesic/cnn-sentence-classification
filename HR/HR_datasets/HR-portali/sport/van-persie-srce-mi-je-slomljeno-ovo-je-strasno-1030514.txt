Najveće razočaranje ovih kvalifikacija za Europsko prvenstvo zasigurno je Nizozemska. Europski prvak iz 1988. sljedeće godine uopće neće nastupati na europskoj smotri. U trenucima kada se Euro proširio i zbog toga se puno lakše nego inače moglo do završnice, Nizozemci su podbacili i završili na četvrtom mjestu u skupini. Ispred njih su Češka, Island i Turska... – Srce mi je slomljeno. Cijele kvalifikacije kao da su osuđene na propast od prve utakmice. Bilo je strašno, smak svijeta – rekao je Van Persie koji je jučer u porazu od Češke upisao svoj 101. nastup za reprezentaciju. Kritika na račun njega i njegovih suigrača sigurno će biti, ali on ne bježi od toga. – Normalno je to, pa i zaslužili smo. Nismo bili na razini, ali sve ovo nas ne smije razjediniti, moramo ostati čvrsti. Teški su dani pred nama, ali treba nam jedinstvo u ovom trenutku. Oproštaj od reprezentacije? – Bio sam tijekom karijere u teškim situacijama i nikad nisam odustao pa neću ni sada. Kako stvari stoje, dostupan sam reprezentaciji i odazvat ću se na poziv. >>Italija pobijedila Norvešku i pomogla Hrvatskoj! Turska najbolja treća, BiH ide u dokvalifikacije