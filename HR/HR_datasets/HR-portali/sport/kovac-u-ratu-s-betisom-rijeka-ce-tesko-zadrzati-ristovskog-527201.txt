Riječani su ove sezone osvojili prvenstvo i Kup. Prekinuli su jedanaestogodišnju dominaciju Dinama i konačno učinili HNL zanimljivim. Posljedično, pola momčadi bi trebalo otići. Nije to nikakvo tajna, to je činjenično stanje stvari kako je rekao i sam predsjednik Mišković. Surova realnost svih klubova u HNL-u je da moraju prodavati svoje najbolje igrače da bi opstali, a niti Rijeka nije izuzetak. Jedino tko si može priuštiti taj luksuz je Dinamo. A i on prije ili kasnije mora prodati. 'Modri' mogu samo odgoditi neke transfere. Franko Andrijašević je praktički igrač Standarda, a mnogi se raspituju za Stefana Ristovskog. Između ostalih tu su i Eintracht Nike Kovača te Real iz Betisa. Makedonski reprezentativac odigrao je sezonu iz snova i upisao 41 nastup. Od toga je 33 u ligi, šest u Kupu i dva u Europi. Pritom je podijelio devet asistencija i postigao jedan gol. Klubovi su spremni izdvojiti oko dva milijuna eura za desnog beka.