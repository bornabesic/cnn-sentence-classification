Hrvatska tenisačica Ana Konjuh plasirala se u četvrtfinale WTA turnira u Pragu, 19-godišnja Dubrovčanka je u 2. kolu svladala dvije godine mlađu Čehinju Marketu Vondrousovu sa 6-4, 7-6 (2) nakon sat i 35 minuta igre. Nakon prva tri gema meča u kojima niti jedna igračica nije uspjela zadržati svoj servis, Konjuh je izašla s prednosti od 2-1 i to vodstvo uspjela zadržati sve do kraja te dionice igre koju je dobila sa 6-4. U drugom setu Konjuh je povela sa 5-2 uz dva "breaka" prednosti i izgledalo je kako će rutinski privesti posao kraju protiv 82 pozicije slabije rangirane igračice (Konjuh je 33., a Vondrousova 115. na WTA ljestvici). No, mlada je Čehinja uspjela poravnati na 5-5 pritom spasivši i jednu meč-loptu naše igračice samo da bi joj Konjuh još jednom oduzela servis i kod vodstva 6-5 po treći put servirala za meč. Tada je naša igračica propustila još dvije meč-lopte, ali je u "tie-breaku" ipak uspjela dovršiti posao. U četvrtfinalu će Konjuh igrati protiv Latvijke Jelene Ostapenko koja je u 2. kolu svladala drugu nositeljicu Dankinju Caroline Wozniacki sa 5-7, 6-3, 7-6  