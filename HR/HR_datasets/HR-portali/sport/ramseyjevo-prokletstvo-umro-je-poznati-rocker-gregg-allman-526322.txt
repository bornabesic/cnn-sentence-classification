Ramsey dribla jednoga, dribla drugoga, puca s vrha šesnaesterca i GOOOOL! Navijači slave, osoblje slavi, menadžer slavi, ali ne i - slavne osobe... Jer kad god Aaron Ramsey zabije netko od poznatih umre. Naravno, teško da se ijedna smrt može povezati s plemenitim veznjakom, ali teško se oteti dojmu da se dan ili nekoliko sati nakon gola dogodi smrt neke poznate osobe. Dogodilo se da je to ovoga puta bio Gregg Allman, poznati član benda Allman Brothers Band. Ramsey je zabio i utakmicu prije finala Kupa protiv Chelseaja, a tada je umro poznati pjevač Soundgardena Chris Cornell. Allman je umro u 69. godini života u svojem domu u gradu Savannah u američkoj saveznoj državi Georgiji. bio je vođa vrlo popularne skupine 70-tih godina prošlog stoljeća, njezin vodeći vokal, klavijaturist i ključni autor pjesama. Neki od njegovih hitova su "Midnight Rider", "Whipping Post'' i "It's Not My Cross to Bear". Allman je otkazao dio prošlogodišnje turneje, a u kolovozu je objavio da je pod nadzorom liječnika zbog "ozbiljnih zdravstvenih problema".