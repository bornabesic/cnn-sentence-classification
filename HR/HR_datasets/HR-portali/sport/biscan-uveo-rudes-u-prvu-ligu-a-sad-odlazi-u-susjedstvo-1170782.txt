Bivši hrvatski nogometaš Igor Bišćan napravio je sjajan posao na klupi Rudeša i uveo ga u Prvu HNL. No, natjecanje među domaćom elitom možda neće dočekati jer ga želi slovenska Olimpija. Pišu to slovenski mediji te napominju da su prema njihovim informacijama već počeli razgovori nekadašnjeg igrača Liverpoola i slovenskog kluba. Bišćana za trenera želi dovesti vlasnik Olimpije Milan Mandarić koji je prije bio u Portsmouthu, Leicesteru i Sheffieldu. Olimpija trenutno ima trenera, Safeta Hadžića koji se plasirao u finale Kupa. No, Slovenci napominju da će Mandarić, bez obzira na ishod te utakmice, na ljeto potražiti trajno rješenje na klupi, a prvi izbor je Bišćan. 