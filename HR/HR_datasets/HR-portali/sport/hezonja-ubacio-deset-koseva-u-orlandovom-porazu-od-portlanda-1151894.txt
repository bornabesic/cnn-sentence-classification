Nakon stanke zbog All-Star vikenda u noći sa četvrtka na petak nastavljeno je natjecanje u košarkaškoj NBA ligi. Od hrvatskih košarkaša nastupio je samo Mario Hezonja koji je u domaćem porazu svog Orlanda od Portlanda 103:112 za 25 minuta ubacio deset koševa uz jedan skok, dvije asistencije i jednu osvojenu loptu.   New Orleans je teško poražen na svom parketu od Houstona sa 99:129 u debiju DeMarcusa Cousinsa za Pelicanse. Cousins je ubacio 27 koševa uz 14 skokova, a Anthony Davis je imao 29 poena i devet skokova, što nije pomoglo domaćoj momčadi. Šestorica igrača Houstona imali su dvoznamenkasti učinak, a najbolji je sa 27 koševa bio Lou Williams koji je prije nekoliko dana stigao u Rocketse iz Los Angeles Lakersa. NBA rezultati:  Orlando - Portland 103:112 Cleveland - New York 119:104 New Orleans - Houston 99:129 Golden State - LA Clippers 123-113 Detroit - Charlotte 114:108 (pr.) Sacramento - Denver 116:100 >>NBA liga priča o Bogdanoviću: Napravio nešto što nitko u dvorani nije uočio, a za košarkašku legendu to je trenutak sezone! 