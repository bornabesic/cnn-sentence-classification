Na utakmici na Camp Nouu od Barcelone se oprostio trener Enrique, ali ni po tome se neće pamtiti posljednji ovosezonski ogled, no, pamtit će se po komičnom jedanaestercu za Barcelonu. Barcelona je u nedjelju u posljednjem kolu Primere naglo pala u zaborav nakon što je bilo jasno da će Real pobijediti Malagu i uzeti naslov. Madridska momčad brzo je pokazala zube i slomila Malagu, a Barcelonin trijumf protiv Eibara više nije ništa značio. Kataloncima je za obranu titule trebala pobjeda protiv Eibara, ali trebao im je poraz Reala koji se ipak nije dogodio. Na utakmici na Camp Nouu od Barcelone se oprostio trener Enrique, ali ni po tome se neće pamtiti posljednji ovosezonski ogled, no, pamtit će se po komičnom jedanaestercu za Barcelonu. Naime, u 70. minuti Jordi Alba se probio u kazneni prostor gostiju koji su tada vodili 2:1 i pucao. No, u trenutku šuta zaorao je kopačkom u travu i pao, a sudac, koji očito nije bio baš dobro pozicioniran ili mu treba provjeriti dioptriju, pokazao je na penal. Valjda mu se činilo da je neki od igrača Eibara zakačio Albu, ali ono što je još smješnije igrači gostujuće momčad stajali su barem dva metra od Barcina igrača. Messi nije uspio pogoditi s bijele točke, ali Barcelona je na kraju ipak pobijedila, a Alba i njegov tragikomični pad postali su hit.