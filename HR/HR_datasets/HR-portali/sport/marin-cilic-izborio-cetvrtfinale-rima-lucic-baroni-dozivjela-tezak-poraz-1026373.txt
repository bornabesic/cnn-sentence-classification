Bio je ovo peti ogled Hrvata koji zauzima osmo mjesto na ATP ljestvici i Belgijanca koji je deseti na listi i druga pobjeda Marina Čilića. Najbolji hrvatski tenisač, Marin Čilić, plasirao se u četvrtak u četvrtfinale ATP turnira u Rimu nakon što je sa 6:3, 6:4 slavio protiv Belgijanca David Goffina poslije sat i pol vremena igre. Čilić je u meču ispucao sedam aseva, a osvojio je 77 posto poena na prvom servisu, dok 65 posto na drugom. Goffinu je tri puta uzimao servis, a svoj je izgubio tek jednom. Bio je ovo peti ogled Hrvata koji zauzima osmo mjesto na ATP ljestvici i Belgijanca koji je deseti na listi i druga pobjeda Marina Čilića. U četvrtfinalu će Čilić igrati protiv pobjednika susreta između Švicarca Stana Wawrinke i Amerikanca Johna Isnera. Mikica ispala Najbolja hrvatska tenisačica, Mirjana Lučić-Baroni ekspresno je ispala sa WTA turnira koji se također odrđava u Rimu. Od nje je bila bolja Estonka Anett Kontaveit koja je slavila sa 6:1, 6:1 nakon manje od sat vremena igre. Estonka je u srijedu porazila prvu tenisačicu svijeta Njemicu Angelique Kerber, a trebalo joj je samo 20 minuta da dobije prvi set protiv Mirjane. U meču je Estonka servirala tri asa, osvojila je 81 posto poena na prvom servisu, a 73 posto na drugom, dok je hrvatska tenisačica imala 57 posto i 28 posto realizacije na prvom i drugom servisu. Bio im je to prvi međusobni ogled. 