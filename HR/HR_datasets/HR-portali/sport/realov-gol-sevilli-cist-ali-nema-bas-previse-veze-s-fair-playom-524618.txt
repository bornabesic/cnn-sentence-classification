Sudac ne mora dati znak ako je lopta na mjestu faula. Izvođač slobodnjaka nije morao čekati, rekao je Mateo Beusan o kontroverznom golu Reala Sevilli. - Ovo je klasičan primjer nogometne inteligencije Nacha za razliku od ovih ostalih - kaže Joško Jeličić o prvom golu Reala u pobjedi protiv Seville (4-1). Iako se dvojac u emisiji Stadion složio da je gol regularan, mnogi su primijetili da je Nacho zabijao dok je protivnički igrač pomagao njegovom suigraču da se podigne. Real će kod Celte igrati s najboljim igračem, a to mogu zahvaliti sucu. Ronaldo je kod Sevilline kontre u 32. minuti udario igrača gostiju bez lopte, Mallenco je pustio prednost, a kasnije je zaboravio dati Portugalcu žuti karton. To bi mu bio karton zbog koje bi propustio utakmicu protiv Celte u Vigu A tamo bi Real mogao praktički osigurati naslov prvaka. Real ima 87 bodova, kao i Barcelona, ali Madriđani će do kraja odigrati još dvije utakmice, Katalonci jednu. Ako u srijedu u zaostaloj utakmici Real dobije Celtu, u zadnjem kolu kod Malage bit će mu dovoljan i bod za titulu. 