Hrvatski Davis Cup reprezentativac Ivan Dodig i Španjolac Marcel Granollers nisu uspjeli osvojiti drugi zajednički naslov, nakon što su u nedjeljnom finalu rimskog Masters 1000 turnira parova Francuzi Pierre-Hugues Herbert i Nicolas Mahut slavili sa 4:6, 6:4, 10:3. Dodig i Granollers od ove sezone igraju zajedno, a prvi su trofej osvojili na turniru serije 500 u Rotterdamu. Našem najboljem tenisaču u igri parova ovo je bilo 18. finale u karijeri, nakon kojeg je ostao na sedam naslova. Šest ih je osvojio s bivšim partnerom, Brazilcem Marcelom Melom. Huguesu i Herbertu je ovo osmi zajednički naslov iz 13 nastupa u finalima, a prvi u 2017. godini. ATP Rim, parovi - finale Pierre-Hugues Herbert/Nicolas Mahut (Fra/4) - IVAN DODIG/Marcel Granollers (HRV-Špa/8) 4:6, 6:4, 10:3