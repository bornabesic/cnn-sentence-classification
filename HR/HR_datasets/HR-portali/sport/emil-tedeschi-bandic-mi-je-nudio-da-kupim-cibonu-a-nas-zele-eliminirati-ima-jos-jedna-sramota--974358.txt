Foto i video: Pixsell, Index  PRIČA je uvijek aktualna i odavno nije tabu - kad god se susretnu Cibona i Cedevita otvaraju se teme gradskog novca, gradske dvorane i sudaraju ideje privatnog i javnog kluba, iako oba u sebi imaju umjetnih elemenata. Dok navijači Cibone pucaju balone i viču prema korporacijskog tribini Atlantica: Kolike su plaće, njihov klub živi na umjetnim temeljnima i gradskim izmišljotinama na račun statusa kluba od posebnog značaja za Grad Zagreb.   Gazda Cedevite Emil Tedeschi, koji držiCedevitu sa 70 posto svojih sredstava u budžetu, iskoristio je trenutak nakon finala da podsjeti na odnose u gradu. S Cedevitom je osvojio četvrti naslov prvaka u nizu i ukupno deveti, no Zagreb i dalje čini sve da ih eliminira, rekao nam je Tedeschi nakon što su ga igrači u Draženovom domu zalili šampanjcem. Slavili su u krcatoj dvorani, nakon drame u posljednjoj minuti (78:75), u naelektriziranoj atmosferi. Ponijelo je i gazdu.    "Nadglasali smo njihove navijače dva puta. Ne mogu biti ljubomoran, Cibona je simbol Zagreba, a Zagreb je moj grad, iako sam iskreno rečeno navijao za Jugoplastiku jer sam rodom s Korčule. No, odrastao sam uz Cibonu", krenuo je Tedeschi, a onda otkrio pozadinu priče koja se kuha posljednjih dana. "Ne želimo da ispadne da mi gasimo Cibonu" Nije tajna, Bandić je opet spasio Cibonu, koja tovari u predstečajnoj nagodbi, još jednom umjetnom mehanizmu za izbjegavanje stečaja, a u jedom momentu klub je ponudio i Tedeschiju... Nekad je Tedeschi bio zainteresiran, ali Bandić i Cibona odbili su izračunati koliko su dužni, a koliko klub vrijedi.  "Bandić nam je nedavno nudio da preuzmemo Cibonu, ali odbili smo to. Htjeli smo nekada i to je to. Ne želimo da bilo tko pomisli da mi gasimo Cibonu" Tedeschi od Bandića želi samo dvije stvari: da Draženov dom bude gradska dvorana u kojoj nastupa i prvak Hrvatske te da transparentno dijelu lovu iz gradske blagajne. "U podjeli novca izmišljaju se kriteriji da se eliminira Cedevita", poručio je Tedeschi i za kraj dodao: "Žalosti me da nema prijenosa na HRT-u, trenutno prikazuju neki film, to je sramota. Mnogobrojni navijači u Hrvatskoj i inozemstvu su željeli gledati petu utakmicu, sramota"