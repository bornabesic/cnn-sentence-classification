Jedan od "zločestih" dečkiju borilačkih sportova, bivši boksački prvak i jedan od najboljih boksača ikad, Mike Tyson, je bio poznat po svojoj srčanosti u mečevima i slabosti prema ženama. Sudeći prema riječima dugogodišnjeg Tysonovog menadžera i prijatelja Rona Hollowaya, upravo su žene upropastile "Iron Mikea". Tyson je oduvijek bio slab na fatalne ljepotice, a epizoda koju je Ron opisao se odvila u restoranu s britanskim modelom Naomi Campbell. Par se upoznao na zabavi Russella Simmonsa. - Bio sam tamo na zabavi, radio svoj uobičajeni posao dadilje i pazio da Mike ne uđe u probleme. Pogledao sam u njega, a on je razgovarao s nekom curom - ispričao je Holloway, prenosi Fightsite. - Morao sam dva puta pogledati da bih se uvjerio kako vidim ispravno. Najuzbudljivija osoba tada je bila Naomi Campbell. Bila je divlja i živahna s onim dugim nogama. Držao sam njihova pića jer je Mike rekao kako mora otići u WC. Sljedeća stvar, Naomi je krenula za njim. Gosti su krenuli u WC, a ja sam na vratima stražario i svima govorio da je zauzeto. >> Tyson: Nije čudo da je Hitler toliko volio Mussolinija, on je moja inspiracija