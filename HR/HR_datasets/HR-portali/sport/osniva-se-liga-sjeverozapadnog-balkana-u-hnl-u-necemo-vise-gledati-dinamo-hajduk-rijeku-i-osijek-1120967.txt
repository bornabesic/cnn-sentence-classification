Proteklih se godina često špekuliralo o osnivanju tvz. superlige u nogometu u kojoj bi igrali europski giganti. Danci sada donose informacija da će se istodobno igrati i europske regionalne lige. Dok bi najbolji (najbogatiji) klubovi igrali superligu, oni manje atraktivni bili bi podijeljeni u tri regionalne europske lige. Celtic, Rangers, Ajax, PSV, Feyenoord, Anderlecht, Club Brugge, Malmö, Rosenborg i Copenhagen u pregovorima su oko osnivanja zajedničke lige koja bi krenula od 2021. Bila bi to liga sjevernjaka, no za pokretanje trebaju dobiti odobrenje Uefe. – Osnivanje ovakve lige je esencijalno. Moramo se razvijati kao klub i biti atraktivni sponzorima – rekao je Anders Horholt, direktor Copenhagena. Hrvatski bi klubovi u takvoj podjeli bili u ligi sa susjednim klubovima sa sjeverozapadnog Balkana. Klubovi koji se odluče za regionalne lige ne bi nastupali u domaćim prvenstvima. Tako bismo mogli gledati HNL bez Dinama, Hajduka, Rijeke i Osijeka... >> 'U Jugoslaviji ne bi došlo do rata da sam zabio taj jedanaesterac' 