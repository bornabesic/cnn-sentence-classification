Predstavnici klubova sastali su se u četvrtak, a nakon što je Manchester uvećao prethodnu ponudu za gotovo 50 posto i nakon što ih je Antoine Griezmann definitivno odbio, jasno je da se United odmah posvetio dovođenju Perišića. Hrvatski reprezentativac, Ivan Perišić, prelazi iz Intera u Manchester United nakon što je Mourinho poslao poboljšanu ponudu. Gazzetta dello Sport prenosi, kao i gotovo svi talijanski mediji, kako je Unitedova ponuda od 52 milijuna eura zadovoljila apetite Intera i sada se samo čeka još povratak sportskog direktora Waltera Sabatinija iz Kine kako bi transfer bio realiziran do kraja. Predstavnici klubova sastali su se u četvrtak, a nakon što je Manchester uvećao prethodnu ponudu za gotovo 50 posto i nakon što ih je Antoine Griezmann definitivno odbio, jasno je da se United odmah posvetio dovođenju Perišića. Inter je prošloga tjedna zaprimio službenu ponudu Manchestera od 35 milijuna eura, ali tu su ponudu glatko odbili i poručili Mourinhu kako Perišić prema njihovim procjenama vrijedi 60 milijuna eura te da mogu eventualno dobiti ‘popust’ od pet milijuna eura, dakle da je Perišićeva otkupna cijena 55 milijuna eura. U međuvremenu su se PSG i Chelsea počeli raspitivati, a pariška ponuda bila je posebno zanimljiva jer Inter želi dovesti Angela Di Mariju, ali čista razmjena igrača nije dovoljna jer Interu treba novac kako bi zadovoljio pravila FFP-a. Ipak, Perišić je odlučio da želi igrati samo za Manchester, štoviše dogovorio je četvergodišnji ugovor i plaću od sedam milijuna eura, a ostalo je još samo da Manchester ponudi traženu svotu. Inter mora do kraja lipnja prodati Perišića, a pojavio se u međuvremenu i novi problem, a to je novi trener Luciano Spalletti koji pak želi svim silama zadržati Perišića. Spalletti i obveze prema FFP-u  možda su i natjerale čelnike Intera da malo požure i prihvate par milijuna manju ponudu Manchestera, a da je stvar već skoro gotova svjedoči i činjenica da je Wikipedia već preselila Perišića u United.