Senzacija u osmini finala Svjetskog prvenstva u rukometu u Francuskoj. Mađarska je s 27:25 izbacila Dansku, aktualnog olimpijskog prvaka. Mađari su odigrali odličnu utakmicu i zasluženo izborili četvrtfinale u kojem će igrati protiv Norveške. Predvodio ih je Lekai koji je zabio šest golova, dok su Juhasz, Balogh i Jamali postigli po četiri. Danskoj nije pomoglo ni osam golova Hansena. Mađari su bili u našoj skupini, upisali su samo dvije pobjede i završili na četvrtom mjestu. Od nas su izgubili 31:28, a opširnije o toj utakmici pročitajte ovdje. S druge strane, Danska je do danas bila vrlo uvjerljiva i upisala svih pet pobjeda. Ovaj je rezultat zanimljiv Hrvatskoj budući da ćemo, prođemo li do polufinala, igrati s pobjednikom susreta Mađarska – Norveška. >> Merci, Allemagne! Za drugi krug Nijemci su nam otkrili kvarove 