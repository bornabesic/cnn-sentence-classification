Hrvatska nogometna reprezentacija u siječnju ide na kinesku turneju, a Ante Čačić danas je objavio imena putnika. U tom terminu naše najveće zvijezde ne mogu doći na okupljanje pa će priliku dobiti neki igrači koji inače nisu u prvom planu. Čačić je stoga zvao uglavnom igrače iz HNL-a: na popisu su se našla su petorica igrača prvoplasirane Rijeke, četvorica iz drugoplasiranog Dinama, trojica iz trećeplasiranog Osijeka, dvojica iz četvrtoplasiranog Hajduka te po jedan igrač iz Intera i Lokomotive, a izbornik je dodao Ozobića i Datkovića. Reprezentacija će se okupiti 7. siječnja u Zagrebu, a istoga dana putuje u Kinu gdje otvara turnir 11. siječnja protiv Čilea. U drugom polufinalu sastaju se Island i Kina; poraženi će 14. siječnja igrati za 3. mjesto, a pobjednici 15. siječnja za naslov pobjednika prvog "China Cupa" Popis igrača: Vratari: Andrej Prskalo (Rijeka), Dominik Livaković (Dinamo) Obrambeni: Matej Mitrović (Rijeka), Josip Pivarić (Dinamo), Borna Barišić (Osijek), Mateo Barač (Osijek), Josip Juranović (Hajduk), Jakov Filipović (Inter), Toni Datković (Koper). Vezni: Josip Mišić (Rijeka), Mate Maleš (Rijeka), Franko Andrijašević (Rijeka), Mario Šitum (Dinamo), Domagoj Antolić (Dinamo), Nikola Vlašić (Hajduk), Filip Ozobić (Gabala) Napadači: Antonio Perošević (Osijek), Mirko Marić (Lokomotiva) 