Đoković je u 2017. godini osvojio svega 665 bodova i takav poražavajući start nije imao još od 2006. godine. Srpski tenisač i nekada prvi reket svijeta, Novak Đoković, srozao se na čak 23. mjesto ATP Race ljestvice, odnosno, ljestvice na kojoj se vrednuju samo rezultati ostvareni ove godine. Đoković je u 2017. godini osvojio svega 665 bodova i takav poražavajući start nije imao još od 2006. godine. Đokovića su na ATP Race ljestvici preskočili Marin Čilić, Miloš Raonić i Gilles Muller. Čilić je osvajanjem Istanbula skočio na 18. mjesto sa 775 bodova, a poraženi iz tog finala Raonić je 17. s 30 bodova više. Muller je stigao do 22. mjesta i ima 15 bodova više od Đokovića. Zanimljivo, prvo ime ove godine je Roger Federer koji ima 300 bodova više od drugoplasiranog Rafaela Nadala, a u najboljih osam koji vode u London na završni Masters još su se našli, Stan Wawrinka, David Goffin, Dominic Thiem, Grigor Dimitrov, Pablo Carreno Busta i Jo-Wilfried Tsonga. Prvi tenisač svijeta Andy Murray, trenutno je tek 11. na ATP Race ljestvici. 