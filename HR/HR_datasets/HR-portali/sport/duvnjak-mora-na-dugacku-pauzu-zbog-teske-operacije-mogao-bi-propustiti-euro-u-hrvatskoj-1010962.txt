U slučaju da Duvnjak ode na operaciju čeka ga dugačka pauza od šest do devet mjeseci, a to bi bio veliki udarac za Kiel kao i za Hrvatsku koja u siječnju igra Europsko prvenstvo pred svojom publikom. Kapetan hrvatske rukometne reprezentacije i Kiela, Domagoj Duvnjak, mogao bi uskoro otići na podugačku prislinu pauzu, tvrde njemački mediji. Duvnjak, naime, već duže vrijeme vuče tešku ozljedu koljena, a ona se svakom utakmicom sve više pogoršava. Sve je zapravo kulminiralo nakon Svjetskog prvenstva u Francuskoj gdje je Hrvatska završila četvrta, a Duvnjak u najboljoj sedmorici turnira. Kieler Nachrichten tvrdi kako Duvnjakovo koljeno sve teže podnosi napore i predviđaju da mu operacija ne gine. U slučaju da Duvnjak ode na operaciju čeka ga dugačka pauza od šest do devet mjeseci, a to bi bio veliki udarac za Kiel kao i za Hrvatsku koja u siječnju igra Europsko prvenstvo pred svojom publikom. Duvnjak trenutačno trenira sa smanjenim intenzitetom kako ne bi dodatno pogoršao ozljedu.   — Handball Planet (@Handball_Planet) 22. ožujka 2017. 