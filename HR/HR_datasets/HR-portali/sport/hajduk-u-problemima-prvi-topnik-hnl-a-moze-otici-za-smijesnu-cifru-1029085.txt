Futacs je za sobom ostavio Soudanija koji je zabio 17 golova, potom Andrijaševića i Hodžića koji su ubacili po 16 pogodaka svaki. Hajduk je nakon dugo vremena ima najboljeg strijelca u domaćem prvenstvu. Mađar Marko Futacs iznenadio je sve i ove sezone u 26 utakmica ostvario je 18 pogodaka te se prometnuo u prvog topnika lige i to ispred favorizirane konkurencije. Futacs je za sobom ostavio Soudanija koji je zabio 17 golova, potom Andrijaševića i Hodžića koji su ubacili po 16 pogodaka svaki. Futacs se svojim učinkom izjednačio sa učinkom Tomislava Ercega kojemu je to uspjelo sezone 1993/94. Futacs ove sezone jedino nije zabio Lokomotivi, a najviše je utrpao Interu, čak četiri i to sve u utakmici predzadnjeg kola Prve HNL u pobjedi 6:0. E sada, premda zvuči nekako suludo, Marku Futacsu u ugovoru stoji kako iz Hajduka može otići ako netko ponudi, pazite sad – milijun i pol eura. OK, Futacs ima 27-godina i imao je problema s ozljedama, ali za prvog strijelca jedne lige, cifra je zaista smiješna. No, to je zapravo i dobro za Hajduk. Zašto? Pa biste li vi prodali najboljeg napadača za milijun i pol eura da ste na čelu Hajduka? Vjerojatno ne. A čak je i sam Futacs rekao da nema plan otići, no, ako baš pokuca na vrata netko od ‘velikana’ dobit će dobrog napadača za ‘kikiriki’.