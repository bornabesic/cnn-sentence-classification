IGRAJU SE posljednje utakmice sezone u Prvoj HNL. Dva kola prije kraja Dinamo je na Maksimiru s 2:1 pobijedio Istru i približio se Rijeci i vrhu na samo dva boda. > Uživo: Slaven Belupo - Rijeka Rijeka od 20 sati igra u Koprivnici protiv Slaven Belupa i ima priliku vratiti se na +5 dva kola prije kraja sezone koju će zaključiti derbijem s Dinamom na Maksimiru. DInamo nije očekivao pretežak posao protiv Istre koja je stigla na Maksimir poljuljana pobunom igrača protiv svog trenera Marija Tota. Prije početka susreta cijela je momčad stala zagrljena i okrenula Totu leđa.   Od prve minute je Dinamo krenuo po pogodak, a Soudani veću 2. minuti pogodio stativu. U 14. minuti Domagoj Antolić je doveo Dinamo u vodstvo svojim četvrtim pogotkom sezone. U 27. minuti kapetan je asistirao najboljem strijelcu lige Arminu Hodžiću koji sa 6-7 metara pogađa za 2:0. Dinamo je u nastavku pao, a u završnici je Istra mogla do senzacije. Gosti su u 83. minuti smanjili preko Nikole Prelčeca koji je sjajnim udarcem iskosa iznenadio vratara Livakovića. Puljani su čak mogli i izjednačiti, ali u posljednjim minutama nisu bili precizni. U 88. Paracki  nije uspio dobro pucati glavom sa samo par metara nakon ubačaja s desnog boka, Dinamovi igrači i navijači držali su se za glavu, ali na njihovu sreću, lopta je otišla pored gola. Dinamo je ostao drugi s 80 bodova, dva boda manje od vodeće Rijeke, koja večeras igra u Koprivnici.   DINAMO - ISTRA 1961  2:1  Tijek susreta KRAJ 88` velika šansa Istre! Ubačaj s desnog boka Paracki nije uspio zabiti glavom u gol sa samo par metara. U skoku ga je omeo i Dinamov branič od čije se glave lopta odbila ukorner.  83` GOOOL! Ipak još ima nade za Puljane! Istra je zabila za 2:1! Nikola Prelčec zabio je svoj prvi gol ove sezone  78` kod Dinama je Pavičić ušao u igru umjesto Antolića  68` Kakav promašaj! Sammir je bio u savršenoj šansi za 3:0, usamljen na samo deset metara od gola, ali sjajnu asistenciju nije pretvorio u pogodak, opalio je snažno daleko pored gola. (slika dolje) 52` prilika za Istru! Miloš je centaršutom uposlio Rocu koji na par metara od gola nije uspio dobro pucati 46` počelo je drugo poluvrijeme  Poluvrijeme. Dinamo je u prvom dijelu dominirao sa 11 udaraca od čega je polovica išla u okvir gola, dok je Istra jednom opalila po golu domaćina  43` solidan pokušaj gostiju, udarac iskosa sa 16 metara otišao je pored Dinamovog gola 38` nova prilika za Dinamo! Ivušić je obranio udarac modrih koji iz još jednog kornera nisu uspjeli zaprijetiti  27` GOOOL! Dinamo vodi 2:0! Nakon dugog pritiska i opsjedanja Istrinog šesnaesterca Antolić je primio loptu u kaznenom prostoru, poslao loptu u sredinu gdje se sjajno snašao Hodžić i sa 7 metara zabio u mrežu.  14`  GOOOL! DINAMO JE POVEO! Dani Olmo je sve priremio, a kapetan Modrih Domagoj Antolić zabio svoj četvrti gol ove sezone. 6` prilika za Dinamo! Antolić je s vrha šesnaesterca pucao u bliži donji kut, ali lopta odlazi pored gola  2` velika šansa Dinama! Soudani je pogodio stativu!  1`počela je utakmica na Maksimiru. Glavni sudac je Tihomir Pejin iz Donjeg Miholjca. Dinamo: Livaković - Matel, Lešković, Sigali, Pivarić - Antolić, Moro - Soudani, Gojak, Olmo - Hodžić Istra 1961: Ivušić - Žižić, Gojković, Mitrevski - Miloš, Puclin, Paracki, Pavić - Gržan, Roce, Solomon   Uoči utakmice burno je bilo u svlačionici pulskog prvoligaša čiji su se igrači pobunili protiv trenera MarijaTota.     Rezultati by SofaScore