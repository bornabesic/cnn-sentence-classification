Tekst: Totalsport Foto: AFP ŠESTEROSTRUKI svjetski prvak Sebastien Loeb u Citroënu pobjednik je Meksičkog relija, druge utrke ovogodišnjeg Svjetskog prvenstva.  Francuz je nakon subotnjeg programa imao gotovo minutu prednosti što mu nije bio problem zadržati u preostala tri nedjeljna brzinska ispita. Na kraju je slavio s 24.2 sekunde prednosti ispred Norvežanina Pettera Solberga, svjetskog prvaka iz 2003. godine, koji također sjedi za upravljačem Citroëna, ali u vlastitom aranžmanu.   Loebu je nedjeljni trijumf već 55. u karijeri i četvrti uzastopni u Meksiku, a njime je preuzeo i prvo mjesto u ukupnom poretku.  "Imao sam veliku prednost tako da sam u posljednjim etapama samo nastojao sačuvati koncentraciju. Ovo je velika pobjeda, ponovno sam na prvom mjestu u ukupnom poretku, a važno je da smo ovime nadoknadili bodove izgubljene u Švedskoj" kazao je Loeb.  Do trećeg je mjesta došao član Citroënove druge momčadi Sebastien Ogier, dok je na četvrtom mjestu završio pobjednik prve ovogodišnje utrke, Švedskog relija, Mikko Hirvonen.   Meksički reli, rezultati:  1. Sebastien Loeb (Citroën) 3h42m41.7s  2. Petter Solberg (Citroën) +24.2  3. Sebastien Ogier (Citroën) +25.3  4. Mikko Hirvonen (Ford) +1:47.5  5. Jari-Matti Latvala (Ford) +2:15.1