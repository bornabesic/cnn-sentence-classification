Dinamo je stigao i do četvrte europske pobjede ove sezone. Nogometaši Zlatka Kranjčara prvo su dva puta svladali Vardar, a onda isti učinak upisali i protiv gruzijskog prvaka Dinama Tbilisija. Osnovni europski cilj modre sezone je ispunjen, Dinamo će se opet do zime natjecati u europskim kupovima. A to je svima u klubu bilo najvažnije, piše Goal. - Nema lakog protivnika u play-offu i nemam posebne želje. Tko god bude protivnik moramo odigrati dobro obje utakmice u idućoj fazi ako želimo igrati Ligu prvaka. Sad smo osigurali grupnu fazu europskog natjecanja, to je bitno. Naravno, nadam se da ćemo ostvariti Ligu prvaka, ali sve ćemo vidjeti. Mi ćemo dati sve od sebe, bitno je da smo prošli u play-off - rekao je Marko Rog. Petru Stojanović ovo je bila najteža utakmica u karijeri jer je bio potresen viješću da su tragično stradali njegovi bivši suigrači iz Maribora. - Ovo mi je bila najteža utakmica do sada. Htio sam se koncentrirati samo na utakmicu, ali bilo mi je teško. Igrao sam to za njih, ne znam što da kažem - rekao je kroz suze Stojanović. >> Izjave ostalih igrača pročitajte ovdje >> Kranjčar: Želim izbjeći Olympiakos iako se možemo nositi sa svima >> Dinamo na korak od skupine Lige prvaka! Modri rutinski preskočili Gruzijce i osigurali europsku jesen 