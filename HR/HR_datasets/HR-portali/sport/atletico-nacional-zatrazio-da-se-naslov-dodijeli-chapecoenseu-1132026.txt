Čelnici kolumbijskog kluba Atletico Nacionala zatražili su od Južnoameričke nogometne federacije (CONMEBOL) da naslov pobjednika 'Copa Sudamericana' dodijeli brazilskom klubu Chapecoense čija je gotovo cijela momčad poginula u zrakoplovu koji se noćas srušio kod kolumbijskog grada Medellina. Atletico i Chapecoense su trebali igrati u finalu ovog natjecanja. Prva utakmica se trebala igrati u Medellinu, a uzvrat u Curitibi, no CONMEBOL je otkazao sve aktivnosti i utakmice, a predsjednik Alejandro Dominguez odmah je otputovao za Medellin. - Predložili smo CONMEBOL-u da naslov prvaka dodijeli našim suparnicima. To je najmanje što možemo učini za naše brazilske prijatelje - poručili su iz Atletica. Oglasio se i predsjednik Međunarodne nogometne federacije (FIFA) Gianni Infantino izrazivši sućut obiteljima poginulih. - Danas je tužan dan za cijelu nogometnu obitelj. Žao nam je zbog zrakoplovne nesreće u Kolumbiji, to je šokantna i tragična vijest. Naše misli su sa stradalima, njihovim obiteljima i prijateljima - poručio je Infantino. Brazil je u utorak proglasio tri dana žalosti zbog zrakoplovne nesreće u Kolumbiji u kojoj je poginulo više od 70 osoba osoba, među kojima velik dio brazilske nogometne momčadi Chapecoensea. Kolumbijske vlasti su objavile da je nesreću preživjelo šest osoba - trojica nogometaša brazilskog prvoligaša Chapecoense, klupski fizioterapeut i stjuardesa, a da je ostalih 76 putnika i članova posade poginulo. Nogometaši Alan Luciano Ruschel, Marcos Danilo Padilha i Jacson Ragnar Follmann, fizioterapeut Rafael Correa Gobbato i stjuardesa Ximena Suarez nalaze se u bolnicima u blizini mjesta pada zrakoplova. Šesti preživjeli je brazilski nogometaš Helio Hermito Zampier Neto čije je spašavanje upravo u tijeku. Torcida na ala sul da Arena Condá pic.twitter.com/gptlOihkLX Altar montado na entrada do vestiário da Chapecoense pic.twitter.com/PjKtNmMAMN Choro dos torcedores da Chapecoense ao receberem a notícia das mortes pic.twitter.com/TrRk8UFIgh 