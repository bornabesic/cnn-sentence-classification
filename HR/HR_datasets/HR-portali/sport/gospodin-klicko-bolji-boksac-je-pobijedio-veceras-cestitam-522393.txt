Boks ima novog teškaškog kralja! Anthony Joshua nokautirao je Vladimira Klička u 11. rundi i osvojio naslove po IBF, IBO i WBA verziji! Nakon meča koju riječ rekao je bivši svjetski prvak Vladimir Kličko. - Bolji boksač je pobijedio večeras. Bio je ovo sjajan event i zaista smo se dobro borili večeras. Nadam se da ste uživali, volim vas ljudi! Anthony je bio bolji i tužan sam što nisam pobijedio večeras. Planirao sam to, ali jednostavno nije išlo - rekao je Ukrajinac pa dodao: - Sve poštovanje prema Anthonyju. Uživao sam u večeri, bila je ovo borba dva gospodina. Kažem gospodina jer je boks nastao upravo ovdje u Engleskoj. Žalim što moja ruka nije podignuta, ali on nije posustao i borio se dok nije osvojio titule. Kličko će nakon ovog meča najvjerojatnije okačiti rukavice o klin i najaviti kraj karijere. U ugovoru ima opciju u revanšu s Joshuom, ali engleski mediji nagađaju kako je ovo njegov kraj. - Naravno da imam revanš po ugovoru, ali moram analizirati što se dovraga dogodilo. 