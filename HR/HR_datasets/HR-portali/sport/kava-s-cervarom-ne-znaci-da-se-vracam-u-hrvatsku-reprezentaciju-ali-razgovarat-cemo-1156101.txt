Renato Sulić jedan je od rijetkih igrača iz 2003. godine koji i danas, s 38 godina na leđima, igra u vrhunskom klubu – mađarskom Veszpremu. On je bio prvi izbor Line Červara na mjestu kružnog napadača na Svjetskom prvenstvu u Portugalu 2003. godine. Igrao bi Sulić i na Igrama u Ateni 2004. godine da te godine nije doživio prometnu nesreću. Poslije se vratio u reprezentaciju, ali tek na Europskom prvenstvu u Švicarskoj 2006. godine gdje smo bili četvrti. Godinu dana kasnije, na SP-u u Njemačkoj igrao je kada smo bili peti, a novu medalju dočekao je na EP-u 2008. godinekada smo u finalu izgubili od Danske. Lino je stari lisac – Mislim da je u ovom trenutku Lino možda i najbolji izbor za klupu Hrvatske. Biti na klupi Hrvatske na Europskom prvenstvu kojem smo domaćini sigurno je za njega bio veliki izazov. No Lino je stari lisac. Dobro je on sve odvagao prije nego što je odlučio. Znam on jako dobro da ga čeka neviđen pritisak javnosti. Jer, već sada se počelo pričati kako moramo osvojiti zlato. Ne moramo. Medalja svakog sjaja odličan je rezultat – rekao je Sulić. A što ako Vas Lino pozove? – Ne bih ništa komentirao dok službeno ne potpiše i dok ne objavi popis igrača na koje računa – bio je zakopčan do grla Renato Sulić. Dobro, ako budete na popisu? – Gledajte, sigurno je da ćemo razgovarati. Kao što sam razgovarao s prijašnjim izbornikom Željkom Babićem i njegovim pomoćnikom Perom Metličićem. Nikad nisam bježao od razgovora. Uostalom, s Linom sam već bio na nekoliko kava. Ali samo na neobaveznim kavama, premda su neki od toga napravili dramu. Već su svi povezali da se vraćam u reprezentaciju – naglasio je. Vi i Červar uvijek ste bili u dobrim odnosnima? – Jesmo, u korektnim. Nisu ostali nikakvi repovi iza nas – rekao je na tu temu Sulić. Njegov Veszprem u osmini finala Lige prvaka za suparnika je dobio PPD Zagreb. – Računali smo ove sezone na puno bolji plasman u skupini, a završili smo tek treći. Izgubili smo sve četiri utakmice od Barcelone i PSG-a. Opet, PPD Zagreb je dobar izbor za nas. Neće biti daleko putovanje, u Zagrebu ćemo imati veliku podršku naših navijača. Radujem se susretu s mojim zagrebačkim prijateljima – rekao je Sulić. Slišković izgubljen za sezonuTo znači da ste favoriti? – Favoriti na papiru. Gledajte, neće biti nimalo lako gostovanje u Areni. Kao što ne bi bilo ni u Celju da smo igrali protiv njih. Sa zagrebašima smo proteklih nekoliko godina igrali često s obzirom na to da igramo zajedno u SEHA Gazprom ligi – kaže Sulić. Ove sezone PPD Zagreb prvi put nakon 16 godina uspio je pobijediti Veszprem. Dogodilo se to 10. prosinca prošle godine u Varaždinu (27:23). Možda se ova dva kluba susretnu i u polufinalu završnog turnira SEHA Gazprom lige. Naime, ako “plinari” u četvrtak pobijede Meškov, onda će na Mađare. – Pa dobro, međusobno se svi dobro poznajemo tako da tu nekih velikih iznenađenja neće biti – istaknuo je hrvatski kružni napadač. Kakva je situacija s ozljedama u Veszpremu? – Nedostajat će samo Ivan Slišković koji će zbog bolesti propustiti cijelu sezonu. U sastav se vratio Palmarsson tako da smo kompletni – zaključio je Sulić. >>Goluži neće biti ispod časti da opet bude pomoćnik >>Slovenka izvela najgori sedmerac ikad? 