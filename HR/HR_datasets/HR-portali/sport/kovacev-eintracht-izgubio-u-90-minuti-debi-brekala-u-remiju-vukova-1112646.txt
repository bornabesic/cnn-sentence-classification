Nakon slavlja Bayerna nastavljeno je 2. kolo njemačke lige. HSV je na BayAreni u Leverkusenu poražen 3:1. Nakon što su u prvom poluvremenu obje momčadi imale po jednu priliku, gosti su uspjeli zabiti u 58. minuti kada je Bobby Wood iskoristio pogrešku obrane i zabio za 1:0.  Chicharito u 64. minuti nije iskoristio veliku šansu nakon što je primio lijep pas u šesnaestercu. Pucao je, ali je pogodio lijevu stativu. No, uspjeli su domaćini izjednačiti u 79. minuti kada je Joel Pohjanpalo zabio nakon što mu je asistirao Julian Brandt. Morao je samo gurnuti loptu u praznu mrežu. Za pobjedu Bayera pogodio je Pohjanpalo u 91. te 94. minuti susreta.  Tin Jedvaj ušao je u 88. minuti kod Bayera, a Alen Halilović dvije minute ranije u redovima HSV-a. Spahić je odigrao cijeli susret, piše Goal.  Pogotkom Gvinejca Nabyja Keite u 89. minuti nogometaši RB Leipziga s minimalnih 1:0 svladali su favoriziranu Borussiju Dortmund. Zahvaljujući toj pobjedi RB Leipzig se probio do petog mjesta na ljestvici na kojoj su jedine dvije momčadi s maksimalnim učinkom Bayern i berlinska Hertha. Wolfsburg i Köln odigrali su bez golova u Volkswagen Areni u Wolfsburgu. Josip Brekalo ušao je u 80. minuti i tako ostvario debi, ali nije uspio zabiti i tako donijeti svojoj momčadi sva tri boda.  Eintracht Frankfurt Nike Kovača poražen je 1:0 na gostovanju kod Darmstadta, a jedini gol zabio je Sirigu u 90. minuti utakmice. Rebić je ostao na klupi u redovima gostiju, kao i kod domaćina Čolak te Vrančić.  Freiburg je na svom terenu svaldao Borussiju M. 3:1. gosti su poveli golom Hazarda u 35. minuti no izjednačio je Philipp u 54. minuti. Isti igrač povisio je na 2:1 u 85. da bi konačnih 3:1 postavio Petersen u 88. minuti utakmice.  Jedinu pobjedu gostiju ostvarila je Hertha koja je na Audi Sportparku u Ingolstadtu svaldala Ingolstadt 2:0. Ibišević je zabio u osmoj, a 2:0 postavio je Schieber u 86. minuti utakmice. Ibišević je igrao do 79. minute. 