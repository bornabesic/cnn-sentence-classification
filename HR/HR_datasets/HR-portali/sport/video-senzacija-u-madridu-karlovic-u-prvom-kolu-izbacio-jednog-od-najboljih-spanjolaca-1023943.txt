U drugom kolu čeka ga ogled s Grigorom Dimitrovim s kojim se do sada susretao pet puta, a dva puta je Karlović slavio. Hrvatski tenisač, Ivo Karlović ostvario je fantastičnu pobjedu na startu Mastersa u Madridu. Rezultatom 7:6(4), 6:7(9), 7:6(7) na zemljanoj podlozi na kojoj se inače ne snalazi najbolje, svladao je Roberta Bautistu-Aguta, jednog od najboljih španjolskih tenisača. U prvom setu i Karlović i Agut imali su po jednu šansu za break, ali nisu je iskoistili. No u tie-breaku Karlović je odigrao bolje i poveo u setovima. U drugom setu sve do desetog gema nije bilo break-lopti, a onda je Karlović povezao tri lopte koje su mogle biti i meč-lopte, ali ih je ispustio. Kasnije je još dvije u tie-breaku i meč je ipak morao ići u treći set. Španjolac je startao bolje u posljednjem setu i imao je snažnu podršku s tribina, ali Karlović se nije dao smesti i u dvama gemovima je spašavao tri meč-lopte i nekako se izgurao do tie-breka. U tie-breaku je spasio još jednu meč-loptu i onda je 21. tenisača svijeta ostavio na sedam poena, te je na koncu sjajnim potezom zaključio pobjedu nakon tri sata borbe. U drugom kolu čeka ga ogled s Grigorom Dimitrovim s kojim se do sada susretao pet puta, a dva puta je Karlović slavio. 