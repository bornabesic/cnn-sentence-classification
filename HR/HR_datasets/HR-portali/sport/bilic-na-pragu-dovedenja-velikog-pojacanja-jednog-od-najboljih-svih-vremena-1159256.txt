Ikeru Casillasu, jednom od najboljih vratara u povijesti (svjetski prvak, dvaput europski i trostruki osvajač Lige prvaka), na kraju sezone istječe ugovor s Portom i vrlo lako mogao bi promijeniti sredinu iako ima opciju za produljenje na još godinu dana. Njegov agent već je počeo tražiti novi klub, a prema pisanju Don Balona, Španjolac bi karijeru mogao nastaviti u Engleskoj. Navodno je Casillasova supruga, Sara Carbonero, izrazila želju za selidbom u London prije nego se obitelj konačno skrasi u Madridu. Stoga su najozbiljnije opcije za prelazak Arsenal i West Ham kojeg vodi hrvatski stručnjak Slaven Bilić.   Nema sumnje kako bi Casillas bio veliko pojačanje za čekićare, no pitanje je hoće li Bilić dočekati Španjolca. Naime, posljednjih dana britanski mediji raspisali su se kako je pred Hrvatom ključno razdoblje te da bi mu budućnost u West Hamu mogla postati upitna ako ne prekine crni niz od tri uzastopna poraza. A navodno je i predsjednik West Hama, David Sullivan, oduševljen 44-godišnjim Jaapom Stamom bivšim igračem Manchester Uniteda koji je preporodio drugoligaša Readinga te ga vidi kao moguću Bilićevu zamjenu. >>Je li moguće? Ako Bilić uspije u svojoj namjeri, navijači će ga obožavati! 