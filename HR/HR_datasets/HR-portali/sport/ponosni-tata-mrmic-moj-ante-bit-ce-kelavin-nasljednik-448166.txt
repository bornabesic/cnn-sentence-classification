Ante Mrmić ukupno ima četiri prvoligaška nastupa za Varaždince u prošloj sezoni (Zadar, Istra, Zagreb, Split) te jedan europski, na Malti protiv Lusitanosa, u srpnju 2011. godine. Naravno da nad Antinom karijerom bdije njegov otac, bivši vratar Marijan Mrmić (47), osvajač francuske bronce s ukupno 14 nastupa za A selekciju.  – Ja sam Anti i trener i menadžer – kaže tata Marijan. – Procijenio sam da je za njegov razvoj Dinamo najbolji izbor. Imat će odlične uvjete za rad, a sada je sve na njemu. Talentiran je, vrijedan, stabilan, samouvjeren i ja sam već sada siguran da može braniti u svakoj prvoligaškoj momčadi. Bolji je od oca u ovoj dobi? – Bolji je jer ima bolje uvjete, sa mnom je intenzivno radio nekoliko mjeseci, dok sam ja u njegovim godinama bio samouk. Usto, Ante je i veći profesionalac nego što sam ja bio u njegovim godinama – dodaje Marijan.  Ante je nedavno bio u jednom vratarskom kampu u Genovi, gdje je briljirao i dobio ponudu da ostane i priključi se nekom talijanskom klubu, no tata je procijenio da je bolje vratiti se kući i novi uspon tražiti kroz Dinamo.   >>Cijeli tekst pročitajte danas u tiskanom izdanju Večernjeg lista<<