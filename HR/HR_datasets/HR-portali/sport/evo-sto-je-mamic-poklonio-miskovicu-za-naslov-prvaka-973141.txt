Foto: Luka Stanzl/Pixsell UOČI utakmice Dinama i Rijeke (5:2) Zdravko Mamić i Damir Mišković ulovljeni su u ugodnom razgovoru, a nakon utakmice "savjetnik" Dinama pripremio je poklon za gosta. Naime, Mamić je predsjedniku Rijeke, čiji je klub prekinuo 11-godišnju dominaciju Dinama i koji je na Maksimiru imao podršku od šest tisuća navijača, poklonio skupocjeni šampanjac od devet litara.    "Nadam se da još uvijek sanjam, ljepše je tako. Hvala svim Riječankama i Riječanima što su vjerovali u nas. Budimo zajedno Rijeka i uživajmo. Hvala svima, budimo ponosni što smo Riječani", poručio je Mišković nakon povratka u Rijeku gdje je u suzama slavio povijesni naslov prvaka.