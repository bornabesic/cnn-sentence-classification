Nogometaši Dinama u prošlom su kolu smanjili prednost Rijeke na četiri boda, pa sada modri žele nastaviti s pritiskom prema vodećoj momčadi Prve HNL. U 25. kolu nogometaši Ivajla Peteva u nedjelju (15 sati) gostuju u Puli, gdje će od prve minute tražiti bodove na gostovanju kod Istre 1961... - Očekujem da uzmemo tri boda, nastavimo s dobrim igrama iz prvenstva. Jedino me brine teren, ali morat ćemo se brzo prilagoditi i biti pravih u tih 90 minuta. Istra je solidna momčad, tako da očekujem dobru utakmicu i našu pobjedu - rekao je Ivajlo Petev, pa nastavio: - U prvom smo dijelu sezone remizirali doma s Puljanima, to me i dalje smeta. No, sami smo si bili krivi za taj remi, a ta nam utakmica mora biti samo još jedan motiv da sada budemo pravi. U kadru su svi osim ozlijeđenih igrača (Sigali, Benković, Schildenfeld, Henriquez), neće biti ni kartoniranog Pivarića, dok se prije tri dana na bolove u koljenu požalio i Fiolić. Kakvo je stanje sa Sigalijem? Ili sa Soudanijem? - Sigali svakodnevno trenira individualno, njegovo se stanje postepeno poboljšava. Soudani je spreman, on konkurira za Istru. Koliko bi vama značio povratak Ademija? - Pa vi ga znate bolje i od mene, znate koliko on znači momčadi. Svi se nadamo pozitivnoj odluci CAS-a, vjerujemo da će ona što prije doći u klub - završio je Petev... Iz Dinamu su još jednom poručili kako ništa službeno o odgodi ili odluci Ademija nisu dobili, a napravili su sve kako bi dokazali nevinost svog igrača. U Maksimiru vjeruju kako će pozitivna odluka CAS-a ipak kroz par dana stići u klub... >>Za više sporta posjetite našu Facebook stranicu Večernji list - Sport >>Trener Istre s Dinamom je osvojio dva trofeja: 'Nema popusta za bivše poslodavce, želim im zagorčati život' 