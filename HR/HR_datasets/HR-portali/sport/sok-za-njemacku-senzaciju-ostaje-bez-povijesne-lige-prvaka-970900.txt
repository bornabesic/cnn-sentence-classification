UEFA se nalazi u nezavidnoj situaciji. Njemački RB Leipzig i austrijski Salzburg, čiji je vlasnik tvrtka Red Bull, igrama na terenu osigurali su plasman u Ligu prvaka. Nijemci bi prvi put u povijesti trebali zaigrati u elitnom natjecanju i to izravno u grupnoj fazi, dok će Austrijanci kao prvaci u kvalifikacije. > NAJOMRAŽENIJI KLUB U LIGI PRVAKA Svi mrze Leipzig, ali oni ne posustaju > Senzacija Bundeslige neće igrati Ligu prvaka ako ne zaradi 52 milijuna eura u sljedećih 90 dana > Dok je igrao u trećoj ligi ubacio je klauzulu o Ligi prvaka, a sada je najsretniji nogometaš svijetaIpak, dva kluba našla su se pod istragom UEFA-e jer imaju istu vlasničku strukturu, što europska federacija ne dozvoljava. Iako nema izravne poslovne povezanosti dvaju klubova, UEFA-i je jasno da je najveći financijer obaju klubova Red Bull.  U tom slučaju jedan klub ne bi mogao igrati u Ligi prvaka, a to bi trebao biti Leipzig jer je Salzburg u prednosti kao prvak svoje zemlje, dok su Nijemci završili na drugom mjesto u Bundesligi, iza Bayerna. UEFA smatra da nijedno fizičko ili pravno lice ne smije imati istodobno utjecaj u tim dvama klubovima koja su u prošlosti imala takav odnos kroz posudbe igrača i suradnju na svim razinama.  Zato će biti zanimljivo vidjeti što će se na kraju dogoditi i hoće li senzacionalni Leipzig ostati bez povijesnog sudjelovanja u najjačem klupskom natjecanju tek što su prošle sezone stigli iz druge lige.  Također, ako se to dogodi, u Herthi se nadaju da će dobiti veliki dar. Klub iz Berlina uoči posljednjeg, 34. kola, nalazi se na petom mjestu. Ako bi Leipzig morao igrati u Europskoj ligi, za Ligu prvaka bi se mogao otvoriti prostor za prvi sljedeći klub nakon Bayerna, Borussije Dortmund i Hoffenheima koji ne bi igrao kvalifikacije, nego bi ušao izravno u Ligu prvaka, pa bi se Hertha kroz doigravanje na ljeto pokušala domoći grupne faze natjecanja. Dakle, ako bi Leipzig igrao Europa ligu, jedan od scenarija da bi tablica prema Ligi prvaka izgledala ovako... 1. Bayern (izravno u Ligu prvaka)2. Borussia Dortmund (izravno u Ligu prvaka)3. Hoffenheim (izravno u Ligu prvaka)4. Hertha Berlin (u kvalifikacije za Ligu prvaka) Sve u svemu, zanimljivi dani su pred nama, ali i UEFA-om, od čije odluke strepe u njemačkom klubu.