Foto: Hina PREDSJEDNIK španjolskog velikana Barcelone Josep Maria Bartomeu u subotu je najavio kako će bivši igrač i trener tog kluba, nogometni vizionar Johan Cruyff dobiti spomenik ispred ulaza na stadion Camp Nou, a novi stadion na kojemu će igrati druga momčad Barcelone bit će nazvan po velikom Nizozemcu. "Cruyff je rušio barijere, on je bio čovjek zbog kojega smo mogli podići glave i vidjeti kako ništa nije nemoguće. Njegova smrt je bio veliki gubitak ne samo za nas u Barceloni već za sve koji vole nogomet", izjavio je Bartomeu na prezentaciji održanoj dan nakon prve godišnjice smrti jednog od najvećih igrača svih vremena. Dopredsjednik Barcelone Jordi Cardoner dodao je kako je klub od gradskih vlasti zatražio i da se jedna od ulica koje vode prema stadionu nazove prema Johanu Cruyffu. Cruyff je u Barcelonu stigao iz Ajaxa 1973. godine i u svojoj prvoj sezoni u klubu osvojio je naslov prvaka Španjolske, prvi za Barcelonu nakon 14 godina. Kao igrač ostao je u Barceloni do 1978. godine, a kasnije se vratio u ulozi trenera i 1992. vodio momčad do prvog naslova europskog prvaka.  Dopredsjednik Barcelone Jordi Cardoner dodao je kako je klub od gradskih vlasti zatražio i da se jedna od ulica koje vode prema stadionu nazove prema Johanu Cruyffu.