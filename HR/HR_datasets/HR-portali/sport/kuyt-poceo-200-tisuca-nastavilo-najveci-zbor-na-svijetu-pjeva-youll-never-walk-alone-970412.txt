Foto: Getty Images / Guliver Image FEYENOORDOVA fantastična proslava 18 godina čekanog naslova prvaka Nizozemske trajala je dva dana, a euforično je feštao cijeli Rotterdam. Grad koji je predugo gledao kako se rivali iz Amsterdama i Eindhovena raduju i podižu znameniti tanjur namijenjen osvajaču naslova, konačno je uživao u trijumfu. Navijači poznati po strasti prema Feyenoordu dokazali su je općim ludilom koje je vladalo cijelim gradom tijekom nedjeljne utakmice zadnjeg kola, u kojem je njihov klub pobijedio Heracles i osvojio prvenstvo, nakon čega je fešta dakako trajala do kasno u noć.  Slijedio je kratki odmor, ali samo da bi se slavlje nastavilo u ponedjeljak ujutro s igračima. Prvaci su autobusom odvozili pobjedničku paradu ulicama i trgovima Rotterdama, potpuno zakrčenim navijačima, vatrom bengalki i dimom "bombi" u klupskim bojama. Epicentar slavlja bio je u centru grada, na glavnom trgu Hofplein i u središnjoj ulici Coolsingel.  Razdragani navijači kupali su se i plesali u velikoj fontani na trgu, a mnogi su se, kako bi bolje vidjeli iznad dimom i vatrom pokrivenog mnoštva, penjali na bandere i stupove. Vrhunac proslave bio je kada su igrači nakon pozdravnog govora gradonačelnika Ahmeda Aboutaleba izašli na balkon gradske vijećnice, a trener Giovanni van Bronckhorst i omiljeni vođa momčadi Dirk Kuyt, navijačima pokazali dugo snivani šampionski tanjur.  Slijedila je katarza za puste godine čekanja. Dirk Kuyt, 36-godišnja legenda kluba, omiljeni golgeter koji je postigao sva tri zgoditka za pobjedu i naslov u zadnjoj utakmici, ali prije svega fajter i ljudina, već potpuno promukao od dvodnevne slavljeničke pjesme, u mikrofon je zapjevao, a oko 200 tisuća navijača ispod njega nastavilo legendarnu navijačku himnu "You'll Never Walk Alone." Naravno, pjesmu su u navijačke svrhe patentirali Liverpoolovi navijači, ali su je prihvatili i mnogi klubova širom svijeta, pa tako i Feyenoordovi. U ovom videu možete poslušati, ali i pogledati kako je najveći zbor na svijetu dok je pjevao izgledao iz ptičje perspektive, s visina roterdamskih krovova.  Kuyt je šest godina igrao za Liverpool, gdje je bio omiljen zbog istih nogometaških i ljudskih kvaliteta kao i u u Nizozemskoj, ali na Anfieldu nikada nije čuo slavnu pjesmu iz ovoliko