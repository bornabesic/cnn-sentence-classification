Napadač Dinama Soudani sjeo je na travnjak nakon što je njegova momčad izgubila od Rijeke u finalu Kupa i zaplakao. Modri su tako prvi put od 2005. ostali bez naslova, a Soudani je bio najutučeniji igrač kluba na finalu u Varaždinu. Sada je navijačima na Instagramu poručio: "Hvala svima od srca na podršci. Vidimo se iduće sezone. Volim te Dinamo", napisao je Soudani. Soudani se nakon finala našao na udarcu jer ga je vrijeđala Vešovićeva djevojka, a mladi igrač Rijeke Mulac mu je opsovao majku.