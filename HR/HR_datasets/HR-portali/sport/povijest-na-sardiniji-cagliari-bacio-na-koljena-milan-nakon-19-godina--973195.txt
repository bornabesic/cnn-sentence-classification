Foto: Getty Images / Guliver Image PRVI put nakon 1998. godine I 26 utakmica Cagliari je uspio srušiti Milan. Momčad Massima Rastellija svladala je Rossonere s 2:1 na Sardiniji u posljednjem 38. kolu Serie A i tako prekinula crni niz protiv rivala sa San Sira, za koji u igru nije ulazio Mario Pašalić. To je ujedno bio i njegov vjerojatno posljednji susret u Milanu, jer se vraća u Chelsea nakon jednogodišnje posudbe, a pitanje je želi li ga talijanski velikan kupiti i vratiti za sljedeću sezonu. Domaćin je poveo u 17. minuti preko Joaoa Pedra, koji je svladao Gianluigija Donnarummu s lijeve strane za veliko vodstvo. Gosti su mogli izjednačiti u 63, ali je 19-godišnji vratar i debitant Luca Crosta obranio penal Carlosu Bacci.  Ipak, u 72. minuti Milan je dobio novi jedanaesterac, a Gianluca Lapadula zabio za 1:1.  No, do kraja je Gabriel Paletta dobio crveni karton u 75, a Cagliari stigao do pobjede u trećoj minuti sudačke nadoknade. Nakon slobodnog udarca Donnarumma je odbio loptu a Fabio Pisacane stigao do nje i zabio na lijevu vratnicu za veliko slavlje sa zvukom sirene.  Na kraju je Cagliari stigao do 11. mjesta s 47 bodova, dok je Milan u prošlom kolu osigurao šestu poziciju i plasman u kvalifikacije za Europa ligu na ljeto.