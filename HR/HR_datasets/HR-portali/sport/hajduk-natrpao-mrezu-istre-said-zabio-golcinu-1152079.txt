Hajduk je u prvoj utakmici 22. kola Prve HNL na Poljudu svladao Istru s 4:0. Prva dva gola na utakmici su zabili Erceg i Vlašić, igrači koji su u Hajduku u prošlom kolu ulaskom donijeli remi sa Splitom. Bijelima je uvelike pomogao i gostujući vratar Ivušić koji je katastrofalno pogriješio u petoj minuti. Vratar Istre je driblao uz gol-crtu, a Erceg mu je uzeo loptu i pogodio praznu mrežu za 1:0. Vlašić je devet minuta kasnije postavio konačni rezultat. Uzeo je loptu na 30-ak metara, povukao do ruba kaznenog prostora, a onda pogodio u bliži kut. Hajduk nakon toga nije briljirao, Istra je u prvoj polovici drugog poluvremena bila bolja, ali nije uspjela zabiti. No, bijeli su u završnici utakmici postigla dva gola i na kraju stigli do visoke pobjede. Prvo je Said zabio sjajan u 88. minuti. Ganac je uzeo loptu u kutu, došao do vrha šesnaesterca, a onda prekrasno pogodio u suprotne rašlje. U sudačkoj nadoknadi Futacs je nakon kornera glavom pogodio za konačnih 4:0. >> Imamo odlične trenere, ali polovica u HNL-u su stranci! 