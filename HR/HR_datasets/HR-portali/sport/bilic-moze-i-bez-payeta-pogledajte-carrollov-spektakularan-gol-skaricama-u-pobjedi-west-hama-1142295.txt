West Ham Slavena Bilića na svom je terenu uvjerljivo slavio protiv Crystal Palacea (3:0) u 21. kolu engleskog prvenstva. Čekićari su pobjedu osigurali u posljednjih 20-ak minuta utakmice. Prvo je Feghouli zabio u 68. minuti, da bi na 2:0 senzacionalno povisio Carroll u 79. Napadač West Hama majstorski je zabio škaricama gol koji će konkurirati za najljepši pogodak sezone. Bila je to i svojevrsna poruka najboljem igraču Dimitriju Payetu koji ne želi igrati jer ga klub nije htio prodati. Konačni rezultat postavio je Lanzini u 86. minuti utakmice. Kod sva tri gola West Hama asistirao je Antonio. U prvom susretu danas Tottenham je na White Hart Laneu slavio West Bromwich s 4:0 uz tri gola Harryja Kanea te se tako probio na drugo mjesto. Istim rezultatom Arsenal je svladao posljednjeplasirani Swansea. Rezultati: Tottenham - WBA            4:0 (Kane 12, 77, 82, McAuley 26-ag) Burnley - Southampton      1:0 (Barton 79) Hull City - Bournemouth    3:1 (Hernadez 32, 50, Cummings 62-ag / Stanislas 3-11m) Sunderland - Stoke City    1:3 (Defoe 40 / Arnautovic 15, 22, Crouch 34) Swansea City - Arsenal     0:4 (Giroud 37, Cork 54-ag, Naughton 67-ag, Sanchez 73) Watford - Middlesbrough    0:0 West Ham - Crystal Palace  3:0 (Feghouli 68, Carroll 79, Lanzini 86) >> Srna objasnio zašto je odbio Barcu: Donio sam ispravnu odluku! 