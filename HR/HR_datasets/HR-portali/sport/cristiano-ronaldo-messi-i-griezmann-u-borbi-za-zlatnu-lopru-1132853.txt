Portugalac Cristiano Ronaldo, Argentinac Lionel Messi i Francuz Antoine Griezmann ušli su u uži izbor za najboljeg nogometaša svijeta u 2016. godini po izboru Međunarodnog nogometnog saveza (Fifa). Fifa nakon šest godina i raskida suradnje s France Footballom ponovo samostalno bira najboljeg nogometaša u izboru za Zlatnu loptu. Ronaldo, Messi i Griezmann ušli su u finale izbora, a najboljeg će odlučiti glasovi izbornika i kapetana svih nacionalnih reprezentacija, novinara oko 200 redakcija širom svijeta te glasovi navijača na web-stranici Fife. Cristiano Ronaldo je apsolutni favorit izbora jer je s Realom osvojio Ligu prvaka, a s Portugalom je postao europski prvak. U izboru nogometašica ostale su Nijemica Melanie Behringer, Brazilka Marta i Amerikanka Carli Lloyd, a u konkurenciji trenera Zinedine Zidane (Real), Claudio Ranieri (Leicester) i Fernando Santos (Portugal). Svečanost dodjele nagrada bit će 9. siječnja 2017. godine u Zürichu. 