Regionalni sud u Bremenu odlučio je da bivši liječnici nogometaša Ivana Klasnića moraju isplatiti odštetu od sto tisuća eura zbog pogrešnog liječenja bivšeg hrvatskog reprezentativca. Naime, Klasnić je tužio dvoje liječnika svog tadašnjeg kluba Werdera iz Brena da nisu prepoznali bolest koju je imao godinama, a koja se mogla dijagnosticirati iz obične analize krvi. Uz novčanu odštetu, sud je dosudio da dvoje liječnika mora snositi i sve troškove Klasnićeva liječenja u prošlosti i u budućnosti. Podsjetimo, Klasniću je dvaput transplantiran bubreg – prvi put od majke, a potom od oca. A sada triput tjedno odlazi na dijalizu te čeka trećeg donatora i transplantaciju bubrega. Prema presudi, dvoje liječnika moralo je prepoznati poremećaj rada bubrega. Naime, treći liječnik je ustanovio da su Werderovi doktori pet godina ranije morali otkriti bolest bubrega jer su 'bubrežne vrijednosti' odstupale dvostruko od normalnih. Klasnić je za odštetu tražio 1,5 milijuna eura ali je dobio 15 puta manje. Također, Klasnić je tražio odštetu i za gubitak zarade u karijeri zbog bolesti – po 500 tisuća eura za četiri izgubljene godine karijere. Sud je utvrdio da hrvatski nogometaš ima pravo i na takvu odštetu, ali o njezinoj visini odlučivat će se na drugom suđenju. >>Potresna Klasnićeva priča: Pitam se zašto baš ja... Noge su mi naotečene, pune vode >>Ivan Klasnić sve bliže velikoj pobjedi: Liječnici su pogriješili, mogao sam umrijeti!