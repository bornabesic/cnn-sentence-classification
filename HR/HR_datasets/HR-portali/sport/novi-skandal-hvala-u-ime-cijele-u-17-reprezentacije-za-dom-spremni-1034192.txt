Nikola Moro, kapetan Hrvatske U-17 reprezentacije oduševljava svojim igrama na Svjetskom prvenstvu u Čileu. Jučer je postigao prvi gol na susretu protiv Njemačke, a dok svjetski mediji pišu o njemu kao o novom Modriću, njegov otac Miro na potpuno drugačiji način privlači pozornost. Naime, na Facebooku ostavlja poruke koje izazivaju brojne kontroverze te koje dio javnosti osuđuje. – Drage Hrvatice i Hrvati u Domovini i izvan nje, zahvaljujem se od srca u ime Nikole i cijele naše obitelji tako mogu slobodno reći i u ime cijele hrvatske reprezentacije U 17 što nam dajete potporu u ovim sretnim trenucima, a znam da ste i vi sretni, zato vas pozdravljamo. Bog i Hrvati, za dom spremni. Idemo do finala. Sporan je, naravno, pozdrav "za dom spremni", zbog kojeg je kažnjen i Josip Šimunić. I ovo Miri Moru nije bio izdvojen slučaj jer je u najavi utakmice s Nijemcima napisao: "Žao mi je saveznika, ali i oni će pasti. Bog i Hrvati, za dom spremni." >>Kapetan Nikola Moro: Navijač Hajduka, a svim srcem igra za Dinamo