HRVATSKI atletičar Stipe Žunić na Uskrsnom mitingu u Splitu postavio je novi hrvatski rekord u bacanju kugle hicem od 21,45 metara. Žunić je tako za više od pola metra, odnosno za točno 51 centimetar popravio dosadašnji nacionalni rekord od 20,94 m koji je prije 12 godina postavio Edis Elkasević, sadašnji trener najbolje svjetske diskašice Sandre Perković. Žunić je svoj najbolji rezultat u karijeri popravio za 75 centimetara. Ovim rezultatom Žunić je skočio na četvrto mjesto svjetske ljestvice ove godine, dalje od njega bacali su Amerikanci Ryan Crouser (22,15m), Novozelanđanin Tomas Walsh (21,80m) i Poljak Konrad Bukowiecki (21,17m).