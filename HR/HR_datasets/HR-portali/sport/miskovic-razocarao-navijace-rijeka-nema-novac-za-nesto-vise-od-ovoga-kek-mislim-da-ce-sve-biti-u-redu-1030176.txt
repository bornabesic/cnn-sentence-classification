Miškovićeva dužnost je izbalansirati prodaju i kupovinu igrača tako da Rijeka ne izgubi na kvaliteti već da ju dobije jer ih tek sada čeka najteža sezone u povijesti. No, kako sada stvari stoje ne ide baš sve po planu. Rijeka je uzela povijesnu dupli krunu, slavi se već danima na Kvarneru, svi su radosni i veseli od navijača do nogometaša i tako treba biti. Već se uvelike priča o Ligi prvaka, o pojačanjima, izlaznim i ulaznim transferima koji bi trebali osnažiti momčad za, koliko toliko, konkurentan nastup u Ligi prvaka. Zbog toga je predsjednik Rijeke, Damir Mišković, pod velikim pritiskom. Miškovićeva dužnost je izbalansirati prodaju i kupovinu igrača tako da Rijeka ne izgubi na kvaliteti već da ju dobije jer ih tek sada čeka najteža sezone u povijesti. No, kako sada stvari stoje ne ide baš sve po planu. Prvo, Rijeka neće tako skoro igrati na Kantridi, odnosno do daljnjeg su na Rujevici, a Mišković je otkrio da je sve stopirano jer Rijeka nema novca. Mišković je u razgovoru za Novu TV otkrio kako će Kantrida morati čekati. ”Sada je donesen GUP, još traju procedure, da ne govorim sada točno koji dokumenti nedostaju, grad je napravio svoj dio posla. Cilj nam je pronaći novog investitora koji će biti zainteresiran za cijeli kompleks, uključujući i stadion. Social Sports već godinu dana nema te novce na računu, a ako bude zanimljivo investitorima stadion će biti samo jedan malo dio. Potrudit ćemo se, sada imamo više vremena razmišljati o tome”, kazao je Mišković. Još uvijek se pregovara s Kekom. ”Rekao bih da je ključna karika naš slogan ‘zajedno smo Rijeka’, svi zajedno smo izdržali, grad, navijači, svi koji rade u klubu i naravno na kraju najzaslužniji i najodgovorniji Matjaž. Njemu istječe ugovor krajem ovog mjeseca, sve smo se dogovorili i trebamo samo sjesti, možda i ovaj vikend i napraviti strategiju za narednih pet godina, koju ćemo predstaviti vlasnicima i na bazi toga idemo naprijed. Ne bojim se za Matjaža, mislim da je sve u redu”, kazao je Mišković. Na koncu je naglasio kako Rijeka nema financijskih mogućnosti za nešto više od ovoga i da će pokušati napraviti što je više moguće u okvirima u kojima su sada. “Momčad je odlična i sada. Neće biti nikakvih ludovanja u Rijeci, ostat će u istoj normali kao što je bila dosad. Mislim da je to jako puno novaca za hrvatski nogomet. Mi ćemo pokušati otići daleko, bilo da tko otiđe ili dođe netko novi, uvijek ćemo ostati u ovoj granici jer većih financijskih mogućnosti nemamo. Mogu samo obećati svima da ćemo pokušati napraviti najbolje za hrvatski nogomet i Rijeku te da ćemo dati sve od sebe u mogućnostima koje imamo”, veli Mišković.