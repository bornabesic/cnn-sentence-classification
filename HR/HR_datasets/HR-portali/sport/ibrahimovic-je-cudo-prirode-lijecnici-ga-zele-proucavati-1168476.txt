Zlatan Ibrahimović jedan je od najboljih nogometaša na svijetu i po nekima vrlo poseban. Naime, napadač Manchester Uniteda prije nekoliko tjedana ozlijedio je križne ligamente desnog koljena na utakmici četvrtfinala Europske lige protiv Anderlechta te je morao na operaciju.  Šveđanin je otputovao u SAD, gdje je operiran u sveučilišnoj bolnici Pittsburgh. Liječnici su nakon operacije izjavili kako nisu mogli vjerovati u kakvom je stanju bilo njegovo koljeno i žele ga proučavati. – Liječnici su bili oduševljeni izgledom njegova koljena. Rekli su kako takvo nešto još nisu vidjeli. Gotovo je nemoguće da netko nakon dvadeset godina sportske karijere ima tako snažno koljeno. Osim ligamenata u koljenu, ništa nije bilo oštećeno – izjavio je Zlatanov menadžer Mino Raiola. Fixed, done and stronger. Once again thank you for the support. We will enjoy my game togheter soon A post shared by IAmZlatan (@iamzlatanibrahimovic) on May 2, 2017 at 7:07am PDT Liječnici su Zlatanu Ibrahimoviću ponudili da se nakon karijere vrati u Pittsburgh kako bi proučavali njegovo tijelo. – Zamolili su Zlatana da se vrati kada završi karijeru kako bi proučavali njegovo tijelo. Liječnike posebno zanimaju koljena i zglobovi. Tvrde, Ibrahimović je čudo prirode – dodao je Raiola. 