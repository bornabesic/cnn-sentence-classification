U četvrtfinalu Lige prvaka Juventus je kod kuće pobijedio Barcelonu sa 3:0. Argentinac Paulo Dybala igrao je sjajno te je zabio dva pogotka. - Igrali smo odlično i zabili što smo trebali. Imamo sjajan rezultat uoči uzvrata na Nou Campu. Mojoj sreći nema kraja, jer kao dijete sam sanjao o ovakvim trenucima i sada sam to uspio. Najvažnije da smo puni samopouzdanja. I u uzvratu trebamo izboriti pozitivan rezultat - rekao je Dybala. Igrom svoje momčadi zadovoljan je bio i Juventusov trener Massimiliano Allegri. - Igrali smo tehnički dobro, bili smo oštri i imali dobar protok lopte. Neke stvari su mogle biti bolje. U Barceloni ćemo tražiti pogodak. Ja sam sanjar, ali i realist. Juventus respektira Europu, ali još je važnije da je respektiran u Europi. To je moj najveći uspjeh u tri godine u klubu - rekao je Allegri te pohvali sve igrače, a posebno Dybalu. Uzvratna utakmica igra se za osam dana na Nou Campu. 