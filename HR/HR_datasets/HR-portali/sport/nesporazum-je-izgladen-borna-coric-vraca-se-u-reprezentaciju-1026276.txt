Krajan, Ćorić i predsjednik Saveza Franjo Luković sjeli su za stol i riješili sve nesuglasice, te službeno najavili povratak u reprezentaciju. Borne Ćorića napustio je hrvatsku tenisku reprezentaciju još uoči finala Davis Cupa u zagrebačkoj Areni kada ga izbornik Željko Krajan nije uvrstio među četiri tenisača koji su nastupali protiv Argentine. Ćorića je to zasmetalo i naljutio se na izbornika, to jest, zasmetao mu je način na koji je otpisan. Nije zamjerio samo izborniku, nedavno je Borna kazao kako se nisu lijepo ponijeli prema njemu i prije ponovnog nastupa za reprezentaciju i da se to mora riješiti. Sastanak sa izbornikom i Savezom je ubrzo organiziran i stvari su izglađene. Krajan, Ćorić i predsjednik Saveza Franjo Luković sjeli su za stol i riješili sve nesuglasice, te službeno najavili povratak u reprezentaciju. Borna je ponovno raspoloživ za playoff za Svjetsku skupinu u kojem Hrvatska u rujnu igra protiv Kolumbije u gostima. “Nekoliko mjeseci nakon umalo osvojenog Davis Cupa, gdje nas je pratio peh ozljede koljena našeg za velike rezultate nezamjenjivog Borne Ćorića, i vrućih tonova zbog izostavljanja Ćorića iz tima koji se suprotstavio Argentini, Borna, izbornik Željko Krajan i predsjednik HTS-a Franjo Luković razgovarali su o proteklim događajima i budućoj suradnji u nastupima reprezentacije Hrvatske. Izraženo je razumijevanje za Bornino nezadovoljstvo zbog izostavljanja iz ekipe u prošlogodišnjem finalu, ali i obostrana želja da u daljnjim nastupima naše reprezentacije Bona Ćorić da svoj doprinos, onako kako je to omogućilo dolazak do finala Davis Cupa u 2016. godini. Očekujemo stoga da ćemo u rujanskom susretu s Kolumbijom osigurati ostanak u Svjetskoj skupini Davis Cupa te dodatno ojačani iskustvima iz 2016., uz malo sportske sreće, već iduće godine ponovno aspirirati na osvajanje trofeja u tom natjecanju”, stoji u priopćenju saveza. 