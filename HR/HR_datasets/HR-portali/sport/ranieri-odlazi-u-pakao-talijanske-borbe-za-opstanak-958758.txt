Foto: Getty Images/Guliver Image SAMO mjesec dana nakon što je smijenjen s klupe Leicester Cityja, Claudio Ranieri mogao bi se vratiti u rodnu Italiju. Prema pisanju Corriere dello Sporta, novi Palermov predsjednik Paul Baccaglini želi dovesti Ranierija kako bi spasio klub od ispadanja u drugu ligu. Palermo je ove sezone promijenio već četiri trenera, a zadnji koji je dobio košaricu je Diego Lopez. Kontroverzni Palermov predsjednik Maurizio Zamparini, poznat po smjenama trenera, odstupio je prošlog mjeseca s dužnosti. U karijeri je promijenio 40 trenera, ali je ostvario goleme transfere poput onih Dybale, Pastorea i Cavanija. Baccaglini se nada da će uspjeti nagovoriti Ranierija, koji bi ostao trener čako i ako Palermo ispadne u Serie B. Momčad sa Sicilije je devet kola prije kraja čak sedam bodova od zone spasa. Ranieriju bi to bio 17. klub u trenerskoj karijeri.