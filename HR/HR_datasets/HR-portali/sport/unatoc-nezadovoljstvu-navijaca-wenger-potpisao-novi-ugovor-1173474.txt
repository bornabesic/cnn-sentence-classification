Trener Arsenala Arsene Wenger potpisao je novi dvogodišnji ugovor koji ga s engleskim prvoligašem veže do 2019. godine i koji ne sadrži klauzulu o prekidu. Kako javlja BBC, ni Arsenal ni 67-godišnji Wenger ne smatraju to nužno zadnjim ugovorom Francuza s klubom iz sjevernog Londona. Arsenal je prvenstvo završio kao peti i prvi je put od 1996. godine, kada ga je preuzeo Wenger, završio izvan prve četvorke koja jamči plasman u Ligu prvaka.  Mjesecima se već nagađa o Wengerovoj budućnosti kod 'topnika' s obzirom na ovakav rezultat i nezadovoljstvo navijača.