Ernesto Valverde je novi trener Barcelone! Potvrdio je to predsjednik kluba Josep Maria Bartomeu u ponedjeljak poslijepodne. Dosadašnji trener Athletic Bilbaa (koji je sezonu završio na sedmom mjestu u prvenstvu) je s katalonskim klubom potpisao ugovor na dvije godine, a službeno predstavljanje je zakazano za četvrtak. - Valverde ima sposobnost, prosuđivanje, znanje i iskustvo, promovira mlade igrače i ima Barcin način. Veliki je radnik - rekao je na konferenciji za medije Bartomeu. Valverde je i u igračkoj karijeri nosio dres Barcelone, a u 22 utakmice je postigao osam pogodaka. Do sada je kao trener vodio Athletic, Valenciju, Olympiacos, Villarreal i Espanyol.