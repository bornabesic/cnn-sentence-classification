Hrvatski stručnjak na klupi Eintrachta iz Frankfurta Niko Kovač demantirao je da će preuzeti Borussiju Dortmund kada je njegova momčad igrala finale kupa protiv 'žuto-crnih'. Naravno, tada je klupa bila popunjena, ali pošto je Thomas Tuchel dobio otkaz priča bi mogla dobiti zaokret. >> Od Kovača do Simeonea - ovo su svi mogući Tuchelovi nasljednici Barem ako je vjerovati njemačkim medijima, koji sve češće bivšeg hrvatskog izbornika stavljaju na mjesto šefa struke slavnog njemačkog kluba. Hrvatski trener je po mnogim parametrima legitiman kandidat za upražnjenu klupu osvajača njemačkog kupa. Počevši od toga da je cijelu nogometnu karijeru proveo u Njemačkoj, razumije njemački nogomet do temelja, do toga da s Eintrachtom radi odličan posao. Glavni protukandidat mu je švicarski trener Lucien Favre, koji je odveo Nicu do kvalifikacija Lige prvaka. Favre je jedan dio sezone proveo i na vrhu Ligue 1 stoga Borussija može računati na njegovu stručnost i rad s već etabliranim i ozbiljnim nogometašima. Ostaje vidjeti koliko istine ima u ovim napisima i hoće li Niko Kovač zaista napraviti najveći skok u svojoj trenerskoj karijeri i sjesti na klupu njemačkog giganta. S njim bi pošao i njegov brat Robert, također.