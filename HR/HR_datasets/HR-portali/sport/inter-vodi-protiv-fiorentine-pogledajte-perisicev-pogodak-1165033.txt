Ivan Perišić zabio je pogodak za Inter u susretu 33. kola talijanske lige. Gledatelji u Firenci vidjeli su čak devet pogodaka u utakmici u kojoj je Fiorentina pobijedila Inter sa 5:4. Hrvatski reprezentativac u 29. minuti bio je strijelac izjednačujućeg pogotka za 1:1. Antonio Candreva sjajno je pronašao Perišića koji je mirno zakucao u mrežu domaće momčadi. Ivan Perisic Goal HD - Fiorentina 1-1 Inter... by Goal-Free-Kick U 23. minuti Fiorentina je povela pogotkom Matiasa Vecine nakon lijepe asistencije našeg Hrvoja Milića. Gosti su poveli u 34. minuti, a strijelac je bio Mauro Icardi. Početkom drugog poluvremena Fiorentina je imala priliku izjednačiti iz jedanaesterca. U 52. minuti Federico Bernardeschi nije uspio prevariti Interova vratara Samira Handanovića. Domaćin je nešto kasnije u samo dvije minute okrenuo rezultat. Prvo je u 62. minuti Davide Astori zabio za izjednačenje, a za rezultatski preokret i vodstvo od 3:2 pogodio je Matias Vecino. Khouma Babacar je s dva pogotka (70. i 79. minuta) povisio vodstvo Fiorentine (5:2).  Golijadu u Firenci nastavio je Mauro Icardi. U 82. minuti je nakon Perišićeve asistencije smanjio na 5:3, a u drugoj minuti sudačke nadoknade zabio je i treći pogodak na utakmici (5:4). Od prve minute u domaćem sastavu uz Milića igra i Milan Badelj, dok je za Inter Marcelo Brozović u igru ušao u 76. minuti. U utakmici koja je igrana ranije Atalanta je pobijedila Bolognu sa 3:2. >>Chelsea slavio protiv Tottenhama i plasirao se u finale FA kupa