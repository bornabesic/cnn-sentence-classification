Rijeka je u Puli mogla osvojiti važne bodove u borbi za naslov. U 29. kolu Prve HNL Kekova momčad je protiv Istre igrala neodlučeno 1:1. Gosti su poveli pogotkom Gorgona u 39., a izjednačio je Gržan iz jedanaesterca u 58. minuti. Ovim remijem Rijeka ima, sedam kola prije kraja, samo pet bodova prednosti ispred drugoplasiranog Dinama koji je izgubio od Hajduka sa 0:2. Gosti su od prve minute stezali obruč oko Istrinih vrata. Prilike su imali Bezjak, Gorgon i Andrijašević, ali nisu mogli probiti obranu Puljana. Rijeka je do prednosti došla u 39. minuti, a strijelac je bio Gorgon.  Sudac nije odmah priznao pogodak, jer je pomoćnik visoko podigao zastavicu. Nakon što su se suci konzultirali, glavni sudac Fran Jović pokazao je na centar. U nastavku se Rijeka neočekivano povukla te je otvorila mnogo prostora Istrinim igračima. Prilike su imali Solomon i Lucio, a onda je u jeku inicijative domaće momčadi u 58. minuti sudac Jović pokazao na bijelu točku. U Rijekinom šesnaestercu rukom je igrao Gorgon. Gržan je iz jedanaesterca izjednačio na 1:1. Posljednjih trideset minuta Rijeka je opasno pritisnula Istrinu obranu, ali pokušaje Andrijaševića i Vešovića vratar Ivušić je sjajno obranio. U 74. minuti Rijeka je zatresla mrežu, ali sudac nije priznao Gavranovićev pogodak zbog zaleđa. Rijeka je u završnici sve gurnula u napad, ali mreže se više nisu tresle. >>Plavi šokirani: Hajduk je pobjedom u Maksimiru udaljio Dinamo od obrane naslova Tijek utakmice: Istra - Rijeka 1:1 90'+3 - Gotova je utakmica u Puli. Istra i Rijeka igrali su 1:1. 90' - Igra se tri minute sudačke nadoknade. 85' - Još je pet minuta do kraja utakmice u Puli. Rijeka je sve bacila u napad! 76' - Rijeka je potpuno pritisla Istrinu obranu. 74' - Rijeka je zatresla mrežu, ali sudac nije priznao Gavranovićev pogodak zbog zaleđa. 70' - Ivušić briljira na vratima Istre! Vešović je primio loptu na desnoj strani i dobro pucao, ali čuvar mreže domaće momčadi sjajno brani. 68' - Gavranović je imao priliku, ali brani Istrin vratar. 60' - Rijeka je pokušala brzo uzvratiti. Andrijašević je sjajno pucao, ali vratar Ivušić sjajno brani. 58' - Gooool! Gržan iz jedanaesterca izjednačio na 1:1. Kazneni udarac skrivio je Gorgon, koji je igrao rukom u šesnaestercu. 57' - Još jedan Istrin pokušaj. Pucao je Lucio, ali je obranio Prskalo. 55' - Prilika za Istru. Napadač Solomon sjurio se prema golu Prskala, ali mu je lopta pobjegla. 54' - Vešović je zaprijetio, ali se Istra uspjela obraniti. 50' - Igra se uglavnom oko sredine terena. 46' - Počelo je drugo poluvrijeme. 45' - Završilo je prvo poluvrijeme. Rijeka vodi protiv Istre sa 1:0. 39' - Gooool! Gorgon je zabio za vodstvo Rijeke. Sudac nije odmah priznao pogodak, jer je pomoćnik visoko podigao zastavicu. Nakon što su se suci konzultirali, glavni sudac Fran Jović pokazao je na centar.  32' - Andrijašević je prebacio na drugu vratnicu, ali nitko od suigrača nije bio blizu lopte. 25' - Bezjak je loše pucao. Istrin vratar nije imao problema uloviti loptu. 23' - Andrijašević je puca, ali Ivušić nije imao tešku zadaću. Istrin vratar odbio loptu. 18' - Gorgon je pucao s 25 metara nakon dodavanja s Andrijaševićem, ali nije bio precizan. 12' - Istra je zaprijetila, ali Gržanov udarac je završio u bloku. Prskalo je lagano ukrotio loptu. 10' - Zbog žestokog prekršaja Pavić je dobio žuti karton. 5' - Sjajna prilika za Rijeku! Bezjak je dobio loptu na 11 metara, dobro je pucao, ali Ivušić je još bolje obranio. 1' - Počela je utakmica u Puli. 