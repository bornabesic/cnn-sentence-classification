Screenshot (Youtube) DARUSSAFAKA je u predzadnjem kolu Eurolige nakon produžetka pobijedila Bamberg s 99:97, i tako izborila okršaj u posljednjem kolu za prolazak dalje. Naime, turski klub sada ima isti broj pobjeda kao osmoplasirana Crvena Zvezda te će se u Istanbulu u međusobnom susretu odlučivati posljednji putnik u drugi krug Eurolige.  U Beogradu su se nadali kako će im Nijemci pomoći, a to se umalo i dogodilo. Bamberg je nekoliko puta imao desetak poena prednosti, a u posljednju minutu regularnog dijela ušao je s pet poena prednosti. Uzalud...   Nakon utakmice u Njemačkoj najviše se komentiraju sudačke odluke jer je većina njih u završnici susreta otišla na stranu turske momčadi. Prokomentirao ih je i nesuđeni hrvatski izbornik Andrea Trinchieri, trener Bamberga. "Postalo je malo dosadno davati komentare nakon ovakvih utakmica. Što mogu reći? Ništa. Tko prati košarku, sve je vidio. Što se dogodilo ovdje, usred Europe. Konačni rezultat je najmanji od svih problema..."