Valtteri Bottas, vozač Mercedesa, pobjednik je VN Rusije vožene u Sočiju. Finac je došao do svoje prve pobjede u karijeri ispred Ferrarijevog dvojca, Sebastiana Vettela i Kimija Raikkonena, puše GP1. Drugi Mercedesov vozač, Lewis Hamilton, završio je četvrti, a Red Bullov Max Verstappen peti. Force Indijini vozači, Sergio Perez i Esteban Ocon, došli su do šestog i sedmog mjesta. Bodove su još osvojili Renaultov Nico Hulkenberg, Williamsov Felipe Massa i Toro Rossov Carlos Sainz. Pos    Driver    Team    Laps    Gap 1    Bottas    Mercedes    52    1h 28:08.743 2    Vettel    Ferrari    52    + 0:00.617 3    Raikkonen    Ferrari    52    + 0:11.000 4    Hamilton    Mercedes    52    + 0:36.320 5    Verstappen    Red Bull    52    + 1:00.416 6    Perez    Force India    52    + 1:26.788 7    Ocon    Force India    52    + 1:35.004 8    Hulkenberg    Renault    52    + 1:36.188 9    Massa    Williams    51    + 1 Lap 10    Sainz    Toro Rosso    51    + 1 Lap 11    Stroll    Williams    51    + 1 Lap 12    Kvyat    Toro Rosso    51    + 1 Lap 13    Magnussen    Haas    51    + 1 Lap 14    Vandoorne    McLaren    51    + 1 Lap 15    Ericsson    Sauber    51    + 1 Lap 16    Wehrlein    Sauber    50    + 2 Laps Ricciardo    Red Bull    5    Brakes Alonso    McLaren    0    Did Not Start Palmer    Renault    0    Accident Grosjean    Haas    0    Accident   Tijek utrke Pascal Wehrlein, Marcus Ericsson i Stoffel Vandoorne jedini su vozači koji su koristili super soft gume na startu. Fernando Alonso je prije kruga za zagrijavanje javio momčadi da ima problema s bolidom. Na kraju nije ni uspio završiti formacijski krug, bolid mu je stao na ulazu u pit-lane. Start nije bio moguć pa se krenulo u još jedan formacijski krug. Valtteri Bottas startao je odlično i uzeo prvo mjesto nakon prvog zavoja. Vettel je pao na drugo mjesto, a Raikkonen na treće. Lewis Hamilton zadržao je četvrto mjesto. Jolyon Palmer i Romain Grosjean imali su udes nakon prvog zavoja i obojica završili utrku. Lance Stroll se također izvrtio, ali je nastavio utrku. Nakon udesa slijedio je Safety Car. Stoffel Vandoorne, Pascal Wehrlein i Marcus Ericsson iskoristili su priliku i obavili prve ulaske u boks. Safety Car se maknuo nakon tri kruga. Max Verstappen se sa sedmog mjesta probio do petog. Bottas je nakon prvog pravog kruga imao više od sekunde prednosti nad Vettelom. Daniel Ricciardo je preko radija javio problem i počeo usporavati u petom krugu, te je na kraju pozvan u boks, ali nije bilo šanse za nastavak. Hamilton se žalio na nedostatak snage. Britanac je nakon tri kruga zaostajao više od šest sekundi iza momčadskog kolege. Kevin Magnussen i Stoffel Vandoorne dobili su kazne od 5 sekundi zbog ‘rezanja’ 2. zavoja. Nakon prvih 10 krugova Bottas je imao više od 3 sekunde prednosti u odnosu na Vettela koji je bio 4 sekunde ispred Raikkonena. Hamilton se počeo približavati Raikkonenu, stigavši na 1,5 s do Finca. Verstappen je bio na sigurnom 5. mjestu, Massa 6., Perez i Ocon 7. i 8., a Hulkenberg i Magnussen su zatvarali prvu desetoricu. Carlos Sainz je napredovao na startu i došao do 11. mjesta ispred momčadskog kolege Daniila Kvjata. Lance Stroll je nakon incidenta u prvom krugu bio 13., a u utrci su još bili Vandoorne, Wehrlein i Ericsson. Hamiltonu, koji je zaostajao već 13 sekundi za Bottasom, su javili da se i drugi vozači žale na brzinu. S druge strane, Bottasu su javili da ima odličnu brzinu i da njegova prednost u odnosu na Vettela raste. Hamilton je na to odgovorio s najbržim krugom utrke u 19. krugu. Alonso je izjavio da mu motor nije imao snagu, te da je pokušao nešto na volanu, ali nije pomoglo. Španjolac tako i četvrtku utrku zaredom ove sezone nije uspio stići do cilja. Verstappen se žalio na potrošnju prednje lijeve gume koja se jako troši u 4. zavoju. Wehrlein je otišao u boks po drugi puta u 22. krugu, isto kao i Massa, Magnussen i Kvjat. Krug kasnije obaveze u boksu obavio je i Ericsson. Vozači su kretali u boks nešto kasnije zbog Safety Cara na početku utrke. Vettel je lagano dizao svoj tempo i spustio se ispod 5 sekundi iza Bottasa koji je stizao vozače zaostale za cijeli krug već u 25. krugu. Nijemac je uspio doći na 3 sekunde iza Bottasa, ali je i on morao proći zaostale vozače. Ocon i Stroll su bili sljedeći u boksu u 27. krugu. Krug kasnije u boks je ušao i vodeći u utrci, vrativši se na stazu na 4. mjesto, iza momčadskog kolege. Vettel se opet žalio na zaostale vozače, a njegov momčadski kolega ušao je u boks u 30. krugu nakon što je javio da ima problema. U istom krugu zamjenu guma je odradio i Verstappen. U 31. krugu u boks je otišao Hamilton, dok je za to vrijeme njegov momčadski kolega zabilježio najbrži krug utrke. Vettelu su javili da radi dobar posao i da može ostati na stazi. U tom je trenutku imao prednost od 20 sekundi u odnosu na Bottasa. Nijemac je napokon otišao u boks u 34. krugu i vratio se na 2. mjesto nakon promjene guma. Razlika između Bottasa i Vettela bila je 4,5 s, ali je Sebastian imao 7 krugova novije gume i vozio brža vremena iz kruga u krug. Bottas je u 39. krugu napravio pogrešku i blokirao prednju desnu gumu, što je pomoglo Vettelu koji se spustio na ispod 2 sekunde iza njega. Iza njih nije se događala velika borba. Raikkonen je i dalje bio 3., a Hamilton 4. Verstappen je držao svoje 5. mjesto, Massa 6., a Perez i Ocon 7. i 8. Hulkenberg i Sainz bili su 9. i 10. Bottas i Vettel su opet stigli zaostale vozače, a to je omogućilo Ferrarijevom vozaču da se još više približi. U međuvremenu je Hulkenberg obavio svoj prvi pit-stop, a Massa drugi. Vettel se sve više približavao Bottasu, došavši na 1,3 s zaostatka 5 krugova prije kraja utrke. U 48. krugu Nijemac je zabilježio najbrži krug utrke, ali ni to nije bilo dovoljno. Valtteri Bottas došao je do svoje prve pobjede u karijeri nakon odličnog starta i popravio Mercedesov vikend nakon lošije subote. 