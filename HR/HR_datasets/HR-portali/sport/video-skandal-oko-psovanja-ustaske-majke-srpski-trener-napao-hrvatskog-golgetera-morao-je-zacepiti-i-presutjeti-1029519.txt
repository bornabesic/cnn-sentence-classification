Navijači nikako ne mogu biti zadovoljni s obzirom na to da Željezničar ima jednu od najkvalitetnijih momčadi u ligi, da stvar bude gora na kraju prvenstva nastao je totalni razdor između navijača, trenera i golgetera, hrvatskog nogometaša, Ivana Lendrića. Sarajevski Željezničar zaista nije imao dobru sezonu, završili su kao drugi u prvenstvu ispusitvši naslov prvaka u dramatičoj završnici protiv Zrinjskog, a eliminirani su i u polufinalu Kupa Širokog Brijega koji je kasnije i osvojio titulu. Navijači nikako ne mogu biti zadovoljni s obzirom na to da Željezničar ima jednu od najkvalitetnijih momčadi u ligi, da stvar bude gora na kraju prvenstva nastao je totalni razdor između navijača, trenera i golgetera, hrvatskog nogometaša, Ivana Lendrića. Inače, Lendrić je prvi topnik kluba i lige s 19 pogodaka. U utakmici posljednjeg kola protiv Radnika na Grbavici dogodila se ružna scena. Hrvatski napadač, Lendrić, zabio je pogodak za 1:1 i onda se okrenuo gledateljima na sjeveru i gestikulirao kako bi uzvratio za uvrede i psovke kojima su ga njegovi navijači častili u nekoliko navrata. Nakon toga prvo se srpski trener Slavko Petrović, šef stručnog stožera u Željezničaru, žestoko obrušio na hrvatskog napadača. “Ostao sam bez komentara kada sam vidio što se dogodilo. Ivanu Lendriću je u ovom klubu jako puno progledano kroz prste. Prvo, sigurno nije korektno sa strane pojedinih navijača da vrijeđaju igrača koji je prvi strijelac lige, koji je postigao 19 pogodaka. Međutim, još manje je korektno kako se on ponašao prema navijačima, ako mu je oprošteno to što je napravio protiv Širokog ovdje i ako su mu oproštene neke stvari sa treninga, onda je morao začepiti i prešutjeti. Zbog toga je zamijenjen”, rekao je trener Željezničara. Zeleznicar Lendric by videosansebastian Glasnogovornik kluba kazao je kako je Lendriću zabranjeno davati izjave dok se ne smiri situacija, ali napadač je ipak dao izjavu nakon utakmice s Radnikom. “Ispričavam se svima zbog ispada, žao mi je zbog toga. Međutim, nisam zaslužio da me vrijeđaju nakon 50 utakmica i 30 golova za Željezničar. Nekolicina navijača uspjela me je isprovocirati jer su mi tijekom cijele utakmice psovali ustašku majku. Odigrao sam posljednju utakmicu za Željezničar, ponosan sam na sebe i svoje suigrače. Hvala svima, posebno njima, zajedno smo napravili ove rezultate. Prvi sam strijelac, a to bez svojih suigrača ne bih mogao ostvariti. Hvala i navijačima koji su nas bodrili tijekom cijele sezone, pa i kad je bilo najteže”, kazao je Lendrić. Lendrić je ujedno najavio kako odlazi, ali nije otkrio gdje će nastaviti karijeru…