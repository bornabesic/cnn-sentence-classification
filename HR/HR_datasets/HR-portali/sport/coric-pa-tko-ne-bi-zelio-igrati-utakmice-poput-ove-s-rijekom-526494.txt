Jedan od najvećih Dinamovih talenata u posljednjih desetak godina ponovno je podigao prašinu. Točnije, podigao ju je trener Petev izjavom kako je mladi 'modri' veznjak odbio igrati utakmicu protiv Rijeke. No u razgovoru za Tportal Ante Ćorić je odbacio izjave bugarskog trenera. - Pa tko ne bi želio igrati ovakve utakmice? Protiv Hajduka sam igrao pod temperaturom, a i kada smo igrali protiv Rijeke htio sam ići na put iako sam imao temperaturu 40°C - kaže Ćorić za Tportal te dodaje kako ga je Petev u posljednjih nekoliko treninga postavio da igra na stoperu, a dva dana prije derbija poslao ga je u drugu momčad: - Pitao sam trenera zašto mi to radi jer to nije pozicija na kojoj igram. S obzirom na to da sam treneru i rekao da me boli noga, čudi me da me htio uopće staviti na to mjesto. Zašto ga je Bugarin stavljao u obranu zna vjerojatno samo on, no kako god bilo činjenica je da su niti između mlade nade Dinamove nade i trenera, pa tako i kluba, ovoga puta do kraja popucale te je odlazak iz Dinama ovog ljeta sve izgledniji. Cijeli članak pročitajte na Tportalu.