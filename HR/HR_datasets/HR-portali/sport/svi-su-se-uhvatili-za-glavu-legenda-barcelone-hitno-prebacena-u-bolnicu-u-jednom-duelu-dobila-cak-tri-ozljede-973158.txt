Screenshot (Youtube) BARCELONA je s 3:1 pobijedila Alaves i obranila naslov osvajača Kupa Kralja, a početak utakmice obilježila je ružna ozljeda Javiera Mascherana. Legendarni igrač nakon jednog zračnog duela ostao je ležati na travi. Odmah mu je iz glave potekla krv, ali je uz posjekotinu zaradio još dvije ozljede. Nakon što je hitno prebačen u bolnicu liječnici su mu dijagnosticirali blaži potres mozga, a pri padu je ozlijedio i koljeno.   Mnogi smatraju da je to bila posljednja utakmica u dresu Barcelone za 32-godišnjeg Argentinca koji ima bogate ponude iz Turske.  Mascherano je dosad osvojio s Barcelonom četiri naslova prvaka Španjolske, četiri Kupa kralja, po tri španjolska i europska Superkupa, dvije Lige prvaka te dva Svjetska klupska prvenstva.