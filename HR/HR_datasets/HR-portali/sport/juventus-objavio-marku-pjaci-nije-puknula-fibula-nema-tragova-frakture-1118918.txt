Marko Pjaca jedan je od onih koji neće nastupiti za Hrvatsku protiv Kosova. HNS je prije nekoliko dana objavio da  pregled magnetskom rezonancijom u bolnici Sv. Katarina pokazao je infrakciju fibule, odnosno napuknuće lisne kosti.  - Marko Pjaca nije s nama jer je ozlijeđen, napukla mu je fibula što nisu primijetili u Juventusu. A o drugom ćemo pitanju razgovarati poslije utakmice - rekao je danas izbornik Hrvatske. Međutim, Juventus je na svojim stranicama objavio da nema nikavih tragova puknuća fibule. "Marko Pjaca danas je obavio detaljne pretrage ( uključujući CT, MRI) u našoj medicinskoj ustanovi, otkrivene su modrice na lijevoj nozi, ali nema nikakvih znakova puknuća fibule. Pjacina situacija i dalje će se pratiti, a potopuna dijagnoza bit će obavljena nakon što se učine sve pretrage", piše na stranici Juvea. 