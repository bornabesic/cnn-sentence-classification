Hrvatski izbornik Željko Babić jako emotivno je doživio pobjedu Hrvatske nad Španjolskom u četvrtfinalu SP-a. Čak je i zaplakao nakon utakmice, naravno bile su to suze radosnice zbog velikog uspjeha. Prezadovoljan sam jer smo u velikom hendikepu i imamo mnogo problema s ozljedama tijekom cijelog turnira. Ali danas je pobijedilo veliko hrvatsko srce i ljubav prema domovini. Hvala mojim igračima na tome! A naravno, zahvalit ću kao i uvijek Gospi međugorskoj i Isusu - izustio je u dahu Babić za RTL te dodao: - Volim kad su Hrvati sretni i branitelji i žene koje rade u marketima te ne mogu biti s muževima... Izbornik je naglasio da je Marko Mamić odigrao fantastično, a na pitanje gdje je skirvao ovakvu Hrvatsku zatražio je odgovor od Mamića. Hrvatski junak pak je skromno kazao: - Ja sam nebitan. Babić je otkrio da su reprezentaciji stigle mnoge poruke potpore. - Stigla nam je i emotivna poruku žena koje su u ratu izgubile sinove, supruge i braću. Bilo je puno onih koji su molili za nas - zaključio je izbornik sa suzama u očima. 