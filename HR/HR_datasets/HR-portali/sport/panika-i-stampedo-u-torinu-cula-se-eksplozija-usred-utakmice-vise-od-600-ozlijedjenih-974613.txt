Foto: Giorgio Perottino/REUTERS/PIXSEL PANIKA, stampedo i više od 600 ozlijeđenih u Torinu. U trenutku kad je Ronaldo zabio za 3:1, na glavnom torinskom trgu San Carlo nastao je kaos, jer je strah od terorističkog napada izazvala eksplozija vatrometa. Jedan je dečko, kako prenosi Gazzetta delo Sport, zapalio petardu i kad je eksplodirala, počeo je vikati: ''bomba, bomba''. U općem metežu nestalo je i trogodišnje dijete, a petero ljudi nalazi se u teškom stanju. Prva izvješća glasila su da ima 30 ozlijeđenih, pa 200, pa 400, da bi jutros Gazzetta javila da se brojka popela na preko 600. Petoro je u kritičnom stanju, uključujući dijete od četiri godine. Usporedno s time počela su i razbijanja kafića u blizini, a najveći problem nastao je kad započeo stampedo. Ljudi su gazili jedni preko drugih, krvi je bilo svugdje, a one koji su zbog ozljeda ležali po podu su i, kako prenosi Gazzeta dello sport, pokrali. Velik broj navijača Juventusa, njih oko 20 tisuća, utakmicu finala Lige prvaka između Juvea i Reala (1:4), pratilo je preko velikog ekrana na trgu San Carlo. Atmosfera je bila fantastična, a onda stampedo i panika.  Nastao je totalni kaos, neki od očevidaca su tvrdili da su čuli dvije eksplozije, dok je jedna gospođa navodno vidjela dva čovjeka s kapuljačama.  Prva istina je da su ljudi počeli panično bježati usred straha od terorističkog napada nakon onog u Manchesteru, a do kaosa je došlo zbog slučajne eksplozije pirotehničkih sredstava.  Pirotehnika je bila spremna za slavlje u slučaju da Juventus postane europski prvak, ali je umjesto toga izazvala nerede u kojima je 600 ljudi ozlijeđeno.  Dugo nitko nije mogao reći što se točno dogodilo, dok je poznati sportski novinar Gazzette Tancredi Palmeri uživo izvještavao s lica mjesta.  Nakon nekoliko minuta izvještaja uživo, prekinuo je svoj prijenos, čuli su se krici, a onda su stigle i točne informacije iz Torina koje glase da je zbog straha i panike ozlijeđeno više od 600 ljudi.