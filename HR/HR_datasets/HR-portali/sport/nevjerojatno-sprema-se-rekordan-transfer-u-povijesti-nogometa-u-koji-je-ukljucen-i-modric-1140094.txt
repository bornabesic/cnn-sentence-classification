Real Madrid želi dovesti Paula Dybalu iz Juventusa, predsjednik Perez označio ga je glavnom metom ljetnog prijelaznog roka. Inače je poznato, kad si on nešto zacrta, da se to i ostvari, ali ovoga puta bit će mu prilično teško. Naime, Juventus iznimno cijeni Dybalu, prošle sezone bio im je najbolji igrač, a tek su mu 23 godine i pred njim je budućnost. Stručnjaci se slažu da se radi o velikom talentu koji bi jednoga dana mogao biti najbolji na svijetu pa će eventualni transfer biti rekordan u povijesti! Jer, ako Real čelnike Juvea ne "izuje iz cipela", Argentinac će ostati u Torinu. Kako pišu španjolski i talijanski mediji, dva kluba već su stupila u kontakt i pokušavaju dogovoriti pojedinosti, a saznaje se da je madridski klub spreman ponuditi 90 milijuna eura i Alvara Moratu, igrača koji je lani igrao na posudbi u Juventusu. No, talijanski prvak to je odbio i postavio uvjet: 90 milijuna eura i Luka Modrić! Kada bi se to ostvarilo, taj bi transfer bio tretiran najvećim u povijesti i premašio bi onaj Paula Pogbe kojeg je Manchester United od Juvea otkupio za 105 milijuna eura. Real bi se ubrzo mogao oglasiti po tom pitanju, ali ipak je teško zamisliti da bi dao Modrića, koliko god cijenili Dybalu. možda će, pišu Španjolci, pokušati s Kroosom... >>Ispod videa možete ispuniti i anketu vezanu uz ovaj transfer 