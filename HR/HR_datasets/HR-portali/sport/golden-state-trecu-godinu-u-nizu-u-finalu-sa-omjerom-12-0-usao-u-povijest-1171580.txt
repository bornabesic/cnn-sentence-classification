Golden State Warriors su treću godinu zaredom u finalu NBA nakon što su sinoć u četvrtoj utakmici završnice Zapadne konferencije svladali San Antonio Spurse sa 129-115, postavši tako prva momčad u povijesti NBA koja ima skor 12-0 u doigravanju.  Golden State se u finale plasirao sa 4-0 u seriji i tamo će igrati s boljim između Cleveland Cavaliersa i Boston Celticsa (2-1). Stephen Curry i Kevin Durant su zajedno zabili 65 koševa za četvrtu pobjedu u seriji. Curry je ubacio 36 koševa, a Durant 29 uz 12 skokova. Najveća prednost koju je Golden State imao na utakmici iznosila je 22 koša, a San Antonio je jedino vodstvo imao na samo početku utakmice. Warriorsi vode sa 12 razlike na kraju prve četvrtine, na poluvremenu su 14 koševa u plusu, a na kraju treće četvrtine imaju prednost od 18 koševa. Najbolji strijelac Spursa, koji su igrali bez ozlijeđenih Kawhija Leonarda, Tonyja Parkera i Davida Leeja, bio je Kyle Anderson sa 20 pogodaka, dok je Manu Ginobili dodao 15 koševa.