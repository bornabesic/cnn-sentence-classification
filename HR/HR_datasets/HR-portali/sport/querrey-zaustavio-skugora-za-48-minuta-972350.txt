Foto: Getty Images/Guliver Image HRVATSKI Davis Cup reprezentativac Franko Škugor (ATP - 344.) nije uspio izboriti mjesto u četvrtfinalu ATP turnira u Ženevi, gdje ga je u srijedu, u dvoboju 2. kola, svladao Amerikanaca Sam Querrey (ATP - 28.) 6:2, 6:3 za samo 48 minuta. Presudnim se za ishod dvoboja pokazalo razdoblje od 2:2 u prvom setu do 3:0 u drugom, kad je američki tenisač napravio tri breaka i nanizao sedam gemova. Škugor je u dva seta uspio osvojiti svega šest poena protiv servisa svog suparnika, tako da je ostao bez ikakve prilike za break, dok je Querrey na reternu osvojio 16 poena i od pet break-lopti iskoristio tri. Amerikanac će u četvrtfinalu igrati protiv pobjednika dvoboja Švicarca Stana Wawrinke i Brazilca Rogeria Dutre Silve. Wawrinka je prvi nositelj turnira i branitelj prošlogodišnjeg naslova, za koji je u finalu svladao našeg Marina Čilića. ATP Ženeva - 2. kolo Sam Querrey (SAD/6) - FRANKO ŠKUGOR (HRV) 6:2, 6:3