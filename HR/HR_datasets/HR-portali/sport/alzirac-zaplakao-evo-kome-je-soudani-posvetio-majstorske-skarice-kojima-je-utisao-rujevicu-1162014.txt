El Arbi Hillel Soudani bio je Dinamov junak u velikom derbiju s Rijekom. Odlično se snašao u kaznanom prostoru suparnika i sjajnim škaricama u 87. minuti donio veliki bod plavima. - Prije sam već zabio gol škaricama, ali naravno da sam jako sretan. Moram reći da nije bitno što sam ja zabio gol nego što smo osvojili bod i nastavljamo utrku za naslov prvaka. Ovo nam je zaista jako bitan bod - izjavio je Soudani te otkrio kome je posvetio pogodak. - Posvećujem ga teško bolesnoj djevojčici Petri kojoj sam u petak, na njen rođendan, bio u posjeti u školi na Ravnicama. Zbog toga sam nakon pogotka rukom napravio slovo 'p' da zna da je njoj posvećen. Čak sam i zaplakao - emotivan je bio Alžirac, pišu 24sata. Inače, Soudaniju je to bio 11. pogodak u prvenstvu i treći je strijelac HNL-a iza Rijekinog Andrijaševića (13) i Osijekovog Ejupija (12). Također, najvećim Dinamovim rivalima Hajduku i Rijeci zabio je ukupno 13 golova pa s pravom nosi nadimak - Mr. Derbi. >>Veliki derbi bez pobjednika: Soudani fenomenalnim škaricama šokirao Rijeku na Rujevici! >>Može li Rijeka prokockati plus četiri? Pogledajte raspored do kraja prvenstva >>Jakov Kitarović sa šalom Rijeke pratio veliki derbi na Rujevici >>Kek: Dokazali smo da smo s pravom na vrhu! Petev: Previše smo griješili, ali rezultat je pošten 