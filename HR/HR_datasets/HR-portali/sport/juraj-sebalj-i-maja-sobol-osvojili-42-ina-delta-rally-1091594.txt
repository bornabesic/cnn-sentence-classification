Jedan od najboljih hrvatskih rally vozača Juraj Šebalj sa suvozačicom Majom Sobol pobjednik je 42. izdanja INA delta rallyja koji je u subotu i nedjelju vožen cestama Zagreba i okolice.  Šebalj je u Mitsubishi Lanceru EVO IX trebao jedan sat, 36 minuta, 48 sekundi i tri desetinke za svladavanje deset brzinskih ispita. U istom automobilu do drugog je mjesta stigli su prošlogodišnji pobjednici, mađarska posada Hideg - Kerek, s 30 sekundi zaostatka. Treće mjesto u ukupnom poretku osvojila je njemačko-austrijska posada Sulzinger - Peter u Ford Fiesti R2. Šebalju je ovo već sedmi trijumf na najpoznatijem hrvatskom rallyju, ali prvi s Majom Sobol na suvozačkom mjestu. Dosadašnjih šest pobjeda Šebalj je ostvario sa suvozačem Tonijem Klincom. >> Pedeset posada na INA Delta reliju