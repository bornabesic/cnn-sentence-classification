Hrvatski nogometni reprezentativci okupljaju se u zagrebačkom hotelu As, a danas će u 17 sati imati prvi trening uoči kvalifikacijskih utakmica protiv Kosova i Finske. Izbornik Ante Čačić ne može računati na Luku Modrića, Dejana Lovrena, a danas je otpao i Ivan Rakitić. Kao zamjene su pozvani Mitrović, Rog i Antolić. Nažalost tu nije kraj lošim vijestima jer problema s ozljedom ima i Vedran Ćorluka, no on bi ipak trebao biti spreman za obje utakmice. – Vedran mora na magnetsku rezonanciju zbog bolova u aduktoru koji traju već tjednima, ali sam optimist što se tiče njegova nastupa – rekao je liječnik reprezentacije Zoran Bahtijarević, pišu 24 sata. >>Luka Modrić poslao poruku navijačima nakon operacije: Forza Hrvatska >>Kako Hrvatska treba igrati bez Luke i Rakete? Treba li Čačić mijenjati formaciju? 