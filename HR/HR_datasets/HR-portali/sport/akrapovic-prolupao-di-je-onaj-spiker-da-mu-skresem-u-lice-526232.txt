Bili smo bolji, čestitke Osijeku na sretnoj pobjedi, držali smo se dok neki **** nije objavio da je Cibalia izjednačila, rekao je trener Splita Bruno Akrapović.  Kad su mu rekli da je spiker kojeg je sramotno izvrijeđao u istoj prostoriji, umjesto da se ispriča, Splitov prostak je nastavio: - A vi ste taj? Ništa, ostajem pri svojim riječima. Ako treba, mogu ih dodatno pojasniti - rekao je Akrapović. - Ne treba, vaše riječi dovoljno govore o vašoj kulturi - odgovorio mu je kolega. Potom je sad već bivši trener Splita opalio po svojim igračima. - Čestitke onima koji su dali sve od sebe, a ona šestorica koja su isfolirala da su ozlijeđeni... Znaju oni dobro o kome pričam, ostavili su suigrače na cjedilu. Neću ih imenovati, rekao sam im to u lice - dodao je Akrapović. Pa je krenuo s paljbom po predsjedniku. - Mojim dolaskom sve je krenulo u pozitivnom smjeru, ali bio sam na rubu da sve pošaljem u p**** materinu. Pa gdje je financijska injekcija? Zamislite da ne primite plaću, a morate raditi... Nisam više trener Splita. Ugovor mi je istekao. - Idem u Njemačku, radujem se susretu s obitelji... Koliko je moje krivnje u svemu ovome? Nula - rekao je skromni trener Splita.  Luis Enrique odlazi iz Barcelone, evo mu šanse... Tamo je plaća redovita.