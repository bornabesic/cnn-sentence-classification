Stojko Vranković izabran je za novog predsjednika Hrvatskog košarkaškog saveza (HKS) na izvanrednom Saboru HKS-a koji se danas održao u zagrebačkom Muzeju Mimara. - Ne mogu reći da mi nije proradio adrenalin kad sam izabran. U svakom slučaju, biti igrač, kapetan reprezentacije i sada predsjednik – to je velika čast za mene, ali i velika obveza. Ciljevi su ojačati prvu ligu, raditi na tome iz godine u godinu, ulagati u mlade, educirati trenere, svesti drugu ligu na jedinstvenu, zatim oformiti hrvatsko kadetsko prvenstvo… Cilj je i dalje nastaviti dobru suradnju s FIBA-om i ABA ligom. Neće biti lako što se tiče financijske strane, raditi na marketinškom plan - rekao je Stojko Vranković. Izabran je i novi Upravni odbor, a u njemu će sjediti: Danira Bilić, Zdravko Rupnik, Mladen Veber, Robert Škifić, Boris Skroče, Renato Martinko, Domagoj Čavlović, Nikola Rukavina, Stipo Grgić i Željko Dorić. >> HKS će dobiti novog predsjednika: Nakon poslovnjaka, bankara i političara vrijeme je za - legendu 