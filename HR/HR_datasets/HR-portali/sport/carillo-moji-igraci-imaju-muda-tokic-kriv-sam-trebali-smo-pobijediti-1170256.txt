U prvom poluvremenu odigrali smo upravo onako kako smo željeli, ali nismo pobijedili isključivo zato što nismo iskoristili 6-7 situacija koje smo stvorili. Da smo zabili drugi gol, pobijedili bi, reako je trener Lokomotive Mario Tokić nakon remija 1:1 na Poljudu protiv Hajduka, piše Goal.com. "U drugom dijelu nesmotreni drugi žuti karton Bočkaja usmjerio je utakmicu, mi smo se do kraja morali braniti, no unatoč tome Hajduk nam nije stvorio niti jednu pravu priliku. Sve je teklo prema našoj pobjedi, ali ja sam napravio pogrešku uvođenjem Stolnika koji se nije snašao i po meni je taj gol za 1-1 pao kao plod te zamjene." Zašto ste preuzeli krivnju za remi? "Vidio sam da je Carrillo uveo jednog ofenzivnog igrača na našu lijevu stranu, bio sam uvjeren da ću taj problem riješti uvođenjem Stolinka, međutim, nije se snašao i to je ipak na koncu bila moja pogreška. Trebali smo danas pobijediti." Joan Carrillo je istaknuo da je bod dobar... "Večeras nismo bili pravi, nismo bili mobilni, bila je to jako komplicirana utakmica za nas. Sadržaj utakmice možemo sagledati na različite načine. Ako gledamo optimistično, ipak smo pogodili gredu, imali smo nekoliko šansi, i na koncu, nakon isključenja, postigli smo gol, bod je ipak bod, mislim da je na koncu za nas dobar. Moramo se osviježiti, šest bodova je još u igri, u subotu protiv Intera, a onda i gostovanje u Koprivnici." Hajduk je izgledao potrošeno, je li razlog utakmica koja je prethodila ili nešto drugo? "Nema potrebe za izlikama, iako smo igrali u Rijeci i nije bilo vremena za odmor, imamo kapacitet da stvorimo dobru igru. Bili smo umorni, ali to nije bio odlučujući faktor." Dojam je da niste imali hrabrosti s igračem više zaigrati ofenzivnije? "Moji igrači imaju dovoljno hrabrosti, imaju muda. Ali kad je suparnik ostao bez igrača, mi smo izvadili Ismajlija, stavili dodatnog ofenzivnog igrača, pokušali smo s Jandrekom napraviti dodatni pritisak. Ali nedostajalo nam je mobilnosti u napadu, išli smo naprijed, ali smo udarali u zid. Pokušavali smo, ali nije bilo preciznosti - rekao je Carrillo. Cijeli članak pročitajte na portalu Goal.com.