U finalu doigravanja za košarkaškog prvaka Hrvatske Cedevita je u Draženovom domu pobijedila Cibonu sa 97:83 i povela u seriji sa 2-0. Cedevita je od početka utakmice gradila prednost, a već je tijekom druge četvrtine vodila sa 14 koševa razlike. Gosti su na odmor otišli sa 16 koševa prednosti (57:41). Ozljedama oslabljena Cibona nije mogla pružiti jači otpor. Joksimović nije bio u zapisniku, Hukić je bio samo na klupi, dok je Ante Žižić igrao iako je osjećao bolove u gležnju. U trećoj četvrtini gosti su poveli s 29 koševa razlike (78:49), ali su cibosi do kraja uspjeli ublažiti poraz. U pobjedničkoj momčadi najefikasniji je bio White s 19 koševa, Pullen je ubacio 15, a Bilan 14 koševa. Kod Cibone sjajno je raspoložen bio Siriščević sa 25 koševa, a Florence i Ante T. Žižić ubacili su po 12 koševa. Treća utakmica igra se 3. lipnja u Domu sportova. >>Babić: Kada sam agresivan u napadu, onda imam i vjere u sebe