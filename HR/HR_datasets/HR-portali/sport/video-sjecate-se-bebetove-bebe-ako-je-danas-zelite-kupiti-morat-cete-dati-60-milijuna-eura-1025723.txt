Brazil je u toj utakmici pobijedio Nizozemsku s 3:2, a Bebeto je postigao drugi pogodak koji je proslavio 'ljuljajući bebu'. Dva dana prije utakmice protiv Nizozemske u četvrtfinalu Svjetskog prvenstva 1994. godine, poznati brazilski nogometaš Bebeto dobio sina kojeg je nazvao po jednom od najvećih njemačkih igrača svih vremena, Lotharu Matthausu. Brazil je u toj utakmici pobijedio Nizozemsku s 3:2, a Bebeto je postigao drugi pogodak koji je proslavio ‘ljuljajući bebu’. U proslavi su mu se pridružili Romario i Mazinho, a ta je proslava gola bila jedna od zaštitnih znakova Svjetskog prvenstva u SAD-u. Beba nazvana po Lotharu Matthausu danas također igra nogomet, a nedavno je potpisala ugovor u kojem stoji odštetna klauzula od 60 milijuna eura. Mattheus de Andrade Gama de Oliveira prešao je iz Estorila u Sporting za milijun eura, a novi klub odredio mu je odštetnu klauzulu od 60 milijuna eura. Brazilac koji danas ima već 22 godine s 12 godina prošao je na probi u Flamengu, klubu u kojem se proslavio njegov otac, ali Bebeto mu nije dao da kaže pravo ime i prezime kako na temelju toga ne bi potpisao za klub. Mattheus je deset godina igrao u Flamengu, a na koncu je otišao u Estoril gdje je odigrao dvije sezone i na kraju potpisao za Sporting. Mattheus ne igra na očevoj poziciju, već na poziciji ofenzivnog veznjaka, a ove sezone odigrao je 31 utakmicu za Estoril i upisao dva pogotka i pet asistencija. Možda nije uspješan kao njegov otac, ali odštetna klauzula od 60 milijuna eura valjda znači kako Mattheus ipak nešto vrijedi.