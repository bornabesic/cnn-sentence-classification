Marcos Guilherme de Almeida Santos Matos puno je ime 21-godišnjeg Brazilca koji bi trebao pojačati Dinamo u utrci s Rijekom za naslov prvaka. Taj 172 centimetra visok ofenzivac, prema vijestima iz turske baze plavih u Beleku, trebao bi se Dinamu priključiti vrlo brzo, čim doputuje u Zagreb i obavi liječničke preglede. Dinamo ga zasad ne kupuje nego dovodi na posudbu. Bude li u Maksimiru sljedećih godinu i pol, to će plave koštati milijun eura, plus plaće Guilhermeu, s time da ga plavi mogu i otkupiti, ali se puna cijena još ne zna. S Brazilcima je to često tako, klubovi nisu potpuni vlasnici igrača pa plavi ne mogu pregovarati samo s njegovim klubom Atléticom Paranaenseom. Riječ je doista o igraču koji ima jako dobar CV, brazilski je mladi reprezentativac, igrao je na SP-u igrača do 20 godina, zasad ima pet nastupa i postigao je četiri pogotka. Za Atlético Paranaense odigrao je 84 utakmice i postigao osam pogodaka. Polivalentni je ofenzivac, za svoj klub igrao je na desnom krilu (27 puta), lijevom krilu (11), na mjestu ofenzivnog veznog (21) i kao lijevi vezni (1), tako da može igrati na pozicijama koje su dosad držali otpisani Fernandes i Soudani kojem na ljeto istječe ugovor, na poziciji koja je predviđena za Sammira i Ćorića... 