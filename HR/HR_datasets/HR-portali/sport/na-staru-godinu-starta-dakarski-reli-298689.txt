NA STARU godinu u Lisabonu starta 28. izdanje najprestižnijih relija na svijetu, "Reli Dakar" na kojem će i ove godine nastupiti hrvatska posada Zvonimir Martinčević i Marin Frčko u Unique CRO Dakar Teamu.Po prvi puta u povijesti ovog natjecanja automobilisti i motociklisti krenut će u veliku avanturu iz Portugala. Start je zakazan 31. prosinca, a nakon vožnje kroz sedam država, Portugal, Španjolsku, Maroko, Mauritaniju, Mali, Gvineju i Senegal cilj je u glavnom gradu te zapadnoafričke države, Dakaru, 15. siječnja. Za reli je prijavljeno je čak 515 ekipa - 240 motocikala, 187 automobila i 80 kamiona. Kao i protekle dvije godine zagrebački će dvojac na ovogodišnjem izdanju relija krenuti s Toyotom Land Cruiser."Ove godine nas očekuje najteži put prema Dakaru u odnosu na dosadašnja tri nastupa. Nešto smo izmjenili našu Toyotu i uz te modifikacije mislim da imamo puno više šansi za boljim rezultatom," kazao je Zvonimir Martinčević.Naslov pobjednika u konkurenciji vozača automobila brani Francuz Stefan Peterhansel (Mitsubicishi), a u konkurenciji motociklista prošlog siječnja najbolji je bio Siril Depre, također Francuz, na KTM-u. Ove sezone, najviše interesa izaziva debi bivšeg dvostrukog svjetskog prvaka u reliju, Španjolca Carlosa Sainza, koji će voziti Volkswagen Touareg."Teško je nešto predviđati na ovakom reliju. Tko zna kakove zamke skriva pustinja. No, pružit ću svoj maksimum," najavio je Španjolac, koji je rekorder sa 26 pobjeda u svjetskom prvenstvu u reliju."Nastup na reliju Dakar je nešto sasvim drugo. Ulazim u jednu veliku avanturu s nepoznatim ishodom," dodao je Sainz. Etape 28. dakarskog relija:31 prosinca: Lisbonne - Portimao (Portugal), 370 km (83 km specijal)1. siječnja: Portimao - Malaga (Španjolska), 567 km (115 km)2. siječnja: Nador - Er Rachidia (Maroko), 672 km (314 km)3. siječnja: Er Rachidia-Ouarzazate (Maroko), 639 km (386 km)4. siječnja: Ouarzazate - Tan Tan (Maroko), 819 km (350 km)5. siječnja: Tan Tan - Zouerat (Mauritanija), 792 km (444 km)6. siječnja: Zouerat - Atar (Mauritanija), 521 km (499 km)7. siječnja: Atar - Nouakchott (Mauritanija), 568 km (508 km)8. siječnja - slobodan dan9. siječnja: Nouakchott - Kiffa (Mauritanija), 874 km (599 km)10. siječnja: Kiffa - Kayes (Mali), 333 km (283 km)11. siječnja: Kayes - Bamako (Mali), 705 km (231 km)12. siječnja: Bamako - Labe (Gvineja), 872 km (368 km)13. siječnja: Labe - Tambacounda (Senegal), 567 km (348 km)14. siječnja: Tambacounda - Dakar (Senegal), 634 km (254 km)15. siječnja: Dakar - Dakar (Senegal), 110 km (31 km)