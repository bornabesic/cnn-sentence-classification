Foto: Getty Images/ Guliver Image BURNO je na trenerskoj sceni uoči početka prijelaznog roka. Goruće je pitanje tko će preuzeti Barcelonu. AS danas tvrdi da taj klub pregovara s Laurentom Blancom. Turski mediji u isto vrijeme tvrde da će preuzeti Galatasaray. Svi se u ovom razdoblju bave slaganjem popisa top nezaposlenih trenera. Prvi je uvijek Claudio Ranieri. Posljednje trenerske dane proveo je u Leicester Cityju, s kojim je postigao povijesni uspjeh. Otišao je nakon otkaza koji je osudila cijela engleska liga. Na drugom mjestu je bivši igrač Barcelone Laurent Blanc. Trenersku karijeru gradio je isključivo u Francuskoj. Tu je i bivši trener Malage kojeg Španjolci smatraju najboljim stručnjakom u svojoj zemlji. Na četvrtom mjestu je bivši Villarrealov trener, Marcelino García Toral. Na posljednjem je Talijan koji je proglašen najboljim trenerom Serije A 2007./2008., Cesare Prandelli.