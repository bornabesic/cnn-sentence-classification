Najbolji hrvatski tenisač Marin Čilić kaže da još nije odlučio hoće li u novoj sezoni igrati za Hrvatsku koja će u Osijeku odmjeriti snage sa Španjolskom. – Hito sam ostaviti više vremena za odluku da vidim kako ću se osjećati nakon Australian Opena. U situaciji sam gdje želim ići na plasman među prvih pet tenisača, a velika mi je želja osvojiti još jedan Grand Slam. Moram sve to uzeti u obzir i pokušat ću donijeti najbolju odluku za sebe i reprezentaciju. No, kao i uvijek, ostajem u reprezentaciji – rekao je Čilić. O planovima za 2017. godinu Čilić je rekao: – Imao sam sjajnih posljednjih šest mjeseci. Ulazim s velikim samopouzdanjem, ostvario sam renking karijere i pokušat ću ući među prvih pet najboljih tenisača. Zna li kad to možemo očekivati? – Nemam gotovo ništa bodova za braniti u prvih šest mjeseci i to mi daje puno veću motivaciju da se pokušam ugurati među prvih pet u tom periodu – kaže Čilić.