Lokalne vlasti planirale su ukinuti tradicionalne navijačke zone oko stadiona, Uefa je objavila da će ih ipak biti, ali uz visoke mjere osiguranja. Oko stadiona će biti nekoliko sigurnosnih prstenova, a policija južnog Walesa priprema se za jednu od najvećih sigurnosnih operacija u Cardiffu.  Helikopteri, snajperist, 15.000 policajaca od kojih će 1500 patrolirati gradom uoči utakmice, zavareni šahtovi i prvi put u povijesti finala Lige prvaka, utakmica pod krovom. Organizatori se boje mogućeg napada dronovima pa će krov Nacionalnog stadiona Walesa, koji se otvara i zatvara u 20 minuta, cijelo vrijeme biti zatvoren. Mjere osiguranja podigli su na visoku razinu nakon nedavnog terorističkog napada u Manchesteru gdje je bombaš samoubojica ubio više od 20 mladih ljudi na koncertu Ariane Grande. Juventus i Real igraju finale Lige prvaka 3. lipnja.