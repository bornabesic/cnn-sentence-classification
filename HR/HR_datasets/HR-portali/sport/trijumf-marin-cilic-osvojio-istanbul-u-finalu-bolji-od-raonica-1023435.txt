Čiliću je ovo 17. turnirski naslov u karijeri, prvi u 2017. godini, a slavljem u Istanbulu produžio je niz osvajanja barem jednog turnira u godini na već 10 godina Sjajne vijesti dolaze nam iz Istanbula, Marin Čilić pobjednik je ATP turnira u Istanbulu, u finalu je svladao prvog nositelja, Kanađanina Miloša Raonića sa 7-6 (3), 6-3 nakon dva sata igre. Čiliću je ovo 17. turnirski naslov u karijeri, prvi u 2017. godini, a slavljem u Istanbulu produžio je niz osvajanja barem jednog turnira u godini na već 10 godina. Prvi naslov osvojio je u New Havenu u kolovozu 2008. i od tada je svake godine podizao barem po jedan trofej svake godine. Ovo je našem igraču drugi osvojeni turnir na zemlji, dosada je na ovoj podlozi slavio samo u Umagu 2012. Bio je ovo treći međusobni ogled Čilića i Raonića i druga pobjeda našeg igrača. 