Što o svemu kaže Carrillo i pita li se njega što misli u cijeloj toj priči u kojoj ostaje bez najskupljeg nogometaša? Talijanski mediji plasirali su u petak ujutro vijest kako je Torino zainsteresiran za kupnju najskupljeg igrača Hajduka, Nikole Vlašića. Tvrde kako je Siniša Mihajlović stupio u kontakt s Vlašićevom stranom koja je i ranije isticala kako Vlašić može ići ako se zadovolje uvjeti nogometaša i kluba. Torino nudi oko pet milijuna eura za Vlašića, a na njemu, kroz par sezona, planira zaraditi na njemu trostruko više, što pak znači da za njega imaju ulogu u prvoj momčadi. To bi jamačno zadovoljilo i Vlašića, a zadovoljan bi bio i klub s obzirom na to da je Nikoli pala cijena ove sezone i to za milijun eura (sada vrijedi četiri milijuna). No, što o svemu kaže Carrillo i pita li se njega što misli u cijeloj toj priči u kojoj ostaje bez najskupljeg nogometaša. “Nemam pojma o tome. Mislim da smo u razdoblju špekulacija i meni to nije važno. Kako ne mogu sam odlučivati o tim stvarima, koncentriran sam na utakmicu s Interom. Znate što, dobro je da govore o mojim igračima. Sada je najbolje za sve nas da damo dvjesto posto, a poslije ima vremena za sve. Nećemo izgubiti koncentraciju, jer postoje ljudi u klubu koji rade na takvim stvarima”, kazao je Carrillo i ostao pomalo nedorečen. No, realno, Carrillo tu ne može previše, Hajduk od nečega mora popuniti budžet, a boljeg izvora prihoda od prodajenajskupljih igrača, u HNL-u nema.