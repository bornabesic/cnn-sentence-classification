Rosberg je već u prvom krugu preuzeo vodstvo koje je uspio održati sve do kraja utrke i po prvi puta osvojiti Monzu. Njemački vozač Formule 1, Nico Rosberg (Mercedes), pobjednik je utrke Svjetskog prvenstva Formule 1 za Veliku nagradu Italije, koja je vožena u nedjelju 4. rujna Monzi. Rosberg je već u prvom krugu preuzeo vodstvo koje je uspio održati sve do kraja utrke i po prvi puta osvojiti Monzu. Nijemac je sedmom pobjedom u sezoni, a 21. u karijeri, smanjio zaostatak u ukupnom poretku za momčadskim kolegom Lewisom Hamiltonom na svega dva boda. Hamilton je utrku završio odmah iza Rosberga, odnosno na drugom mjestu, iako je izborio Pole position, a na trećem mjestu završio je Sebastian Vettel u Ferrariju. Sljedeća utrka Formule 1, za Veliku nagradu Singapura, vozi se 18. rujna. — Formula 1 (@F1) 4. rujna 2016. 