Nakon šokantnog poraza u utakmici za treće mjesto na SP-u u Francuskoj u kojoj su hrvatski rukometaši protiv Slovenaca vodili osam pogodaka, naš reprezentativac Manuel Štrlek prisjetio se finala Lige prvaka. Njegovo Kielce, za koji su još igrali Čupić i Šego, gubilo je devet razlike u drugom poluvremenu od Veszprema. Poljska momčad je dostigla, prestigla i na kraju osvojila naslov (39:38) nakon sedmeraca. Ovog puta Štrlek nije imao sreće. - Porazi od Norveške i Slovenije u završnici Svjetskog prvenstva i način na koji smo izgubili dobivene utakmice ostat će mi zauvijek u sjećanju kao nešto najlošije što mi se dogodilo u igračkoj karijeri - rekao je Štrlek. Mnogi su nakon utakmice govorili da se to može dogoditi samo nama, ali nije baš tako. I hrvatski kapetan se nakon poraza od Slovenaca prisjetio lanjskog finala Lige prvaka. - Ovo me podsjetilo na utakmicu Veszprem - Kielce u finalu Lige prvaka, kada je Veszprem vodio devet pogodaka razlike - rekao je Domagoj Duvnjak. Pogledajte kako je Kielce nadoknadilo prednost Veszprema: Vive Tauron Kielce vs MKB Veszprem... by videosansebastian 