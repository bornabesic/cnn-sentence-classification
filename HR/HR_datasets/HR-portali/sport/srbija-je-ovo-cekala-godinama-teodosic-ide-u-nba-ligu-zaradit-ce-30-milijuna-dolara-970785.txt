MILOŠ TEODOSIĆ ne može više odbijati pozive NBA momčadi i njegov odlazak u najjaču ligu svijeta je postao izvjestan. Tu informaciju objavio je poznati novinar David Pick, a otkrio je i gdje bi slavni srpski košarkaš trebao nastaviti karijeru. Riječ je o Utah Jazzu u kojem bi za tri godine mogao zaraditi oko 30 milijuna eura. Teodosić već godinama igra za moskovski CSKA, ali mu na kraju sezone ističe ugovor. Nude mu novi rekordni ugovor, no želja mu je okušati se u najjačoj ligi svijeta. I ranije se povezivao s Utah Jazzom. Osim što je miljenik srpskih navijača, Teodosić je u nekoliko prijateljskih utakmica protiv NBA momčadi i utakmicama na najvećim reprezentativnim natjecanjima zaludio i Amerikance svojim stilom igre i nevjerojatnim dodavanjima.