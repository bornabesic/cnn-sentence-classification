Tako nešto ne bi se nikada dogodilo da Šuker nije dogovorio utakmicu s Meksikom u SAD-u izvan svih FIFA-inih termina. Što biste rekli kada bi vam netko prije, recimo, pola godine ili malo više, kazao da će Duje Čop biti kapetan hrvatske nogometne reprezentacije? Ili bolje pitanje, što bi Čop rekao na to? Vjerojatno bi rekao da se netko grubo šali, ali ne nije šala, silom prilika Duje je postao kapetan hrvatske nogometne vrste. Tako nešto ne bi se nikada dogodilo da Šuker nije dogovorio utakmicu s Meksikom u SAD-u izvan svih FIFA-inih termina. Čačić zbog toga nije mogao pozvati 90 posto standardnih prvotimaca, a ni oni sa šireg popisa nisu se mogli odazvati. Uglavnom, znate već, reprezentacije se sastoji od HNL-ovaca i tu i tamo kojeg pričuvnog iz A selekcije. Tako je na kraju Duje Čop ispao ‘najiskusniji’ u cijeloj momčadi, a odigrao je svega devet utakmica i zabio jedan gol. Čop će tako predvoditi skupinu od svega 16 nogometaša, a čak desetorica njih su debitanti. Mogući sastav za Meksiko: Kalinić; Jedvaj, Nižić, Filipović, Barišić; Škorić, Majer, Vlašić, Tudor; Santini, Čop.