NEYMAR, Messi i Suarez čine nezaustavljivi trojac u Barceloni, no Brazilčev otac smatra da bi Neymaru bilo najpametnije da što prije potraži novi klub. I to ne bilo koji, već Manchester United, pišu španjolski mediji. Neymarov tata je navodno savjetovao svojeg sina da hitno ode iz Barcelone kako bi se maknuo iz sjene Lionela Messija koji, po njegovu mišljenju, ima previše ovlasti u momčadi. Manchester United se ovog ljeta sprema u veliki šoping, no pitanje je jesu li spremni aktivirati 200 milijuna eura odštetne klauzule iz Neymarova ugovora. "Sumnjam da bi ga se Barcelona odrekla za manje novca. Ne sumnjam, nego sam siguran da ga neće pustiti. Ne vjerujem u taj posao", rekao je Jose Mourinho.