Mirko Filipović emotivno je doživio osvajanje naslova na Rizinovom Grand-Prixu u Japanu. Hrvatski borac je zaplakao nakon što je u finalu nokautirao Iranca Aliakbarija. - Bio je ovo težak turnir. Imao sam problema s ozljedama, ali je naslov tu. Pripreme su bile teške, možda i najteže u karijeri. Hvala prijateljima bez kojih ovo ne bi bilo moguće - rekao je Mirko i dodao: - Ovo je posebna večer za mene jer sam prije 10 godina ovdje osvojio PRIDE-ov Grand Prix. Kroz glavu mi sada prolazi toliko emocija i uspomena. Zatim se Mirko obratio i na hrvatskom jeziku. - Hvala svima u Hrvatskoj koji su mi dali podršku. Veliki pozdrav mom sinu Ivanu kojem posvećujem ovaj pojas. On je moja sreća i moj ponos. Filip je još mali da razumije što mu tata radi - rekao je Mirko. >> Cro Cop je nepobjediv! Srušio je Iranca, osvojio naslov pa zaplakao! 