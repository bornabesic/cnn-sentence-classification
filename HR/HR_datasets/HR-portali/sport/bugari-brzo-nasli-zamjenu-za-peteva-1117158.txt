Petar Hubčev je novi izbornik bugarske nogometne reprezentacije i nasljednik Ivajla Peteva, koji će u četvrtak službeno biti predstavljen kao novi trener zagrebačkoga Dinama.  Petev je dao ostavku u utorak, a već u srijedu su Bugari pronašli novog izbornika, 52-godišnjeg Hubčeva, bivšeg braniča i člana legendarne bugarske momčadi koja je 1994. igrala polufinale Svjetskog prvenstva.  Hubčev je od 2003. do 2005. bio pomoćni trener reprezentacije, a u zadnjih 12 godina on je čak deseti bugarski izbornik. Bugarska je zadnji puta 2004. bila na EURU ili SP, a od Hubčeva se očekuje plasman na SP 2018. Prvu utakmicu u kvalifikacijama imat će 7. listopada kada Bugarska ide u goste Francuskoj.  >> Petev stigao i želi odmah na klupu! Sopić vjeruje da će on voditi derbi 