Hrvatska rukometna reprezentacija nakon nevjerojatne drame izgubila je od Norveške (25:28) i igrat će sa Slovenijom za treće mjesto na Svjetskom prvenstvu. U strašnoj drami Hrvatska je imala sedmerac s istekom vremena – Musa je iznudio priliku za Zlatku Horvata, a našem najsigurnijem izvođaču norveški junak Bergerud obranio je udarac. U produžetku je naša reprezentacija imala snage povesti 24:22 pogotkom Horvata, ali to je otprilike bilo sve. Suparnik je imao puno više snage te u drugom produžetku prelomio dvoboj. Po emocijama i razvoju događaja ovo nas je podsjetilo na poraz Bilić boysa u četvrtfinalu Eura protiv Turske 2008. Hrvatska je ušla u utakmicu vrlo autoritativno u obrani, punih osam minuta Norveška nije uspjela doći do pogotka, sve dok njen napad nije uspio odraditi akciju do kraja, pa je Myrhol ostao sam na crti. No, prednost veću od tri gola Babićevi izabranici nisu uspjeli ostvariti, a onda je uslijedilo 17-18 minuta gotovo potpune bezidejnosti u napadu koju su Norvežani kažnjavali iz kontri i polukontri. Također, koliko god izbornik Babić upozoravao na važnost ekspresnog vraćanja u obranu, naši reprezentativci nisu uspijevali zaustavljati protuudare koje su Norvežani, mora se priznati, dotjerali do savršenstva. Dojam nakon prvih 30 minuta općenito je bio da je ta skandinavska reprezentacija, koja je već prošle godine najavila proboj u svjetski vrh, ostvarila dodatni napredak u igri. U 22. minuti Babić je u igru uveo junaka četvrtfinala protiv Španjolaca Marka Mamića koji je uspio malo osvježiti igru. Nažalost, učinak Stipe Mandalinića opet je bio ispod očekivanja. U dva navrata je izbornik Željko Babić morao zaustavljati norveške serije od 4-0 minutama odmora. U svlačionicu se otišlo s dva pogotka prednosti za izabranike Christiana Bergea, a od pozitivnih stvari iz tog prvog dijela vrijedilo je istaknuti još jednu odličnu partiju Željka Muse koji se lavovski borio na crti te dobru obranu u trenucima kad smo uspjeli navesti Norvešku na pozicijski napad. Bilo je jasno uoči nastavka da će hrvatski napad morati biti puno koncentriraniji jer gotovo svaka izgubljena lopta značila je kaznu. U početak drugog poluvremena Hrvatska je unijela jako puno snage da bi došla do preokreta. I uspjela. Stepančić i Mamić pozabijali su s vanjskih pozicija za vodstvo 16:15, a u posljednjih petnaest minuta Duvnjak je zabio iz kontre za 18:16. No, dalje više nismo mogli. Hrvatska nije imala snage dovršiti Norvežane koji su počeli jako puno griješiti, nudili su se. No, u posljednjih 15 minuta utakmice hrvatski napad ostao je potpuno paraliziran, bezidejan. Norvežni će se tako u svom prvom finalu za zlato boriti s Francuzima, dok će Kauboji sutra u 20:45 sa Slovenijom igrati za broncu. Hrvatska je opet zapela u polufinalu, posljednji put finale velikog natjecanja igrali smo 2010. godine. Hrvatska - Norveška 25:28 70' Kraj utakmice, Norveška je u finalu, a mi ćemo igrati za treće mjesto. 25:28 - Novi gol Norveške i to je kraj. 25:27 - Tonnesen je zabio iz sedmerca i Norvežani su pred finalom. 68' Imamo igrača manje, crveni karton za Stepančića. 25:26 - Tangen vraća vodstvo Norvežanima. 25:25 - Musa za izjednačenje. 24:25 - Myrhol je strijelac, Norveška je napravila seriju 3:0. 24:24 - Jondal je matirao Pešića s krila i prvi produžetak završio je bez pobjednika iako smo imali dva gola prednosti. 24:23 - Tonnesen je iskoristio norveški sedmerac za minus jedan. 24:22 - Horvat je zabio, zaboravio je promašeni sedmerac. 23:22 - Mamić je zabio, opet smo u vodstvu i imamo igrača više. 61' Počeo je prvi produžetak. 60' Nevjerojatno! Hrvatska je imala zadnji napad, Musa je izborio sedmerac u posljednjoj sekundi. No, Horvat ga nije iskoristio i igrat će se produžeci. 22:22 - Sagosen je zabio 45 sekundi prije kraja. 58' Norvežani su izgubili loptu! 22:21 - Bjornsen je smanjio. 22:20 - Kontrec, Hrvatska ima plus dva. 55' Pešić nas drži na životu, obranio je udarac O'Sullivanu. 54' Isključenje za Stepančića. 21:20 - Horvat je pobjegao u kontru, Hrvatska opet vodi. 20:20 - Myrhol je ostao sam i zabio da bi Štrlek izjednačio. 19:19 - Musa je izjednačio! 18:19 - Jondal je zabio, tri gola zaredom Norveške i evo ih u vodstvu. 18:18 - Kontrec je isključen, Sagosen je izjednačio. 18:17 - Gullerud je smanjio. 18:16 - Duvnjak za plus dva Hrvatske. Nažalost, Mamić je dobio dvije minute isključenja, ali smo imali sreće što Sagosen nije iskoristio sedmerac. 44' Hrvatska je mogla otići na plus dva, ali Horvat nije iskoristio sedmerac. 17:16 - Mamić je zabio iz drugog pokušaja, a onda Pešić opet obranio. 16:16 - Sagosen je zabio Pešiću za novo izjednačenje. 16:15 - Mamić za novo vodstvo Hrvatske! 39' Opet Pešić! 15:15 - Stepančić za izjednačenje. 38' Opet obrana Pešića koji nas drži u igri. 37' Isključenje Kontreca, ali je Pešić obranio. 13:15 - Prvi gol Sagosena danas, ali Mamić odmah uzvraća. 13:14 - Stepančić je zabio, ali opet brzi gol Norveške, O'Sullivan. 12:13 - Tangen je vratio prednost na norvešku stranu. 12:12 - Horvat iz trećeg uspješnog sedmerca za izjednačenje. Odlično otvaranje Hrvatske. 11:12 - Bravo za Mamića, evo nas na minus jedan. 30' - Kraj prvog poluvremena. Hrvatska je odlično otvorila utakmicu, ali Norvežani su se vratili. Teško se nosimo s njihovim kontrama, dok u napadu igramo dosta sporo. Valjda će u nastavku biti bolje. 10:11 - Šebetić je zabio, ali Norvežani opet brzo uzvraćaju. 9:11 - Horvat je smanjio iz sedmerca. 8:11 - Bjornsen je pobjegao i zabio iz kontre, Norveška je na plus tri. 24' Stepančić je isključen, ali je Pešić stao na vrata i obranio sedmerac! 8:10 - Norvežani prvi put imaju plus dva, zabili su s igračem više. 23' Norvežani imaju igrača manje, ali je Stepančiću svirano probijanje. 8:9 - Tangen za vodstvo Norveške. 8:8 - Štrlek je zabio, no gol nije priznat zbog prijestupa. Stevanović je nakon toga obranio udarac Norveške, no lopta im se vratila i to je izjednačenje. 8:7 - Stepančić vraća vodstvo na našu stranu. 7:7 - Musa je izjednačio. 6:7 - Prvo vodstvo Norvežana nakon 17 minuta igre. Vodili smo 6:3, no Norvežani su za dvije i pol minute zabili četiri gola. 6:6 - Mandalinić je promašio, a Hansen odgovorio brzim golom. Teško se nosimo s brzim norveškim napadima. 6:5 - Bjornsen je vratio Norvešku na minus jedan.  6:4 - Norvežani odmah uzvraćaju brzim golom. Imamo problema s tim. Čini se da su Norvežani uhvatili korak s nama. 6:3 - Duvnjak je zabio. Dule je odlično ušao u utakmicu. 5:2 - Štrlek je zabio s krila nakon lijepe asistencije Duvnjaka. Bjornsen je odgovorio brzim golom. 4:2 - Duvnjak je zabio, a Norvežani uzvratili na drugoj strani. 3:1 - Horvat je zabio svoj drugi gol. Imamo igrača više. 2:1 - Myrhol je zabio prvi gol za Norvešku. Primili smo ga nakon osam minuta igre. 2:0 - Kontrec je zabio iz kontre. 5' Norveška je imala sedmerac, ali je Stevanović to obranio! Jako je važno da dobro otvori utakmicu. 4' Imamo igrača više, isključen je Tonnesen. 1:0 - Prvi gol na utakmici zabio je Horvat iz sedmerca kojega je izborio Duvnjak. 1' Počela je utakmica, idemo po finale! 0' Himne su intonirane, utakmica će uskoro početi. 0' Pravdu će dijeliti češki suci Vaclav Horacek i Jiri Novotny. 0' Hrvatska će imati lijepu podršku, na tribinama je oko 1000 naših navijača. Hrvatska, Hrvatska...puno naših navijača. #CROhandball #Handball2017 #CRONOR pic.twitter.com/jmxWGeB4AU 0' Babićev pomoćnik Pero Metličić otkrio je sastav s kojim ćemo krenuti - Stevanović, Horvat, Štrlek, Mandalinić, Stepančić, Duvnjak, Musa. Dobra vijest je i da se Šebetić, koji se ozlijedio u utakmici sa Španjolskom, oporavio i može danas igrati. 0' Igrači su u dvorani i zagrijavaju se za veliki dvoboj. Zagrijavanje u @accorhotels_arena je počelo. Iznad svih...HRVATSKA! #crohandball #iznadsvihhrvatska #handball2017 #phenomenalhandball Hrvatska je na SP-u završila drugoplasirana u skupini C uz poraz od Njemačke. Nakon toga smo izbacili Egipat da bu u četvrtfinalu odigrali najbolju utakmicu na turniru i svladali Španjolce. Norvežani su jedini poraz upisali od Francuza, u osmini finala svladali Makedoniju, a onda bili bolji od Mađarske. Pobjednik ovoga dvoboja u nedjeljnom finalu će igrati protiv Francuske, dok će se poraženi u subotu sa Slovenijom boriti za treće mjesto. Hrvatska je do sada četiri puta igrala u finalima svjetskih prvenstava, a 2003. u Portugalu otišla do kraja. Norveška nikada nije bila u finalu, najveći uspjeh im je četvrto mjesto s Eura 2016. U borbi za treće mjesto svladala ih je upravo - Hrvatska. Hrvatski navijači danas su stigli u Pariz i okupljali se oko Eiffelova tornja, a brojne poruke podrške rukometašima stižu na društvenim mrežama. Među njima su i one Mario Mandžukić, braća Sinković, Dinamo... >> Hrvatska spremna za polufinale, Balić bio glavna zvijezda treninga! Pogledajte kako je sve zabavio 