Foto: Getty Images / Guliver Image NAKON avantura u Italiji, Turskoj i Španjolskoj, Cesare Prandelli ima novi klub. Bivši izbornik Italije postao je trener Al Nasra iz Ujedinjenih Arapskih Emirata, a njegovo predstavljanje zakazano je za sutra.  Iako u trenerskoj karijeri nije osvojio nijedan trofej, Prandelli je vodio niz velikih klubova.  Krenuo je od Atalante, zatim vodio Lecce, Veronu, Veneziju, nakon toga Parmu, Romu, Fiorentinu, Galatasaray, a nekoliko mjeseci bio je trener Valencije, ali je brzo završio misiju na Mestalli.  Najveći uspjeh ostvario je s Italijom, s kojom je bio viceprvak Europe 2012. godine, a osvojio je i treće mjesto na Kupu Konfederacija 2013.  On će na klupi Al Nasra naslijediti Rumunja Dana Petrescua.