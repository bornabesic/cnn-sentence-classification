Nogometni klub Sesvete, član Druge HNL, dobit će svoj stadion u Sesvetskoj dolini, na mjestu gdje je trenutačno stari stadion (Bistrička bb). Travnjak će ostati tamo gdje jest, ali će se napraviti nove tribine kapaciteta 7000 sjedećih mjesta. Istočna i zapadna tribina bit će natkrivene. Glavni je projektant arhitekt Davor Mateković. Sesvete imaju čak 18 natjecateljskih kategorija, što je rekord u Hrvatskoj. Primjerice, Dinamo ima samo jedanaest, a Lokomotiva dvanaest. U klubu trenutačno trenira 550 djece, a svaki se vikend na igralištu Radnika i ostalim pomoćnim terenima odigra 19 utakmica.  