Naime, klub je objavio fotografiju s potpisa ugovora Patricija Garina, ali u pozadini se nalazila ploča s imenima Orlandovih potencijalnih pojačanja. Sasvim slučajno, Orlando Magic je otkrio svoje namjere u ljetnom prijelaznom roku. Naime, klub je objavio fotografiju s potpisa ugovora Patricija Garina, ali u pozadini se nalazila ploča s imenima Orlandovih potencijalnih pojačanja. Na toj ploči nalazilo se i ime hrvatskog košarkaša i trenutno glavnog konkurenta za nagradu ‘rookieja’ godine, Darija Šarića. Naime, klub s Floride ima namjeru na ljeto ‘tradeati’ Aarona Gordona za Darija Šarića. Ono što je zanimljivo, Orlando je izabrao Šarića na NBA draftu 2014. godine kao 12. ‘pick’, ali ga je odmah ‘tradeao’ za Elfrieda Paytona sa Philadelphijom. Šarić je svojim igrama oduševio cijeli SAD pa tako i svoj nesuđeni klub, a kako se čini oni bi ga sada htjeli itekako vidjeti u svojoj momčadi. — David Baumann (@DavidBaumannORL) 4. travnja 2017. Ipak, nešto se valjda mora pitati i Philadelphiju. Pokazalo se kako je Šarić sposoban nositi momčad i to kao novajlija, a na takvim se igračima temelji budućnost kluba. Isto tako imaju i Embiida, Okafora, Simmonsa, Luwawu-Cabarotta, sve od reda mlade i perspektivne košarkaše pa bi uz koji mudar ‘pick’ i pametno odrađen ‘trade’ mogli sljedeće sezone konkurirati za doigravanje. Ipak, Orlando uvijek može pokušati s ponudom, ali američki mediji tvrde kako će Sixers teško prihvatiti takvu razmjenu. Aaron Gordon for Dario Saric? Magic’s offseason plans may have accidentally leaked. https://t.co/Pyb0DuUqFr — Post Sports (@PostSports) 4. travnja 2017. 