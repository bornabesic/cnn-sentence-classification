Foto: Guliver Image/Getty Images UOČI subotnjeg finala Lige prvaka u Cardiffu, stoper Real Madrida Sergio Ramos istaknuo je da je igra Juventusa slična onoj Atletico Madrida, objavili su španjolski mediji.  "Protiv Juventusa bit će teško, oni su slični Atleticu. Imaju odličnu ekipu i moramo biti oprezni", kazao je Ramos. On se osvrnuo i na svoje bivše suigrače iz Reala koji sada nose dres Juventusa, Gonzala Higuaina i Samija Khediru: "Higuaina dobro poznajem i ostali smo u kontaktu. U dobroj je formi i imao je odličnu sezonu. No potrudit ću se da tako ne bude u finalu. Što se tiče Khedire, mnogi su mislili da je gotov, a sada je jedan od ključnih igrača Juvea".  Posebno je upozorio na Paula Dybalu: "Vrlo je brz, dobro se kreće između linija i zabija puno golova".