Naslov osvojen u Istanbulu donio je najboljem hrvatskom tenisaču Marinu Čiliću napredak za jedno mjesto na novoj pojedinačnoj ATP ljestvici objavljenoj u ponedjeljak, na kojoj je sada sedmi igrač svijeta, dok je redoslijed prve šestorice ostao nepromijenjen. Vodeći je Britanac Andy Murray, ispred Srbina Novaka Đokovića, dvojice Švicaraca Stana Wawrinke i Rogera Federera, peti je Rafael Nadal, a šesti Miloš Raonić, kojeg je Čilić svladao u finalu ATP turnira u Istanbulu. Ivo Karlović je ostao na 22. mjestu, dok je Borna Ćorić nazadovao za pet pozicija te je sada zauzima 59. mjesto. Pobjednik Estorila Španjolac Pablo Carreno-Busta je došao do 18. mjesta, što mu je najbolji renking u karijeri, a pobjednik Muenchena Alexander Zverev je skočio sa 20. na 19. poziciju. Pojedinačna ATP ljestvica 1. (1) Andy Murray (VB) 11.270 bodova 2. (2) Novak Đoković (Srb) 7.085 3. (3) Stan Wawrinka (Švi) 5.685 4. (4) Roger Federer (Švi) 5.125 5. (5) Rafael Nadal (Špa) 4.375 6. (6) Miloš Raonić (Kan) 4.135 7. (8) MARIN ČILIĆ (HRV) 3.725 8. (7) Kei Nishikori (Jap) 3.650 9. (9) Dominic Thiem (Aut) 3.615 10. (10) David Goffin (Bel) 3.055... 22. (22) IVO KARLOVIĆ (HRV) 1.830 59. (54) BORNA ĆORIĆ (HRV) 825... Četvrtfinale na WTA turniru u Pragu donijelo je Ani Konjuh napredak od četiri mjesta na novoj pojedinačnoj WTA ljestvici te se 19-godišnja hrvatska Fed Cup reprezentativka po prvi put našla na 29. poziciji. Mirjana Lučić-Baroni i dalje je najbolje rangirana hrvatska tenisačica, ali je u ovom tjednu završila izvan kruga 20 najboljih na svijetu i smjestila se na 21. poziciju. Donna Vekić je napredovala za dvije pozicije i sad je na 82. mjestu. Serena Williams još je ovoga tjedna na čelu WTA ljestvice, ali će već sljedećeg tjedna tron ponovno prepustiti Njemici Angelique Kerber koja je u ovom trenutku na drugom mjestu. Treća je Čehinja Karolina Pliškova, četvrta Španjolka Garbine Muguruza Blanco, a peta Slovakinja Dominika Cibulkova. Rumunjka Simona Halep je sa četvrtog pala na osmo mjesto. Pojedinačna WTA ljestvica 1. (1)  Serena Williams (SAD) 7.010 bodova    2. (2)  Angelique Kerber (Njem)  6.945    3. (3) Karolina Pliškova (Češ)  5.946 4. (6) Garbine Muguruza Blanco (Špa) 4.627 5. (5) Dominika Cibulkova (Slk) 4.475 6. (7) Johanna Konta (VB) 4.425 7. (8)  Agnieszka Radwanska (Polj) 4.255 8. (4) Simona Halep (Rum) 4.206 9. (9) Svjetlana Kuznjecova (Rus) 4.060 10. (12) Jelina Svitolina (Ukr)  3.955... 21. (20) MIRJANA LUČIĆ-BARONI (HRV)  1.830... 29. (33) ANA KONJUH (HRV) 1.537... 82. (84) DONNA VEKIĆ (HRV) 722...   