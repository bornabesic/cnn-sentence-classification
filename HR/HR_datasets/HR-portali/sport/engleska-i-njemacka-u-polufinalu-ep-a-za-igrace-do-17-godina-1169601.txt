Nogometne reprezentacije Njemačke i Engleske izborile su plasman u polufinale Europskog U-17 prvenstva koje se održava u Hrvatskoj. Njemačka je u četvrtfinalu u Zaprešiću bila bolja od Nizozemske 2:1, dok je Engleska u Velikoj Gorici porazila Irsku 1:0. Nizozemci su poveli u posljednjoj minuti prvog dijela golom Zakarija Aboukhala, no mladi 'elf' je u nastavku okrenuo rezultat, a strijelci su bili Elias Abouchabaka (66)  i Jann-Fiete Arp (79). U drugom susretu Englezi su slomili Irce golom Jadona Sancha u 13. minuti. Njemačka će u polufinalu igrati protiv Španjolske 16. svibnja u Varaždinu, a istog dana u Zaprešiću će u drugom polufinalnom paru snage odmjeriti Turska i Engleska. Finale je 19. svibnja u Varaždinu. 