DOK cijeli svijet raspravlja o borbi Conora McGregora i Floyda Mayweathera Jr, koja samo što nije i službeno potvrđena, mnogi su boksači i MMA borci izrazili želju za sličnom borbom.  Čak je i Stipe Miočić na pitanje o borbi MMA boraca i boksača rekao da je zainteresiran za okršaj s Anthonyjem Joshuom, koji je nedavno porazio Vladimira Klička i postao svjetski prvak.  Drugi UFC-ov prvak, kategoriju niže od Miočićeve, Daniel Cormier  ima drugačiji stav i ne sviđa mu se ideja i meču Mayweathera i McGregora.  "McGregor se može boriti s Mayweatherom, ali izgubit će. Ostali neće zaraditi ništa, a bit će uspavani. Boksački promotori će prikazivati kako Joshua uspavljuje Miočića, David Haye Jimija Manuwu… Bit će sramotno i to neće biti dobro za UFC. Conore, zaradi lovu, ali nemoj se dati uspavati. A to bi se moglo dogoditi”, rekao je Cormier.