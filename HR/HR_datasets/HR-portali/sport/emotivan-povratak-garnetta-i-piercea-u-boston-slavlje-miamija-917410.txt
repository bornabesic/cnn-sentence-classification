New York Knicksi na domaćem su parketu pobijedili LA Lakerse sa 110:103, a predvodio ih je onovno fenomenalni Carmelo Anthony koji je ovoga puta zabio 35 koševa, a imao je i pet asistencija. Tako je u posljednje dvije utakmice postigao čak 97 koševa! Pridružili su mu i raspološeni Raymond Felton (20 koševa) i Tim Hardaway Junior (18 koševa). Kod gostiju je najbolji bio Jodie Mooks s 24 koša, dok je Gasol zabio 20, ali je imao i 13 skokova. A emotivno je noćas bilo u Bostonovom TD Gardenu jer su Paul Pierce i Kevin Garnett po prvi puta gostovali u toj dvorani nakon što su u lipnju 2013. iz Bostona otišli u Brooklyn Netse. Obojica su dobila ovacije publike, a na kraju su slavili pobjedu 85:79. Njihovu momčad predvodili su Andray Blatche sa 17 koševa i Andrej Kirilenko s 11. A košarkaši Miamija pobijedili su San Antonio 113:101, a najbolji u njihovim redovima bio je Chris Bosh sa 24 koša, tri asistencije i pet skokova. Rezultati: Miami - San Antonio 113:101 (Bosh 24k, 5s, 3a / Duncan 23k, 3s) New York - LA Lakers 110:103 (Anthony 35k, 5a, Felton 20k / Meeks 24k) Cleveland - Phoenix 90:99 (Irving 24k, 9a / Morris 27k, 15s) New Orleans - Orlando 100:92 (Evans 23k, 7s, 7a, Davis 22k, 19s, 7b/ Afflalo 25k) Boston - Brooklyn 79:85 (Bass 17k, 8s / Blatche 17k) Dallas - Detroit 116:106 (Nowitzki 28k, 9s / Jennings 26k, 7a) Golden State - Portland 103:88 (Curry 38k, 7s, 8a / Matthews 21k) Sacramento - Denver 117:125 (Thomas 22k, 8a / Lawson 27k, Chandler 20k) 