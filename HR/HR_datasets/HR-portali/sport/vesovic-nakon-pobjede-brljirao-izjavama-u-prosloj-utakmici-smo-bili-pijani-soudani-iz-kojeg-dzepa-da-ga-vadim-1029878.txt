Nakon utakmice s Dinamom u finalu Kupa, koje je na koncu otišlo u ruke njegove momčadi, Vešović je bio itekako dobro raspoložen, ipak uzeli su duplu krunu, pa je odlučio počastiti kojom šaljivom izjavom. Svaka momčad ima, takozvano, ‘hrabro srce’ ili ‘fajtera’ na kojeg se cijela momčad može osloniti, čovjeka koji katkada dijeli pravdu na svoju ruku, čovjeka koji svojom borbenošću i požrtvovonšću odskače od prosjeka. Takav nogometaš često je miljenik navijača, eto pitajte Mandžukića, a Rijeka ima jednog takvog u liku Marka Vešovića. Desni bočni Kekove momčadi odigrao je fantastičnu sezonu i oduševio već navedenim karakteristikama, a uz to Crnogorac se tu i tamo pobrine da ga navijači još više zavole smiješnim i pomalo provokatorskim izjavama. Nakon utakmice s Dinamom u finalu Kupa, koje je na koncu otišlo u ruke njegove momčadi, Vešović je bio itekako dobro raspoložen, ipak uzeli su duplu krunu, pa je odlučio počastiti kojom šaljivom izjavom. Vešović je prvo otkrio zašto je Rijeka ‘popila’ pet golova u posljednjoj utakmici. “Ma mi smo najbolji i to je činjenica. Zbog nedavnog teškog poraza na Maksimiru mnogi su željeli omalovažiti našu titulu, ali mi smo tih pet komada dobili pijani, a čak i takvi smo im mogli zabiti pet. Evo, sada u finalu vidite kako to izgleda kad smo trijezni”, ispalio je Vešović. Kao što smo kazali, Vešović je borben i srčan igrač, a nekada zna malo zabrazditi i pretjerati s grubostima pa ga se zna okarakterizirati kao ‘prljavog’ igrača. Tijekom cijele utakmice finala s Dinamom hrvao se sa Soudanijem, najboljim igračem zagrebačke momčadi. Vešović je potom, u svojem stilu, odgovorio kako mu je bilo čuvati Soudanija. “Soudani? Pitajte me iz kojeg džepa da ga izvadim”, briljirao je Vešović.