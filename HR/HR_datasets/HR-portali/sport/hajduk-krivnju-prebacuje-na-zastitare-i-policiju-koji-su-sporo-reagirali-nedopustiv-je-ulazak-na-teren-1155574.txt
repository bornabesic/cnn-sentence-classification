Hajduk se očitovao o incidentu tijekom debija protiv Rijeke na Poljudu, kada je maskirani huligan preskočio ogradu, ukrao vatrogascima 'hvataljku za pirotehniku', te krenuo prema sucu Zebecu. Huligan (22) se neometano šetao po terenu poljudskog stadiona i nakon nekog vremena se predao policiji. Dobio je 15 dana pritvora, a dan nakon sramotnog propusta na Poljudu, splitski klub poslao je priopćenje: "Neovisno o namjerama ili motivima osobe koja je ušla u teren, nesporno je da se radi o velikom sigurnosnom propustu. Ulazak osobe u teren s predmetom kojim može ozbiljno ozlijediti bilo koga na terenu je nedopustiv, jednako kao i spora reakcija koja je uslijedila nakon toga." "Za sigurnost na stadionu su zadužene zaštitarske tvrtke i policija. Naravno da imamo slobodu izbora koju ćemo tvrtku angažirati, stoga ne bježimo od odgovornosti, dok će, sigurni smo, policija preispitati svoje djelovanje." "Stanje u hrvatskom nogometu je zatrovano, frustrirajuće i posljedice su pogubne, no mi kao organizator ne smijemo dozvoliti da se ovakav propust ponovi. Svi koji nastupaju na Poljudu, kao i svi naši gledatelji i navijači, moraju se osjećati sigurno." "Protiv smo i ne podržavamo nikakav oblik nasilja niti protuzakonitog ponašanja. Napravit ćemo sve što je u našoj moći da ga na našem stadionu ne bude. Nadamo se da će nam ozdravljenje hrvatskog nogometa u tome pomoći." fan attacks referee by videosansebastian >>Torcida transparentom na ćirilici provocirala Riječane, napadnut predsjednik Rijeke 