 U prvom susretu 3. pretkola Europske lige Lokomotiva i ukrajinska Vorskla Poltava su pred 300-tinjak gledatelja na stadionu Maksimir odigrali bez pogodaka (0:0) Bila je to siromašna utakmica koja je igrana u otužnom ambijentu sablasno praznih tribina maksimirskog stadiona.  Prvu priliku Lokomotiva je imala u 43. minuti kada je Eros Grezda pucao ispod gostujućeg vratara, ali je njegov udarac gotovo na crti blokirao Ditiatijev. To je bilo i sve što smo vidjeli u prvih 45 minuta. Gosti su prvi put ozbiljnije zaprijetili u 50. minuti kada je Kobakhidze pucao preko gola. Novu opasnost pred ukrajinskim vratima vidjeli smo u 73. minuti kada je Ivanušec prošao svog čuvara, ušao u kazneni prostor, no lopta mu je malo pobjegla i Šust je obranio njegov udarac. U 88. minuti Bartolec je pokušao s ruba šesnaesterca, ali je pucao preko grede. U posljednji trenucima susreta gosti su imali sjajnu priliku, no Ditiatijev je pucao glavom preko gola. Za goste je od 65. minute zaigrao bivši igrač Hajduka Mladen Bartulović. Uzvratni susret je idućeg četvrtka Poltavi. >> Velika pobjeda Hajduka u Ukrajini (3:0), Lokomotiva bez pogodaka 