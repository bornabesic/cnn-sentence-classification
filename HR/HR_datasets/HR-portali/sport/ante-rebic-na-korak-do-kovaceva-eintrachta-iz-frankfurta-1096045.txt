Ante Rebić ovog ljeta mogao bi napustiti Fiorentinu te prijeći u redove frankfurtskog Eintrachta kojeg je bivši hrvatski izbornik Niko Kovač prošle sezone spasio od ispadanja. Njemački mediji pišu kako je bivši napadač Splita pred potpisom ugovora s bundesligašem iako mu aktualni s Fiorentinom ističe tek 2018. godine. Rebić je uvijek uživao veliko povjerenje Nike Kovača pa ga je tako bivši hrvatski kapetan vodio i na Svjetsko prvenstvo u Brazil 2014.  Hrvatski napadač prvi dio prošle sezone proveo je u Fiorentini dok je u proljetnom dijelu prvenstva kao posuđen igrač nastupao za Hellas Veronu. Ukupno je upisao 17 nastupa te postigao samo jedan gol. >>Zlatan Ibrahimović konačno objavio: Ovo je moj novi klub! >>Novi igrač Reala: On bi trebao čuvati leđa Luki Modriću 