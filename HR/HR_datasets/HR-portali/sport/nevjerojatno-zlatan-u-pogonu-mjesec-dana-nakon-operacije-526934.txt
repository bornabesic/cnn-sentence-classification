A poslali su ga u mirovinu! Zlatan Ibrahimović (35) se ne oporavlja kao obični smrtnici to je sada svima jasno. Barem ako je suditi prema videu koji je objavio na Instagramu. Prošlo je samo mjesec dana od operacije koljena. Stradali su ligamenti, oporavak inače traje i do šest mjeseci, ali ne kod Zlatana! Velebni Šveđanin tehnicirao je operiranim koljenom i najavio svoj skori povratak na travnjake iako mu je 35 godina. - Osjećaj ne može nestati. Lavovi se ne oporavljaju kao ljudi - napisao je Zlatan. Ibrahimoviću ugovor s Manchester Unitedom istječe na ljeto i ostaje vidjeti hoće li mu 'crveni vragovi' produžiti isti. Ako dođe do prekida suradnje, izvjesno je da će Ibra otići u MLS još malo zaraditi.