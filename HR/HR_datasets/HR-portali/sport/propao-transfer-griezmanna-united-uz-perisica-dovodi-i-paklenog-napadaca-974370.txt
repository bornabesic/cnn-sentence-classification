Foto: Guliver Image/Getty Images MANCHESTER UNITED na korak je do dvaju velikih transfera. Talijanski mediji objavili su da je klub s Old Trafforda već dogovorio dovođenje Ivana Perišića iz Intera, a sada u Francuskoj traži napadača. Naime, L`Equipe javlja da je United kontaktirao Lyon jer želi dovesti Alexandrea Lacazettea. Navodno je engleski klub ponudio čak 50 milijuna funti za 26-godišnjeg napadača i najboljeg igrača Lyona.  Engleski mediji pišu da to znači kako je propao transfer Antoinea Griezmanna iz Atletica. On je bio Mourinhova prva želja, ali Madriđani ga nakon FIFA-ine zabrane dovođenja igrača ne planiraju prodati.   Lacazettea, strijelca 37 golova ove sezone, želi dovesti i Arsenal, ali je njemu želja potpisati za klub koji nastupa u Ligi prvaka. U ovom slučaju to je Manchester united, a ne Arsenal. Ako ne uspije dovesti ni Lacazettea, menadžer Manchester Uniteda Jose Mourinho okreće se Realovu Alvaru Morati i Evertonovu Romeluu Lukakuu.