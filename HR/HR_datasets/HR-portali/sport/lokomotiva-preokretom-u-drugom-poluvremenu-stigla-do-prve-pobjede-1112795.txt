U susretu 8. kola Prve HNL u Koprivnici su nogometaši Lokomotive pobijedili Slaven Belupa s 3:2 (0:2) i došli do prve pobjede u prvenstvu.  U uzbudljivoj utakmici Lokomotiva je do trijumfa došla preokretom u osam minuta drugog dijela kada su zaostatak od 0:2 pretvorili u trijumf 3:2.U prvom poluvremenu sve je bilo u znaku napadača domaćih Mirka Ivanovskog koji je u 7. minuti promašio kazneni udarac, ali se iskupio pogocima u 23. minuti, kada je pogodio same rašlje, te u 35. za uvjerljivo vodstvo koprivničkog sastava.  No, na početku drugog dijela je Lokomotiva u samo osam minuta postigla čak tri zgoditka, a prva dva su postigli igrači koji su ušli u poluvremenu. U 48. minuti na 2:1 je smanjio Lovro Majer, dvije minute kasnije poravnao je Ivan Antunović nakon asistencije Majera, da bi u 55. minuti glavom pogodio Fran Karačić za veliki preokret.  Lokomotiva je pobjedom i 5 bodova skočila sa zadnjeg na osmo mjesto, dok je Slaven ostao peti s 9 bodova.    Pred 700 gledatelja na Gradskom stadionu sudio je Bel iz Osijeka.  Strijelci: 1:0 Ivanovski (28), 2:0 Ivanovski (35), 2:1 Majer (48), 2:2 Antunović (50), 2:3 Karačić (55) Promašeni penal: Ivanovski (Sla,7) 