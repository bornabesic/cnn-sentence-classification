Tijekom subotnje utakmice dvoranskog hokeja u češkom gradu Česká Třebová urušio se krov sportske dvorane. Tragedija je srećom izbjegnuta jer su igrači i gledatelji neposredno prije urušavanja pobjegli iz dvorane. Kamera je snimila događaj, a video je objavljen na YouTubeu. U samo nekoliko sekundi krov se urušio. U trenutku nesreće u dvorani se nalazilo 80 osoba.    Novinar FOX Sportsa Nick Schwartz navodi da se dvorana tek otvorila. Martin Netolicky, načelnik općine Pardubice, na Facebooku je napisao da svi odgovorni trebaju biti kažnjeni i odgovarati za nesreću koja je srećom prošla bez ljudskih žrtava. Dodao je kako je građevina očito bila traljavo izgrađena. >>Snijeg u gorskoj Hrvatskoj može stvoriti opterećenje krovu kuće i od 80 tona