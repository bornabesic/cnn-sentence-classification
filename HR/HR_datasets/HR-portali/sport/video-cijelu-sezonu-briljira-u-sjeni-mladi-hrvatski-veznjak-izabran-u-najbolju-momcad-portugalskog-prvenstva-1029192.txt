Zanimljivo, uz vratara Vanu, koji dolazi iz Feirensea, jedini nogometaš koji ne dolazi iz triju najvećih portugalskih klubova - Benfice, Porta i Sportinga. Hrvatski nogometaš, Filip Krovinović, posljednje vrijeme samo skuplja pohvale na račun svoje igre u najvišem rangu portugalskog nogometa. Mladi hrvatski veznjak odabran je u najbolju momčad godine portugalske prve lige prema izboru renomiranog portala Goalpoint. Filip Krovinović je s prosječnom ocjenom 6,38 našao dospio među najboljih jedanaest lige, a okružen je samo vrhunskim ‘španerima’ portugalske lige poput Jesusa Corone, Danila Pereire, Brahimija iz Porta i najboljeg igrača lige, veznjaka Benfice, Pizzija. Ono što je zanimljivo, Krovinović je uz vratara Vanu, koji dolazi iz Feirensea, jedini nogometaš koji ne dolazi iz triju najvećih portugalskih klubova – Benfice, Porta i Sportinga. Hrvatski se veznjak našao na poziciji desnog veznog, a tu su mu glavni konkurenti bili Oliver Torres iz Porta s ocjenom 6.30 i Alan Ruiz iz Sportinga koji ima ocjenu 6.19, a obojica su desetak milijuna eura skuplji od Filipa. No, nisu Krovinovićeve igre prošle nezapaženo, naime, za njega je velik interes pokazao Sporting, a kako je već odavno uvriježen običaj da spomenuti portugalski velikani poberu sve što valja iz konkurentnih klubova lige, tako je realno za očekvati da će Krovinović vjerojatno krenuti put Lisabona. Najbolja momčad porgualske lige (4-1-4-1): Vana (Feirense) – Nelson Semedo (Benfica), Sebastian Coates (Sporting Lisabon), Felipe (Porto), Alex Telles (Porto) – Danilo Pereira (Porto) – Jesus Corona (Porto), Krovinović (Rio Ave), Pizzi (Benfica), Brahimi (Porto) – Bas Dost (Sporting Lisabon).