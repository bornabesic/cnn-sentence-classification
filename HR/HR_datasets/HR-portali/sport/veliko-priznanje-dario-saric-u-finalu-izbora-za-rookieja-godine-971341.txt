HRVATSKI košarkaški reprezentativac Dario Šarić, član Philadelphia 76ersa, jedan je od trojice finalista za titutlu najboljeg rookijea NBA.  Osim njega, u najuži izbor ušli su i njegov suigrač Joel Embiid, koji je zbog ozljede koljena sezonu završio još u veljači i Malcolm Brogdon iz Milwaukee Bucksa.   U finalu kategorije najkorisnijeg igrača su Kawhi Leonard, igrač San Antonio Spursa, James Harden iz Houston Rocketsa i rekorder sa 42 triple-doublea u jednoj sezoni Russell Westbrook (Oklahoma City Thundera). Među finalistima nema LeBrona Jamesa (Cleveland Cavaliers), koji je nagradu osvajao četiri puta i to 2009., 2010., 2012. i 2013., kao ni Stephena Curryja (Golden State Warriors) koji je proglašen MVP-jem zadnje dvije godine.  Za titulu najboljeg trenera u sezoni 2016./17. natječu se u finalu trener San Antonia Greg Popovich, Mike D'Antoni iz Houston Rocketsa i Erik Spolestra iz Miami Heata.  Imena pobjednika bit će proglašena 26. lipnja.     Finalisti za najkorisnijeg igrača (MVP) u sezoni 2016./17.:  Kawhi Leonard, San Antonio Spurs James Harden, Houston Rockets Russell Westbrook, Oklahoma City Thunder  Finalisti za trenera godine:  Gregg Popovich, San Antonio Spurs Mike D’Antoni, Houston Rockets Erik Spoelstra, Miami Heat  Finalisti za rookieja godine:  Malcolm Brogdon, Milwaukee Bucks Joel Embiid, Philadelphia 76ers DARIO ŠARIĆ, Philadelphia 76ers