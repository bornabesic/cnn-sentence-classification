Počelo je vrijeme slavlja u Torinu. Juventus je jučerašnjom pobjedom protiv Lazija 2-0 osvojio svoj prvi trofej u sezoni i najavio velike stvari idućih tjedana. Serie A i matematički bi trebali osigurati već protiv Crotonea u nedjelju, a 3. lipnja je i finale Lige prvaka u kojem nikako nisu autsajderi protiv Real Madrida. A kako žestoko igraju, tako u Juventusu i slave. Pjesma, ples, ludnica u svlačionici u kojoj veliku ulogu imaju i dva sjajna Hrvata. Mario Mandžukić osvojio je novi trofej i ponovno, kao što je to radio i u dresu Bayerna ili Atletica, zagrnuo se hrvatskom zastavom i jasno pokazao gdje je njegovo srce. THESE BOYS KNOW HOW TO PARTY!!! 🎉🎉🎉🍾🍾🍾 🎶🎵 "AND NOW WE'RE GOING TO CARDIFF" 🎶🎵 Slavio je u svlačionici i ozlijeđeni Marko Pjaca. Nažalost nije igrao, i dalje se oporavlja od ozljede koljena, no svojim suigračima se pridružio u velikom slavlju. Obukao je dres Juventusa i zajedno s Higuainom, Mandžom i ostalima skakao i pjevao u svlačionici. 🏆🏅👅👐⚪️⚫️ Objavu dijeli Marko Pjaca (@markopjacaofficial) Svi 17, 2017 u 3:21 PDT 