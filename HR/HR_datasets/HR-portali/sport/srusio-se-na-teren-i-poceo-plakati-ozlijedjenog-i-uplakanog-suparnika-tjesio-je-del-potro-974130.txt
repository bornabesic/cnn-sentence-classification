Screenshot (Youtube) UZBUDLJIV meč igrali su Nicolas Almagro i Juan Martin Del Potro, a onda je na početku trećeg seta, pri rezultatu 1:1 u setovima, Almagro morao predati meč. Uhvatio se za koljeno s kojim je i ranije imao puno problema, zatim se uhvatio za glavu, a onda srušio na teren. Del Potro mu je prvi pritrčao, a sudac je pozvao liječničku ekipu.  Del Potro, čiju su karijere također uništile ozljede, tješio je uplakanog Almagra kojeg je publika skandiranjem njegova imena otpratila do klupe. Tamo se Almagro ponovno slomio i zaplakao, a Del Potro mu je još jednom prišao, tješio ga i pokazao da je riječ o velikom sportašu. Scene koje su dirnule mnoge i kakve smo rijetko imali priliku vidjeti.