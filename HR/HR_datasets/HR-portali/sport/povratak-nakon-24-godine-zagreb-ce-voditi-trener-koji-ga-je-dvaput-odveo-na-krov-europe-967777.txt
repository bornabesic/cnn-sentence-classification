PPD ZAGREB će sutra predstaviti novog trenera, a on je Kasim Kamenica. Iskusni 62-godišnji trener drugi će put voditi hrvatskog prvaka, čiji je bio strateg od 1988. do 1993, a će u sljedećih godinu dana voditi Zagreb. U spomenutom mandatu uspio je osvojiti sa Zagrebom dvije povijesne Lige prvaka 1992. i 1993. godine, kada je u finalima nakon dvije utakmice rušio španjolski TEKA Santander (22:20 i 28:18), te njemački GG Wallau-Massenheim (22:17 i 18:22). Rođen je u Goraždu, a tijekom karijere vodio je brojne klubove iz regije i inozemstva. Trenerskim poslom krenuo se baviti Radničkom 1982, a nakon toga je vodio Borac Uroševac, Pelister Bitolj, juniorsku reprezentaciju Jugoslavije, s kojom je 1987. osvojio naslov prvaka svijeta.   Embed from Getty Images  Nakon toga je preuzeo Partizan, pa Vardar, a onda je vodio Prule, Bosnu, zatim reprezentaciju Bosne i Hercegovine, Slovenije i Crne Gore i Celje. Također, bio je trener Nexea pet godina te Lovćena. Uslijedio je odlazak u turski Trabzon, odakle se vratio u Pelister, a sada će ponovno biti na klupi Zagreba.