Ivan Dodig i Indijka Sania Mirza stigli su do četvrtfinala turnira mješovitih parova u Roland Garrosu, nakon što su u nedjelju nadigrali Ukrajinku Jelinu Svitolinu i Novozelanđanina Artema Sitaka sa 6-2, 6-4. Dodig i Mirza su prošlogodišnji finalisti Roland Garrosa i u statusu 2. nositelja ovogodišnjeg turnira. Hrvatsko-indijski par je do finala stigao i na ovogodišnjem Australian Openu, ali na svoj prvi zajednički Grand Slam naslov još uvijek čekaju. U četvrtfinale turnira tenisača nakon dvojice Španjolaca, Rafaela Nadala i Pabla Carrena Buste, plasirao se i Austrijanac Dominic Thiem koji je sa 6-1, 6-3, 6-1 nadigrao Argentinca Horacija Zeballosa. Austrijancu je to drugo uzastopno četvrtfinale u Parizu, gdje je prošle godine zaustavljen tek u polufinalu. Za reprizu prošlogodišnjeg rezultata u Roland Garrosu Thiem će morati pobijediti boljeg iz dvoboja branitelja naslova Novaka Đokovića i ljevorukog Španjolca Alberta Ramos-Vinolasa. RG, tenisači - 4. kolo Pablo Carreno Busta (Špa/20) - Miloš Raonić (Kan/5) 4-6, 7-6 (2), 6-7 (6), 6-4, 8-6 Rafael Nadal (Špa/4) - Roberto Bautista Agut (Špa/17) 6-1, 6-2, 6-2 Dominic Thiem (Aut/6) - Horacio Zeballos (Arg) 6-1, 6-3, 6-1 3. kolo Karen Hačanov (Rus) - John Isner (SAD/21) 7-6 (1), 6-3, 6-7 (5), 7-6 (3) Kei Nishikori (Jap/8) - Hyeon Chung (Kor) 7-5, 6-4, 6-7 (4), 0-6, 6-4 Gael Monfils (Fra/15) - Richard Gasquet (Fra/24) 7-6 (5), 5-7, 4-3, predaja