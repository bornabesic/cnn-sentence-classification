Manchester United je prvi put osvojio Europsku ligu. Do naslova je stigao pobjedom 2-0 protiv Ajaxa. Za menadžera 'crvenih vragova' Josea Mourinha bilo je to 14. finale u karijeri. A da je Portugalac majstor finalnih utakmica pokazuje statistika - dobio je ih 12. Podsjetimo se svih njegovih finala. Prvo finale bilo mu je u Europskoj ligi, a nakon što je regularni dio završio bez pobjednika 2:2, otišlo se u produžetke, gdje je Portugalcima naslov donio Derlei drugim golom na utakmici. Te je sezone uzeo i Portugalski kup, a junak pobjede ponovno je bio Derlei. Treća nije bila sreća za Mourinha, je izgubio je finale protiv Benfice. Iako je Derlei opet bio strijelac, nakon produžetka Benfica je stigla do trofeja. Mourinhovo prvo finale Lige prvaka i uvjerljiva pobjeda protiv Monaca 3:0. Carlos Alberto zabio je u 39. minuti, da bi Portov naslov u nastavku potvrdili Deco i Aleničev. Prvi trofej u Engleskoj bio mu je Liga kup do kojeg je došao pobjedom 3:2 protiv Benitezovog Liverpoola. Do produžetka su stigli autogolom Gerrarda, nakon što je već u 1. minuti Riise zabio za 'redse', a onda su posao u produžetku završili Didier Drogba i Mateja Kežman. I 2007. je osvojio Liga kup, ovog puta preko Arsenala. Opet je njegova momčad gubila nakon što je za topnike zabio Walcott, no preokret s dva gola donosi Drogba Iste je godine osvojio i prvi FA kup i to slavljem protiv Manchester Uniteda, a junak je bio Drogba koji je zabio četiri minute prije kraja utakmice. S Interom je do prvog trofeja stigao u Kupu Italije kada je jedini gol na utakmici protiv Rome zabio Diego Milito. I u drugom finalu Lige prvaka došao je do naslova, ovog puta protiv Bayerna u Madridu pobjedom 2:0, a oba gola zabio je Milito. Kup Kralja bio mu je prvi trofej u Španjolskoj kojim je prekinuto čekanje realovaca od 18 godina. Junak pobjede bio je Cristiano Ronaldo. Dvije godine kasnije izgubio je tek drugo finale u karijeri, i na Santiago Bernabeuu od Atletica. Poveli su kraljevi golom Ronalda, no Costa izjednačuje, a Miranda u produžecima donosi naslov Atleticu. Drugi mandat u Chelseaju započeo je osvajanjem Liga kupa, a golove za trofej zabili su Terry i Costa. Utakmica u kojoj je vjerojatno bolja momčad izgubila, no vragovi su do naslova stigli u 87. minuti zahvaljujući Zlatanu Ibrahimoviću. United je imao 2:0, pa je onda Gabbiadini zabio dva za povratak Southamptona u igru, da bi se onda u završnici Mourinhu ukazao Ibra. Do 12. trofeja u finalima stigao je u srijedu navečer kada je United golovima Pogbe i Mhitarjana dobio Ajax 2:0 i prvi put u povijesti podigao trofej namijenjen osvajaču Europske lige.