Jedan od trenera Tottenhama Ugo Ehiogu (44) preminuo je u bolnici nakon što je jučer doživio srčani udar tijekom treninga. Vijest je objavljena jutros, a u engleskom prvoligašu zavladala je tuga. Ehiogu je jučer vodio trening i odjednom se samo srušio. Brzo mu je pružena liječnička pomoć od strane klupskog osoblja, a onda je došla hitna pomoć i prevezla ga u bolnicu. Liječnici su se borili za njegov život, ali spasa mu nije bilo.  "S velikom tugom objavljujemo da je preminuo Ugo Ehiogu, trener U-23 momčadi Tottenhama. Riječi ne mogu opisati tugu i šok koje osjećamo. Naše misli su s njegovom suprugom i obitelji", poručili su iz kluba. Ehiogu je igrao na poziciji braniča, a postao je legenda Aston Ville za koju je nastupao od 1991. do 2000. 1996. godine s njom je osvojio Liga kup, što je 2004. godine ponovio s Middlesbroughom. U karijeri je još igrao za West Brom, Leeds, Rangers i Sheffield United, a skupio je i četiri nastupa za englesku reprezentaciju. U Tottenham je kao trener došao 2014. >>Od Židaka se oprostilo 'pola Zagreba': Kolege, bivši izbornici, Dinamove legende... 