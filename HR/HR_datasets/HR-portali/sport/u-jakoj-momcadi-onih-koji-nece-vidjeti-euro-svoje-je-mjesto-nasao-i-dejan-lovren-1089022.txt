Idealna momčad – frustriranih. Tako je njemački Bild nazvao igrače koji iz raznih razloga neće biti u svojim reprezentacijama na Europskom nogometnom prvenstvu u Francuskoj. U toj se momčadi našao i naš Dejan Lovren kojeg je Ante Čačić otpisao i prije početka priprema zbog neprimjerenog ponašanja. U sastavu je više onih koje su izbornici izostavili s popisa iz različitih razloga, a nisu ozlijeđeni (Zieler, Lovren, Gökhan, Reus, Balotelli i Benzema), a zbog ozljeda Francusku propuštaju petorica (Carvajal, Varane, Coentrao, Montolivo i Džagojev). No nisu samo 11 navedenih koje je Bild stavio u udarnu momčad značajna nogometna imena, tu su Pirlo, Isco, Diego Costa, Juan Mata, Mathieu, Toprak, Bellarabi, Gündogan.... Imala bi takva momčad što reći na Euru.  