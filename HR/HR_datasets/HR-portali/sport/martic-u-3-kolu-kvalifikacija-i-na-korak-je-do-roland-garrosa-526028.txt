Hrvatska tenisačica Petra Martić plasirala se u 3. kolo kvalifikacija za nastup u Roland Garrosu nakon što je u susretu 2. kola sa 6-0, 6-4 svladala Njemicu Tamaru Korpatsch. Za sedmi nastup u glavnom ždrijebu u Parizu morat će dobiti Belgijku Marinu Zanevsku. Martić je najbolji nastup u Roland Garrosu imala prije pet godina kada je stigla do 4. kola, uslijedila su tri uzastopna ispadanja u 1. kolu dok lani nije niti nastupila. Ranije u četvrtak Jana Fett je u 2. kolu kvalifikacija izgubila od Brazilke Beatriz Haddad Maie s uvjerljivih 0-6, 2-6. Izravni plasman u glavni ždrijeb Roland Garrosa ostvarile su Mirjana Lučić-Baroni, Ana Konjuh i Donna Vekić u ženskoj te Marin Čilić, Ivo Karlović i Borna Ćorić u muškoj konkurenciji.