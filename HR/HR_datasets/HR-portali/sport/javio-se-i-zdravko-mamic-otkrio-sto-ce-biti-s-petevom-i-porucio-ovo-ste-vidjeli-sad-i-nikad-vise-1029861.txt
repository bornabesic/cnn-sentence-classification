Nakon poraza od Rijeke (3:1) u finalu Kupa javio se i savjetnik Zdravko Mamić. Bila je ovo najgora sezona Dinama još od ‘lige za bedaka’, ali Dinamova ‘siva eminencija’ nije previše utučena. Nakon poraza od Rijeke (3:1) u finalu Kupa javio se i savjetnik Zdravko Mamić. Začudo, Mamić nije bio loše raspoložen. “Ova sezona, a osobito njezina završnica bili su festival nogometa. Sve do zadnjeg kola nismo znali tko će biti prvak, a ovaj senzacionalni finale u Varaždinu potvrda je kako je hrvatski nogomet nešto čudesno. Zaslužuje puno više pažnje”, rekao je Zdravko Mamić. “Premda sam prvi put nakon puno godina gledao gubitak obje krune, ponosan sam što sam dio ove nogometne obitelji. Rijeka je apsolutno zaslužila oba trofeja, tu nema nikakve mrlje. Bili su uvjerljivo bolji od nas, ali i njima i Hajduku poručujem da su to vidjeli sad i nikad više”, rekao je Dinamov savjetnik i na kraju napomenuo da će Petev ostati trener Dinama i sljedeće sezone.