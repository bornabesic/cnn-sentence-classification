U utorak u 20.45 na Maksimiru gostuje Juventus u sklopu drugog kola Lige prvaka. prva je to domaća utakmica modrih u ovogodišnjem izdanju najelitnijeg nogometnog natjecanja, a pred Željkom Sopićem i njegovim igračima je težak zadatak. - Dan prije utakmice protiv Juventusa mogu reći da su igrači maksimalno motivirani i spremni na susret. Znamo protiv koga igramo, protiv kluba koji ove godine ima ambicije osvojiti Ligu prvaka. Ali isto tako oni igraju u našem dvorištu, pred punim stadionom i nikog se ne bojimo - započeo je konferenciju Željko Sopić te dodao:  - Svjestan sam razlike u snazi i realist sam kao čovjek i kao trener, ali smatram da je maksimalnim pristupom i bacanjem na glavu sve moguće, rekao je privremeni trener Dinama željko Sopić. Sastav? - Nema nikakvih novosti po pitanju zdravih igrača, istrčat će najboljih i najspremnijih 11, naravno po mom izboru. Stojanović i Matel neće biti u konkurenciji za sastav, kao ni Ali Karimi. Svi ostali su na dispoziciji. Juventus je europski gigant pa je i Sopić o njemu govorio biranim riječima. - Kada imate 30 igrača i kada se zovete Juventus, mislim da to nije veliki problem za trenera tko naposljetku igra, Chiellini ili Bonucci. Ali, za trenera preko puta to je malo veći problem.   Adrian Šemper stajat će na golu Dinama, imat će sigurno posla, a s druge strane travnjaka gledat će ga njegov idol. -  Sutra nas čeka jedna sigurno zahtjevna utakmica, jedna od najjačih momčadi na svijetu. Cilj je dati svoj maksimum, uživati i odraditi sve trenerove zahtjeve. Naravno da se veselim Buffonu, da preko puta stoji jedan od najboljih vratara svijeta, jednog od mojih idola. 