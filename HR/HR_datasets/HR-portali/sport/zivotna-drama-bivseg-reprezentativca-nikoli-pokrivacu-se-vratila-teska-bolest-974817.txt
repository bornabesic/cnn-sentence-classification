Foto: Guliver Image/Getty Images PRIJE točno godinu dana Nikola Pokrivač bio je junak Slaven Belupa. U polufinalu Kupa zabio je gol kojim je izbacio Rijeku, briznuo u plač i otišao u zagrljaj treneru Željku Kopiću koji mu je dao priliku za povratak u nogomet. Manje od godinu dana prije te utakmice saznao je da je obolio od klasičnog Hodgkinova limfoma nakon čega je prošao brojne kemoterapije. "Ma kakav nogomet, mislio sam jedino na zdravlje", rekao je nakon što se vratio na travnjak i nakon što je, činilo se, pobijedio tešku bolest. Dodao je i da strahuje kako bi se bolest mogla vratiti... Nažalost, to se i dogodilo. U kolovozu prošle godine vratila mu se bolest, ponovno je išao na kemoterapije, a stanje mu se popravilo toliko da se u siječnju uspio vratiti u Slaven.  Embed from Getty Images   Nedavno je 31-godišnji nogometaš saznao novu zastrašujuću vijest - bolest se još jednom vratila. Trenutno prima kemoterapiju, a potrebna mu je transplantacija matičnih stanica. Za sada darivatelja nije uspio pronaći u krugu obitelji. Pokrivač je u karijeri upisao 15 nastupa za hrvatsku reprezentaciju, a s Dinamom i Red Bull Salzburgom je osvajao naslove prvaka.  Embed from Getty Images