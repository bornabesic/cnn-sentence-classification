Andrej Kramarić srušio je veliki Bayern u 27. kolu Bundeslige! Napadač Hoffenheima u strijelce se upisao u 21. minuti kada je sjajno iz voleja s 20-ak metara rasparao mrežu rezervnog vratara Bayerna Ulreicha. Hrvatskom napadaču to je 11. gol ove sezone u Bundesligi, a uz to je upisao i sedam asistencija. Danas je odradio čitavu utakmicu. Bayern je u drugom poluvremenu žestoko pritisnuo domaćina i imao nekoliko odličnih prilika. No, vratar Hoffenheima Baumann bio je iznimno raspoložen i sačuvao praznu mrežu. Bayenu je to tek drugi ligaški poraz ove sezone. Eintracht Nike Kovača nastavio je s očajnim rezultatima. Koln ih je pred svojim navijačima svladao 1:0 pa je tako Kovačeva momčad i osmu utakmicu zaredom ostala bez pobjede. Susret je s tribina promatrala njemačka kancelarka Angela Merkel u društvu predsjednika Kolna Wernera Spinnera. Bundesliga, 27. kolo:  Hoffenheim - Bayern 1:0 Koln - Eintracht 1:0 Werder - Schalke 3:0 Borussia D. - HSV 3:0 >> Andrej Kramarić podržao Perišića: Većina igrača misli ono što je rekao Šukeru! 