Foto: Guliver Image/Getty Images BIVŠI medicinski savjetnik smatra da bi igraču Northampton Saintsa Georgeu Northu, da je amater - rekli da prestane igrati ragbi. Klub neće biti kažnjen iako North nije trebao igrati u posljednjoj utakmici. To je peti udarac u glavu koji je ovaj 24-godišnjak doživio posljednje dvije godine, piše BBC Sport. Liječnik Barry O'Driscoll za BBC je izjavio da je North amater, ne bi više igrao. "Kao profesionalcu, nije mu tako jednostavno. Nakon četiri ili pet potresa mozga razmislite o tome da više ne želite igrati, ali mogu shvatiti da zbog profesionalnih obaveza i zbog toga što od toga živi možda nije voljan prestati", smatra O'Driscoll. ''Što je previše, previše je'' O'Driscoll je već ranije izjavio da smatra da savez eksperimentira na igračima jer se ne žele pozabaviti problemom potresa mozga. ''Ako igrača izvadite iz igre da procijenite ima li potres mozga, morate posumnjati na to i on ne smije više u igru", rekao je O'Driscoll.  Bivši škotski reprezentativac John Beattie izjavio je da je zabrinut za budućnost mlađih igrača koje bi se trebalo štititi od oštećenja mozga. "Ne možete imati igru u kojoj na kraju dobijete super-čovjeka s oštećenjem mozga koji je nešto zaradio", izjavio je za BBC-jev Radio 5. North je liječnicima rekao da je ostao na stadionu nakon incidenta te je porekao da je izgubio svijest. Beattie smatra da se ne bi smjelo slušati igrače jer su zarobljeni u spirali zarade.  Northova povijest potresa mozga Između studenog 2014. i ožujka 2015. godine North je doživio četiri udarca u glavu te nije igrao od 27. ožujka do 29. kolovoza. 22. 11. 2014. Prvi potres mozga tijekom utakmice Walesa i Novog Zelanda 6. 2. 2015. Slučajan udarac u glavu tijekom prvog poluvremena utakmice Walesa i Engleske, ali se nakon procjene vraća na teren 6. 2. 2015. Prima drugi udarac u glavu tijekom drugog poluvremena iste utakmice, čini se da je nokautiran, ali završava utakmicu 27. 3. 2015. North je nokautiran tijekom postizanja pogotka u utakmici Northamptona protiv Waspsa  Koja su pravila? Ako klupski liječnici sumnjaju na potres mozga, imaju 13 minuta da odluče hoće li se igrač vratiti na teren. Sve momčadi lige imaju medicinsko osoblje koje ima pristup ponovljenim snimkama koje im mogu pomoći u odluci. Svaki igrač na kojeg se sumnja ili za kojeg je potvrđeno da ima potres mozga bit će udaljen s terena. Protokoli nisu dostatni O'Driscoll smatra da je tehnologija koja se koristi pri dijagnosticiranju izvrsna ideja, ali da sustav nije dostatan.  ''Taj sustav stalno vraća u igru igrače s oštećenjem mozga", smatra. "Drugačije je u svim ostalim ragbi ligama. Ako igrač izađe, onda i ostaje izvan igre", dodao je O'Driscoll. Liječnici 'nikad ne bi ugrozili zdravlje igrača' Bivši engleski reprezentativac Andy Hazell smatra da je dobrobit igrača u prvom planu kad doktori donose odluke. "Ljudi zaboravljaju da se igrači i liječnici susreću svakodnevno. Povezani su. To su vaši prijatelji, a oni nikad ne bi ugrozili zdravlje igrača", smatra Hazell.