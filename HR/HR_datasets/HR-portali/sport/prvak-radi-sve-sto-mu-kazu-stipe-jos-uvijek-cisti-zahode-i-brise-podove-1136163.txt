Dobro je poznato da se Stipe Miočić osvajanjem UFC-ove titule u teškoj kategoriji nije odrekao svog posla u Vatrogasnom domu. Najopasniji i najskromniji borac na svijetu svakodnevno pomaže svojim kolegama, a budući da je mlađi, često ga zapadnu i oni najmanje popularni zadaci, otkrio je za MMA Junkie. - Ostao sam isti. Odem u postaju, prijavim se tamo svaki dan. Ja sam među najmlađima pa mi kažu što da radim i ja odem čistiti zahode i brisati podove. Ništa se nije promijenilo. Ja sam prvak. Ja sam ista osoba koja se diže u 7 ujutro i napravim ženi kavu, odem na posao, i ako moram, pospremim kuću - kaže Stipe, piše Fightsite.” Miočić se trenutno odmara od borbi i čeka da vidi tko će se pokazati najvrijednijim izazivačem između Caina Velasqueza, Fabricia Werduma i Juniora dos Santosa. Sam prvak kaže da je njemu “sasvim svejedno” protiv koga će braniti naslov. 