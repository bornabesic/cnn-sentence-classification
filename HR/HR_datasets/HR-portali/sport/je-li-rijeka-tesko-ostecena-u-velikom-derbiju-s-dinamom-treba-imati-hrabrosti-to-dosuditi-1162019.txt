Čini se kako niti derbi Rijeke i Dinama na Rujevici (1:1) neće proći bez repova... A zbog sporne situacije koja se dogodila u sudačkoj nadoknadi mnogi navijači Rijeke pitaju se je li njihov klub teško oštećen. Naime, nakon jednog ubacivanja Franko Andrijašević pao je u Dinamovu kaznenom prostoru nakon kontakta s gostujućim braničem Markom Leškovićem. Domaći su tražili jedanaesterac, ali sudac Mario Zebec iz Cestice nije se oglasio. - Mislim da je na kraju bio jedanaesterac za nas. Ne znam tko je bio iza mene, s obje me ruke gurnuo - kazao je Andrijašević, a kad smo mu otkrili kako je uz njega bio Lešković još je dodao: - E, mislim da je čisti penal. Ne znam kako to Zebec nije vidio, možda je bio pokriven ili nešto. Vaš čuvar kaže da takvih guranja ima na svakoj utakmici. - Dobro, ako on tako nešto viđa svaki dan, onda stvarno bolje da nije ništa rekao nego da je to rekao – zaključio je Andrijašević. Trener Rijeke Matjaž Kek ovako je komentirao tu situaciju: - Pogledajte tu 92. minutu, pa mi javite. Treba imati muda tada svirat penal za Rijeku. Video sporne situacije pogledajte ovdje, a u anketi ispod članka donesite svoj sud. >>Veliki derbi bez pobjednika: Soudani fenomenalnim škaricama šokirao Rijeku na Rujevici! >>Može li Rijeka prokockati plus četiri? Pogledajte raspored do kraja prvenstva >>Alžirac zaplakao: Evo kome je Soudani posvetio majstorske škarice kojima je utišao Rujevicu 