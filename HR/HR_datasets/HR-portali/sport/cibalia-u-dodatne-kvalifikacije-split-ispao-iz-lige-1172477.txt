Cibalia će u dodatne kvalifikacije za ostanak u Prvoj HNL, a Split je ispao iz lige. Rasplet je to nakon posljednjeg, 36. kola domaćeg prvenstva u kojem je Cibalia odigrala 1:1 s Lokomotivom, a Osijek s 1:0 slavio na gostovanju kod Splita. Lokomotiva je u Vinkovcima povela golom Doležala (21.), a konačni rezultat postavio je Baša (76.).  Osijek je do prve pobjede na Parku mladeži stigao u sudačkoj nadoknadi kada je Knežević tukao s vrha šesnaesterca i matirao Duku. Cibala je pretposljednja s 21 bodom i razigravat će za ostanak protiv Gorice ili Solina. Split je završio na 10. mjestu s 18 bodova i samo 12 postignutih golova.  Crveni nisu dobili licencu za drugu ligu pa bi iduće sezone trebali igrati u trećoj, no najavili su da će pravnim sredstvima pokušati osporiti tu odluku HNS.