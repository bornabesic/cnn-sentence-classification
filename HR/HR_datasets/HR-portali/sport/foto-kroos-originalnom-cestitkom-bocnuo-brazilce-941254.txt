Foto: Getty Images / Guliver Image SUIGRAČ Luke Modrića i Matea Kovačića u Realu te njemački reprezentativac Toni Kroos čestitao je fanovima putem društvenih mreža novu godinu. Međutim, za razliku od ostalih sportaša i sportašica, 26-godišnji igrač iz Greifswalda originalnom čestitkom oduševio je svoje obožavatelje, ali i razbjesnio - Brazilce. On je postavio fotografiju kojom je aludirao na povijesnu pobjedu Njemačke nad Brazilom 7:1 u polufinalu Svjetskog prvenstva 2014. godine. Nijemci su kasnije preko Argentine (1:0) osvojili naslov svjetskog prvaka, a Kroos je tog 9. srpnja u Belo Horizonteu zabio dva gola protiv domaćina Brazila, u 23. i 24. minuti te postao dio te povijesne pobjede.