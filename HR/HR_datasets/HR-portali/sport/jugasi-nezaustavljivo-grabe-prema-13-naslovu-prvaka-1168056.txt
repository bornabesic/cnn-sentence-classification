Vaterpolisti Juga CO poveli su sa 2-0 u pobjedama protiv Mladosti u finalu doigravanja prvenstva Hrvatske nakon što su u subotu u Zagrebu slavili sa 13:6 (2:1, 3:1, 4:2, 4:2). Kod Juga najefikasniji su bili Paulo Obradović i Pavo Marković sa po tri pogotka. Felipe Perrone i Marko Macan zabili su po dva, a Javier Garcia, Nikola Pavličević i Josip Vrlić po jedan gol. Momčad Mladosti predvodio je Luka Bukić sa dva gola, dok su po jednog zabili Ivan Domagoj Zović, Andrija Vlahović, Fran Paškvalin i Andrija Bašić. Jugaši nezaustavljivo grabe prema 13. naslovu prvaka Hrvatske, budući da im nedostaje još jedna pobjeda. Treća utakmica finala igrat će se 15. svibnja u Dubrovniku.