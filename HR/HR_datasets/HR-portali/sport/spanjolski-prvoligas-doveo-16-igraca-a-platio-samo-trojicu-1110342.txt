Ljetni prijelazni rok je završio. Igračke križaljke su složene i momčadi spremnije mogu krenuti u nastavak sezone. Neki veliki i višemilijunski transferi ovog su puta izostali, ali da sve ne prođe u revijalnom tonu pobrinuo se Jose Mourinho koji je na Old Trafford doveo kapitalca za rekordnih 105 milijuna eura. Francuski nogometni reprezentativac Paul Pogba ponovno je igrač Manchester Uniteda. Bivši vezni igrač Juventusa potpisao je petogodišnji ugovor s Unitedom uz tjednu plaću od 320.000 eura. No, sjajan posao u ovom prijelaznom roku napravila je španjolska Granada. Andaluzijski prvoligaš doveo je 16 igrača, a platio je samo trojicu i to manje od devet milijuna eura. Najzaslužniji su menadžer Paco Jimenez i klupska politika. Naime, neki europski klubovi odlučili su mlade igrače poslati u Granadu kako bi stjecali iskustvo. Tako su u klub došli Sergi Samper iz Barcelone, Jeremy Boga iz Chelseaja, Andreas Pereira iz Uniteda, Jon Toral iz Arsenala... U Granadi zadovoljno trljaju ruke. Osim što su svoju svlačionicu ispunili talentima, ovog su ljeta prodali trojicu igrača i zaradili 31,5 milijun eura. Warfordu su prodali Isaaca Successa za 15 milijuna, Rubén Rochina je otišao u Rubin za 10 milijuna, dok je Jhon Córdoba završio u Mainzu za 6,5 milijuna eura. 