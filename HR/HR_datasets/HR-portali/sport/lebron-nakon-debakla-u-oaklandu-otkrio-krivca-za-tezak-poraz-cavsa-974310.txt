Foto: Getty Images/ Guliver Image NAKON što su Cavsi učinili najveću grešku i ostavili Duranta da bez iti malo muke trese po košu, Warriorsi su u prvoj utakmici serije u Oaklandu stigli do pobjede (113:91). LeBron James nije uspio zaustaviti virtuoza Duranta te iz Oaklanda otišao bez pobjede. LeBron, kojem je ovo sedmo uzastopno finale, nije uspio pronaći rješenje za Duranta. Novinarima je otkrio po čemu se Warriorsi razlikuju od Cavaliersa.  "Kevin Durant. Gledate trenutačno najbolju ekipu Warriorsa. Bez obzira na to što nije nastupao u posljednja dva finala svoje je umijeće pokazao u ranijim sezonama. Igra odličnu košarku i raspolaže nenormalnim košarkaškim IQ-om. To je činjenica koju moramo prihvatiti. Za sljedeću utakmicu moramo smisliti taktiku protiv njega i kako ga zaustaviti. To će biti jako teško, priznajem."  Smatra da su ukradene lopte jedan od razloga konačnog rezultata i priznao da su Warriorsi bili bolji.  "Nije riječ samo o jednoj četvrtini već o cijeloj utakmici. Ukradene lopte ključan su razlog njihove pobjede. U prvoj sam ih četvrtini imao nekoliko i ponosim se tim. Znate, 22 ukradene lopte i 21 poen za redom... Odradili smo dobar posao što se toga tiče. Odigrali su vraški dobru utakmicu."  Durant, kao zvijezda jučerašnje utakmice ne smatra se najzaslužnijim za pobjedu.  "Ne radi se ovdje o meni. Pa nisam ja postigao sve koševe. Riječ je o kolektivnoj igri i o timu. Zajedno smo to postigli. Svako od nas dao je svoj doprinos, a ja sam samo odigrao najbolje što sam mogao i zabavio se. Bilo je teško igrati protiv njih, ali zajedno smo napravili dobar posao te ih na kraju porazili."  Čini se da dvojica rivala imaju visoko razmišljanje jedno o drugom.  "Ljudi pa to je LeBron James. On će uvijek raditi ono što najbolje zna,"- rekao je novinarima Durant i dodao: "Jako dobro znate koje su njegove sposobnosti. Dao sam svoj maksimum, ali i ostatak ekipe."  Istaknuo je da trebaju smiriti doživljaje i ohladiti glavu za sljedeću utakmicu.  "Nemamo vremena za slavlje. Treba hladne glave ući u bitku za finale i osvojiti naslov."