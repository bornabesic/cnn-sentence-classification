Orlando Magic sinoć je kod kuće nakon produžetka u NBA ligi svladao Philadelphiju (112:109), a solidnu večer opet je imao Dario Šarić. Šarić je na parketu proveo 26 minuta i ubacio 18 koševa (šut iz igre 6:14, trice 2/5 i slobodna bacanja 4/4). Hrvatski košarkaš tim je učinkom postao prvi Philadelphijin rookie nakon Allena Iversona koji je u 20 utakmica zaredom postigao barem 10 koševa. Iversonu je to uspjelo u sezoni 1996./1997. kada je 26 puta zaredom bio "dvocifren". Mario Hezonja na drugoj je strani odigrao 19 minuta i promašio sva četiri šuta. Uz to je skupio dva skoka te po jednu asistenciju i ukradenu loptu. Damjan Rudež nije igrao. Boston je kod kuće svladao Washington s rezultatom 110:102, a za goste je Bojan Bogdanović odigrao 28 minuta i postigao 14 koševa. Zanimljivo da nije ubacio ni jednu tricu, pet puta je pokušao, ali sinoć mu nije išlo. Ubilježio je i šest skokova, dvije asistencije te jednu ukradenu loptu. NBA, rezultati: Orlando - Philadelphia         112:109 - produžetak Mario Hezonja igrao je za Orlando 19 minuta i ostao bez poena (šut za dva 0-1, trica 0-3) uz 2 skoka i po 1 asistenciju i osvojenu loptu, dok je Dario Šarić za Philadelphiju igrao 25 minuta i postigao 18 koševa (šut za dva 4-9, trica 2-5, slobodna bacanja 4-4) uz 5 skokova i po 1 osvojenu loptu i blokadu. Damjan Rudež nije igrao za Orlando Boston - Washington         110:102 Bojan Bogdanović igrao je za Washington 28 minuta i postigao 14 koševa (šut za dva 5-7, trica 0-5, slobodna bacanja 4-5) uz 6 skokova, 2 asistencije i po 1 osvojenu loptu i blokadu  LA Clippers - New York         114:105 Charlotte - Atlanta         105:90 Indiana - Utah             107:100 Houston - Denver         125:124 Oklahoma City - Golden State     95:111 >> Šarić je s ova dva poteza oduševio Amerikance: 'Ovo je nešto najluđe ove sezone' 