U 36. kolu španjolske lige Barcelona je kod kuće pobijedila Villarreal sa 4:1. Naš Ivan Rakitić igrao je za Barcelonu do 83. minute. Katalonska momčad povela je pogotkom Neymara (21.) na Messijevu asistenciju. Slavlje domaćina trajalo je samo deset minuta, Villarreal je izjednačio pogotkom Bakambua. U posljednjoj minuti prvog poluvremena Barcelona je ponovno došla u vodstvo. Messi je pucao sa 16 metara, a lopta je pogodila jednog igrača Villarreala, promijenila smjer i završila u mreži Andrésa Fernándeza. Igrači Luisa Enriquea i u nastavku su tražili pogodak. Gledatelji na Nou Campu čekali su sljedeći pogodak do 69. minute. Suarez je iz kontranapada zabio za 3:1. Pobjedu Barcelone potvrdio je Messi pogotkom s bijele točke u 82. minuti. Argentincu je to bio 51. pogodak ove sezone. 