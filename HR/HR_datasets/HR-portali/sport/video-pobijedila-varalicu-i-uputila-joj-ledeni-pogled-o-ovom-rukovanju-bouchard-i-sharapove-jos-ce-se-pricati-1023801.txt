Meč je trajao gotovo tri sata, a imao je jednu veću dozu intrige jer je Kanađanka nazvala Šarapovu varalicom nakon što je se ova vratila na terene poslije odsluženja dopinške suspenzije. U drugom kolu WTA turnira u Madridu koji se igra usporedno s turnirom tenisača, Ruskinja Marija Šarapova izgubila je meč od Kanađanke Eugenie Bouchard. Kanadska tenisačica slavila je sa 7:5. 2:6, 6:4. Meč je trajao gotovo tri sata, a imao je jednu veću dozu intrige jer je Kanađanka nazvala Šarapovu varalicom nakon što je se ova vratila na terene poslije odsluženja dopinške suspenzije. “Šarapova je varalica, a takvi nemaju što tražiti u sportu, trebali su ju doživotno izbaciti i nisu joj trebali davati pozivnice. Tako su poslali krivu poruku djeci i mladima. Marija mi je bila uzor, a ovim me potezom malo uništila”, izjavila je ranije Bouchard. Nakon meča uslijedio je dosta hladan i oštar pozdrav između dvaju tenisačica. Šarapova je ostavljala dojam kao da ju je stid često gledavši u pod, a Bouchard nije skidala svoj ledeni pogled s Ruskinje. Pogledajte kako je izgledalo to rukovanje… “Bila sam posebno inspirirana jer mi se dosta tenisačica privatno javilo i poželjelo mi sreću. Bile su to tenisačice s kojima inače ne pričam, a dobila sam poruke i drugih ljudi iz teniskog svijeta koji su mi rekli da navijaju za mene. Što mi je Marija rekla? Rekla mi je da sam dobro igrala. Ja također mislim da je ona dobro igrala u njezinom, takozvanom povratku, ako baš to tako želite nazvati”, kazala je Bouchard nakon meča. 