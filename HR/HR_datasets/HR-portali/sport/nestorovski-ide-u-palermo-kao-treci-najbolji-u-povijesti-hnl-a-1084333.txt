Ilija Nestorovski u Palermo odlazi kao prvi strijelac HNL-a, a završio je sezonu s 25 golova. Čime je postao treći najuspješniji topnik HNL-a u povijesti!, piše Goal.com. Naime, samo dvaput najbolji je strijelac na kraju sezone zabio više od toga, i oba puta bila je riječ o napadaču Dinama. Neponovljivi Eduardo da Silva zabio je 34 gola šampionske 2006./07., a Goran Vlaović 29 u sezoni 1993./94., kada je u prvoj ligi igralo čak 18 klubova, pa je Dinamo, iako je završio tek treći, zabio čak 98 golova u 34 kola! A Interov igrač Nestorovski je svojim učinkom pretekao Vlaovića iz 1992./93., te Roberta Špehara iz '94./95. (23 gola), Ivana Bošnjaka iz 2005./06. i Duju Čopa od lani (22 gola), ali i Igora Cvitanovića, Olića, Šokotu...  Zanimljivo, najbolji strijelac HNL-a u nekoj sezoni s najmanje golova bili su (ne računajući Koznikua u prvoj, krnjoj sezoni 1992.) Ivica Olić 2002./03. i Mario Mandžukić 2008./09. koji su titulu prvog topnika ponijeli sa svega 16 pogodaka. >>Inter pobjedom zaključio sezonu, Nestorovski stigao do 25. gola 