Nikad nitko nije obranio naslov pobjednika Lige prvaka. To je već sam po sebi dovoljan razlog zvijezdama Reala da i ove godine dignu pehar, ali gazda 'Galacticosa', Florentino Perez, pobrinuo se da njegov igrači imaju još jedan razlog.. Zapravo, njih 40 milijuna.  Ukoliko 'Galacticosi' osvoje Ligu prvaka, igrači i stručni stožer Reala podijelit će nevjerojatnih 40 milijuna eura. Svaki od 24 igrača prve momčadi zaradio bi po 1,5 milijuna eura, treneru Zidaneu ide malo veći komad kolača (2 mil. eura), dok bi ostatak podijelilo ostalo trenersko osoblje te iigrači mlade momčadi. Luka i Mateo tako bi na kraju sezone mogli biti bogatiji za kojih desetak milijuna kuna. Ugodna premija - nema što!   