Novak Đoković u finalu s Andyjem Murrayem, u ovom trenutku prvim tenisačem svijeta, opet pokazao vrhunsku klasu. Pobijedio je sa 6:3, 5:7, 6:4 i obranom naslova u Dohi osvojio 67 turnir u karijeri. Đoković je time pokazao da je i najveći favorit predstojećeg Australian Opena. Bila je to 25. Đokovićeva pobjeda u međusobnim dvobojima s Murrayem, pa sad Srbin može utemeljiti “Novakov klub 25”. Britanac je već treći tenisač protiv kojega Đoković ima najmanje 25 pobjeda (25-11). Ostala dvojica su Rafael Nadal (26-23) i Tomáš Berdych (25-2). Vrlo blizu ulasku u to društvo Novakovih najčešćih “skalpova” su Roger Federer (23-22), pa i Stanislas Wawrinka (19-15). Takvim pothvatom ne može se pohvaliti nitko u povijesti tenisa, ali treba znati da su se u prošlosti najbolji tenisači sastajali mnogo rjeđe. Tako Nadal protiv Federera ima 23-11, Federer protiv Roddicka 21-3, Sampras protiv Agassija 20-14, Lendl protiv Connorsa 22-13. >> Đokovića zbog ovoga poteza čeka kazna, a Kyrgios mu poručio: Mene bi suspendirali do 2025.