Screenshot (Youtube) KOŠARKAŠI Fenerbahčea prvi put u klupskoj povijesti postali su prvaci Europe. Pred svojim navijačima u Istanbulu s 80:64 srušili su Olympiacos u finalu Eurolige i tako Turskoj donijeli prvi trofej košarkaškog prvaka Europe, a legendarnom treneru Željku Obradoviću čak rekordni deveti. Komentator hrvatskog Sportkluba u završnici utakmice, kad je bilo jasno da će Fenerbahče slaviti, na zanimljiv način predložio je Obradoviću što treba napraviti. Zapjevao je pjesmu koju bi, smatra on, Obradović trebao pjevati suparničkom treneru.  "Mislim da Željko Obradović može otpjevati onu pjesmu od Džo Maričić Makija Sfairopoulosu: Doviđenja i ne plači", pjevao je komentator koji je tim potezom oduševio Srbiju, zemlju iz koje dolazi najtrofejniji europski trener Obradović.