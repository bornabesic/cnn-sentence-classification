Jana Fett 2014. godine bila finalistica juniorskog Australian Opena, no kad je karijera trebala krenuti uzlaznim putem, ozlijedila je ručni zglob. Vratila se i igra sve bolje. Nedavno je na turniru u Hobartu zbacila Francescu Schiavone, bivšu osvajačicu Roland Garrosa. Sjajno je krenula u kvalifikacije za Roland Garros. Tenisačica iz Vrbovca prošla je prvo kolo pobijedivši Mađaricu Fanny Stollar 7-6 (5), 6-3. U prvom setu spasila je dvije set lopte, a sad je čeka 101. tenisačica svijeta Beatriz Haddad-Male. U muškim kvalifikacijama Matija Pecotić u 1. kolu sa 5-7, 7-5, 6-3 nadigrao domaćeg predstavnika Gregoirea Barrerea, a u 2. kolu čeka ga četvrti nositelj kvalifikacija, Japanac Taro Daniel. Kristijan Mesaroš nije se uspio plasirati u 2. kolo kvalifikacija izgubivši od Kolumbijca Alejandra Gonzaleza 7-6 (4), 4-6, 7-6 (4).