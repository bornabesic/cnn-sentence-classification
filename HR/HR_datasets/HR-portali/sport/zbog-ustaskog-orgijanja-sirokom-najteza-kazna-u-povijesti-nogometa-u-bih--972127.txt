Foto: Feđa Krvavac/Klix.ba UOČI uzvratne utakmica finala Kupa Bosne i Hercegovine prošlog tjedna između Širokog Brijega i Sarajeva izviždana je himna Bosne i Hercegovine. > Nakon ustaškog orgijanja i vrijeđanja Bosne i Hercegovine, slavili trofej zemlje koju mrze Navijači Širokog koji je nakon izvođenja penala osvojio trofej, zviždali su tijekom intoniranja himne i skandirali "Mi, Hrvati!". Nakon primljenog gola (utakmica je završila pobjedom Sarajeva 1:0 koje je na svom terenu izgubilo istim rezultatom) iz jedanaesterca, orilo se i sramotno skandiranje "Ubij balije" i "Za dom - spremni".  Zbog skandaloznog ponašanja navijača Širokog, Disciplinska komisija NS/FS BiH pod predsjedavanjem Nermina Kljajića na sjednici održanoj danas u Sarajevu odrezala je najtežu kaznu u povijesti nogometa u BiH. Komisija je odlučila da se klub iz Širokog Brijega kazni novčanom kaznom u iznosu od 25 tisuća KM te s čak sedam utakmica pred praznim tribinama zbog brojnih propusta u organizaciji utakmice: poticanja na nacionalnu i vjersku mržnju, skandiranja fašističkih slogana, omalovažavanja državne himne, upotrebe pirotehničkih sredstava, distribucije alkohola na stadionu…