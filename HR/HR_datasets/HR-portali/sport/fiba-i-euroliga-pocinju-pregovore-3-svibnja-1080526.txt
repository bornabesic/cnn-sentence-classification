Nakon velikog razmimoilaženja, niza optužbi i hladnog rata kakav košarkaška Europa ne pamti, čelnici Fibe Europe i Eurolige napokon će sjesti za pregovarački stol. A u utorak će u Münchenu razgovarati o načinima zajedničke suradnje, kojoj se najviše nadaju sve one zemlje kojima je Fiba zaprijetila diskvalifikacijom reprezentacija s velikih natjecanja ako njihovi klubovi ne pristanu igrati u Fibinoj Ligi prvaka. Fiba je navodno spremna dopustiti Euroligi da u idućih pet godina organizira dva najjača klupska natjecanja, ali da zauzvrat traži neka financijska prava.