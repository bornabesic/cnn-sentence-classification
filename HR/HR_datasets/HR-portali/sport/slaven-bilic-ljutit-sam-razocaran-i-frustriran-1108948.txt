West Ham Slavena Bilića izgubio je sinoć na svom Olimpijskom stadionu od Astre (0:1) i ispao iz Europske lige. Prva utakmica u Rumunjskoj završila je 1:1 i bivši hrvatski izbornik bio je uvjeren da će igrati u skupinama EL-a, ali stigao je neočekivani poraz. – Neću izgubiti vjeru u svoje igrače nakon samo jedne loše utakmice. Nedostaju nam vrlo važni igrači. Istina, imao je Bilić problema sa sastavljanjem momčadi jer su mu ozlijeđeni Payet, Carroll, Lanzini i Ayew, ali navijačima to nije opravdanje za ovaj poraz. – Nismo bili dobri u prvom poluvremenu, nismo imali potrebnu želju, bili smo druga najbolja momčad na travnjaku. Frustriran sam i ljutit, ali više od svega sam razočaran. Ovo je za mene ogromno razočaranje – zaključio je Bilić. 