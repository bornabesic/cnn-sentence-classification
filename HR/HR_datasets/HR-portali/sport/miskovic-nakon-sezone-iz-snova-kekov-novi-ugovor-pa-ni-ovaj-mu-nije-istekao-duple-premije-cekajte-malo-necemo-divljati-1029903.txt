Kek si je tek nakon što je Rijeka osvojila titulu i proslavila je na Maksmiru i onda u Rijeci, dao malo oduška i dozvolio da malo 'poleti', ali predsjednik Damir Mišković i dalje stoji čvrsto na zemlji. Rijeka je odigrala sezonu iz snova, ma povijesnu sezonu. Čak ni ‘neslomljivi’ Dinamo nije imao odgovora na sjajno posloženu momčad Matjaža Keka, a tek ostali. No, ono što zaista frapira za pojave hrvatskog nogometa jest činjenica da Kek i vodstvo Rijeke i dalje stoji čvrsto na zemlji, to jest da ne ostavljaju previše mjesta euforiji i ne busaju se u prsa kao što je to Mamić znao činiti još u rujnu kada je nakon par kola govorio kako je Dinamo već prvak. Kek si je tek nakon što je Rijeka osvojila titulu i proslavila je na Maksmiru i onda u Rijeci, dao malo oduška i dozvolio da malo ‘poleti’, ali predsjednik Damir Mišković i dalje stoji čvrsto na zemlji. “Trebamo poštovati Dinamo, Hajduk, Osijek i ostale. Ove sezone smo ipak mi bili bolji. Rekao sam kako je Dinamo za sve pa i za Rijeku, neka druga razina što se tiče budžeta i organizacija i sigurno će biti teško sljedeće sezone suprotstaviti im se, ali dok sam ja tu pokušati ćemo biti bolji”, kazao je Mišković nakon pobjede u finalu Kupa. Goruće pitanje je zašto Matjaž Kek još nije potpisao novi ugovor. “Pa još nije 15. lipnja, ovaj ugovor mu nije istekao, a imamo i dogovor. Nema nikakvih problema, samo nismo htjeli ometati rad. Sjest ćemo i razraditi strategiju za sljedećih par godina, ali kao predsjednik jamčim da neće biti divljanja. Imamo budžet koji imamo i to su naši realni okviri. Ne očekujte od nas igrače za pet, deset ili petnaest milijuna eura i plaće od milijun eura. Ostat ćemo dosljedni i nagrada nam je igrati u Europi”, veli Mišković. Hoće li zbog duple krune pasti i duple premije igračima? “Duple premije? Znam da je euforija, ali imamo pravilnik i nećemo divljati”, kazao je predsjednik Rijeke.