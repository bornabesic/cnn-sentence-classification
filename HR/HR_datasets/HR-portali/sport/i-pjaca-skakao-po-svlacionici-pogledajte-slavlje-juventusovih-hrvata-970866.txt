JUVENTUS je uzeo prvi od triju trofeja koje može osvojiti ove sezone. Sinoć je u Rimu 2:0 pobijedio Lazio u finalu talijanskog kupa i rekordni 12. put podigao taj trofej.  Mario Mandžukić odigrao je cijelu utakmicu i još jednom oduševio sve navijače Juvea svojom igrom i borbenošću, čak i s krvavom glavom.   Mandžo je u svoje vitrine pospremio 18. trofej u karijeri, a uz njega je svoj prvi trofej izvan HNL-a proslavio Marko Pjaca.   Mladi hrvatski nogometaš teško se ozlijedio početkom godine, baš kad je ozbiljnije zakoračio u prvu momčad, i već tada je završio sezonu. Ipak, i on je pomogao u dvjema utakmicama kupa i zato ima pravo slaviti. Na svom Instagram profilu pohvalio se trofejom i pozirao uz Juveove zvijezde koje čekaju bitke za još dvije titule u sljedećih dva tjedna.  Ono što slijedi sinoć nije bilo važno Mandži i suigračima koji su burno proslavili pobjedu u svlačionici, a skakanju i pjevanju pridružio se i Pjaca, kao i ostatak momčadi.