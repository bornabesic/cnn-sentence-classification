Lokomotiva je u 35. kolu Prve HNL u Kranjčevićevoj pred stotinjak gledatelja pobijedila Slaven Belupo s 2:1. U lošem prvom poluvremenu Slaven je imao šest udaraca na gol, a lokosi su poveli s 1:0 iz svoga jedinoga. Pogodio je iz jedanaesterca Majer u 44. minuti, nakon što je Melnjak faulirao Antunovića. U drugom je dijelu utakmica ipak bila življa, Slaven je izjednačio golom Ivanovskog glavom u 50. minuti, a pobjedu je lokosima donio Capan u 82. iz blizine nakon udarca iz kuta. Slaven je imao 63 posto loptu u posjedu, 12 udaraca (pet u okvir), dok je Lokomotiva imala pet udaraca, svih pet išlo je u okvir. Poredak: Rijeka 85, Dinamo 80, Hajduk i Osijek po 63, Lokomotiva 43, Slaven 38, Istra 33, Inter 28, Cibalia 20, Split 18.