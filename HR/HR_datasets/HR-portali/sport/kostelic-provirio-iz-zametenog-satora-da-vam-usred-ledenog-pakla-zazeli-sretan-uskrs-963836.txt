IVICA KOSTELIĆ nije "samo" skijaški šampion, nego i veliki ljubitelj prirode, posebno njenih ekstremnih lica. Tako već godinama ljeti prelazi cijeli Hrvatski Jadran u kajaku, a u zadnje vrijeme bacio se na istraživanje hladnijih predjela.  Prošle godine propješačio je Island, što je bilo samo zagrijavanje za pravu ledenu stvar - - prelazak Grenlanda.  Njegovih preko 116 tisuća obožavatelja na Facebooku prati njegovu novu sniježnu i ledenu pustolovinu, a on ih svakodnevno obavještava o događajima na ekspediciji. Sada se javio se iz šatora pokrivenog snijegom i ledom kako bi čestitao Uskrs i opisao na kakvu se "neman" namjerio: "Napredujemo sporije od planiranog zbog ekstremno hladnog i sporog snijega (temperatura zraka jučer -23°C) te konstantnog čeonog vjetra 5-10 m/s. Prognoza za sutra i prekosutra najavljuje udare vjetra do 120 km/h, ali nadamo se da ipak neće biti tako i da nas oluja neće dugo zadržati. Sretan Uskrs!" Napominjemo da Kostelić sa suputnikom Mihom Podgornikom mora prijeći 550 kilometara i uspon od gotovo 2000 kilometara.