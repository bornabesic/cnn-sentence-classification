Talijanski mediji jučer su objavili vijest kako se u utrku za hrvatskim reprezentativcem Ivanom Perišićem uključio i bogati PSG ponudivši Interu 60 milijuna eura, dakle iznos koji plavo-crni i traže za Hrvata. Danas pak mediji s Apeninskog poluotoka doznaju kako je Interov sportski direktor Piero Ausilio već bio u Parizu te započeo pregovore oko Perišića. Gazzetta dello Sport dodaje kako je Ausilio pregovarao i o opciji da u suprotnom smjeru, iz Pariza u Milano, pođu Marquinhos i Krychowiak. Interov direktor nakon Pariza pohodit će i London gdje bi se tebao sastati s Joseom Mourinhom. No, Manchester United spreman je za Perišića platiti tek 40 milijuna eura. Ausilio će na Otoku pokušati dogovoriti odlazak još nekih igrača u Premier ligu, između ostalih i Marcela Brozovića, pišu Talijani.