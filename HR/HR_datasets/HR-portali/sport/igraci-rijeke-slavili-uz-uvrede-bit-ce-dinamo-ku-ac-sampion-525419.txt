Posljednji sudački zvižduk suca Vučemilovića označio je pravu feštu na riječkoj Rujevici. Pripadnici Armade odmah su utrčali na travnjak na kojem se vrlo brzo našlo "pola stadiona". Policija nije reagirala, sve je na kraju prošlo u veselom i mirnom tonu... Igrači Rijeke brzo su pohitali (tko je stigao) prema svlačionicama, a junak cijele fešte ubrzo je postao - Marko Vešović. Crnogorski reprezentativac ovu je utakmicu propustio zbog žutih kartona, a po završetku dvoboja (ne)očekivano se našao na rukama riječkih navijača... Vešović nije otišao sa suigračima u svlačionicu, već su ga navijači skinuli do pojasa i po Rujevici nosili na ramenima. Jedan dio navijača Rijeke potrčao je i prema navijačima Cibalije, te su zajedno u veselom tonu zajedno pjevali razne pjesme protiv HNS-a. A svi su igrači Rijeke prije svlačionice došli ispod lože. I predvođeni Vešovićem, pjevali "Bit će Dinamo k...c šampion!"