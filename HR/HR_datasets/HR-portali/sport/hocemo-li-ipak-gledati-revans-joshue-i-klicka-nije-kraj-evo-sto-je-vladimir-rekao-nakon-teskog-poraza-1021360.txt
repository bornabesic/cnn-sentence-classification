Je li sudac trebao prekinuti borbu, to je veliko pitanje, mnogi tvrde da nije jer se Kličko branio i možda je mogao izdržati do kraja runde i opraviti se za zadnju. Evo što je Kličko kazao o tome, kao i o čitavom meču. Vladimir Kličko, ukrajinski boksač i dugogodišnji nedodirljivi prvak koji je svoje titule izgubio 2015. protiv Tysona Furyja, tražio je priliku za povratak na tron protiv 14 godina mlađeg Britanca Anthonyja Joshue. Na njegovu nesreću nije uspio, premda nije bio daleko. Tko god je imao zamjerke na račun Kličkova boksa prije jučerašnjeg meča, danas je sigruno tih zamjerki više nema. Ukrajinac je šokirao drastičnom promjenom stila, nije bilo defenzivnog boksa, nije bilo statike i držanja distance. Kličko je plesao oko Joshue s niskim gardom, neprestano se kretao, eskivirao i točno odmjeravao svaki udarac koji će uputiti. Vjerojatno se i Joshua malo iznenadio u prve dvije runde kada je vidio ‘novog Klička’. Ako on nije, onda publika jamačno jest jer Kličko je boksao izvrsno, atraktivno, lukavo i baš je on taj koji je priredio publici pravi ‘show’. U pomalo filmskom meču, hajmo reći ‘rokijevskom’ kada već spominjemo filmove, Joshua je ipak na kraju slavio, ali da se nije odvažio na ‘sve ili ništa’ u toj jedanaestoj rundi, Kličko bi vjerojatno bio pobjednik. Padali su i jedan i drugi, Kličko u petoj, Joshua u šestoj. Teturali su, ostajali bez daha pa se iznenađujuće vraćali u meč kao da je tek početak borbe. Kličko je forsirao svoj ‘novi’ stil kroz cijeli meč, a Joshua je iz runde u rundu tražio način da umori i na kraju ‘pročita’ Ukrajinca. Na kraju ga je našao u desetoj rundi, kada je jasno poručio Kličku da će ga isprašiti u jedanaestoj. I isprašio ga je! Pao je Vladimir dva puta i dva puta se, ‘rokijevski’, podigao i teturajući nastavio borbu. Sudac je kod treće navale Joshue prekinuo borbu. Je li sudac trebao prekinuti borbu, to je veliko pitanje, mnogi tvrde da nije jer se Kličko branio i možda je mogao izdržati do kraja runde i opraviti se za zadnju. Evo što je Kličko kazao o tome, kao i o čitavom meču. “Bio je to izvrstan meč u kojem je publika mogla uživati. Volio bih da sam ja pobijedio, ali eto nisam. Anthony je odradio sjajan posao i zadržao je fokus kroz cijeli meč, stalno je nešto pokušavao, pa čak i kad je pao, ustao je i vratio. Mogao sam više napraviti u toj šestoj rundi nakon što se on digao, ali neću sada o tome. Isto tako ne želim komentirati je li meč prerano prekinut. Kao borcu prirodno mi je da pokušam ostati u meču što duže i želio sam da meč što dulje traje, ali poštujem odluku suca. Bila je to sjajna večer, probao sam pobijediti, ali nisam uspio ovaj put”, veli Kličko. Postoji i opcija revnaša koji bi svi htjeli vidjeti, a Vladimir je potvrdio interes, no pričekat će s odlukom. “Neću sada službeno govoriti o svojoj budućnosti. Prerano mi je zato, ali moram reći da se osjećam jako dobro iako sam izgubio. Uzet ću si malo vremena i kada odlučim javno ću reći sve. U ugovoru imam klauzulu koja mi daje revanš, ali trenutno ne mogu donijeti odluku hoću li je aktivirati”, kazao je Kličko. Na koncu se ipak vratio na tu šestu rudnu kada su Joshui zaklecala koljena i kada se činilo kako će ga završiti. “Mislio sam da Joshua neće ustati, ali ustao je. Svaka mu čast. Tada sam imao dojam da je ostao bez snage i fokusa, ali oporavio se u sljedećim rundama. Mogao sam napraviti više u toj rundi da ga završim, ali bio sam siguran da je ovo moja večer i uzeo sam si vremena. Nakon toga me pogodio i krv mi je otišla u oči. Nisam u tim trenucima baš dobro vidio, ali vratio sam se u meč. No, to nije bilo dovoljno i stajalo me poraza na kraju”, završio je Ukrajinac. Anthony Joshua vs Wladimir Klitschko FULL FIGHT HD by aslam-atif 