Riječani su naslov slavili cijeli prošli tjedan, ali prava proslava uslijedila je nakon što je kapetan Mate Maleš primio pehar namijenjen hrvatskom prvaku. Pet tisuća Riječana došlo je pozdraviti nove prvake, a pjesmom i slavljem brzo preboljen poraz od Dinama (2:5) u posljednjem kolu HNL-a. Naravno, pravo slavlje nogometaše Rijeke čekalo je kod kuće, kada je pehar stigao na Korzo. Zagrijavanje za feštu počelo je već u Fužinama, gdje su igrači pričekali navijače koji su dolazili iz Zagreba i onda se zajedno spustili u grad. Dočekalo ih je desetak tisuća navijača, a slavlje je trajalo cijelu noć. Evo kako je bilo...