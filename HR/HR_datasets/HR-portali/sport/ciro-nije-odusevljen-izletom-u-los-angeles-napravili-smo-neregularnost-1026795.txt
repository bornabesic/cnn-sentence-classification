Utakmica bi se trebala igrati 28. svibnja u 1:30 prema hrvatskom vremenu u Los Angelesu, ali tragikomično i nažalost očekivano u cijeloj priči jest to da Čačić ne zna tko će mu uopće igrati, zapravo, ne zna ni koga će pozvati. Ostala su svega tri dana do planiranog puta u Los Angeles gdje bi hrvatska nogometna vrsta trebala odigrati utakmicu protiv Meskika, inače u potpunosti nevažnu utakmicu izvan termina FIFA-a, ali prvu utakmicu na sjvernoameričkom tlu u povijesti. Utakmica bi se trebala igrati 28. svibnja u 1:30 prema hrvatskom vremenu u Los Angelesu, ali tragikomično i nažalost očekivano u cijeloj priči jest to da Čačić ne zna tko će mu uopće igrati, zapravo, ne zna ni koga će pozvati. Čačić je baš nepotrebno na mukama i dovelo ga se u pomalo stresnu situaciju, s obzirom na to da ga nekoliko dana nakon avanture u Los Angelesu čeka kvalifikacijski ogled s Islandom i to u gostima. Izbornik ne zna na koga može računati za ogled s Meksikom jer sve finala svih prvenstava igraju baš u terminu kada je dogovorena utakmica u Los Angelesu. Ono što Čačića može spasiti jest da netko od potencijalnih reprezentativaca riješi klupsku situaciju ovoga vikenda i pokuša se dogovoriti s klubom da ga puste u SAD. Spomenimo da je ovaj, možemo reći, kraval HNS-a, naišao na brojne kritike, a svoje mišljenje izrazio je i Ćiro Blažević. “Gotovo sigurno ni on sam ne zna na koga može računati i tko je na dispoziciji da bi u jednoj avanturističkoj utakmici išao protiv jednog Meksika, koji će doći gotovo sigurno u punom sastavu. Termin je uistinu najgori, nije mogao biti gori”, rekao je Ćiro, prenosi Gol.hr. Nagađalo se kako će Osijek pustiti Škorića i Barišića, a Lokomotiva čak četvoricu iz udarne postave. No, Osijek i dalje ima mrtvu trku s Hajdukom za treće mjesto, a Lokomotiva u zadnjem kolu gostuje kod Cibalije koja se bori za opstanak sa Splitom i ne bi baš bilo regularno da Lokosi igraju bez četvorice ponajboljih. Ćiro veli kako je to neregularno. “Napravili smo neregularnost, napravili smo našu ligu neregularnom. Ali od dva zla treba tražiti manje”, kazao je Ćiro, a iz Splita kažu kako mogu samo čestitati. “Radnički nogometni klub ne želi komentirati rad HNS-a. Ako Lokomotiva ima četvoricu igrača koja zaslužuju ući u reprezentaciju, možemo im samo čestitati na tome”, kazao je glasnogovornik Branimir Jonjić.