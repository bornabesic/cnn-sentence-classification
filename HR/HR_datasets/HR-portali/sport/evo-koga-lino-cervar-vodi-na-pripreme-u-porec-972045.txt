Foto: hrs.hr HRVATSKI izbornik Lino Červar danas je objavio popis od 26 igrača koje očekuje na okupljanju reprezentacije 13. lipnja u 9 sati ispred zagrebačkog hotela Panorama. Momčad će otputovati u Poreč na prvi ciklus priprema za Europsko prvenstvo, koje se 2018. igra u Hrvatskoj. U Istri će biti do 22. lipnja kad se vraćaju na ždrijeb skupina koji se održava dan kasnije. Na Linovom popisu su: 1. Filip Ivić – KS Vive Tauron Kielce 2. Ivan Pešić – HC Meshkov Brest 3. Matej Ašanin – HC Sporting CP 4. Zlatko Horvat – RK PPD Zagreb 5. Jerko Matulić HBC Nantes 6. Ivan Vida – RK Dubrava 7. Manuel Štrlek – KS Vive Tauron Kielce 8. Lovro Mihić – HC SPR Wisla Plock 9. David Mandić – RK Izviđač Ljubuški 10. Igor Vori – RK PPD Zagreb 11. Željko Musa – SC Magdeburg 12. Krešimir Kozina – HC Füchse Berlin 13. Marino Marić – MT Melsungen 14. Marko Mamić – HC Dunkerque HB Grand Littoral 15. Sandro Obranović – HC MOL-Pick Szeged 16. Jakov Gojun – HC Füchse Berlin 17. Stipe Mandalinić – RK PPD Zagreb 18. Alen Blažević – HC MOL-Pick Szeged 19. Luka Cindrić HC Vardar 20. Igor Karačić – HC Vardar 21. Matej Hrstić – RK Izviđač Ljubuški 22. Domagoj Pavlović – RK PPD Zagreb 23. Luka Stepančić – HC Paris-Saint Germain 24. Luka Šebetić – RK PPD Zagreb 25. Ivan Sršen – RK Nexe 26. Jakov Vranković – SC Dinamo Bucuresti "Ovaj popis je zadnja provjera novih imena prije finalnih priprema za Europsko prvenstvo. Imat ćemo uvid i u ovu grupu s nekolicinom novih igrača. Uspostavit ćemo ponovno naš koncept i izgled momčadi kao temelj za sve što nas očekuje u budućnosti. Moramo se usredotočiti na detalje koji će biti prepoznatljivi u našoj igri. Ono što je izuzetno važno za ovu akciju, ali i svaku sljedeću, je visoka motiviranost i atmosfera bez kojih nema ni kvalitetnog rada. Razgovarao sam s igračima i vidio sam golemu motiviranost", rekao je Červar i dodao da će reprezentaciju u Poreču posjetiti i Domagoj Duvnjak koji se oporavlja od operacije.