U FINALU regionalne vaterpolske Jadranske lige igrat će Jug CO i Jadran iz Herceg Novog. Dubrovčani su u prvom polufinalu završnog turnira na svom terenu svladali beogradski Partizan sa 18-4 (3-1, 6-3, 3-0, 6-0), dok je potom Jadran nadigrao zagrebačku Mladost sa 14-10 (4-0, 4-2, 5-4, 4-1).   Po tri gola za Jug postigli su Javier Garcia i Felipe Perrone, po dva Loren Fatović, Luka Lončar, Pavo Marković, Maro Joković i Josip Vrlić, a po jedan Marko Marcan i Hrvoje Benić, dok su po dva pogotka za Partizan postigli Radomir Drašović i Mihajlo Repanović.  Sastav iz Herceg Novog još je u prvom poluvremenu riješio pitanje pobjednika povevši sa 8-1, a početkom treće četvrtine crnogorski sastav imao je i osam golova prednosti (10-2), da bi Mladost na kraju uspjela tek ublažiti poraz na konačnih 14-10.  Andrija Vlahović i FRanko Lazić su bili najefikasniji kod Mladosti sa po četiri gola, a po jedan su dodali Matias Biljaka i Fran Paškvalin, dok su kod Jadrana najbolji bili Danil Markulov s pet te Stefan Vidović i Bojan Baničević sa po dva pogotka.  Finalni susret između Juga CO i Jadrana (HN) igra se u subotu u 19.30 sati.