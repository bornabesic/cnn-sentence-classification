HRVATSKI navijači iskoristili su biciklističku utrku Tour of Croatia kako bi još jednom upozorili svijet na katastrofalno stanje u hrvatskoj nogometnoj močvari. Tour od Croatia okupila je biciklističku elitu na ruti kroz cijelu Hrvatsku, a u Dalmaciji ih je dočekao nešto drugačiji ambijent. Tijekom druge etape utrke uz cestu kojom su biciklisti vozili pojavili su se transparenti s porukama protiv kriminala u Hrvatskom nogometnom savezu. "HNS mafija", "#ZOS" (Zakon o sportu), "Hrvatski nogometni savez - mafija" bili su neki od natpisa u Trogiru, Splitu i Podstrani. Utrku Tour od Croatia prenose brojne televizije širom svijeta.