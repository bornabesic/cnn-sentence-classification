Srpski tenisač Novak Đoković pobjednički je krenuo u obranu naslova na ATP Mastersu u Londonu, on je u susretu 1. kola skupine Ivan Lendl svladao debitanta na ovom turniru, Austrijanca Dominica Thiema sa 6:7 (10), 6:0, 6:2.  Thiem je dobio prvi set nakon čak 69 minuta borbe iskoristivši sedmu set-loptu u tie-breaku, ali Đoković je projurio kroz preostala dva seta za samo 53 minute ispustivši samo dva gema. U drugom susretu ove skupine igrat će Kanađanin Miloš Raonić i Francuz Gael Monfils. 