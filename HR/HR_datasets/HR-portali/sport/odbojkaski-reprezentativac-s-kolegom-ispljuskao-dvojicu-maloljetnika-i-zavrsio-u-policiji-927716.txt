RUŽNE scene dogodile su se manje od sat vremena po završetku odbojkaške utakmice Mladosti Ribola Kaštela i zagrebačke Mladosti (3:2) u Kaštel Starom, dvojica odbojkaša gostujuće momčadi, Marko Sedlaček i Madija Sabljak, u dvorani su napali dva maloljetna domaća navijača.   Petnaestogodišnjaci su dobili nekoliko "disciplinskih" od igrača Mladosti, primač Sedlaček, na fotografiji u dresu s brojem sedam, ih je primio za vrat, a bloker Sabljak, u dresu s brojem tri, blokirao s par pljuski.  Incident je srećom stao "samo" na tome, te nije bilo ozbiljnijih posljedica, dječacima je pružena liječnička pomoć, a policija je privela sadašnjeg odbojkaškog reprezentativca Sedlačeka te nekadašnjeg Sabljaka. Pušteni su u nedjelju ujutro nakon ispitivanja, a istraga još traje.