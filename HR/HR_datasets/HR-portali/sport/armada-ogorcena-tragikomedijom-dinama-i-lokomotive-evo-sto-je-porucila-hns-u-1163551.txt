Jučerašnja tragikomedija, parodija ili kako god nazvali utakmicu Lokomotive i Dinama u Kranjčevićevoj izazvala je brojne rasprave. Pobjeda Dinama uz asistenciju suca Pejina po tko zna koji puta podijelila je javnost, a najviše je razljutila navijače Rijeke koji su se nadali da će imati poštenu borbu za naslov prvaka. No, jučer je Dinamo po drugi put u ovoj polusezoni uz evidentnu pomoć djelitelja pravde uzeo bodove, što je, naravno, natjeralo Armadu da na današnjoj utakmici Rijeke i Splita izrazi svoje nezadovoljstvo, koje je ovoga puta bilo usmjereno prema Hrvatskom nogometnom savezu. "HNS, ped.., nogomet ste sje...", vikala je Armada u jednom trenutku, a odmah nakon toga dodala: "Izađite na balkone, pozdravite šampione", jasno poručivši da ni zakulisne igre ne mogu spriječiti Rijeku da postane prvak Hrvatske. A njihova momčad napravila je još jedan korak ka tome cilju, danas je rutinski svladala Split s 2:0 i vratila prednost ispred Dinama na četiri boda. U sljedećem kolu očekuje ih gostovanje u Puli, dok će drugoplasirani Dinamo dočekati Hajduk. >>Petev o spornom trenutku: Soudani je bio nervozan. Tokić odgovorio na glasine o puštanju 