Červar pred sobom ima jasne ciljeve koji vjerojatno uključuju medalju na EP-e sljedeće godine kojemu je baš Hrvatska domaćin. Ono o čemu se već danima priča jest, tko će činiti Linin stručni stožer. Lino Červar službeno je predstavljen kao novi izbornik hrvatske rukometne reprezentacije. Novi-stari izbornik potpisao je ugovor na godinu dana, a uvodnu riječ medijske konferencije održane u podne uzeo je predsjednik HRS-a Tomislav Grahovac. “Lino Červar je novi izbornik i potpisao je ugovor na godinu dana. On će unijeti novi vjetar u reprezentaciju i dobro će surađivati sa svima”, kazao je Grahovac. Potom je izbornik preuzeo mikrofon. “Došao sam doma, što da kažem drugo. Dođe trenutak kada se čovjek zaželi kuće i obitelji, ali kada dođeš kući okružen si onima koji te vole, iako su rastanci uvijek teški”, kazao je na početku Lino pa je potom zahvalio Makedoncima i bivšim izbornicima. “Zahvalio bih se Makedoniji, tamo sam proveo sedam godina. Dočekali su me raširenih ruku i poštovali su me, a htio bih se zahvaliti svojim prethodnicima na klupi Hrvatske, Babiću i Goluži na uspjesima koje su postigli. Hvala i rukometnom savezu i igračima bez kojih ne bi bio ovdje, kao i Gopcu koji me prati od početka”, veli Červar. Červar pred sobom ima jasne ciljeve koji vjerojatno uključuju medalju na EP-e sljedeće godine kojemu je baš Hrvatska domaćin. Ono o čemu se već danima priča jest, tko će činiti Linin stručni stožer. “Moji suradnici moraju biti lojalni i moraju misliti svojom glavom. Balić i Metličić? Ne mogu predjudicirati. Znate, ja sam ipak djevica prema horoskopu, pa trebam o svemu dobro razmisliti”, veli Lino. Otkrio je i kada će okupiti reprezentaciju. “U svibnju i lipnju su okupljanja i bit će novih igrača, imam ja neke nove ideje. Cilj je jasan, želimo biti na vrhu europskog rukometa, želim medalju što većeg sjaja, ali ako kažem da želim više od toga, ispast ću bahat, a to ne želim”, kaže Lino. Nakon Červara riječ je uzeo dopredsjednik Saveza Zoran Goac koji je objavio kako će glasnogovrnik reprezentacije biti Ivica Maraš, a istaknuo je kako je za dolazak Line najzaslužniji bivši stožer. “Da su u Francuskoj osvojili medalju, Červar danas ne bi bio ovdje. Imali su medalju u džepu i nisu je zadržali. Pred nama je Euro i nosi dodatni pritisak jer se igra u Hrvatskoj, a Červar je trener koji se zna nositi s takvim pritiskom”, kazao je Gobac. 