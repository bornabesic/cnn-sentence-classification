Slaven Bilić još je jednom pokazao zašto je među omiljenijim trenerima u engleskoj ligi.  Uoči utakmice amaterske momčadi West Hama hrvatski je trener ušao u svlačionicu, ali se nije došao samo pokazati već im je održao motivacijski govor.    - Dečki, Vaš trener je napravio dobar posao i rekao vam sve što treba. Pred vama je zadnja utakmica na ovom stadionu, morate pobijediti. Dajte sve od sebe i učinite nas ponosnim - rekao je Slaven Bilić. A nakon što je igraču stavio kapetansku traku menadžer West Hama je rekao: - Evo što mi radimo uoči utakmice. Stanemo u krug. Znam da je pritisak zbog bodova, ali želim da uživate u igri. Osim obitelji, nema ništa bolje od nogometa. Radite naporno i radite jedan za drugoga! Slaven Bilić sa svojim West Hamom još može uloviti Europu ako Manchester United pobijedi Crystal Palace u finalu FA kupa. >>Bilić: Nismo uspjeli dohvatiti šesto mjesto, ali sezona je bila uspješna 