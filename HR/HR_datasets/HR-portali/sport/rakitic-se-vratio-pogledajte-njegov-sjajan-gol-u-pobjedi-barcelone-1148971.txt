Barcelona je u 22. kolu Primere uvjerljivo slavila na gostovanju kod Alavesa (6:0), a u strijelce se upisao i naš Ivan Rakitić! Raketa je zabio u 66. minuti. Messi je povukao polukontru, dao za Suareza koji je petom ostavio loptu Rakitiću. Hrvatski reprezentativac je s 10 metara iskosa sjajno pogodio suprotni kut. Rakitiću je to treći gol ove sezone u prvenstvu i prvi nakon 21. rujna. Raketa očito dolazi na svoje jer je i danas bio u početnom sastavu nakon razdoblja u kojem je ispao iz prve momčadi. Po dva gola danas zabili su Luis Suarez i Messi, a vidjeli smo i autogol Alexisa. Barcelona će se ovom pobjedom probiti na prvo mjesto s dva boda više od Real Madrida. No, kraljevi imaju čak tri utakmice manje. Večeras u 20:45 gostuju kod Osasune. >> Bayern povećao prednost ispred Leipziga, Niko Kovač glatko poražen 