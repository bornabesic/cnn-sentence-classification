Foto: Guliver Image/Getty Images RENATO SANCHES prošlog je ljeta stigao u Bayern kao veliko pojačanje. Međutim, u prvoj sezoni 19-godišnji Portugalac je uglavnom bio rezerva i Barcelona to želi iskoristiti. Naime, katalonski div smatra kako je sljedeći prijelazni rok idealan trenutak za dovođenje Sanchesa. Navodno je Barcelona već poslala ponudu Bavarcima, a njegov agent Jorge Mendes nagovara ga na promjenu sredine.   Upravo Mendes, najpoznatiji svjetski nogometni agent, najviše želi da Sanches promijeni klub te španjolski mediji javljaju da je sam kontaktirao Barcelonu kako bi ubrzao transfer.  Barcelona ove sezone ima veliki problem u veznom redu te na Camp Nou vjeruju da bi Sanches mogao biti dugoročno rješenje.   Sanchesa, najboljeg mladog igrača Europe, Bayern je platio 30 milijuna eura, a ove sezone je nastupio na samo 25 utakmica. Osim Barcelone, žele ga i Manchester United i Real Madrid.