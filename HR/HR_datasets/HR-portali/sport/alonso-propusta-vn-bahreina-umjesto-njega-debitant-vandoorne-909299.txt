Tijekom liječničkog pregleda ustanovljeno je kako Alonso zbog ozljede prsa nije spreman nastupiti ovoga vikenda u Bahreinu. Bivši svjetski prvak u formuli 1, Španjolac Fernando Alonso (McLaren) neće nastupiti na utrci za Veliku nagradu Bahreina, drugoj utrci ovogodišnjeg Svjetskog prvenstva zbog posljedica teške nesreće koju je doživio tijekom utrke za VN Australije. Tijekom liječničkog pregleda ustanovljeno je kako Alonso zbog ozljede prsa nije spreman nastupiti ovoga vikenda u Bahreinu, a liječnička služba odredila je kako će se Španjolac morati podvrgnuti pregledu i uoči sljedeće utrke za Veliku nagradu Kine koja je na programu 17. travnja u Šangaju. Umjesto Alonsa, drugi vozač McLarena uz Britanca Jensona Buttona u Manami bit će Belgijanac Stoffel Vandoorne, kojem će to biti debi u Formuli 1. 