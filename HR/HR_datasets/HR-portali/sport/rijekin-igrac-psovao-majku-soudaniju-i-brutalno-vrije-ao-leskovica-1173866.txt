Nakon što je danas Tamara Bulatović, zaručnica Rijekinog igrača Marka Vešovića, na Instagramu neprimjereno izvrijeđala Dinamovog napadača El Arbija Soudanija isto je, ako ne i gore, učinio i mladi igrač novog hrvatskog prvaka, 18-godišnji junior Dominik Mulac. Alžirac je na Instagramu objavio fotografiju kojom je navijačima zahvalio na potpori, a mladi Rijekin igrač komentirao je tu objavu na sljedeći način: - Ko ti jebe mater! - napisao je Mulac, ali tu se nije zaustavio. Okomio se i na bivšeg igrača Rijeke, a sada stopera Dinama - Marka Leškovića. Objavio je njegovu fotografiju te uz nju poručio: - A ti si dečko posebna vrsta debila. Nije poznato je li Rijeka ne neki način sankcionirala neprimjereno ponašanje hrvatskog U-18 reprezentativca, nedostojno sportaša, kojeg je čak i trener Matjaž Kek uoči sezone priključio pripremama prve momčadi.