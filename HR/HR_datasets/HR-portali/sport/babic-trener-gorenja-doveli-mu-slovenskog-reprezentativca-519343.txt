Željko Babić novi je trener Gorenja Velenja! Sa slovenskim viceprvakom potpisao je na dvije godine, a momčad preuzima nakon kraja ove sezone. Dolazak na klupu bivšeg hrvatskog izbornika Gorenje je potvrdilo na svojim stranicama. Našo člansko ekipo bo v prihodnji sezoni vodil hrvaški trener Željko Babić. S klubom je sklenil 2-letno sodelovanje. #črnorumeno pic.twitter.com/6nOAWQBsQ2 Babić je dva mjeseca odmarao od trenerskog posla, a posljednja utakmica koju je vodio bila je ona protiv Slovenije na Svjetskom prvenstvu u Francuskoj u borbi za broncu. Prije no što je preuzeo Hrvatsku Babić je uspješno vodio Meškov Brest gdje ga je posebno cijenio bogati vlasnik bjeloruskog kluba. Inavguracija. pic.twitter.com/Es8PcHfdAO Cilj Gorenja u idućim sezonama je prekid dominacije Celja, a na tom putu u Babiću vide pravog vođu. Da bi mu olakšali ovaj zahtjevan posao doveli su i prvo veliko pojačanje. U svlačionicu su doveli brončanog Slovenca, dosadašnjeg lijevog vanjskog Ribnice Jana Grebenca (24). 