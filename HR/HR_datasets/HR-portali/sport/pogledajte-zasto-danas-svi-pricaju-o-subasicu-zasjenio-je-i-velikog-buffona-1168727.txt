Danijel Subašić, iako je primio dva pogotka, bio je najbolji igrač Monaca u gostujućem porazu kod Juventusa u uzvratu polufinala Lige prvaka (1:2). Bio je nemoćan kod golova Stare dame, ali je zato moć demonstrirao u mnogim drugim situacijama kad je doslovno spasio francusku momčad od katastrofe. Briljirao je u prvom poluvremenu skidajući zicere Higuainu, Mandžukiću, Dybali, Pjaniću... Posebno dojmljiva bila je obrana u 25. minuti upravo suigraču iz reprezentacije, Mariju Mandžukiću. Ipak, Mandžo mu je zabio u 33. minuti iz drugog pokušaja, a o Alvesovoj bombi iz 45. minute još dugo će se pričati.   Juventus u drugom dijelu nije toliko prijetio pa niti Subašić nije imao mnogo posla. Hrvatski vratar sinoć je zasjenio i velikog Gianluigija Buffona koji je imao jednu veliku obranu u 67. minuti kad je zaustavio sjajnog Kyliana Mbappea. No, i Gigi je kapitulirao, i to nakon 594 minute bez primljenog gola u Ligi prvaka. ⚽️ Danijel Subašić 👏#TeamParieur #JUVASM pic.twitter.com/YjdgL4czoh 