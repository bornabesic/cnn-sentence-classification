Foto: Guliver Image/Getty Images BARCELONA u sljedećem prijelaznom roku želi vratiti Gerarda Deulofeua, ali ofenzivac Evertona još nije siguran želi li ponovno na Camp Nou. Naime, 23-godišnji Španjolac odradio je sjajnu sezonu na posudbi u Milanu te je Barcelona odlučila aktivirati klauzulu prema kojoj ga može vratiti za samo 12 milijuna eura. Međutim, na kraju će Deulofeu odlučiti gdje će nastaviti karijeru. Mundo Deportivo javlja da će prvi zadatak novog trenera Barcelone Ernesta Valverdea biti razgovor sa španjolskim reprezentativcem. Morat će mu objasniti u kakvoj ulozi ga vidi sljedeće sezone jer je Deulofeu ranije u Barceloni imao samo loša iskustva i nebitne uloge.   Evertonov nogometaš želi igrati na Svjetskom prvenstvu u Rusiji, a to će moći jedino ako u klubu bude standardan. Od Valverdea, koji još nije službeno predstavljen kao Enriqueov nasljednik, očekuje da mu obeća veću ulogu u momčadi.  Situaciju s njim prati Atletico Madrid koji mu je spreman obećati veliku minutažu.