Foto: Hina NEDUGO nakon što je Lionel Messi osuđen na uvjetnu zatvorsku kaznu zbog utaje milijuna eura poreza, čini se da bi slična sudbina mogla zadesiti i drugog najboljeg nogometaša svijeta, Cristiana Ronalda.   Španjolsko Ministarstvo financija potvrdilo je navode španjolske porezne uprave koja navodi kako Realova zvijezda nije platila više milijuna eura poreza 2011. i 2013. godine.    Procjenjuje se da se radi od 8 do 15 milijuna eura koje je Ronaldo navodno "zamračio" u tri godine i tako oštetio državu.  Tužitelji predlažu kaznu od dvije do šest godina zatvora, ali ako bi Ronaldo priznao krivnju i platio što duguje, mogao bi proći kao Messi, s uvjetnom kaznom od oko 15 mjeseci. Osim dviju najvećih zvijezda svjetskog nogometa, probleme s poreznom imaju i brojni drugi igrači. Ovog tjedna francuska policija u 6 sati ujutro upala je u stanove nogometaša PSG-a, među kojima i bivše Realove zvijezde Angela di Marije. Njega i suigrače policija istražuje zbog sumnje da su utajili porez.