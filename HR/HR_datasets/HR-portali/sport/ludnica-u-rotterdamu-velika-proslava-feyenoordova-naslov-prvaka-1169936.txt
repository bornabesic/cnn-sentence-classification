Oko 140.000 navijača Feyenoorda okupilo se u ponedjeljak u središtu Rotterdama na proslavi naslova nizozemskog nogometnog prvaka kojeg je Feyenoord osvojio nakon 18 godina čekanja. Proslava je počela još u nedjelju nakon što je Feyenoord u zadnjem kolu pobijedio Heracles 3:1. Slavilo se na stadionu De Kuip, ali i u središtu grada gdje je postavljena velika navijačka zona. Proslava je trajala dugo u noć, a nakon kratkog odmora nastavljena je i u ponedjeljak. Prvaci su autobusom napravili pobjedničku paradu zakrčenim ulicama i trgovima Rotterdama, a glavna fešta je organizirana na glavnom trgu Hofplein i u središnjoj ulici Coolsingel.  🎥 | Na achttien jaar weer met de schaal op de Coolsingel... Wat een fantastisch moment! ❤️⚪️#FeyenoordKampioen pic.twitter.com/KXZKC7saJW 🎥 | Koning @Kuyt laat de Coolsingel klappen! 👏👏👏#FeyenoordKampioen pic.twitter.com/xZjWTuiTBp Mooie woorden van onze trainer! 🙏#FeyenoordKampioen pic.twitter.com/skxIztgmM0 - Na ovaj trenutak ste čekali 18 godina. Čekali ste i niste se predavali, zbog toga ste najbolji navijači na svijetu - kazao je kapetan Dirk Kuyt (36) koji je potom s navijačima zapjevao ' ‘You’ll never walk alone’. Upravo je Kuyt bio junak pobjede protiv Heraclesa postigavši sva tri gola domaćeg sastava. - Nisam mogao poželjeti ljepši kraj sezone - dodao je bivši nizozemski reprezentativac. Feyenoord je osvojio ukupno 15 naslova nizozemskog prvaka, ali je titulu čekao od 1999. godine. - Ponosan sam na sve igrače, nije bilo lako. No uspjeli smo premda mnogi nisu vjerovali da ćemo izdržati - kazao je trener Giovanni van Bronckhorst. Policija je zbog straha od mogućih nereda, ali i terorističkih napada poduzela velike mjere osiguranja. Angažirano je više od 1,000 plavaca, zabranjeni su ruksaci, maske za lica, te alkohol na ulicama. Feyenoord će iduće sezone igrati u Ligi prvaka što će klubu donijeti najmanje 20 milijuna eura. 