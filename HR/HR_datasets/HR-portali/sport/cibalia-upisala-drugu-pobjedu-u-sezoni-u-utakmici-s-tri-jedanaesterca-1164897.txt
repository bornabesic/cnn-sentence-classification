Cibalia je u 29. kolu HNL-a stigla do druge pobjede ove sezone. Vinkovčani su na svom terenu svladali Slaven Belupo s 3:1 u utakmici s tri jedanasterca. Domaćini su u vodstvo došli već u drugoj minuti. Glavica je iskoristio grešku u obrani Slavena i svladao Blaževića. Na 2:0 povisio je Frane Vitaić koji je u 73. minuti zabio s bijele točke nakon što je Aliti igrao rukom. Nakon toga su gosti smanjili iz jedanasterca kojega je realizirao Ivanovski (85.), da bi konačni rezultat postavio Vitaić još jednim udarcem s bijele točke (86.). Posljednjeplasirana Cibalia je sada stigla na četiri boda zaostatka od Splita koji u nedjelju igra s Lokomotivom. Slaven Belupo nastavio je niz bez pobjede i ostaje na šestom mjestu. >> Nevjerojatno, ali istinito: Ovo je mjesto gdje se dinamovci i hajdukovci nikada ne posvađaju! 