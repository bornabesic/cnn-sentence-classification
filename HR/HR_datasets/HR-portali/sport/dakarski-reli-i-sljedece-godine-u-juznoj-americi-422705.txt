ZBOG terorizma u Mauritaniji i opasnosti za sve natjecatelje prvi put u 31-godišnjoj povijesti se, nedavno, najpoznatiji reli Dakar vozio izvan afričkog kontinenta. Ruta je premještena na tlo Južne Amerike, odnosno u Argentinu i Čile, a osim toga još jednu bizarnost je donio posljednji reli. Naime, prvi put u povijesti je pobjedu osvojio Volkswagen zahvaljujući vozaču, Južnoafrikancu Ginielu de Villiersu. Da uspjeh Volkswagena bude potpun pobrinuo se Amerikanac Mark Miller koji je za istim volanom osvojio drugo mjesto. Čileanske vlasti su, pak, u utorak navele da ih je kontaktirao organizacijski odbor relija Dakar, te je potvrđeno da će se i sljedeća utrka voziti na tlu Južne Amerike. Naknadno će se obznaniti ruta i kojim putem će voditi etape, ali će u svakom slučaju biti bolje organiziran nego posljedni reli. Zbog manjka vremena i nagle promjene da reli preseli iz Afrike u Južnu Amerike, na prošlom natjecanju je bilo mnogo skraćivanja etapa i utrke općenito. M.Š./Totalsport Foto: AFP