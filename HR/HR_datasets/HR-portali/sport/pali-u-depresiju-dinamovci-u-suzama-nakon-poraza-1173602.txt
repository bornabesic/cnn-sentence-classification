Dinamova momčad vjerovala je kako u Kupu može isprati gorak okus nakon posrtaja u prvenstvu, no Riječani su ponovno bili bolji te su zasluženo slavili u Varaždinu sa 3:1. Ambijent na finalnoj utakmici bio je sjajan, obje momčadi imale su snažnu podršku svojih navijača, a posebno upečatljiv bio je trenutak koji su zabilježile HRT-ove kamere po svršetku susreta. Igrači zagrebačke momčadi pali su u depresiju i u nevjerici su gledali kako njihovi suparnici slave i podižu Rabuzinovo sunce. Poraz je najemotivnije doživio Soudani koji je sjedio na igralištu i zaplakao. Sve su govorili i pogledi Schildenfelda, Olma i Henriqueza, a potpuno izgubljeno djelovao je Ćorić koji nije nastupio zbog trzavica s trenerom Petevim.