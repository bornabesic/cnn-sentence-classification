Ovih dana lijepo je na Kvarneru. Rijeka je uzela dvostruku krunu, idu lijepi ljetni dani, čekaju se kvalifikacije za Ligu prvaka... Međutim, dobrih vijesti nema oko stadiona Rijeke - Kantride. Predsjednik kluba Damir Mišković u razgovoru za Gol.hr otkrio je kako trenutačno ne postoji novac za taj projekt: - Sada je donesen GUP, još traju procedure, da ne govorim sada točno koji dokumenti fale, grad je napravio svoj dio posla. Cilj nam je pronaći novog investitora koji će biti zainteresiran za cijeli kompleks, uključujući i stadion. Social Sports već godinu dana nema te novce na računu. Ako bude zanimljivo investitorima stadion će biti samo jedan malo dio. Potrudit ćemo se, sada imamo više vremena razmišljati o tome - rekao je Mišković. O kvalifikacijama za Ligu prvaka: - Momčad je odlična i sada. Neće biti nikakvih ludovanja u Rijeci, ostat će u istoj normali kao što je bila dosad. Mislim da je to jako puno novaca za hrvatski nogomet. Mi ćemo pokušati otići daleko, bilo da tko otiđe ili dođe netko novi, uvijek ćemo ostati u ovoj granici jer većih financijskih mogućnosti nemamo. Mogu samo obećati svima da ćemo pokušati napraviti najbolje za hrvatski nogomet i Rijeku te da ćemo dati sve od sebe u mogućnostima koje imamo. Ostatak razgovora pogledajte ovdje.