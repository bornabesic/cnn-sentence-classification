Ivan Perišić zabio je za pobjedu Intera nad Juventusom (2:1) u četvrtom kolu talijanskog prvenstva! Hrvatski reprezentativac ušao je u igru u 69. minuti i osam minuta kasnije lijepo skočio na ubacivanje Icardija i glavom matirao Buffona. Inače, Juventus je poveo u 66. minuti preko Lichtsteinera, a samo dvije minute kasnije izjednačio je Icardi. Za Juventus je Mario Mandžukić igrao do 74. minute kada ga je zamijenio Higuain, dok je Marko Pjaca u igru ušao u 80. minuti. Marcelo Brozović nije konkurirao za utakmicu zbog nediscipline, no još se ne zna o čemu se točno radi. Vodeća momčad lige je Napoli s 10 bodova, slijedi Juventus s devet, dok je Inter šesti sa sedam osvojenih bodova. >> Brozović se oglasio oko izbacivanja iz momčadi, evo što je poručio! 