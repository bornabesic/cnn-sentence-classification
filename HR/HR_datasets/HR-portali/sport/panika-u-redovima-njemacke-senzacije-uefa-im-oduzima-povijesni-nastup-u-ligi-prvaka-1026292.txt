Premda odluka još nije donesena, bit će zanimljivo vidjeti hoće li senzacija njemačke lige ostati bez povijesnog nastupa u Ligi prvaka i to samo sezonu nakon što su ušli u prvu ligu. UEFA se našla u dosta nezgodnoj situaciji. Naime, njemački RB Leipzig i austrijski Salzburg imaju zajedničkog vlasnika, tvrtku Red Bull, a obje momčadi osigurale su plasman u Ligu prvaka. Njemački klub kao drugi u Bundesligi ide izravno u grupnu fazu, a austrijski klub ide u kvalifikacije. No, klubovi su se našli pod istragom UEFA-e jer imaju istu vlasničku strukturu, a krovna europska nogometna organizacija to ne dozvoljava. Premda nema poslovne povezanosti ovih dvaju klubova, jasno je kako Red Bull financira oba kluba. Prema tome, samo jedan od ta dva kluba smije nastupati u Ligi prvaka, a to bi prema svemu sudeći trebao biti Salzburg jer je prvak u svojoj ligi i ima jači koeficijent od Leipziga koji je na drugom mjestu njemačke Bundeslige iza Bayerna. Stav UEFA-e je da niti jedno pravno ili fizičko lice ne smije imati istovremeno utjecaj u tim dvama klubovima koji su prošlosti imala odnose kroz razmjenu i posudbe igrača, odnosno, suradnju na svim razinama. Ta dva kluba, nažalost, krše to pravilo UEFA, a da stvar bude još tragičnija, dresovi i grbovi su im gotovo identični pa je početkom sezone jedan nogometaš Salzburga slučajno istrčao u dresu Leipziga. — Jacob Boelman (@boelmanden) 13. srpnja 2016. Premda odluka još nije donesena, bit će zanimljivo vidjeti hoće li senzacija njemačke lige ostati bez povijesnog nastupa u Ligi prvaka i to samo sezonu nakon što su ušli u prvu ligu. No, ako se to dogodi, berlinskoj Herthi će svanuti. Naime, Hertha uoči zadnjeg kola drži peto mjesto, a ako će Leipzig morati u Europsku ligu, moglo bi se otvoriti novo mjesto za prvi sljedeći klub poslije Bayerna, Borussije i Hoffenheima koji ne bi igrali kvalifikacije, već bi izravno ušli u Ligu prvaka, a Hertha bi onda išla u playoff za grupnu fazu natjecanja. Znači, Bayern, Borussija i Hoffenheim išli bi izravno u LP, a Hertha bi išla u kvalifikacije. No, naglašavamo, UEFA bi odluku trebala donijeti u narednim danima… 