Amerikanka Mikaela Shiffrin pobjednica je slaloma Svjetskog kupa u američkom Killingtonu, dok je jedina hrvatska predstavnica Leona Popović ostala bez nastupa u drugoj vožnji. Shiffrin je u drugom slalomu ove sezone stigla do druge pobjede nakon što je slavila i u finskom Leviju. Bila je to njezina 21. slalomska pobjeda u karijeri kojom se probila na treće mjesto svih vremena. Mlada Amerikanka je današnjim trijumfom preskočila našu Janicu Kostelić koja je ostvarila 20 pobjeda. Ispred nje su Švicarka Vreni Schneider sa 31 pobjedom, te Austrijanka Marlies Schild sa 35 slalomskih pobjeda. Drugo mjesto sa 73 stotinke sekunde zauzela je Slovakinja Veronika Velez-Zuzulova, dok je treća bila Švicarka Wendy Holdener sa 86 stotinki sekunde zaostatka. Jedina hrvatska predstavnica Leona Popović zauzela je 33. mjesto prve vožnje, a za plasman u drugu vožnju nedostajalo joj je 29 stotinki sekunde. U ukupnom poretku Svjetskog kupa nakon četiri utrke vodi Shiffrin sa 325 bodova ispred Švicarke Wendy Holdener sa 168 i Norvežanke Nine Loeseth sa 165 bodova. U poretku slalomašica Shiffrin je prva sa 200 bodova ispred Holdener sa 140 i Slovakinje Velez-Zuzulove sa 130 bodova. 1. Mikaela Shiffrin (SAD) 1:27,95 2. Veronika Velez Zuzulova (Slk) + 0,73 3. Wendy Holdener (Švi) 0,86 4. Nina Loeseth (Nor) 1,34 5. Petra Vlhova (Slk) 1,35 6. Lena Durr (Njem) 1,49 7. Šarka Strahova (Češ) 1,50 8. Bernardette Schield (Aut) 1,57 9. Michaela Kirchgasser (Aut) 1,93 10. Frida Hansdotter (Šve) 2,12 UKUPNI POREDAK: 1. Mikaela Shiffrin (SAD) 325 2. Wendy Holdener (Švi) 168 3. Nina Loeseth (Nor) 165 4. Petra Vlhova (Slk) 157 5. Tessa Worley (Fra) 140 6. Veronika Velez-Zuzulova (Slk) 130 7. Marta Bassino (Ita) 110 8. Sofia Goggia (Ita) 105 9. Lara Gut (Švi) 100 10. Michaela Kirchgasser (AUT) 98... Slalom (2): 1. Mikaela Shiffrin (SAD) 200 2. Wendy Holdener (Švi) 140 3. Veronika Velez-Zuzulova (Slk) 130 4. Petra Vlhova (Slk) 105 5. Nina Loeseth (Nor) 82 6. Šarka Strachova (Češ) 72 7. Lena Durr (Njem) 62 8. Maren Skjoeld (Nor) 55 9. Maria Pietilä-Holmner (Šve) 48 10. Michaela Kirchgasser (Aut) 47...   