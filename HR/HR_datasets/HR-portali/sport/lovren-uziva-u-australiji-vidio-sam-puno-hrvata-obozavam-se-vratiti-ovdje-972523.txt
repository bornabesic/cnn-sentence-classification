Foto: Instragram ODMAH nakon što je završio Premiership, Liverpool je otputovao u Australiju. Momčad Jürgena Kloppa igrala je jučer prijateljsku utakmicu sa Sydneyem i slavila 3:0 golovima Sturridgea, Morena i Firmina. Svi golovi su pali do 40. minute, a gosti su do kraja spustili gas. U drugom poluvremenu u igru su ušli i Steve McManaman te Daniel Agger, a igrao je i Steven Gerrard. Nakon utakmice "Redsi" su se razmilili po gradskim kafićima, a Lovren je bio u društvu Mignoleta, Matipa, Morena i Firmina te je na Instagramu objavio fotografiju s druženja. "Uvijek mi se lijepo vratiti u Australiju. Vidio sam puno Hrvata ovdje i to me jako veseli. Uvijek nas se ovdje lijepo dočeka i nadam se da ćemo se vratiti više puta", rekao je Lovren za službenu Liverpoolovu stranicu.