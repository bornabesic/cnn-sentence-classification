Hrvatska rukometna reprezentacija pobjedom protiv Tunisa (35:30) je otvorila nastup na pripremnom Croatia cupu u Umagu. Hrvatski su rukometaši kontrolirali utakmicu, a posebno je raspoložen bio napad. Izabranici Željka Babić u prvih deset minuta drugog dijela stigli su do osam golova prednosti da bi na kraju završilo s "plus pet". Sedam golova za Hrvatsku postigao je Manuel Štrlek, dok su Stipe Mandalinić, Lovro Jotić i Zlatko Horvat zabili po četiri. Filip Ivić na golu je imao četiri obrane. Naši rukometaši sutra u 18 sati igraju protiv Crne Gore. Ovaj turnir posljednja je priprema uoči Svjetskog prvenstva koje je na rasporedu od 11. do 29. siječnja. Hrvatska se nalazi u skupini C s Njemačkom, Bjelorusijom, Mađarskom, Čileom i Saudijskom Arabijom, a četiri najbolje reprezentacije plasirat će se u osminu finala SP-a. >> Babić: Vrijeme je da predstavimo naša nova kretanja za SP