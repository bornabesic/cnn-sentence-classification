Nedavno je Mirko Filipović objavio kako se vraća u ring, a posljednja vijest još je više razveselila njegove navijače. Naime, Cro Cop će u Japan povesti dvojicu navijača koji će s njim odsjesti u hotelu te gledati borbu uz borilište. Hrvatski je borac na Facebooku napisao kako je to njegov mali znak pažnje prema ljudima koji su s njim bili tijekom karijere. "Dragi prijatelji, u ovih nekoliko godina koliko imam profil na facebooku, upoznao sam zaista puno ljudi koji prate moju karijeru i koji mi daju te koji su mi davali podršku kod svih mojih odluka, i na tome im hvala od srca. Jedini način da vratim tu ljubav je da ih(vas) razveselim svojim rezultatom i dobrim nastupom, iako sam podršku primao i kada sam gubio. Naravno da sam ogromnu većinu upoznao na fb, kroz komentare i kroz poruke. Manji broj sam upoznao i osobno, uglavnom u mom kafiću gdje su ljudi dolazili da bi me upoznali. Kao znak pažnje i respekta za bezrezervnu podršku i ogromnu simpatiju koju godinama primam, odlučio sam počastiti dva vatrena navijača koji su godinama uz mene, da kao moji gosti prisustvuju mojoj idućoj borbi, 25.9 u Tokyu, u legendarnoj Saitama Areni. Počastiti ću dva fana s avionskim kartama, smještajem u hotelu u kojem ću i ja odsjesti te VIP kartama uz ring. Neka to bude moj znak pažnje prema svima vama koji ste mi davali podršku tokom cijele moje karijere i koji ste dijelili moju i tugu i radost. Ima jako puno ljudi koji su zaslužili da budu među tom dvojicom, ali jasno je da ne mogu sve voditi. Ipak se nadam da nitko neće zamjeriti na mom izboru, jer jednostavno moram odabrati dvije osobe, a to nije lako. Ipak se nadam da će svi na neki način dijeliti radost te dvojice. Sutra ću objaviti imena osoba koje sam odlučio povesti. To će biti ljudi koje sam upoznao preko fb i koji imaju redovnu komunikaciju sa mnom, bilo kroz poruke u inbox ili kroz komentare. Sutra ću objaviti imena, pozdrav", napisao je Filipović na svom Facebooku. 