Foto: Screenshot/AIDA SVJETSKA FEDERACIJA za razvoj ronjenja na dah, AIDA International, u suradnji sa savezom AIDA Srbija organizira Svjetsko prvenstvo u ronjenju na dah u bazenu od 19. do 27. lipnja 2015. u Beogradu. Najbolji ronioci svijeta nastupat će u disciplinama dinamika sa i bez peraja, te statika. Nastupit će 120 sportaša iz 26 zemalja. Hrvatsku u Beogradu predstavlja 8 natjecatelja, predvođenih Goranom Čolakom, najtrofejnijim muškarcem u povijesti ronjenja na dah, koji brani zlatne medalje iz sve tri bazenske discipline, osvojene na prošlom svjetskom prvenstvu 2013. Osim Gorana, hrvatske boje brane rekorderke Katarina Zubčić i Lidija Lijić Vulić, Marko Moretti, Boris Milošić, Matea Sedlaček, Krešimir Zupčić te Budimir Buda Šobat.Prve disciplina je dinamika bez peraja, sa kvalifikacijama 21.6.  Na prošlom Svjetskom prvenstvu 2013. godine, Hrvatska reprezentacija je osvojila 6 medalja. Takodjer, ove godine medju 8 medjunarodnih sudaca izabranih u konkurenciji vise od 400 sudaca iz cijelog svijeta, na prvenstvu sude i dva Hrvata - Mario Žužić i Vedran Milat, što je dodatni pokazatelj pozicije koju Hrvatska ima u ronjenju na dah.