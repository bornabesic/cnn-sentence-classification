Proteklih dana španjolski mediji su pisali o sucu Gilu Manzanu koji je nakon utakmice Villarreal - Real Madrid stadion napustio s vrećicom s grbom kraljevskog kluba. Sada je istu stvar napravio i naš Alen Halilović. Kamere su uhvatile povremenog hrvatskog reprezentativac kako nosi vrećicu s Realovim obilježjem nakon utakmice Reala i njegovog Las Palmasa na Santiago Bernabeu. Nitko ne zna što se nalazi u vrećici, no španjolski mediji pretpostavljaju da je riječ o suvenirima, značkama, privjescima za ključeve, olovkama i slično što je dobio i spomenuti sudac. Problem je u tome što je Halilović bio igrač Barcelone pa će mu Katalonci ovo sigurno zamjeriti. Halilović je trenutno na posudbi u Las Palmasu, a igrač je HSV-a. Hrvatski veznjak u Njemačku je za 5,5 milijuna eura strigao iz Barcelone koja ima pravo prvokupa ako se dokaže. Čak i ako se to dogodi, navijači mu neće zaboraviti vrećicu s Realovim obilježjima. Inače, Real i Las Palmas u srijedu su odigrali 3:3 iako su gosti vodili 3:1. Halilović je u igru ušao u 75. minuti, a neke od njegovih poteza možete pogledati u priloženom videu. >> Kovačić sjajno asistirao, Halilovićev Las Palmas vodio 3:1, Real izvukao remi! 