U prvom susretu razigravanja za ostanak u Bundesligi Wolfsburg je pobijedio Eintracht Braunschweig 1:0. Pogodak odluke zabio je Mario Gomez iz kaznenog udarca u 35. minuti. Uzvratni susret je 29. svibnja u Braunschweigu. Wolfsburg je osvojio 16. mjesto u elitnom razredu njemačkog nogometa, dok je Eintracht bio treći u drugoj ligi. Iz Bundeslige su ispali Ingolstadt i Damrstadt, dok su direktan plasman u viši rang natjecanja izborili Stuttgart i Hannover. Utakmica doigriavanja za ostanak igrala se i u Francuskoj gdje je Troyes s 2:1 svladao Lorient. Uzvran je u nedjelju. Baselu dvostruka kruna Nogometaši Basela pobjednici su švicarskog Kupa nakon što su u finalnom susretu u Ženevi pobijedili Sion 3:0. Sva tri gola pala su u drugom poluvremenu, a strijelci su bili Matias Delgado (47), Adama Traore (62) i Michael Lang (89). Basel je tako osvojio dvostruku krunu jer je još ranije osigurao i naslov prvaka. Dva kola prije kraja prvenstva ima velikih 15 bodova više od drugoplasiranih Young Boysa. Posljednji put Basel je osvojio prvenstvo i kup 2012. godine, a u svojoj povijesti sedam puta je osvojio dvostruku krunu.