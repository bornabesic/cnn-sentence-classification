Foto: Guliver Image/Getty Images U FINALU Europske lige u srijedu od 20:45 sati u Stockholmu sastaju se Ajax i Manchester United, a ovaj okršaj dobio je uvertiru na Twitteru. Nizozemski klub bocnuo je rivale činjenicom da u bogatoj povijesti nisu osvojili trofej Europske lige.  "Pozdrav Manchester United, čuli smo da vam fali nešto u vitrinama. Potrudit ćemo se da tako i ostane", napisali su na službenom profilu nizozemskog velikana.  Ubrzo je stigao i odgovor s Otoka... "Naše vitrine su poprilično pune, ali ne brinite - uvijek možemo napraviti još mjesta", poručili su iz Uniteda, a zanimljiva rasprava je završena s: "Saznat ćemo u srijedu, vidimo se u Stockholmu."