Pobjednici skupina prolaze izravno u četvrfinale, a drugoplasirane i trećeplasirane momčadi igrat će osminu finala. Održan je ždrijeb za Svjetsko vaterpolsko prvenstvo koje će s od 17. do 29. srpnja igrati u Mađarskoj, u Budimpešti. Hrvatska, inače doprvak svijeta iz Kazana 2015. godine, završila je u skupini 4, a protivnici momčadi Ivice Tucaka bit će SAD, Japan i Rusija. Aktualni prvak, Srbija, igrat će u skupini 3 protiv Španjolske, Grčke i Južne Afrike, dok će Crnogorci igrati u skupini 1 protiv Kazahstana, Brazila i Kanade. Napeto će biti u skupini 2 gdje će snage odmjeriti Talijani i Mađari, a s njim su skupini su još i Francuzi i Australci. Pobjednici skupina prolaze izravno u četvrfinale, a drugoplasirane i trećeplasirane momčadi igrat će osminu finala. Ždrijeb je obilježio i gaf organizatora koji je pored imena Crne Gore postavio zastavu Albanije. “Ispričavamo se Crnoj Gori zbog propusta koji se dogodio tijekom izvlačenja kuglica. Želimo Crnoj Gori puno sreće na prvenstvu u srpnju”, uputili su ispriku Crnoj Gori. SKUPINA 1: Brazil, Crna Gora, Kazahstan, Kanada SKUPINA 2: Francuska, Australija, Italija, Mađarska SKUPINA 3: Španjolska, Srbija, Grčka, Južna Afrika. SKUPINA 4: SAD, Japan, Hrvatska, Rusija. 