Napadač Barcelone Luis Suarez dobio je kaznu od dvije utakmice neigranja zbog isključenja na uzvratnoj utakmici polufinala Kupa kralja protiv Atletico Madrida. Suspenzija se odnosi samo na utakmice Kupa kralja, a ne na Primeru, pa Suarez neće igrati u finalu Kupa protiv Alavesa 27. svibnja. Barcelona je već najavila žalbu jer je za Suarezov crveni karton predviđena samo jedna utakmica neigranja, no Urugvajac je dobio i dodatnu kaznu jer nakon isključenja nije otišao ravno u svlačionicu. Na utakmici protiv Atletica crveni karton je dobio i branič Barcelone Sergi Roberto i on također neće igrati u finalu protiv Alavesa. 