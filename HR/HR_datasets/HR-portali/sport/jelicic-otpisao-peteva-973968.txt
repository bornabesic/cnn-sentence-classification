Foto: Igor Kralj/Pixsell JOŠKO JELIČIĆ, bivši hrvatski nogometaš koji danas radi na HTV-u kao nogometni analitičar, smatra da Ivajlo Petev nema što više ponuditi Dinamu. Bugarski trener stigao je na Maksimir kako bi probudio momčad koja je upala u krizu pod Cicom Kranjčarom, ali na kraju sezone završava bez ijednog trofeja. Petevu puno bolje od slaganja igre i osvajanja trofeja ide narušavanje atmosfere u momčadi pa u Dinamovoj svlačionici postoji niz igrača koji su nezadovoljni trenerom. "Težak zadatak je pred Dinamom. Moraju odlučiti što dalje i kako. Slijedi prijelazni rok. Petev? Mislim da on nema više što ponuditi i da nije rješenje", rekao je Jeličić. Od Dinamovih igrača Jeličić se naklonio samo jednome. "Njega moram izdvojiti. Ove suze Hilala Soudanija na kraju utakmice... Dinamu treba više takvih igrača. Više onih kojima je stalo."