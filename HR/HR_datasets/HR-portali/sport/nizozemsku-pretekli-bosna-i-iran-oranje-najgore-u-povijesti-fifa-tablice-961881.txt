Foto: Getty Images/Guliver Image DEBAKLOM kod Bugarske (0:2) u kvalifikacijama za SP i porazom kod Italije (1:2) u prijateljskoj utakmici, potvrđena je velika kriza reprezentacije Nizozemske, koja je dobila još jedan dokaz. FIFA-ina ljestvica reprezentacija za ožujak Nizozemsku donosi na 32. mjestu, što je svjetskoj nogometnoj velesili najgori plasman otkako je u prosincu 1992. svjetska nogometna federacija uvela vrednovanje učinka reprezentacija mjesečnim tablicama.  U 25 godina samo je osam reprezentacija držalo prvo mjesto spomenute ljestvice, a uz Argentinu, Belgiju, Brazil, Francusku, Njemačku, Italiju i Španjolsku, tu je čast zaslužila i Nizozemska. Ali, Oranje je u samo dvije godine doživjelo dramatičan pad od velesile i svjetske bronce, do reprezentacije ispred koje su na spomenutoj ljestvici Mađarska, Senegal, Bosna i Hercegovina, Iran, Sjeverna Irska, Ekvador...