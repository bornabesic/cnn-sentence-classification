West Ham je ostao u ligi, a Bilić je 'preživio' barem dva otkaza i trenutno njegova smjena više nije top tema, top tema su, naime, pojačanja za sljedeću sezonu. Hrvatski strateg, Slaven Bilić nije ostvario zadane ciljeve sa svojim West Hamom ove sezone. Trenutno se nalaze na 12. mjestu Premiershipa, što je svakako neuspjeh s obzirom na to da su vlasnici na početku sezone postavili visoke ciljeve, a Bilić i njegovi momci većinu sezone izbjegavali su zonu ispadanja. No, što je tu je, West Ham je ostao u ligi, a Bilić je ‘preživio’ barem dva otkaza i trenutno njegova smjena više nije top tema, top tema su, naime, pojačanja za sljedeću sezonu. Planira se povratak u gornji dom Premiershipa, a hrvatski trener ima na umu pregršt igrača koje bi volio dovesti u nadolazećem prijelaznom roku. Spominje se dolazak nekoliko sjajnih imena poput Daniela Sturridgea iz Liverpoola, Michya Batshuayija iz Chelseaja, Pabla Zabalete iz Manchester City, Jermainea Defoea iz Sunderlanda, kao i ono Kelechija Iheanacha iz Manchester Cityja. “Gladan sam i optimističan. Želimo pronaći pojačanja, a ne prinove koje bi samo popunile kadar. No, ne ciljamo na ‘griezmanne’, to nije realno. Prošlog smo ljeta potrošili puno vremena na razgovore s Lacazetteom iz Lyona, zanemarili smo rezervne opcije i na kraju se sve izjalovilo. Bilo bi sjajno kada bismo našli nekog kao što je Dimitri Payet, on je bio pun pogodak, ali nije objektivno”, kazao je hrvatski trener. Bilić je prošloga ljeta dosta kupovao i posuđivao, potrošio je čak 83 milijuna eura, ali nažalost je ispalo kako je sva ta kupovina bila jalova jer niti jedano pojačanje nije opravdalo očekivanja. Nadamo se samo kako će Bilić ovoga ljeta pametnije kupovati.