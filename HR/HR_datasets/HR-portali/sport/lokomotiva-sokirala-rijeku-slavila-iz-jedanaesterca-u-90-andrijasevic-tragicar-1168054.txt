Lokomotiva je Kranjčevićevoj u 32. kolu MAXtv Prve HNL pred 2500 gledatelja priredila veliko iznenađenje i nanijela prvi ovosezonski poraz Rijeci (1:0). Posrtaj momčadi Matjaža Keka sigurno je najviše obradovao Dinamo budući da se sada prednost vodeće Rijeke smanjila na pet bodova (79-74). Tijek utakmice možete pogledati ovdje. Iznenađenje je tim veće jer gledatelji su u ulici pjesnika gledali borbenu utakmicu, ali bez većih prilika i uzbuđenja sve do same završnice i sudačke nadoknade. Prvo je u 90. minuti vratar Rijeke Prskalo obranio udarac Antunovića sa deset metara, a potom je ponajbolji igrač Prve HNL, Franko Andrijašević, napravio veliku glupost zbog koje bi momčad s Rujevice mogla žaliti na kraju prvenstva. Nakon kornera veznjak i prvi strijelac Kekove momčadi povukao je Alija Karimija koji je pao, a sudac Igor Križarić iz Čakovca pokazao je na bijelu točku. Siguran realizator jedanaesterca bio je Lovro Majer. Ujedno, Andrijašević je dobio žuti karton zbog kojeg će propustiti derbi s Hajdukom. Armada koja je uoči utakmice najavila dolazak 1500 svojih pristaša ostala je u šoku. Utihnula je nakon što je tijekom cijele utakmice glasno bodrila svoju momčad. Rijeka je tako završila utakmicu bez prave prilike za pogodak, bila je to suviše oprezna taktika uz Hajduk najefikasnije momčadi prvenstva, a koja joj se na kraju obila o glavu. Lokosi su pak stigli do velikih bodova te su na ljestvici preskočili Slaven Belupo. Sad su peti sa 36 bodova. Prekinuli su također neugodan niz od deset uzastopnih pobjeda Rijeke u međusobnim susretima. Lokomotiva: Šemper - Valentić (od 78. Bočkaj), Karimi, Radonjić (59. Antunović), Rrahmani - Çekiçi (od 70. Majer), Grezda, Kolinger, Šunjić - Capan, Majstorović Rijeka: Prskalo - Ristovski, Župarić, Elez, Žuta - Mišić, Bradarić - Vešović, Andriješvić, Gorgon (od 78. Matei) - Gavranović (od 56. Bezjak) 