Foto: NK Rijeka  IAKO će fešta povodom osvajanja povijesnog naslova prvaka Hrvatske potrajati još dugo, pripreme za sljedeću sezonu, odnosno nastupe u kvalifikacijama pa potencijalne skupine Lige prvaka, već su počele. Jedno od najzanimljivijih pitanja jest ono gdje će Riječani igrati svoje utakmice, s obzirom na to da Rujevica, onako kako danas izgleda, ne zadovoljava kategorizaciju UEFA-e.  Posljednjih tjedana često se moglo čuti kako će se momčad Matjaža Keka privremeno vratiti na Kantridu, no riječ je samo o priči. Čelnici Rijeke s Gradom već mjesecima pripremaju Rujevicu za Ligu prvaka. Riječani žele igrati na Rujevici, kapacitet stadiona povećat će za dvije tisuće gledatelja  Gradnja je već počela, a plan je podignuti sjevernu tribinu na koju će moći stati dvije tisuće gledatelja, čime bi se ukupni kapacitet stadiona doveo do zadovoljavajućih osam tisuća gledatelja (Uefa 4. kategorija). To bi trebalo biti dovoljno sve do polufinala EL i LP,  no osim kapaciteta, koji bi na koncu mogao i ući u minimalne gabarite najcjenjenijeg klupskog nogometnog natjecanja svijeta, puno je stavki o kojima krovna europska nogometna organizacija vodi računa, od broja mjesta za gostujuće navijače, broja parkirnih mjesta, VIP mjesta, veličine svlačionica za sucem veličine press prostora, broj sjedala za medije i tako dalje. Naravno, UEFA vrlo često "zažmiri na jedno oko" manjim klubovima i dodjeljuje im privremene dozvole, ako je većina zahtjeva uspješno zadovoljena. U Rijeci nam kažu da će sve ostale uvjete bezbolno ispuniti. Riješeni su plansko-prostorni preduvjeti s gradom te se izmješta prometnica koja ide uz sjevernu trasu stadiona za što je u proračunu za 2017. godinu osiguran dio novca.  Rujevica bi tako mogla postati jedan od najmanjih stadiona u povijesti Lige prvaka.  Inače, znate li koji su najmanji stadioni posljednjih četvrt stoljeća na kojima je Uefa dopustila da se igra natjecanje po skupinama Lige prvaka? Na ljestvici prevladavaju klubovi iz istočne Europe i Skandinavije. Proširena Rujevica mogla bi biti drugi najmanji stadion u povijesti skupina Lige prvaka Krenimo redom. Na desetom mjestu se nalazi stadion nizozemskog prvoligaša Willem II, koji je u sezoni 1999./2000. domaće utakmice u Ligi prvaka igrao na stadionu kapaciteta 14.693 gledatelja. Slijedi Lierse koji je dvije godine kasnije igrao na stadionu kapaciteta 14.538, dok je na trećem mjestu još jedan nizozemski predstavnik - Heerenveen s kapacitetom 14.500. Na četvrtom je mjestu BATE, čiji novootvoreni stadion ima kapacitet 12.869, a petom Viktorija Plzen koja igra na stadionu kapaciteta 11.722 gledatelja. Slijede Žilina (10.770), Molde (10.700) te Maribor, koji je u sezoni 1999./2000. igrao Ligu prvaka na Ljudskom vrtu. Iako danas ima dvije tisuće više, u to vrijeme mogao je primiti 10 tisuća gledatelja. Na koncu posljednja dva mjeseca zauzimaju slovački i danski predstavnik. Košice su u sezoni 1997./1998. igrale pred nešto manje od deset tisuća gledatelja, dok je kao stadion najmanjeg kapaciteta u povijesti Lige prvaka zabilježen u sezoni 1995./1996. kad je UEFA privremeno smanjila dozvoljeni broj gostiju na svega 6.800. Stadioni s najmanjim kapacitetom na kojima se igrala Liga prvaka: Najmanji stadioni u Ligi prvaka Create your own infographics