IAKO SU prije početka Lige za prvaka imali šest bodova manje od Crvene Zvezde, nogometaši Partizana uspjeli su osvojiti naslov prvaka. "Crno-beli" u zadnjem kolu nisu smjeli izgubiti u Humskoj od Mladosti, no oni su slavili s čak 5:0 i tako se izjednačili sa Crvenom Zvezdom po broju titula. Oba beogradska kluba od danas imaju 27 naslova prvaka, a zadnji put su prvaci bili prije dvije godine. Partizan će igrati kvalifikacije Lige prvaka, a Zvezda,  Vojvodina i Mladost kvalifikacije Europske lige. Iz  lige ispadaju Metalac i Novi Pazar, a ulaze Mačva i Zemun.