Košarkaši Cibone pobijedili su u gradskom derbiju 12. kola Lige za prvaka Hrvatske Zagreb sa 101:95 (36:32, 14:14, 16:24, 35:25). Daleko od toga da su vukovi u Trnskom lagano došli do pobjede. Naprotiv, mravi su početkom posljednje četvrtine poveli sa devet koševa razlike. I to zahvaljujući tricama Marčinkovića, te sjajnom igrom Cinaca. Sreća da je Cibona u svojim redovima imala raspoloženog Florenca koji je završio utakmicu sa 39 koševa i četiri asistencije. - Bila je ovo jedna atipična utakmica jer smo igrali s pet niskih igrača. Naime, Ante Žižić nije bio u sastavu zbog lakše ozlijede. Imali smo problema s preuzimanjem. Cinac nam je pravio dosta problema jer se radi o igraču s dobrim vanjskim šutom. Za nas je ovo bilo jedno novo iskustvo jer smo morali igrati sa Slavicom na petici - istaknuo je Damir Mulaomerović, trener Cibone. Domaćin je igrao bez ozlijeđenih Halilovića i Šarlije, ali su zahvaljujući Cinacu (22 koša), Marčinkoviću (19) i Vladoviću (15) bili više nego ozbiljan suparnik. Kod Cibone, osim Florenca, koševima su se istaknuli Rozić i Slavica. Obojica su postigla po 19 koševa. U drugoj utakmici današnjeg kola Kvarner (Špralja 29) je pobijedio Goricu (Petrović 22) sa 88:78, dok je Split bio bolji od Šibenika (78:65). Cedevita će sutra (18 sati) u Ludbregu biti domaćin protiv Zadra. >> Novosel: Dogovora Eurolige i Fibe neće biti, odlučit će sud 