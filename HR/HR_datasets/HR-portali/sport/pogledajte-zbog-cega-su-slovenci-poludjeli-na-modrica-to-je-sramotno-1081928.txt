Luka Modrić odigrao je sinoć sjajnu utakmicu u pobjedi Reala nad Manchester Cityjem i plasirao se u svoje drugo finale Lige prvaka. Svjetski mediji puni su hvale za hrvatskog reprezentativcima, neki su ga proglasili i igračem utakmice, a hvalio ga je i trener Zidane. Luka je na terenu proveo 86 minuta, a onda je umjesto njega ušao Mateo Kovačić. Prilikom izlaska dobio je ovacije cijelog stadiona, a posljednje minute na klupi teško je proživljavao. Rezultat je još uvijek bio ''živ'', jedan gol mogao je sve promijeniti i nervoza je kod realovaca rasla. Modriću i društvu sekunde su prolazile sporo, a živci postajali sve tanji pa je tako i poslovično mirni Luka izgubio živce. U jednom trenutku naljutio se na suca Skominu jer nije sudio prekršaj na Ronaldu, a snimka je otkrila da mu je nešto i dobacio. Slovenski mediji zbog toga su ''poludjeli'', tvrde da mu je hrvatski nogometaš ''opsovao slovensku majku''. Taj su njegov čin proglasili sramotnim...   