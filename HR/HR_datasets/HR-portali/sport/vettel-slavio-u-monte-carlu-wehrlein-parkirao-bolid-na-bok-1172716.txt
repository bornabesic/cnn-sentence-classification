Trijumf Ferrarija na VN Monaca. Sebastian Vettel osvojio prvo mjesto u šestoj utrci sezone Svjetskog prvenstva u formuli 1. Njemački pilot bio je najbrži na legendarnoj utrci ulicama Monte Carla i izborio 45. pobjedu u karijeri, treću ove sezone. Ferrari je na pobjedu na VN Monaca čekao 16 godina! Slavlje momčadi iz Maranella upotpunio je Kimi Räikkönen koji je osvojio drugo mjesto, a treći je bio Daniel Ricciardo u Red Bullu.  Vettel je ovom pobjedom povećao prednost u ukupnom poretku vozača, sada ima 129 bodova, 25 više od drugoplasiranom Hamiltona koji je utrku završio na sedmom mjestu.. Pobjednik je odlučen polovicom utrke kada Sebastian Vettel odvozio dva najbrža kruga i napravio prednost koja mu je bila dovoljna da kroz boks prestigne Kimija Räikkönen. Finac je bio najbrži u kvalifikacijama, te je vodio do 35. kruga kada je otišao na promjenu guma. Lewis Hamilton startao je s 13. mjesta, a utrku je završio sedmi. U 60. krugu na stazu je morao izaći sigurnosni automobil nakon nesvakidašnje nesreće u kojoj se bolid Pascala Wehrleina (Sauber) prevrnuo na bok.   Rezultati VN Monaca: 1. Sebastian Vettel (Ferrari) 1:44:44.340, 2. Kimi Raikkonen (Ferrari) +3.145, 3. Daniel Ricciardo (Red Bull) +3.745, 4. Valtteri Bottas (Mercedes) +5.517, 5. Max Verstappen (Red Bull) +6.199, 6. Carlos Sainz (Toro Rosso) 12.038, 7. Lewis Hamilton (Mercedes) + 15.801... Poredak vozača: Seabastian Vettel (Ferrari) 129, Lewis Hamilton (Mercedes) 104, Valtteri Bottas (Mercedes) 75, Kimi Räikkönen (Ferrari) 67, Daniel Ricciardo (Red Bull) 52, Max Verstapen (Red Bull) 45... Poredak momčadi: Ferrari 196, Mercedes 179, Red Bull 97, Force India 53, Toro Rosso 29, Williams 20...