U Dinamu su se danas obratili javnosti nakon što je Izvršni odbor kluba donio odluku o produženju aktualnog ugovora glavnom treneru Ivajlu Petevu do 2020. godine te imenovao Romea Jozaka novim sportskim direktorom, - Mogu u ime kluba reći zbog čega smo se odlučili o produženje trenerova ugovora. Odgovor se nameće sam po sebi, pogotovo nakon priprema znamo način na koji funkcionira trener. To nije ostalo neprimijećeno kod nas. Svojim radom u ovih par mjeseci apsolutno je opravdao povjerenje te je s momčadi postigao upravo ono što je bilo izgubljeno odlaskom Zorana Mamića; vratio je harmoniju u momčad, međusobno uvažavanje i povjerenje. Željeli smo pokazati da projekt Dinama funkcionira i dalje na ovim temeljima. Za projekt kluba trener je ključan faktor. To je razlog što smo predložili IO, a trener je prihvatio novi ugovor koji će trajati sljedeće tri godine - započeo je glavni direktor Tomislav Svetina te nadodao:   - Za Romea Jozaka smo se odlučili jer je čovjek cijeli život u no Treneru Petevu kojem je ugovor trajao do ljeta 2018. godine, izrazio je iznimno zadovoljstvo novim ugovorom: - Zadovoljan sam jer je danas poseban dan za Dinamo. Svi znamo što je bilo prije točno 17 godina. Stoga sam neizmjerno sretan što produžujem ugovor. Imam jedan cilj - da uspijemo. Na tome radimo svaki dan, imamo jedan veliki projekt, napraviti Dinamo konkurentnim klubom u europskim okvirima i napravit ćemo sve da se to jednog dana dogodi. Romeo Jozak upravo je kao direktor Nogometne Škole Dinama otišao u Hrvatski nogometni savez gdje je obavljao dužnost tehničkog direktora.   - Puno je simbolike u današnjem danu. Ovo danas je najveći događaj u mojoj profesionalnoj karijeri i u mom životu. Ovo je velika čast, ova funkcija je obaveza i privilegija. U meni se rasplamsala strast i žar prilikom razgovora za povratak u Dinamo.U HNS-u sam bio na raspolaganju svim Hrvatima, cijeloj državi, međutim uvijek u srcu nosiš jednu ljubav te je ta ljubav u ovom klubu. Bacam se na glavu 200 posto za Dinamo - rekao je Jozak. Petev je odgovorio na pitanje kako je tako brzo, nakon par mjeseci, uspio zadiviti klub da mu ponudi novi ugovor?  - Smatram da imamo dobru simbiozu, da ja razumijem klub, a klub razumje mene i moju viziju. Želim da Dinamovi navijači budu sretni, da imaju europski konkurentan klub. Trener je upitan i o stanju u momčadi, odnosno stanju Machada i Benkovića:  - Machado je i dalje bolestan, prehlađen, dok Benković polako kreće u individualni rad - izjavio je trener Dinama te otkrio što očekuje na proljeće:  - Očekujem prije svega ofenzivniji Dinamo, želja mi je da izgledamo dobro, igramo napadački nogomet i da svi navijači budu sretni. To je najvažniji cilj! Jozak je odgovorio hoće li sjediti na klupi uz trenera. - To ovisi o situaciji, ostavit ćemo to vremenu. Puno je šira moja priča i funkcija ovdje u Dinamu, gdje ćemo uspostaviti još kvalitetniji i stroži sustav rada na svim segmentima djelovanja struke. Veseli me taj posao, veseli me što je trener osoba koji je fanatik, koji razumje i voli svoj posao. Nadam se da ćemo zajednički naći najbolje rješenje za rezultat i atmosferu. Za kraj, glavni direktor Svetina osvrnuo se na pitanje o imperativu osvajanja naslova prvaka.  - Naslov prvaka je zadovoljstvo. Ovo je postao, trener Petev je došao u vrlo teškom trenutku u klub i u kratkom vremenu uspio je sve posložiti. Dinamo nije slučajno 10 puta prvak i nije slučajno igrao u kontinuitetu u skupinama europskih natjecanja, već se radilo planski. Upravo je ovaj potez rađen planski. Nije napravljen pod imperativnom osvajanja prvog mjesta, ali isto tako trener zna koliko nam je važno osvojiti naslov prvaka. 