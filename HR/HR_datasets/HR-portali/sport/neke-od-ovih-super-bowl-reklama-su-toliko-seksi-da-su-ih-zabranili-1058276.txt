Jubilarni 50. Super Bowl je pred nama i koliko god ne shvaćali američku histeriju i fanatizam, treba priznati da je to najveći sportski događaj na svijetu. Samo tu jednu utakmicu pratit će 190 milijuna gledatelja, zaradit će se milijarde američkih dolara u jednoj noći, plaća se po 20 tisuća dolara za ulaznicu i posebna priča su televizijske reklame. Ove godine nastavljaju rušiti rekorde, 30 sekundi košta pet milijuna dolara i mnogi su to spremni platiti, ali kao što mnogo koji jesune uspiju "upasti" u raspored jer pretjeraju golotinjom, porukama ili kvalitetom. Posebno ih to rastužuje ove godine kad se ruše svi rekordi, kad 79 milijuna gledatelja više sjedi pred malim ekranima. Svejedno, seks se prodaje. Odnosno, njegove naznake, samo treba ostati donekle umjeren u prikazu. Tako nije ništa čudno kad top model savršene linije jede ogromni hamburger i reklamira taj proizvod, inače u suprotnosti s njenim načinom života. Nije čudno ni da jedna Kim Kardashian reklamira mobilne uređaje tako što radi stvar iz svoje svakodnevnice - okida seksi "selfieje". I svi modeli, ali i brojni glumci, željni brze slave voljeli bi pojaviti se tih 30 sekundi pred očima skoro pa 200 milijuna gledatelja. Samo rijetki uspiju, a ovdje ćemo vam pokazati one najseksi kroz povijest, kako prikazane, tako i odbijene od strane organizatora Super Bowla jer su smatrane neprimjerenima. Obratite pozornost na godine, oglašavanje uz seksualne konotacije počelo je sa Cindy Crawford 1992. godine i to u odnosu na danas poprilično nevino. Na postojeći, mnogo "slobodniji" način, primili se tek s dolaskom 21. stoljeća te postalo neizostavnim dijelom oglašivačkog prostora. >> Golotinja, Kim Kardashian i 4,5 milijuna dolara – pogledajte najbolje Super Bowl reklame 