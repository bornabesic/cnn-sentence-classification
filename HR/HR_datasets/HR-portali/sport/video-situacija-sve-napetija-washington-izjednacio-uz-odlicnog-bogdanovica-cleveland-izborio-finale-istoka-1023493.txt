 Washington je do pobjede došao u izvanrednoj trećoj dionici utakmice u kojoj su košarkaši Bostona ubacili dvadeset poena, a košarkaši Washingtona čak 42. U jednom su trenutku imali seriju od čak 26:0! Washington je odradio sjajan posao i pobjedom 121:102 protiv Bostona došao je do izjednačenja u polufinalnoj seriji Istoka i sada je rezultat 2:2 u doigravanju NBA lige. Washington je do pobjede došao u izvanrednoj trećoj dionici utakmice u kojoj su košarkaši Bostona ubacili dvadeset poena, a košarkaši Washingtona čak 42. U jednom su trenutku imali seriju od čak 26:0! Prvo ime kod Washingtona bio je Bradley Beal s 29 poena, a glavni igrač momčadi John Wall ubacio je 27 poena i podijelio 12 asistencija. Dobar je bio i Bojan Bogdanović koji je upisao 13 poena uz sjajan šut 5/7 i to u 22. minute koliko je proveo na parketu. Kod Bostona je, očekivano, najbolji bio Isaiah Thomas s 19 poena i uz 50 posto šuta to jest gađao je 7/14. Do izjednačenja je došao i Houston u teksaškom derbiju Zapada protiv San Antonija. Rockets je slavio sa 125:104 i u ovoj je utakmici također prijelomna bila treća četvrtina u kojoj su gosti ubacili 23 poena, a primili čak 34. Kod Houstona je najbolji bio James Harden s 28 poena i 12 asistencija, a dobar je bio i Eric Gordon s 22 poena uz čak šest trica. Kod San Antonija su podbacili najbolji, Kawhi Leonarda je ubacio svega 16 poena, baš kao i LaMarcus Aldridge. Cleveland Cavaliers izborio je filane Istočne konferencije s osam pobjeda iz osam utakmica. Aktualne prvake predvodio je LeBron James koji je u pobjedu 109:102 protiv Toronta, ugradio 35 poena i devet skokova. Cleveland je poveo s ukupnih 4:0 u seriji koja se igrane četiri dobivene, odnosno, izborio je finale Istočne konferencije. Uz Jamesa odličan je bio Kyrie Irving koji je upisao 27 poena i devet asistencija. Cleveland sada čeka boljeg iz ogleda Bostona i Washingtona. 