Pitanje je koliko će Niko Kranjčar ostati u New York Cosmosu koji igra u drugoj američkoj ligi. Bivšeg hrvatskog reprezentativca žele Glasgow Rangersi, a Telegraph piše da su klubovi iz Francuske i Italije već poslali ponude. - Sviđa mi se ovdje od prvog dana. Ovo je velika momčad s odličnim trenerom. Želim igrati utakmicu po utakmicu i onda će biti lakše razgovarati o budućnosti - rekao je Kranjčar. Glavni operativac Cosmosa Erik Stover kaže da klub želi zadržati Kranjčara. - Nadamo se da ćemo potpisati produljenje ugovora iako su brojni klubovi zainteresirani za Niku - rekao je Stover. >> Niko Kranjčar blizu potpisa za Glasgow Rangerse! 