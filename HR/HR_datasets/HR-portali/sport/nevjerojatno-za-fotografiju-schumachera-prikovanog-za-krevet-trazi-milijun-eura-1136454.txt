Njemačko tužiteljstvo pokrenulo je istragu protiv neimenovane osobe koja je tajno snimila fotografiju Michaela Schumachera. Ta je osoba za fotografiju legendarnog vozača formule 1  prikovanog za krevet od medijskih kuća tražila milijun eura. Njemački mediji pišu kako je Michael Schumacher snimljen izbliza. Menadžerica Sabine Kehm potvrdila je incident.  - Michaelovo zdravstveno stanje nije javna stvar. Želimo poštovati njegovu privatnost na što ima pravo - rekla je Kehm, koja dodala kako se s time bavi sud. Michael Schumacher se 29. prosinca 2013. godine teško ozlijedio na skijanju u Francuskoj. Bio je u komi i borio se za život, a trenutačno nitko ne zna kakvo mu je stanje, informacija nema. Schumacherova obitelj osnovala je zakladu "Nema predaje" koja prima donacije za sve koji se nalaze u teškoj situaciji. 