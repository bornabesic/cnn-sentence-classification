Foto: Guliver Image/Getty Images BIVŠI svjetski prvak u formuli 1 Francuz Alain Prost (60) po svemu sudeći bit će novi šef Renaulta koji se ove godine vraća u svjetsko prvenstvo formule 1. "Prost je idealan izbor za novog šefa naše momčadi. Međutim, to više nije isključiva odgovornost jednog čovjeka. Pogledajte Mercedes u kojem je odgovornost podijeljena između Tota Wolffa, Paddyja Lowea i Niki Laude. Moderna F1 momčad je strukturirana na takav način i vjerujem kako će to biti i slučaj s Renaultom," kazao je Renault Sport F1 menadžer Cyril Abiteboul. Početkom prosinca prošle godine francuski proizvođač automobila završio je preuzimanje ekipe Lotus i od ove godine će se ponovo natjecati u Formuli 1. Vozači Renaulta u sljedećoj sezoni bit će Pastor Maldonado i Jolyon Palmer[, debitant koji je prošle godine bio test vozač Lotusa. Renault je osvojio dvije titule svjetskog prvaka s Fernandom Alonsom (2005, 2006), kao i dva konstruktorska naslova (2005, 2006). Alain Prost je četiri puta bio svjetski prvak u formuli 1 (1985, 1986, 1989, 1993),  a u karijeri je ostvario 51 Grand Prix pobjedu.