Manchester City i Arsenal, ostvarili su sigurne pobjede u zaostalim utakmicama engleskog nogometnog prvenstva igranima u utorak, City je kao domaćin svladao West Bromwich Albion sa 3-1, dok je Arsenal na svom terenu bio uspješniji od Sunderlanda sa 2-0 Nije bilo iznenađenja, klubovi iz engleskog Premiershipa koji se bore za plasman u Ligu prvaka sljedeće sezone, Manchester City i Arsenal, ostvarili su sigurne pobjede u zaostalim utakmicama engleskog nogometnog prvenstva igranima u utorak, City je kao domaćin svladao West Bromwich Albion sa 3-1 (2-0), dok je Arsenal na svom terenu bio uspješniji od Sunderlanda sa 2-0 (0-0). City je pobjedu protiv WBA praktički osigurao sredinom prvog poluvremena golovima Gabriela Jesusa (27) i De Bruynea (29) kojima je poveo 2-0. Yaya Toure (57) povisio je na 3-0 prije no što je Robson-Kanu (87) u završnici smanjio na konačnih 3-1. Oba pogotka za Arsenal postigao je Alexis Sanchez (72, 81). City je ovom pobjedom stigao na treće mjesto, kolo prije kraja ima 75 bodova, dva više od četvrtog Liverpoola i tri više od petog Arsenala. Naslov prvaka već je osigurao Chelsea sa 90 bodova, dok je siguran drugi Tottenham Hotspur sa 80 bodova. Izravni plasman u Ligu prvaka sljedeće sezone izborit će tri prvoplasirane momčadi, četvrti će u kvalifikacije za Ligu prvaka dok će peti sljedeće sezone igrati u Europskoj ligi.