Alen Halilović nezadovoljan je u HSV-u, to je već odavno poznato. Hrvatski nogometaš u Njemačku je stigao prošlog ljeta iz Barcelone, najavljivan je kao novi Messi, ali u  HSV-u se nije naigrao. Dosad je odigrao svega 164 minute i normalno je da želi promjenu. Kako pišu njemački mediji, Halilović je i službeno od HSV-a tražio odlazak iz kluba. - Alen želi više igrati i zato želi promjenu. Posudba je vrlo vjerojatna, rekao je sportski direktor HSV-a Jens Todt. Španjolski mediji prije nekoliko su dana pisali kako je Halilović zvao ljude iz Barcelone i zamolio ih da mu pomognu pronaći klub u Španjolskoj. A čini se da će upravo tamo i otići jer je nekoliko klubova iz Primere zainteresirano za njegovo dovođenje. Osim Sporting Gijona, u kojem je već igrao na posudbi, zainteresirani su i Betis, Celta, Villarreal i Espanyol. >>Halilović zvao ljude iz bivšeg kluba Barcelone, evo što je zamolio sportskog direktora! >>Halilović se vraća u Barcelonu, ide u ljutitog gradskog suparnika 