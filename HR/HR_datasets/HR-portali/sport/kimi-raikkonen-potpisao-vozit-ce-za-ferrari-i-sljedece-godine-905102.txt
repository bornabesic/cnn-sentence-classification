Foto: Hina KIMI RAIKKONEN nastavlja karijeru u Ferrariju nakon potpisivanja novog jednogodišnjeg ugovora za 2017. Raikkonen se u Ferrari vratio 2014., a Fernando Alonso i Sebastian Vettel u potpunosti su ga zasjenili svojim performansama. Nakon višemjesečnog nagađanja hoće li Kimi nastaviti s Ferrarijem, momčad je za vrijeme VN Velike Britanije potvrdila da će nastaviti suradnju. “Scuderia Ferrari objavljuje da smo obnovili tehničku i trkaću suradnju s Kimijem Raikkonenom.” “Vozačka postava za trkaću sezonu 2017. i dalje se sastoji od finskog vozača i Sebastiana Vettela.” Raikkonen je prošle godine skupio tek 54% Vettelovih bodova i 34% Alonsovih bodova 2014., ali ove godine nakon prvih devet utrka ima isti broj bodova kao i momčadski kolega. Ferrari je Raikkonenu rekao da mora pokazati da je zaslužio mjesto u Ferrariju, a Finac je odgovorio da smatra da vozi kao u najboljim danima. Kimiju će VN Velike Britanije biti 100. utrka za Ferrari, a jedan je od rijetkih koji su pobijedili u prvom nastupu za momčad iz Maranella (isto je uspio i Fernando Alonso). “Ovo je najbolja momčad u F1, zajedno smo osvojili naslov 2007., imali smo dobrih i teških godina.” “Sretan sam što sam dio Ferrarija, atmosfera je fantastična, uvijek guramo jedni druge napred i nadam se da ćemo momčad vratiti gdje pripada.”