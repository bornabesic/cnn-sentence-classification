Upitna je i budućnost Marcela Brozovića kojeg se tjera iz kluba već više od godinu i pol dana, zapravo otkako je došao nije baš omiljen iako dosta dobro igra. Gotovo je sigurno da će hrvatski reprezentativac Ivan Perišić napustiti Inter u nadolazećem ljetnom prijelaznom roku. Spominje se prelazak u Manchester United ili Chelsea, ali prema otočkim medijima Mourinho je već poduzeo prve korake i poslao ponudu koja bi trebala iznostiti negdje oko 50 do 55 milijuna eura. Upitna je i budućnost Marcela Brozovića kojeg se tjera iz kluba već više od godinu i pol dana, zapravo otkako je došao nije baš omiljen iako dosta dobro igra. Ipak, Inter kao da ne može bez hrvatskih reprezentativaca. Kako piše ugledna Gazzetta dello Sport, sportski direktor Intera, Piero Ausilio, u ponedjeljak je bio na večeri sa slavnim nogometnim menadžerom Beppeom Risom, a jedna od tema njihova razgovora bio je navodno i Šime Vrsaljko (25). Desni bek hrvatske reprezentacije prošlog ljeta je napustio Sassuolo i otišao u Atletico Madrid, ali nije se baš proslavio kod Simeonea. Vrsaljku je trebalo gotovo pola godine da dogura do prve momčadi, a onda je u ožujku zadobio tešku ozljedu koljena i koja ga je izbacila iz pogona do kraja sezone. No, Inter u njemu vidi idealno rješenje za desnu stranu i pokušat će ga vratiti. Premda je odradio tek jednu sezonu u Atleticu, Simeone bi mogao razmotriti njegovu prodaju ako dođe izdašna ponuda, tako barem tvrdi Gazzetta. Atletico ga je platio 16 milijuna eura, a Inter bi nekako to trebao nadmašiti, a to neće biti problem ako prodaju Perišića za tih 50-ak milijuna eura.