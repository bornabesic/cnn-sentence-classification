Screenshot: Youtube REAL je u derbiju 37. kola La Lige pobijedio Sevillu 4:1 i tako došao korak bliže naslovu, ali prvi gol, koji je postigao na utakmici, onaj Nacha Fernandeza u 10. minuti iz slobodnog udarca je uzburkao strasti. Mattias Kraneviter srušio je Marca Asensia na 18 metara od gola, a sudac Alberto Undiano označio je prekršaj, ali nije dao znak da se slobodnjak može izvesti. Nacho, koji je na ovoj utakmici mijenjao Marcela na Realovom lijevom boku, nije se zamarao čekanjem da se namjesti protivnički živi zid ili da Njegovo veličanstvo Ronaldo dođe izvesti ga, nego je samo frajerski lagano, kao da dodaje na treningu, plasirao loptu u gol nespremnog Sergija Rica, a da o njegovim zaprepaštenim suigračima ne govorimo. Igrači Seville poludjeli su na suca kada je pokazao na centar, ali on im je govorio da je gol regularan, iako nije pokazao da se slobodnjak izvede. Da bi priča bila bolja, ovo je Nachu prvi gol koji je za Real postigao iz slobodnog udarca, ali i prvi put da je izveo slobodnjak za klub u kojem je za tu dužnost ispred rezervnog braniča predodređeno barem desetak umjetnika!   Rezultati by SofaScore