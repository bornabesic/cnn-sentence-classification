Foto: Screenshot/NK Cibalia CIBALIA je na korak do ostanka u Prvoj HNL. U Zaprešiću je pred većom skupinom svojih navijača pobijedila Goricu s 2:0 u prvoj utakmici doigravanja za prvu ligu.   Velika pobjeda osigurat će im mirniju pripremu za uzvrat koji se u Vinkovcima igra za samo tri dana.       "Zasluženo smo pobijedili. Nadam se ovakvom pristupu i u Vinkovcima u srijedu i da ćemo potvrditi ostanak u Prvoj HNL", rekao je nakon utakmice Mladen Bartolović, trener Cibalije i njen najveći junak nakon što je ovog proljeća podigao Vinkovčane s dna ljestvice i odveo ih doigravanje.   Nogometaši Cibalije su golove slavili pod tribinama s desecima "ultrasa" koji su stigli u Zaprešić podržati svoj klub, a nakon utakmice su u svlačionici slavili pobjedu kao su već potvrdili ostanak.