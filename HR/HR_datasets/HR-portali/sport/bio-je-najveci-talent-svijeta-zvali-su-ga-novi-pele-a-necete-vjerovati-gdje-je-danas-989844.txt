Sjećate li se nogometaša Freddyja Adua? Prije više od deset godina slovio je za najvećeg svjetskog talenta, prozvali su ga "novi Pele", ali njegova karijera završila je poražavajuće. No, krenimo redom. U travnju 2003. godine, sa samo 14 godina, zaigrao je za DC United i postao najmlađi igrač američke MLS lige u povijesti te najmlađi profesionalni sportaš na svijetu. Godinu dana ranije već je najavljivan kao buduća zvijezda i potpisao je milijunski ugovor s Nikeom, a za njega su se počeli zanimati najveći klubovi svijeta.  Zvijezda Football Managera "Nogometna groznica trese SAD. Četrnaestogodišnji Freddy Adu odigrao je protekli vikend prvu utakmicu za Washington DC United i tako postao najmlađi američki profesionalni sportaš u posljednjih sto godina", pisao je Večernji list davne 2004. godine. Rođeni Ganac dobio je američko državljanstvo te zaigrao za njihove mlade reprezentacije, a sa 16 godina postao je najmlađi debitant seniorske reprezentacije SAD-a. Navijači su ludovali za njim, ulaznice su se prodavale kao nikada, a 2007. godine za 2 milijuna eura kupila ga je Benfica, Adu je bio i zvijezda popularne igrice Football Manager, gotovo svi koji su igrali tu igricu su ga dovodili u svoje klubove, a on je briljirao. No, tada je njegova karijera krenula nizbrdo. U Portugalu se nije nametnuo, kasnije je probao i u Monacu, ali nije išlo. Prošao je i Grčku, Tursku, Brazil, pa i Srbiju, ali nigdje nije igrao. Posljednji klub bila mu je Jagodina, a sada su ga i tamo otpustili. Od 2012. godine odigrao je tek 59 natjecateljskih minuta.  Nitko ga ne želi Gdje je Adu danas? Iako ima tek 25 godina, čini se da je njegova nogometna karijera gotova. Trenutačno je bez kluba i nitko nije zainteresiran za njega. Doduše, krenule su šale da je pronašao novi klub - "Shadow Room", ali radi se o noćnom klubu u kojem je Adu promotor i domaćin. Eto, tako je, izgleda, završila karijera jednog od najvećih talenata na svijetu... >>Osvajao je Zlatne kopačke, bio uzor Cristianu Ronaldu, a nećete vjerovati gdje je danas 