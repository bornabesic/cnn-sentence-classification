Portov vratar Iker Casillas iznenadio je bivšeg suigrača iz Reala, Luku Modrića, objavom na Instagramu. Španjolac je na svom profilu objavio video kako vježba u teretani, a hrvatski veznjak to je iskoristio da se našali na njegov račun. - Ti u teretani? - upitao je Luka, a Casillas mu je odgovorio: - Prihvatio sam nove trendove. Ove godine sam imao mnogo koristi od odlaska u teretanu. Casillas, naravno navija za Real u utrci za naslovom prvaka s Barcelonom, a u nedjelju kod Malage kraljevskom klubu bit će dovoljan i bod za konačno slavlje. - Budite na visini zadatka kod Malage - zaključio je 35-godišnji vratar.