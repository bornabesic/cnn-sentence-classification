Russell Westbrook nastavlja sa sjajnim igrama i sinoć je u utakmici u kojoj su njegovi Oklahoma City Thunderi sa 126:115 u produžetku pobijedili Washington Wizardse upisao svoj četvrti 'triple-double' u nizu. Westbrookova večer nije počela dobro, šutirao je 1-8 iz igre. Na početku zadnje četvrtine Westbrook je imao 21 pogodak (7-15), ugrabio je šest skokova i upisao pet asistencija. No utakmicu završava sa 35 pogodaka, 14 skokova i 11 asistencija što mu je četvrti 'triple-double' u nizu i deveti ove sezone. Oklahoma je imala prednost od 16 koševa koju je do kraja utakmice ispustila, ali je Westbrook pogodio tricu 8.5 sekundi prije kraja regularnog dijela utakmice za izjednačenje 105:105 i tako odveo utakmicu u produžetak.  Thunder otvara produžetak serijom 13-2 i prednost ne ispušta do kraja.  Osim Westbrooka, Oklahoma City je do pobjede vodio i Victor Oladipo koji je zabio 25 koševa. Najučinkovitiji u redovima Washingtona bio je Bradley Beal sa 31 pogotkom, a John Wall je dodao 15. Iako je Karl Anthony Towns sinoć zabio 47 koševa i tome dodao 18 koševa, njegovi Minnesota Timberwolves su sa 104:106 izgubili od New York Knicksa.  Samo u prvom poluvremenu Towns je zabio 26 koševa, a Carmelo Anthony je imao pet promašaja za New York.   Nakon prvih 24 minute Knicksi su vodili sa devet koševa razlike zahvaljujući šutu iz igre od 53.3 posto, a prednost imaju sve do zadnje četvrtine kada su ih Timberwolves stigli. Sedam i pol minuta prije kraja Knicksi vode sa 17 koševa, ali onda Minnesota radi seriju od 15:2 i izjednačuje na 102:102 tricom Zacha LaVinea. Nakon toga Kristaps Porzingis zakucava za prednost New Yorka, ali nakon toga Towns pogađa dva slobodna bacanja i izjednačuje na 104:104.  Dvije sekunde prije kraja, Carmelo Anthony pogađa šut za pobjedu Knicksa (106:104). Porzingis je utakmicu završio sa 29 pogodaka za New York, osam skokova i četiri asistencije. Rezultati: Philadelphia 76ers - Sacramento Kings odgođeno Boston Celtics - Detroit Pistons 114:121 Toronto Raptors - Memphis Grizzlies 120:105 Chicago Bulls - Los Angeles Lakers 90:96 Oklahoma City Thunder - Washington Wizards 126:115 (produžetak) Minnesota Timberwolves - New York Knicks 104:106 Dallas Mavericks - San Antonio Spurs 87:94 Denver Nuggets - Miami Heat 98:106 Phoenix Suns - Atlanta Hawks 109:107 (Dragan Bender je igrao 11 minuta za Phoenix, bez pogodaka, upisao je dva skoka) Portland Trail Blazers - Indiana Pacers 131:109