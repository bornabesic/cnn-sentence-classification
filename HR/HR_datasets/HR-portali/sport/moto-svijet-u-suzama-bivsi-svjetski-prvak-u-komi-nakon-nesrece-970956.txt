VELIKI šok i nevjerica zadesili su moto sport diljem svijeta. Bivši prvak Moto GP-a i vozač Superbikea doživio je prometnu nesreću i njegovo stanje je kritično. Riječ je o Nickyju Haydenu koji je 2006. godine bio svjetski prvak. Amerikanca je udario automobil dok je vozio bicikl u talijanskom Riminiju i ima teške ozljede glave i grudi.  Odmah je prevezen u Cesenu i operiran, a trenutačno je u induciranoj komi te njegovo stanje, prema posljednjim informacijama, nije nimalo dobro.  Prema dostupnim fotografijama jasno se vidi da je automobil jako oštećen, što pokazuje da je sudar bio snažan. Navijači diljem svijeta, kao i njegove kolege, pružili su mu odmah podršku putem društvenih mreža i mole se da Hayden pobijedi u najvažnijoj utrci, onoj životnoj.   Tweets about NICKY HAYDEN