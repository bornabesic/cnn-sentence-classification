Zvjezdan Cvetković (57), bivši nogometaš Dinama, pronađen je mrtav jutros u garaži na Kostanjevcu na području Maksimira, gdje je živio. Policijski očevid još je uvijek u tijeku pa će se detalji oko ovog događaja saznati naknadno. Cvetković je nogometnu karijeru započeo u Karlovcu, nogometnom klubu svog rodnog grada, a 1980. priključio se modrima. Cvetković je jedan od najboljih braniča u Dinamovoj povijesti. Za plave je od 1980. do 1987. odigrao 492 utakmice, potom je četiri godine (1987. – 1991.) bio član bundesligaša Waldhofa iz Mannheima, a ima i devet nastupa za jugoslavensku reprezentaciju.  Po završetku igračke karijere bio je kratko Dinamov trener (2005.) pa sportski direktor i skaut. Trenirao je zaprešićki Inter i banjalučki Borac. Kao trener Zaprešićana u trećoj ligi 2000. napravio je incident nakon kojeg je bio smijenjen. Naime, nakon utakmice Intera i Trnja u Zaprešiću, Cvetković je fizički napao glavnog suca Velibora Miličevića i njegova pomoćnika Davora Pribanića. Cvetković je tada bio suspendiran na šest mjeseci. Za više sporta posjetite našu novu Facebook stranicu Večernji list - Sport >>Bivši igrač Dinama Zvjezdan Cvetković pronađen mrtav u garaži >>Legendarni branič Dinama prijetio partnerici zbog poruka drugih muškaraca >>Otac Zvjezdana i Bore Cvetkovića zaklan za kartaškim stolom 