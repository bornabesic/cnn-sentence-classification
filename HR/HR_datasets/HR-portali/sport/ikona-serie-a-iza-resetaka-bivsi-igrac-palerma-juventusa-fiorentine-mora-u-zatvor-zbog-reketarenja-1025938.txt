Talijanski napadač karijeru je završio 2013. godine u malteškoj Birkirkari, a skupio je i deset nastupa za talijansku reprezentaciju. Ikona talijanske Serie A i nekadašnji reprezentativac Italije, Fabrizio Miccoli (37), zabijao je u dresovima Palerma, Juventusa, Benfice, Fiorentine, Leccea, Perugie, a danas mu prijeti zatvor. Naime, osumnjičen je da je 2013. godine sa sinom mafijaškog ‘bossa’ iz Palerma iznudio 12 tisuća eura od vlasnika jedne diskoteke u tom gradu. Tužiteljstvo traži četiri mjeseca zatvora za Miccolija, a njegov odvjetnik se žali kako dokazi nisu uzeti u obzir. “Sud nije naše dokaze uopće uzeo u razmatranje. Nisam optimist”, rekao je Miccolijev odvjetnik i time je nekako poručio da bi bivši nogometaš zaista mogao u zatvor. Talijanski napadač karijeru je završio 2013. godine u malteškoj Birkirkari, a skupio je i deset nastupa za talijansku reprezentaciju. Ipak, karijeru je izgradio u Palermu u kojem je od 2007. godine do 2013. godine zabio 74 gola.