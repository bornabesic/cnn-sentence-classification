Od petka do ponedjeljka igra se posljednje kolo ABA lige nakon kojeg će se znati tko protiv koga igra u skorom polufinalu doigravanja, ali i tko neće imati pravo igrati sljedeće sezone. A pretposljednji Zadar (8-17) u toj priči ima puno u svojim rukama i ponešto u Ciboninim. Ako Zadrani pobijede doma Olimpiju (10-15), onda i ne moraju gledati što se dogodilo u Novom Mestu u dvoboju Krke i Cibone. Ako Naglićevi štićenici u tome ne uspiju, e onda im je sudbina u rukama vukova koji u tom slučaju moraju pobijediti posljednjeplasiranu Krku (7-18) koja pak u slučaju istog skora gura Zadrane ponor. Jer, čudna je Krka družina. Od samo sedam pobjeda čak četiri su izborili protiv hrvatskih klubova (2-0 Cedevita, 2-0 Zadar), a sada baš protiv hrvatskog kluba (Cibona) igraju “biti ili ne biti” utakmicu. Zbog važnosti te utakmice i za njihovu sudbinu, u Zadru se pitaju hoće li im “mrski neprijatelj iz metropole” pružiti ruku. Čak je i trener Zadra Aramis Naglić nazvao Damira Mulaomerovića da ga pita hoće li oni ozbiljno igrati tu utakmicu bez obzira na to što im pobjeda suštinski ništa ne mijenja, nakon čega možemo samo zaključiti da Aramis Mulu očito dovoljno dobro ne poznaje. Bez obzira na domaći teren i razliku u pobjedama, Cedevita (19-6) protiv FMP-a (10-15) neće imati lak posao. Zvezdina druga momčad najbolja je skakačka vrsta u ligi, no olakotna je okolnost što neće igrati njihov prvi razigravač Filip Čović, inače sin od predsjednika Zvezde Nebojše Čovića. Cedevita treba pobjedu za potvrdu drugog mjesta i prednost domaćeg terena u polufinalu protiv Partizana koji pak za potvrdu trećeg mjesta, ispred Budućnosti, treba gostujuću pobjedu kod bratske Igokee.  >>Za više sporta posjetite našu Facebook stranicu Večernji list - Sport. >>Gosti: Zar tako malo ljudi gleda Cibonu? Kao da je pripremna... 