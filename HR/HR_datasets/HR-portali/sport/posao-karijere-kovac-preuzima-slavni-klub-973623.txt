Foto: Guliver Image/Getty Images THOMAS TUCHEL raskinuo je ugovor s Borussijom Dortmund, a mogao bi ga naslijediti Niko Kovač. Tuchel je prije dvije godine preuzeo je klupu od Jurgena Kloppa, a odlazi iz Dortmunda zbog sukoba s vodstvom kluba. Imao je nesuglasice s izvršnim direktorom kluba Hans-Joachimom Watzkeom, a do svađe je došlo nakon što je izjavio kako on nije sudjelovao u donošenju odluke da se prva utakmica četvrtfinala Lige prvaka igra dan nakon što je na autobus Borussije bačena bomba. Karijeru bi trebao nastaviti u Bayeru iz Leverkusena. U Njemačkoj se šuška da bi ga mogao naslijediti Niko Kovač, bivši hrvatski izbornik koji s Eintrachtom radi sjajan posao. Upravo je Kovačeva momčad nedavno u finalu Kupa izgubila od Borussije, a hrvatski trener je tada demantirao glasine da će sjesti na klupu Borussije.  No sada je, za razliku od tada, klupa upražnjena... Konkurent mu je, navodno, švicarski trener Lucien Favre (59) koji je odveo francuskog prvoligaša Nicu do kvalifikacija Lige prvaka.