Foto: Getty Images/ Guliver Image MCLARENOVA zvijezda na izmaku je snaga. Svjestan problema u timu, u razgovoru za CNN jasno poručuje da nema vremena čekati svoje bolje dane u McLarenu i F1.   "Možda sam na kraju svoje karijere u F1. Imam 35 godina, uzeo sam 16 naslova i možda je mojoj karijeri ipak došao kraj. Koliko sam spreman još čekati? Pa sigurno ne puno."  Uprava McLarena želi da ostane s njima i u sezoni 2018., dok Alonso ne želi pristati na tu ideju dok ne sazna kolike su i kakve njihove mogućnosti u budućnosti.   "Iz godine u godinu pokušavam da mi ne bude posljednja. Ne gubim nadu za titulama, postoljima i pobjedama, ali ne mogu više. Trebam znati kakve su nam mogućnosti u idućoj sezoni kako bih nastavio suradnju."  Alonso ne osjeća obavezu prema McLarenu i smatra da može otići kad on to poželi.  "Moj ugovor završava ove godine i osjećam se u potpunosti slobodnim u odlučivanju hoću li otići, promijeniti ekipu ili ne. Trenutno sam otvoren za sve opcije, ma što god se desilo. Trenutno je najvažnije da uživam u svojoj karijeri. Za mene sreća znači da se utrkujem i da pobjeđujem, a to ću učiniti što je prije moguće."  "Mogu reći da sam jako sretna osoba, ali zadnjih se mjeseci u svojoj karijeri osjećam kao robot, pokušavajući izvući najbolji mogući rezultat. Ova godina za mene je puna komplikacija i frustracija, ali treba ostati prizeman i imati dosta strpljenja."   Bliži se utrka u Rusiji (28.-30. travnja), a McLarenovi piloti Vandoorne i Alonso su na 18., odnosno 19. mjestu s nula bodova.