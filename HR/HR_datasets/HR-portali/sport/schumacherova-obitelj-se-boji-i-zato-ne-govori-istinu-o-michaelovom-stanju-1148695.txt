Bivši dugogodišnji menadžer Michaela Schumachera Willi Weber opet je govorio o zdravstvenom stanju sedmerostrukog prvaka u formuli 1 i njegovoj obitelji. Weber smatra da Schumacherova obitelj nešto taji jer se potpuno izolirala i daje nikakve informacije iako su od kobnog pada na skijanju prošle više od tri godine. Weber se nedavno žalio da mu Schumacherova obitelj ne dopušta da posjeti Michaela, ali se ništa nije promijenilo. Vrata su za njega i dalje zatvorena. – Čini mi se da me se Schumacherova obitelj boji. Slao sam cvijeće za njegov rođendan, ali nisam dobio odgovor. I zbog toga sam tužan – rekao je Weber za njemački Bunte. Weber je pretpostavio zašto se Schumacherovi tako ponašaju. – Kao da se boje da bih otkrio nešto o Michaelovu stanju, ali ja to nikada ne bih napravio. Čak sam spreman i potpisati ugovor o tajnosti – zaključio je Weber. >> Vrijeme je da Schumacherova obitelj kaže pravu istinu o Michaelovom zdravstvenom stanju 