Što je rekla Bouchard? Ma, baš me briga, ne želim to komentirati. Ja sam iznad toga, rekla je Marija Šarapova, odjurila na teren te izborila polufinale Stuttgarta pobijedivši Estonku Anett Kontaveit 6-3, 6-4,. Za finale igra protiv Kristine Mladenović. Šarapovoj je ovo povratnički turnir nakon pada na dopinškom testu u Australiji 2016. godine. Koristila je zabranjeni Meldonij. Suspendirali su je na dvije godine, a kasnije su joj smanjili kaznu na 15 mjeseci i evo je natrag na teniskim terenima.  Opet igra i opet pobjeđuje. No brojne tenisačice nisu dobro reagirale kad su shvatile da će Šarapova po povratku dobivati šansu kroz pozivnice, a ne kroz kvalifikacije kao ostale igračice. - Ona je varalica, a varalicama se ne smije dozvoliti povratak u sport, mislim da nije u redu što je dobila pozivnicu za turnir. To je tako nepošteno prema ostalim tenisačicama, a WTA šalje krivu poruku djeci. Kao da kažu - slobodno varajte, a mi ćemo vas ponovno dočekati raširenih ruku. Nije pošteno i za Šarapovu zasigurno više ne mogu reći da mi je uzor - rekla je Eugenie Bouchard. Zip came in handy Objavu dijeli Genie Bouchard (@geniebouchard) Vel 22, 2017 u 8:28 PST Mlada kanadska tenisačica izravno je oplela po Šarapovoj što je postao trend meču igračicama koje kao da se natječu tko će jače 'poderati' Ruskinju. Među prvima je glas podigla nekadašnja prva igračica svijeta, Dankinja Caroline Wozniacki, kojoj nije jasno kako Šarapova može dobiti pozivnicu za turnir koji počinje dok joj suspenzija zbog pada na doping testu još traje. Pitate se o čemu priča Wozniacki? Turnir u Stuttgartu počeo je 24. travnja, a Šarapovoj je kazna zbog dopinga istekla 26. travnja. Dobila je pozivnicu za turnir dok je još bila pod suspenzijom. Naravno, njezin meč bio je na rasporedu taman kad joj je istekla kazna. Sredili su to organizatori turnira na kojem je glavni sponzor Porcshe, kakve li slučajnosti, i glavni sponzor Šarapove. - Mislim da svi vide što se tu radi. Izvrću pravila kako bi pogodovali onima kojima to odgovara. Rade što im je volja - rekla je Wozniacki. I dok one pričaju, Maša vrišti. Na terenu. Riješava jednu po jednu. Sljedeća na redu je Kristina Mladenović... Kristina Mladenović (Fra) - Carla Suarez Navarro (Špa) 6-3, 6-2 Maria Šarapova (Rus) - Anett Kontaveit (Est) 6-3, 6-4 Simona Halep (Rum/4) - Anastazija Sevastova (Lat) 6-3, 6-1 Laura Siegemund (Njem) - Karolina Pliškova (Češ/2) 7-6 (3), 5-7, 6-3 