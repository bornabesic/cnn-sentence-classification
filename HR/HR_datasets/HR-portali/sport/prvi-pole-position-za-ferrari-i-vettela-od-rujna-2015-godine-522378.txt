Njemački vozač Sebastian Vettel u Ferrariju bio je najbrži u kvalifikacijama za nedjeljnu F1 Veliku nagradu Rusije na stazi u Sočiju. Vettelu i Ferrariju to je prvi "pole position" od rujna 2015., kada su bili najbrži na kvalifikacijama VN Singapura. Talijanska momčad može slaviti jer je drugi bio Finac Kimi Raikkonen, ostavivši iza sebe dvojicu vozača Mercedesa Finca Valtteri Bottasa i Britanca Lewisa Hamiltona. Ferrari je zadnji puta bio dvostruki pobjednik kvalifikacija još prije devet godina u Francuskoj. U ukupnom poretku četverostruki svjetski prvak Vettel, koji je pobijedio u dvije od tri prve utrke sezone, vodi sa sedam bodova prednosti ispred Hamiltona. Utrka u Sočiju počinje u nedjelju u 14 sati.  1.  Sebastian Vettel (Njem) Ferrari 1:33.194   2.  Kimi Raikkonen (Fin) Ferrari 1:33.253   3.  Valtteri Bottas (Fin) Mercedes 1:33.289   4.  Lewis Hamilton (VBr) Mercedes 1:33.767   5.  Daniel Ricciardo (Aus) Red Bull - TAG Heuer 1:34.905   6.  Felipe Massa (Bral) Williams-Mercedes 1:35.110   7.  Max Verstappen (Niz) Red Bull - TAG Heuer 1:35.161   8.  Nico Huelkenberg (Njem) Renault 1:35.285   9.  Sergio Perez (Mek) Force India - Mercedes 1:35.337   10. Esteban Ocon (Fra) Force India - Mercedes 1:35.430  