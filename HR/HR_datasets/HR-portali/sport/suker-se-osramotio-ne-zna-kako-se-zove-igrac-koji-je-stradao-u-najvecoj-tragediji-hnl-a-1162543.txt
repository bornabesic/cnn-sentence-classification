Predsjednik HNS-a, Davor Šuker, tijekom boravka u SAD-u gdje dogovora sve vezano za prijateljsku utakmicu Hrvatske i Meksika, razgovarao je s novinarom CroatianSportsa i pritom mu se dogodio prilično veliki gaf. Naime, govoreći o tome kako bi volio da naša reprezentacija odigra utakmicu i na zadarskim Stanovima pogrešno je izgovorio prezime Hrvoja Ćustića, tragično preminulog igrača Zadra. - Želimo igrati u Zadru da pomognemo zajednici, ljudima i klubu. Znate da je tamo jedan igrač poginuo, da, Ćosić. Želimo mu odati počast - rekao je Šuker. Njegov gaf posebno čudi i zbog toga što je ove godine bio u Zadru na devetoj obljetnici Ćustićeve smrti, najveće tragedije u povijesti HNL-a.   Predsjednik HNS-a još je izrazio oduševljenje što će Hrvatska igrati u Los Angelesu. -  Već dugo pregovaramo s američkim kompanijama da Hrvatska odigra jednu veliku utakmicu ovdje. Jako sam ponosan što sam ovdje i ponosan sam što ćemo igrati ovdje. I sponzori su ponosni. Nike je ponosan zbog nas i Adidas je ponosan zbog Meksika. Kada vidim američke stadione koji su fantastični, uvijek sam govorio sebi da ovdje moramo igrati, makar i pod okriljem Fife - rekao je Šuker. >>Šuker: Nike je ponosan zbog Hrvatske, vjerujmo izborniku! Čačić otkrio što treba Hrvatskoj za svjetski naslov >>Šuker nije krivac: Hrvatska je bila prisiljena igrati utakmicu s Estonijom, evo zbog čega! 