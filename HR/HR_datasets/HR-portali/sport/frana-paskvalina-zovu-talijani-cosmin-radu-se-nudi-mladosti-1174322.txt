Jedan od ciljeva čelnika vaterpolskog kluba sa Save je da u momčadi zadrže sidraša Frana Paškvalina (32) kojemu je istekao ugovor, no to neće biti nimalo lako. Fran, naime, ima vrlo konkretne ponude od dviju momčadi iz samog vrha talijanske lige. - Kad sam prije dvije godine dolazio u Mladost mislio sam da će to biti kraj mojim selidbama i da ću na Savi i završiti karijeru. No, sad imam više opcija, iako ću prije svega razgovarati s Mladosti - kaže Fran. No, i žapci imaju više opcija jer im se nudi i njihov bivši sidraš Cosmin Radu koji svakako želi otići iz Primorja. Radua zove i bogati Pro Recco ali Rumunj bi se najradije vratio u Zagreb. Mladost bi se mogla pojačati Pavom Markovićem.