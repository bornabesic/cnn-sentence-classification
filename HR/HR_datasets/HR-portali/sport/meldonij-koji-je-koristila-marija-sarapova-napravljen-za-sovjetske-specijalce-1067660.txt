Meldonij, tvar zbog koje je tenisačica Marija Šarapova bila pozitivna na dopinškom testu, napravljen je za sovjetske specijalce koji su bili stacionirani u Afganistanu. Njegov tvorac, letonski znanstvenik Ivar Kalvins, kaže da im je njegov izum pomagao da funkcioniraju i sačuvaju zdravlje u planinama Afganistana gdje zbog nadmorske visine kronično nedostaje kisika. Tvrdi da je zdravlje specijalaca ovim preparatom bilo zaštićeno, a oni su mogli bez problema hodati, nositi tešku opremu i obavljati složene i fizički zahtjevne zadatke. “Oduzeti sportašima mogućnost da uzimaju meldonij je zločin i kršenje njihovih ljudskih prava. Oni imaju pravo zaštititi svoje zdravlje, odnosno organizam od posljedica prevelikih fizičkih napora. Oni sportaši koji uzimaju meldonij sigurno neće umrijeti na terenu od iznenadnog srčanog zastoja”, kazao je Kalvins i naglasio da njegov izum nikako ne može poboljšati performanse sportaša i da nije sredstvo za doping. On je upravo za meldonij bio finalist za dodjelu Europske nagrade za inovacije. >> Šarapova šokirala teniski svijet: Pala sam na doping-testu i preuzimam svu odgovornost >> Šarapova zbog dopinga ostaje bez milijunskog ugovora 