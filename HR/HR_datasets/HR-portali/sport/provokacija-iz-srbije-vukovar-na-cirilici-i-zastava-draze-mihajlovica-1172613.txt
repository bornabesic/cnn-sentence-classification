Nogometaši Partizana stigli su danas do dvostruke krune. Nakon što su osvojili prvenstvo, uzeli su i Kup Srbije nakon pobjede 1:0 nad Crvenom zvezdom. Pogodak vrijedan naslova postigao je Milenković u 42. minuti. No, nije moglo proći bez incidenata na stadionu u Humskoj. Navijači Crvene zvezde donijeli su transparent na kojem na srpskoj zastavi ćirilicom piše Vukovar, a pokraj toga je fotografija četničkog vođe Draže Mihalovića. Osim toga, Delije su se potukle i s policijom. U incidentu je ozlijeđeno nekoliko osoba.