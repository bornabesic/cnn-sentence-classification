Košarkaši Bostona igrat će u finalu Istočne konferencije protiv Cleveland Cavaliersa. U odlučujućoj sedmoj utakmici NBA doigravanja Celticsi su kod kuće pobijedili Bogdanovićeve Wizardse sa 115:105 gdje je pobjednik odlučen tek u posljednjoj četvrtini. Hrvatski reprezentativac ubacio je pet koševa. Boston je bolje otvorio utakmicu (27:23), ali je Washington uzvratio u drugoj četvrtini (26:36) i na odmor otišao s prednošću od dva koša - 53:55. Wizardsi su i u nastavku igrali dobro, ali nisu ostvarili prednost kojom bi možda prelomili utakmicu. U završnici treće četvrtine košarkaši Washingtona počeli su griješiti, a domaćin je dobio krila. Uslijedila je velika serija Bostona koji u posljednju dionicu drugog poluvremena ulazi sa šest koševa prednosti (85:79). Igrači Celticsa ubacili su dvije vezane trice. Košarkaši domaće momčadi su u naletu i stvaraju najveću prednost od 13 koševa (94:81). Washington su pokušao vratiti, ali u tome nije uspio.  Najefikasniji u momčadi Bostona bio je Isaiah Thomas s 29 koševa, te je imao 12 asistencija, dva skoka i jednu ukradenu loptu. No, junak Celticsa je Kelly Olynyk koji je ubacio 26 koševa, 14 u zadnjoj četvrtini, te je imao pet skokova i četiri asistencije. U momčadi Washingtona sjajni Bradley Beal ubacio je 38, a Otto Porter 20 koševa uz deset skokova. Naš Bojan Bogdanović je za 16 minuta igre ubacio pet koševa te je imao samo skok u obrani. 