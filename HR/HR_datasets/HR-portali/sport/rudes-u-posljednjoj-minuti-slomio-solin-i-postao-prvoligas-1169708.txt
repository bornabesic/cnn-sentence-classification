Nogometaši Rudeša, koje vodi trener Igor Bišćan, osvojili su naslov prvaka Druge HNL i plasman u Prvu ligu sljedeće sezone 1-0 (0-0) pobjedom na gostovanju kod Solina u susretu 31. kola igranom u nedjelju. Gol kojim je Rudešu osigurao prvi ulazak u prvu ligu u klupskoj povijesti postigao je Matko Babić u 90. minuti. Dva kola prije kraja natjecanja Rudeš ima 60 bodova, nedostižnih sedam više od druge Gorice, a devet više od trećeg Solina. Gorica i Solin tako će se u posljednja dva kola boriti za drugo mjesto koje osigurava kvalifikacije za ulazak u prvu ligu protiv pretposljednjeg sastav prve lige. 