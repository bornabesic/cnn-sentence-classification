Trener Tottenhama Mauricio Pochettino veliki je obožavatelj Matea Kovačića i na ljeto će ga pokušati dovesti na White Hart Lane, pišu engleski mediji. Kovačić je iskoristio priliku dok su ozljede pokosile vezni red Reala, no nakon povratka Casemira i Kroosa na travnjak, Mateo je u posljednje četiri utakmice Real Madrida odigrao samo 19 minuta. Zidane je nedavno izjavio da je Mateo velika budućnost Reala, no to se baš i ne vidi po minutaži koju mu daje. Spursi su mu pak spremni garantirati minutažu te na kraju sezone kreću u pregovore s Kovačićevim agentom. Real ga je navodno spreman pustiti za 25 milijuna eura, no u Tottenhamu se nadaju da će cijenu spustiti na 20 milijuna eura. A šef Spursa Daniel Levy već je puno puta pokazao da zna pregovarati. Dođe li Kovačić zaista na White Hart Lane, postao bi peti Hrvat koji je odjenuo dres Tottenhama. Prije njega to su učinili Luka Modrić, Niko Kranjčar, Vedran Ćorluka i Stipe Pletikosa..• 