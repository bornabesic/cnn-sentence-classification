Foto: Marko Pjaca/Twitter REDAJU se dobre vijesti za hrvatske nogometaše u Juventusu. Osvojili su talijanski kup, a zatim i Seriju A prošlog vikenda. Još ih čeka veliko finale Lige prvaka s Real Madridom, ali i prije najvažnije utakmice sezone Juventus je odlučio nagraditi Marija Mandžukića novim ugovorom. Odanost, borbenost, požrtvovnost, igranje krvavom glavom i brojni golovi donijeli su Mandžukiću bogatiji ugovor s prvacima Italije do 2020. godine. Četvrti je najplaćeniji igrač Stare dame. Sjajnu vijest proslavio je i Marko Pjaca koji je tek lani stigao u Torino i još će godinama igrati i učiti uz suigrača iz reprezentacije. Najskuplji igrač u povijesti Dinama objavio je na Twitteru nenadmašnu fotografiju s Mandžukićem i njihovim drugim zajedničkim peharom uz poruku "All good do 2020".