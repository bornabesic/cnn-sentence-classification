Izbornik hrvatske muške rukometne reprezentacije koja je na nedavnom Europskom prvenstvu u Poljskoj osvojila brončanu medalju Željko Babić posjetio je u četvrtak Međugorje gdje se susreo s tamošnjim franjevcima te je gostovao na Radio Mir Međugorju.  Govorio je o svojim iskustvima u životu i vjeri, te posljednjim izazovima koje je imao za vrijeme Europskog prvenstva.  – Molite se Gospi, tamo je snaga i sreća  – rekao je Babić uz ostalo za Radio Mir Međugorje koji će naknadno emitirati razgovor s njim.  Izborniku Babiću uručene su i blagoslovljene krunice za cijelu reprezentaciju koje im je darovala međugorska vidjelica Vicka. Babić, koji je svojim izjavama nakon pobjede protiv Poljske iskazao snažnu privrženost Međugorju i tamošnjem ukazanju Gospe rekavši kako vjeruje da je ta pobjeda djelo "čuda iz Međugorja", susreo se s međugorskim župnikom fra Marinkom Šakotom.  – Nisam vjerovao u čudo, već sam rekao da mi Isus oprosti moju slabu vjeru, ali želio sam pobijediti i pripremili smo se za to. Ne bih se ja nikad kladio protiv Isusa i Gospe Međugorske. Nikada – rekao je tada Babić.  >>Željko Babić: Ne volim biti u medijima iako je to dio mog posla >>Izbornik Željko Babić otkrio o kojem proročanstvu je riječ