U prvom susretu 29. kola Prve HNL u Osijeku su nogometaši Osijeka pobijedili Intera s 2:1 (1:0) i učvrstili se na trećem mjestu ljestvice.  Već u 9. minuti Osječane je u vodstvo doveo Ukrajinac Dmitro Lopa nakon ubačaja Peroševića. Inter je bio bolja momčad u ovoj utakmici, no nisu uspjeli doći do izjednačenja, da bi iz kontre u 89. minuti Andrej Lukić povećao na 2:0. U zadnjim trenucima dvoboja, duboko u sudačkoj nadoknadi, Ivan Mamut je uspio smanjiti na 2:1.  Osijek je ostao treći s 56 bodova, šest više od Hajduka koji u subotu igra derbi kod Dinama. Inter je ostao osmi s 24 boda.  Pred 2000 gledatelja na stadionu Gradski vrt sudio je Bebek iz Rijeke.  >> Matjaž Kek: I ja bih skočio da mi kazne igrača kao Soudanija! Pa i jesam... 