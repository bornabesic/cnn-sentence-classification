Španjolski Vrhovni sud danas je potvrdio kaznu od 21 mjeseca zatvora za zvijezdu Barcelone Lionela Messija zbog utaje poreza čime je španjolski proračun oštetio za više od četiri milijuna eura. No, ne očekuje se da će Messi završiti u zatvoru jer se u Španjolskoj kazne kraće od dvije godine mogu služiti uvjetno, a Argentinac je već i uplatio sporan iznos uvean za kamate. Ipak, dan je Messiju sigurno uljepšalo iznenađenje koje je igrače Barcelone dočekalo na treningu. Posjetio ih je Ronaldinho, brazilski čarobnjak koji je svjetsku slavu stekao u katalonskom klubu. - Kakvo zadovoljstvo je vidjeti moju braću. Došao sam donijeti pozitivnu energiju - poručio je Ronaldinho te se izgrlio s Messijem, Neymarom i ostalima.