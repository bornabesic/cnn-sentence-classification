Hrvatski tenisač Ivan Dodig plasirao se u finale turnira mješovitih parova na prvom ovogodišnjem "grand slam" turniru, Australian Openu u Melbourneu, on je s Indijkom Saniom Mirzom u polufinalu svladao domaće predstavnike Samanthu Stosur i Samuela Grotha sa 6-4, 2-6, 10-5. Za Dodiga i Mirzu ovo će biti drugi nastup u finalu nekog "grand slam" turnira, prošle godine igrali su u finalu Roland Garrosa i izgubili od Švicarke Martine Hingis i Indijca Leandera Paesa. Suparnici Dodiga i Mirze u finalu bit će Amerikanka Abigail Spears i Kolumbijac Juan Sebastian Cabal koji su u polufinalu svladali Ukrajinku Elinu Svitolinu i Australca Chrisa Guccionea 7-6 (1), 6-2 REZULTATI POLUFINALA: Abigail Spears/Juan Sebastian Cabal (SAD/Kol) - Elina Svitolina/Chris Guccione (Ukr/Aus) 7-6 (1), 6-2   Sania Mirza/Ivan Dodig (Ind/Hrv/2) - Samantha Stosur/Samuel Groth (Aus/Aus) 6-4, 2-6, 10-5