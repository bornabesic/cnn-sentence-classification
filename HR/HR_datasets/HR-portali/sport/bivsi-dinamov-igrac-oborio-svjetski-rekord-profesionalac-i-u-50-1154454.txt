Legendarni japanski nogometaš Kazuyoshi Mirua, koji je tijekom karijere igrao i za zagrebački Dinamo, postao je najstariji nogometaš koji je ikada zaigrao u nekoj profesionalnoj utakmici. Veznjak Yokohame je u susretu druge japanske lige protiv V-Varen Nagasakija nastupio sa 50 godina i sedam dana oborivši tako rekord Engleza Stanleyja Matthewsa iz 1965. godine za dva dana. Matthews je posljednju utakmicu u karijeri odigrao za Stoke protiv Fulhama 1965. godine sa 50 godina i pet dana. - Nemam osjećaj da sam oborio rekord takve legende. Možda sam postao igrač s najdužim stažem, ali njegovu statistiku je nemoguće nadmašiti - kazao je Miura koji je na terenu proveo 54. minute, a susret je završio bez pobjednika (1-1). Gotovo nevjerojatno zvuči podatak kako je ovo Miuri 32. profesionalna sezona u karijeri. Miura je tijekom karijere igrao za Santos, Palmeiras, Coritibu. Genou, Dinamo, Sydney , te niz japanskih klubova. U Maksimir je stigao u zimskom prijelaznom roku sezone 1998/99. i odmah izazvao veliko zanimanje hrvatske, ali i japanske javnosti. Međutim, u nije uspio zabiti gol u 12 službenih nastupa. U dresu japanske reprezentacije sakupio je 89 nastupa i 55 golova. Zanimljivo, po broju nastupa za nacionalnu vrstu tek je na devetom mjestu, daleko iza vodećeg Yasuhita Enda koji je sakupio 152 nastupa. >>Bivši igrač Dinama postao je svjetski raritet! 