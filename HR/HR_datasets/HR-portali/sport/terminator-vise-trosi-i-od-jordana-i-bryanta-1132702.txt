Uspije li Russell Westbrok (28, 191 cm), eksplozivni branič Oklahome, zadržati svoje fenomenalne brojke do kraja sezone, postao bi jedini NBA igrač nakon Oscara Robertsona koju je imao tri dvoznamenskasta prosjeka. A Oscar je daleke sezone 1961-62 uknjižio 30.8 koševa, 12.5 skokova i 11.4 asistencija. Doduše, s obzirom na razinu atletizma koji sada vlada NBA košarkom, ovo što radi Westbrook impresivnije je od učinka Robertsona koji je igrao u vrijeme značajnije slabijih obrana. No, treba reći i da se danas igra puno brže pa je i puno više napada i obrana nego tada. Najbliži triple-double prosjeku u međuvremenu je bio Jason Kidd (današnji trener Bucksa) koji je sezhonu 2006-07 završio s prosjekom od 13 koševa, 9.2 asistencija i 8.2 skokova. Od aktualnih igrača takvom spektakularnom prosjeku najbliži su James Harden (28.7-7.2-11.9) i LeBron James (23.5-8.1-9.3) no njihove momčadi ipak manje ovise isključivo o njima, no što Thundersi ovise o Westbrooku, pa nije realno da i oni uđu u klub čudesnih statističkih ostvarenja. Uostalom, iako je mlađi od njega skoro četiri godine, Westbrook je sa 46. triple-double učinkaka u karijeri već pretekao LeBrona Jamesa i nalazi se na šestom mjestu svih vremena. Da bi se ovakvo što moglo događati bilo je potrebno da Oklahomu napusti (preselio u Warriorse) Kevin Durant, igrač s kojim je Westbrook morao dijeliti liderstvo pa tako i brojke. Sada kada Duranta više nema Westbrook završava 40.7 posto napada svoje momčadi, više od bilo kojeg igrača otkako je 1979. uvedena trica. Čak su i Kobe Bryant (38.7 posto) i Michael Jordan (38.3) završavali manje napada od “Terminatora” iz Oklahome. “BestBrook” se ističe i po dodavačkoj učinkovitosti pa se, dok je on na terenu, 59.1 posto ubačaja suigrača mu događa na njegova dodavanja. Jedini koji je dosad imao veći postotak od 55 posto jest John Stockton koji je u dvije sezone imao 57 posto asistencija svoje momčadi. Osim toga, Westbrook hvata odbijance u 16.3 posto slučajeva što je najviše što je neki branič ikad činio. Jedini braniči koji su to činili više od 13 posto dosad su bili Magic Johnson Jason Kidd, Fat Lever i Darrell Walker.