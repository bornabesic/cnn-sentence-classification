Nakon poraza od gradskog rivala Manchester Cityja prije tjedan dana, trener Jose Mourinho popio je još jednu gorku pilulu, budući da je u nedjelju u 5. kolu Premier lige Manchester United u gostima izgubio od Watforda sa 1-3.  Watford je poveo golom Etiennea Capouea u 34. minuti, a poravnao je Marcus Rashford u 62. Ipak, u 84. minuti Juan Zuniga zabija za novo vodstvo Watforda, a strijelac za konačnih 3-1 bio je Troy Deeney iz penala u sudačkoj nadoknadi (90+5). Poraz Uniteda još teže pada njegovim navijačima, budući da su Manchester City, Everton, Arsenal i Liverpool upisali pobjede u 5. kolu. Vodeći Manchester City ima 15 bodova, slijedi ga Everton sa 13, dok Arsenal, Chelsea i Liverpool imaju po 10, a iza njih je Manchester United sa 9 bodova.  