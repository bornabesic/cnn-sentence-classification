Foto: Index  NAJBOLJI europski sportaši-sveučilištarci 2016. će se natjecati u Zagrebu i Rijeci. Naime, Hrvatska je dobila organizaciju europskih sveučilišnih igara. > "Zagi za siromašne", 29 godina poslije: Zagrebu i Rijeci europska Univerzijada 2016.  "Na samoj prezentaciji smo imali dobru zastupljenost svih krucijalnih institucija - od državnih do sveučilišnih, a i predstavnika studenata. Imali smo videa, dobru i kompletnu prezentaciju koja je bila vrlo uvjerljiva. Na račun toga mislim da smo vrlo usko pobijedili iako ne znam za broj glasova", javio je iz Ljubljane Media servisu voditelj projekta kandidature, naš proslavljeni plivač Gordan Kožulj koji je pojasnio razliku između zagrebačke Univerzijade iz 1987. i ove koje će se održati za tri godine.  "Europske sveučilišne igre u prvi plan stavljaju sveučilište. Ovo su prave studentske igre u kontekstu da stvarno nastupaju sveučilišne ekipe. Tu možda vrhunski rezultati nisu u prvom planu. Natjecanja će se održavati u studentskim sportskim dvoranama, to neće biti nivo natjecanja da težimo da se gradi bilo kakav dodatni sportski objektiv. Cijelu kandidaturu zapravo baziramo na postojećim objektima"  Organizacija će koštati 38 milijuna kuna, no sudionici će sami plaćati kotizaciju, čime će se pokriti troškovi organizacije.  Kožulj tako naglašava kako organizacija sveučilišne Univerzijade može biti i jedan od elemenata koji će ubrzati realizaciju projekta dovršetka zagrebačkog kampusa na Borongaju.  "Projekt izgradnje i uređenja kampusa na Borogaju, već sada idu svojim tempom. Oni se kandidiraju da povuku određena sredstva iz EU fondova. Ovo može biti dodatni element, to je naš doprinos cijelom projektu. Mislim da je ovo dobra platforma. Ove sportske igre ne mogu biti krucijalne ni presudne, ali mislim da ih svatko može prepoznati kao malo stepping stone u ostvarivanju ciljeva zagrebačkog i riječkog sveučilišta", rekao je Kožulj.