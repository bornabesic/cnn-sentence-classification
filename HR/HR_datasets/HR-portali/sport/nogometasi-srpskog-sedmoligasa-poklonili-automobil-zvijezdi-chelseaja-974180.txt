Foto: Facebook Vrelo Sport NOGOMETAŠI kluba Vrelo Sport iz Vrela, kluba u kojem je Nemanja Matić napravio prve nogometne korake, odlučili su mu se odužiti za sve što je napravio za njih. Teško je i nabrojati što je sve Matić napravio za Vrelo i njegove stanovnike i koliko je lopti i dresova poslao u klub. Usto svaki slobodni trenutak u londonskom Chelseaju iskoristi kako bi se vratio u rodni kraj, pa je Vrelo postalo poznato i na Otoku. Nogometaši kluba Vrelo Sport poklonili su mu "bubu", automobil kojeg je Nemanja uvijek obožavao, a na njega su stavili i klupski grb. "Nakon dosta stvari koje je taj vrsni nogometaš učinio za nas, ovo je najmanje što smo mi mogli učiniti za njega. Hvala Nemanja za sve", poručili su mu nogometaši srpskog sedmoligaša putem Facebooka.