PREDSJEDNIK NK Dinama Mirko Barišić izjavio je u nastavku suđenja za izvlačenje novca iz Dinama u utorak na osječkom Županijskom sudu da je glavnu riječ u transferima i prodaji Dinamovih igrača vodila uprava kluba, a najčešće njen bivši čelni čovjek Zdravko Mamić. Zdravko Mamić, njegov brat Zoran, bivši direktor Dinama Damir Vrbanović i poreznik Milan Pernar optuženi da su klub oštetili za nešto manje od 116 milijuna kuna, a državni proračun za barem 12,2 milijuna kuna neobračunatog i neplaćenog poreza i prireza. Barišić je posvjedočio da ima saznanja o svim transferima. O tome ga je uglavnom obavještavao Zdravko Mamić, pri čemu su mu bili prezentirani razlozi transfera, a kada ga je to zanimalo i iznosi. Dodao je da je o transferima izvještavao Izvršni odbor, jer se radilo o značajnim sredstvima koja su se evidentirala kroz poslovne knjige kluba. OPŠIRNIJE: >>> Poreznica: Mamić mi je zabranio ulaz u klub  >>> Grafiti o Zdravku Mamiću: Umjestnost s kontejnera, kioska i pothodnika  Barišić: Aneksi s Modrićem i Lovrenom su iznimke  Ustvrdio je da su mu poznati aneksi ugovora, po kojima igračima pripada pravo na transferna obeštećenja, jer je kada je došao u klub, 2000. godine NK Dinamo bio u lošem stanju, brojni igrači nisu bili plaćeni pa je aneksima ugovora regulirano da će biti plaćeni iz realiziranog transfera. Pojasnio je da su tada svi igrači imali anekse ugovora o transfernom obeštećnju, što je kasnije ukinuto, a aneksi su od tada bili iznimke, kao što su bili aneksi ugovora s Lukom Modrićem iz 2005. i s Dejanom Lovrenom iz 2008. godine. Barišić tvrdi da je Modrić inzistirao da unaprijed dobije aneks ugovora, tražeći da participira u transferu, za kojeg se očekivalo da će biti veliki, a da ga je o pregovorima prije zaključenja aneksa obavještavao Zdravko Mamić. Rekao je kako s Modrićem i drugim igračima nije razgovarao o detaljima aneksa ugovora te da mu nije poznato u kojem je omjeru klub dijelio transferno obeštećenje s Modrićem i Lovenom. Tvrdi da je trasnferno obeštećenje Modriću plaćeno prema aneksu ugovora, ali ne zna kamo je taj novac dalje bio proslijeđivan i kako je Modrić s tim novcem dalje raspolagao. Lovrenov dio obeštećenja, dodao je, isplaćen je od iznosa koji je Dinamu uplatio francuski Lyon. Na upit predstavnika Uskoka Tončija Petkovića odovaraju li datumi na aneksima ugovora Lovrena i Modrića stvarnom datumu sklapanja svjedok je odgovorio da ne zna, jer anekse ugovora nije vidio. Na upit je li ga Mamić obavijestio da je takav aneks potpisan s igračem Eduardom da Silvom rekao je da se ne sjeća, ali da je prije dolaska u Dinamo Zdravko Mamić imao sportsku agenciju preko koje se brinuo o igračima s kojima je imao zaključene ugovore, među kojima je bio i Eduardo da Silva. Mamić: Zar hoćete moju glavu na silu? Nakon upita je su li anekse ugovora imali igrači Ivan Bošnjak, Mateo Kovačić, Tin Jedvaj, Alen Halilović, reagirao je Zdravko Mamić, rekavši da predstavnik Uskoka postavlja pet puta isto pitanje te da mora reagirati jer to ne čini nitko uključujući i njegovu obranu. "Zar hoćete moju glavu na silu?", povikao je Mamić u sudnici. Predsjednik sudskog vijeća Darko Krušlin upozorio je Mamića da ne ometa raspravu, bez da je dobio rijeć, ali kako je Mamić nastavio polemizirati, dodatno ga je upozorio da ukoliko nastavi remetiti rad suda upadicma može biti novčano kažnjen i do 50 tisuća kuna. Barišić ne zna s kojim igračima je Mami potpisivao privatne ugovore  Barišić je kazao da ne zna s kojim je igračima Mamić imao zaključene privatne ugovore, a na upit odvjetnika Čede Prodanovića ustvrdio je da NK Dinamo nije oštećen aneksima ugovora za Modrića i Lovrena. Baršić je kazao da mu je poznato da je klub jedno vrijeme davao pozajmice fizičkim i pravnim osobama, uz pripadajuću kamatu, ali su bili upozoreni da to klubu, kao udruzi građana, nije dopušteno pa su pozajmice naplaćene s kamatom. Dodao je kako zna da je Zoran Mamić dobio pozajmicu od 24 milijuna kuna, koju je vratio s kamatom, ali nije mu poznato iz kojih sredstava. Dugoodišnji član Izvršnog odbora NK Dinama, poznati hrvatski stolnotenisač, Dragutin Šurbek u svome je iskazu naveo kako nikada nije imao saznanja da je klub nekome davao pozajmice, uključujući i nekim djelatnicima kluba, kao i da mu ništa nije poznato o transferima Modrića i Lovrena pa ni da su imali pravo na podjelu transfernog obeštećanja. Kazao je da je imao okvirnih saznanja o mogućim transferima igrača, na temelju onoga što su izvješćivali mediji, ali da na Izvšnom odboru o tome nije bilo informacija pa mu je predočen iskaz iz istrage da su o tome članovi IO na sjednicama samo okvirno izvješćivani od strane nekoga iz uprave klube, ali im nisu bili prezentirani detalji, što je i potvrdio. Na upit Zdravka Mamića jesu li njih dvojica i nakon sjednica IO znali pojedinačno raspravljati o financijskim i drugim pitanjima Šurbek je odgovorio potvrdno jer je, kako kaže, Mamić to pedantno vodio. Na upit zamjenika ravnateljica Uskoka Tončija Petkovića svjedok je ustvrdio da ga u tim razgovorima, izvan sjednica IO, Zdravko Mamić nikada nije obavijestio da je klub dužan na ime transfernog obeštećenja isplaititi Lovrenu bilo kakav iznos ni da je Zoran Mamić dobio pozajmicu od kluba od 24 milijuna kuna. Suđenje se nastavlja 22. svibnja, ispitivanjem novih svjedoka.