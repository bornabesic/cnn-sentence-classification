U 37. kolu Serie A Juventusje kod kuće pobijedio Crotone (3:0) te šesti puta zaredom postao talijanski prvak. Staroj dami to je ukupno 33. Scudetto. Mandžo danas slavi 31. rođendan i baš je on načeo Crotoneovu mrežu. U 13. minuti hrvatski je reprezentativac zabio na asistenciju Cuadrada za Juventusovo vodstvo od 1:0. To mu je sedmi pogodak ove sezone u prvenstvu. Mario Mandzukic Goal HD - Juventus 1-0 Crotone... by FootballLive365   Na 2:0 povisio je Paulo Dybala u 39. minuti prekrasnim pogotkom iz slobodnog udarca. U 83. minuti Alex Sandro je udarcem glavom potvrdio pobjedu za ukupno 33. naslov prvaka Italije u povijesti torinskog giganta. Mandžukić je odigrao cijelu utakmicu, a u zadnjim sekundama je gotovo s centra igrališta umalo postigao i svoj drugi gol na utakmici.   Juventus je ove sezone već osvojio nacionalni kup, a u finalu Lige prvaka u Cardiffu čeka ga obračun s Real Madridom.  Milan je kod kuće s uvjerljivih 3:0 i 90-minutni učinak Marija Pašalića slavio protiv Bologne, pa slavna momčad kolo prije kraja ima šesto mjesto koje vodi u Europu. Andrija Balić je odigrao 60 minuta, a Stipe Perica ostao na klupi kod Udinesea koji je doma odigrao 1:1 s Sampdorijom.  Genoa našega trenera Ivana Jurića spasila se ispadanja zahvaljujući domaćoj pobjedi nad Torinom (2:1), a posljednje kolo odlučuje hoće li ligu napustiti Crotone ili Empoli, koji je danas izgubio kod kuće protiv Atalante (0:1). Empoli ima bod više i ide u goste već otpisanome Palermu, dok Crotone doma dočekuje Lazio.   U zadnjoj utakmici 37. kola Inter je kao gost slavio protiv Lazija s 3:1.  Lazio je poveo preko Keita Balde Diaoa (18-11m), ali su domaćini s dva crvena kartona Keite (66) i Senada Lulića (78) dali priliku Interu da preko Marca Andreollija (31), Wesleya Hoedta (37ag) i Edera (74).    Ivan Perišić i Marcelo Brozović su odigrali cijelu utakmicu za Inter, a Perišić je bio dodavač kod prvog gola.