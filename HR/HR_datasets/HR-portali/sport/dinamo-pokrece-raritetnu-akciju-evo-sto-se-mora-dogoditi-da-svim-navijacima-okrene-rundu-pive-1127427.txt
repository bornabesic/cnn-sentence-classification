Futsal Dinamo nalazi se u seriji od pet pobjeda u nizu i novim trijumfom nad Osijekom želi zadržati priključak od dva boda zaostatka za vodećim i stopostotnim Nacionalom. Utakmica se igra u petak (11. studenog) u 20.30 sati u dvorani dva Doma sportova. Unatoč jakom kadru, Osijek je u sezonu ušao prilično loše i nakon šest kola nalazi se na desetom mjestu s 4 osvojena boda. Futsal Dinamo od utakmice s Osijekom uvodi originalnu i raritetnu akciju prema kojoj Klub okreće rundu piva za cijelu dvoranu ako Dinamo, na nekoj od domaćih utakmica do kraja sezone, postigne pogodak nakon udarca iz kuta bez da lopta pri dodavanju i udarcu dotakne parket. U ostalim utakmicama 6. kola 1.HMNL koje će se igrati u petak Split Tommy dočekuje Vrgorac, Brod 035 Square, a Potpićan 98 Istra i Solin igraju derbi začelja. U subotu se u Zagrebu se igra gradski derbi između Nacionala i Uspinjače, a u nedjelju Novo Vrijeme dočekuje Alumnus. Poredak: Nacional 18, Futsal Dinamo 16, Split Tommy 15, Novo Vrijeme 13... >>Futsal Dinamo slavio u Vrgorcu, Nacional upisao rekordnu pobjedu >> Tjednik Max! i sport Večernjeg lista pratite i na Facebooku! 