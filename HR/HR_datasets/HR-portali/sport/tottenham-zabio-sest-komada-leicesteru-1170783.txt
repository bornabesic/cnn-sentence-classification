Nogometaši Tottenhama pobijedili su u gostima Leicester sa 6:1 u zaostaloj utakmici Engleske lige.  Tottenham je potvrdio drugo mjesto i jednu od najboljih sezona proteklih godina pogocima četverostrukog strijelca Harrya Kanea (25, 62, 89, 90+1) i Heung-Min Sona (36, 71), dok je gol za sada već bivšeg prvaka zabio Ben Chilwell (59).  Tottenham uoči zadnjega kola 83 boda, sedam manje od prvaka Chelsea, a osam više od trećeplasiranoga Manchester Cityja. Leicester je 11. s 43 boda.  