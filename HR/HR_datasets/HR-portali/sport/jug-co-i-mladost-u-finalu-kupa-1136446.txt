Vaterpolisti Juga CO i Mladosti igrat će u nedjelju u finalu Hrvatskog kupa. Jug je u polufinalu u Slavonskom Brodu pobijedio splitski Jadran s 17:9 (4:1, 4:1, 6:3, 3:4), dok je Mladost bila bolja od riječkog Primorja s 10:8 (4:1, 4:2, 2:2, 0:3). Zagrepčani su s 10:8 slavili protiv Primorja i to puno uvjerljivije nego što to govori rezultat. Već nakon dvije četvrtine Mladost je vodila s 8:3, a Riječani su ublažili poraz u zadnjoj četvrtini koju su dobili s 3:0. Kod Mladosti je daleko najbolji bio Luka Bukić s pet golova, dok su Primorje predvodili Cosmin Radu i Duje Peroš s po dva gola.  Dubrovčani su se očekivano lako plasirali u finale, a pobjednik je praktički bio odlučen već nakon dvije četvrtine kada je Jug poveo s 8:2. Luka Lončar i Maro Joković su postigli po 4 gola kod Juga, a Boris Popović je s 3 gola bio najbolji strijelac Jadrana.  Finale Jug - Mladost igra se u nedjelju u 19 sati.