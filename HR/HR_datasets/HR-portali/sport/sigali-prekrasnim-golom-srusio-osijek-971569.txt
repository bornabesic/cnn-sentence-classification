Photo: Hina DINAMO je u susretu 35. kola Prve HNL u Osijeku pobijedio Osijek s 1:0 te je ponovno na dva boda zaostatka od lidera Rijeke.  Unatoč Dinamovoj pobjedi u Osijeku, Riječani će večeras na Rujevici proslaviti prvi naslov prvaka ukoliko svladaju Cibaliju.    Dinamo je bio bolja momčad, ali u prvom poluvremenu nisu uspjeli naći način kako svladati vratara Osijeka Malenicu. Zagrepčani su konačno poveli u 64. minuti kada je Argentinac Leonardo Sigali nakon duge akcije volejem s desetak metara neobranjivo pogodio kut osječkih vrata.   Rijeka vodi s 85 bodova ispred Dinama s 83, Hajduk ima 66, a Osijek 63 boda.