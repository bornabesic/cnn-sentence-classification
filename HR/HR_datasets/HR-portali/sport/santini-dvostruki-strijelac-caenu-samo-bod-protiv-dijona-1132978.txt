Nogometaši Caena uspjeli su osvojiti samo bod odigravši u petak na domaćem terenu protiv Dijona 3:3 (3:1) u dvoboju 16. kola francuskog prvenstva, a strijelac prva dva pogotka za domaću momčad bio je hrvatski napadač Ivan Santini. Zadranin u sastavu Caena prvi je pogodak na utakmici postigao u 24. minuti. Gosti su dvije minute poslije izjednačili preko Lees Meloua, da bi Santini u 37. minuti svojim drugim pogotkom na utakmici, a sedmim u sezoni, vratio Caenu prednost. Karamoh je u 43. minuti povećao vodstvo domaćih na 3:1, a gosti su od 31. minute ostali s desetoricom igrača na terenu, nakon isključujućeg drugog žutog kartona Bouke Moutoua. No, ni brojčana prednost, ni dva gola viška nisu bila dovoljna Caenu za pobjedu. Diony je u 59. minuti smanji zaostatak Dijona, a u 81. minuti je stoper Caena Yahia poslao loptu u vlastitu mrežu za konačnih 3-3, neposredno nakon što je trener domaćih Garande povukao Santinija iz igre. 