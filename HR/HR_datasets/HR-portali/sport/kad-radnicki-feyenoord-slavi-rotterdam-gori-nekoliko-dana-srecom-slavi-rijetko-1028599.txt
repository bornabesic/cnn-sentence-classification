Danas je Feyenoord u jednom trenutku postao sve što i jest, samo su njegova vrijednost i značenje bili zatomljeni dugotrajnim neosvajanjem trofeja. Feyenoord je svjetskom nogometu ostavljao krasnu baštinu, neki od najboljih igrača potekli su iz ovoga kluba, ili došli kasnije. Tu su igrali velikani poput Wim van Hanegena, Johana Cruijffa, Ronalda Koemana, Henrika Larssona... Pod dramatičnim okolnostima nogometaši Feyenoorda, čuvenog nizozemskog kluba, osvojili su naslov prvaka u svojoj zemlji nakon čak 18 godina posta. Da je nogomet čista emocija i strast pokazalo je slavlje nogometaša i navijača ovoga kluba koji je još 1970. godine bio i europski prvak, a sve do danas proživljavao je mnoge turbulencije, nije naodmet reći da je u jednom trenutku postojala opasnost da klub jednostavno nestane u provaliji dugova i neposobnog vođenja. Danas je Feyenoord u jednom trenutku postao sve što i jest, samo su njegova vrijednost i značenje bili zatomljeni dugotrajnim neosvajanjem trofeja. Feyenoord je svjetskom nogometu ostavljao krasnu baštinu, neki od najboljih igrača potekli su iz ovoga kluba, ili došli kasnije. Tu su igrali velikani poput Wim van Hanegena, Johana Cruijffa, Ronalda Koemana, Henrika Larssona… Feyenoord je do naslova došao pobjedom kod kuće u zadnjem kolu protiv Heraclesa s 3-1, stekavši tako bod više od Ajaxa koji je vodio na ljestvici veći dio sezone. Mogao je i dva kola ranije Feyenoord osigurati naslov, no neočekivano je poklekao u srazu s Excelsiorom, to je njegove navijače dovelo do ekstaze, ljutite ekstaze, porušivši pola grada zbog nesretnog osjećaja kako klubu izmiče naslov. Strah se uvukao u kosti navijača Feyenoorda… No, u zadnjem kolu kiksa nije bilo, junak Feyenoordove pobjede bio je veteran Dirk Kuyt koji je zabio sva tri gola za domaćine, dovevši stadion do urnebesa. Slavlje se sa stadiona proširilo cijelim gradom, stotine tisuća navijača družilo se s igračima sve do idućeg jutra. Feyenoord inače u Nizozemskoj slovi kao narodni klub, s brojnim navijačima koji nisu poznati samo po odanosti nego i po malo mračnom remperamentu, često su sudionici incidenata. Junak Feyenoorda, Dirk Kuyt, 35-godišnjak koji je ponikao u ovome klubu a svjetsku slavu stekao u Liverpoolu u ovu trijumfalnu sezonu ugradio je čak 23 pogotka. Lani je Feyenoordu pomogao da osvoji Kup, ove godine na redu je bilo prvenstvo. Feyenoord je osnovan još 1908. godine i čak pet puta je mijenjao ime. Jedan je od najuspješnijih klubova u Nizozemskoj, osvojio je 16 naslova prvaka, , 12 kupova, a 1970. godine je bio i europski prvak, dočim je Kup Uefa osvojio dvaput. Uz veliku podršku svojih navijača klub je izbjegao gašenje krajem osamdesetih i početkom devedesetih godina nakon što su revizori pronašli velike dubioze u poslovanju kluba. Najuspješnije razdoblje Feyenoorda jest šesdesetih i sedamdesetih godina, kada je momčad predvođena Kindvallom osvojila nekoliko naslova, pa čak i europsku krunu. U finalu Kupa prvaka Feyenoord se 1970. godine sučelio protiv jakog škotskog Celtica, u Milanu na San Siru. Prije toga, Feyenoord je eliminirao Reykjavikur, pa Milano, potom Vorwarts iz Berlina, a u polufinalu varšavsku Legiju. U zanimljivom finalu nakon 90 minuta bilo je 1-1, Celtic je poveo preko Gemmela, izjednačio je za Feyenoord Israel. I tri minute prije kraja produžetaka Kindvall je pogodio za trijumf nizozemske momčadi. Klub iz najveće luke na svijetu i posve razorenog grada u Drugom svjetskom ratu zbog učestalih bmobardiranja ima posebnu publiku. Kako je grad nastao nakon obnove u kojoj se iznjedrila nova radnička klasa u Nizozemskoj, tako se ta masa radnika okrenula Feyenoordu, klubu koji je bio iz grada koji se dugo obnavljao. Na krilima te podrške izvrsno se suprotstavio Ajaxu iz Amsterdama i PSV-u iz Eindhovena, te su utakmice u Nizozemskoj pravi derbiji. Za Feyenoord je igrao i jedan poznati hrvatski noogmetaš. Mladen Ramljak koji je ostvario sjajnu karijeru u Dinamu, za kojeg je nastupao od 1962. do 1973. godine, osvojivši dva kupa i Kup velesajamskih gradova. Prvo kao branič, a kasnije kao centarhalf za Dinamo sveukupno je odigrao 523 utakmice. Ramljak je od od 1973. do 1977. godine igrao za Feyenoord, te je osvojio nizozemsko prvenstvo i Kup Uefa 1974. godine. Ramljak je bio hladnokrvan, miran, sjajan tehničar, odlično je igrao glavom, organizator obrane, stilist, lakih pokreta, odličnog postavljanja, nadasve korektan borac. Tragično je završio u 33. godini, poginuvši u prometnoj nesreći u jesen 1978. na autocesti kod Novske. Od 2003. Dinamo organizira juniorski međunarodni turnir »Mladen Ramljak«. Prije ovoga naslova Feyenoord je zadnji osvojio još 1999. godine, a tri godine kasnije momčad je s igračima poput Robina van Persieja, Jona Dahla Tomassona i Pierrea van Hooijdonka osvojila tadašnji Kup Uefa. Potom je uslijedio pad, drastičan! Klub je upao u financijsku i rezultatsku krizu, a prelomni trenutak dogodio se 2010. godine kada je Feyenoord u derbiju protiv PSV-a poražen čak s 10-0! Uprava kluba je odlučila, dosta s kupovinom neprovjerenih vrijednosti, klub se okrenuo štednji i radu s omladinskim školama u Rotterdamu i okolici. U klubu su se potrudili izgraditi vlastiti identitet, treninzi su bili otvoreni za javnost i navijače, klub se identitetom želio poistovjetiti s radničkom klasom koja ga okružuje. Često su treninzi bili organizirani i po dvorištima tvornica, sve kako bi se animirali navijači i stvorila pozitivna atmosfera oko kluba. Feyenoord je opet postajao dio identiteta Rotterdama, lučkog grada. Stadion De Kuip bio je pun gotovo svaku utakmicu,a navijači su oduševljeno dočekali povratak veterana Dirka Kuyta iz Liverpoola koji je bio kotač zamašnjak nove mlade momčadi. Sam Dirk je isticao: “Želim otići iz nogometa proslavljajući naslov prvaka s Feyenoordom, želim biti učitelj mladim igračima”! Trener je Giovanni van Bronckhorst koji je i sam kao vateran došao okončati igračku karijeru u Feyenoordu, nije bio tako uspješan kao Kuyt, no očito je bio odličan savjetnik. Feyenoord se tako vratio na europski nogometni zemljovid i može biti poučan primjer svim klubovima koji su se našli u raljama dugova i nesposobnog upravljanja!