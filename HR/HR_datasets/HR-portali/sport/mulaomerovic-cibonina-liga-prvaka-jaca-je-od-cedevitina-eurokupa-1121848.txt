Današnjim nastupom protiv Iberostar Tenerifea (18.30), vodeće momčadi španjolskog prvenstva, Cibona započinje svoje sudjelovanje u Fibinoj Ligi prvaka, u natjecanju kojim je Fiba pokušala srušiti Euroligin Eurokup. – Ovo puno jače natjecanje od onog Fibina natjecanja koje smo igrali prošle sezone. Štoviše, Liga prvaka je jača od Eurokupa, a naša skupina jača je od one u kojoj igra Cedevita. Euroliga je priča za sebe, a potom je došlo do borbe za ove klubove, one koji su treći, četvrti po snazi u svojim zemljama – tvrdi Cibonin trener Damir Mulaomerović koji procjenjuje: – Po klupskim proračunima i sastavima koje imaju, za prva tri mjesta trebali bi se boriti Tenerife, Avellino i Strasbourg, dok bismo se mi s Oostendeom, Mornarom, Mega Leksom i litavskim Juventusom trebali boriti za dva preostala mjesta koja vode dalje. A po vrlo zamršenom sustavu natjecanja, dalje će pet pobjednika skupina i četiri najbolja drugoplasirana, a među ta 24 sastava u osminu finala će pet prvoplasiranih i tri najbolja drugoplasirana, dok će se za preostalih osam mjesta u osmini finala međusobno boriti preostalih 16 momčadi. – Odigramo li ovu utakmicu na razini posljednje u ABA ligi, imamo izgleda i protiv Tenerifea, vrlo kompaktna sastava, posebice ako dođe više ljudi. Pozivamo ih i nećemo ih razočarati – najavljuje Damir Mulaomerović. >> 'Cibona je ostavila gorak okus u ustima. Suspendirali su me i ostali mi dužni 60 tisuća eura' 