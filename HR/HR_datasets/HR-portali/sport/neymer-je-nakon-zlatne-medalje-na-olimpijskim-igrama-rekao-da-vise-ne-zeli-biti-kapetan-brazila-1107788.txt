Brazilski nogometaši prvi puta u povijesti osvojili su olimpijsko zlato. Da, bili su pet puta svjetski prvaci, tri puta prvaci Južne Amerike. Na Igrama su tri puta bili drugi, a dva puta treći i sada su konačno i na vrhu Olimpa. Na Maracani su pred 78,000 gledatelja, nakon jedanaesteraca svladali Njemačku 5-4. Glavni čovjek utakmice, bio je onaj kojega su u zadnje vrijeme često kritizirali, ali Neymar je Brazil doveo do pobjede. - Uh, teško je naći riječi... hvala Bogu, mojoj obitelji, suigračima, nakon svih teških trenutaka, govorio je. - Kritizirali su nas, a mi smo odgovarali igrom na terenu. Kao što uvijek radimo. Jako sam sretan, a sad me morate pustiti da odem po gutljaj...To je to, više ne želim biti kapetan Brazila! Ne, nije to zbog pritiska, to samo mediji govore. Ali, kao šampion ostavljam traku, bila mi je velika čast nositi je, ali izbornik Tite sada može izabrati drugog kapetana, rekao je Neymar. Brazil prvi put u povijesti osvojio nogometno zlato 