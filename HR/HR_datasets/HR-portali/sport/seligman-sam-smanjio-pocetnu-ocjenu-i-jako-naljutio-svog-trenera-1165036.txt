Robert Seligman, osječki gimnastičar, zaista nema sreće. Četvrti je put u finalima vježbe na konju s hvataljkama na europskim prvenstvima osvojio četvrto mjesto. Četvrti put mu je izmaknula medalja za nešto sitno bodova. Ove godine, u rumunjskom Cluju medalja mu j izmaknula za samo dvije desetinke. – Napravio je vježbu bez pogreške. Solidno. Sve što je zamislio je napravio. Ali, jako sam ljut na Roberta. Naime, uoči same vježbe sam jer odlučio promijeniti početnu ocjenu. Sa 6.1, smanjio je na 5.9 i upravo su mu te dvije desetine nedostajale čak za srebrnu medalju. Odlučio je bez mene i to nije u redu. Ipak smo mi jedna team, ipak se u njega ulažu financijska sredstva. Umjesto da odvježba kao fajter, on se malo igrao matematike – rekao je Vladimir Mađarević, njegov trener. Što je rekao Seligman nakon vježbe. Zašto je odlučio smanjiti početnu ocjenu? – Kada je vidio da je Slovenac Bertoncelj dobio ocjenu 13.400 on je sebi izračunao da bi s nižom startnom ocjenom i dobrom vježbom mogao do medalje. Odlučio je ići na lakšu vježbu, na sigurnu vježbu. Vjerojatno je imao i malo straha da se ne osramoti jer je finale izravno prenosio HRT. Ne znam što reći. Moram s njim ozbiljno porazgovarati. Jer, ako će i dalje sam odlučivati onda ne vidim svrhu da mu dalje budem trener – rekao je Mađarević. Robert Seligman će si danima predbacivati odluku da smanji polaznu ocjenu. Ostat će na jedinoj medalji koju je osvojio 2008. godine u Lausanni kada je bio brončani. A rumunjski Cluj će Robert dodati među kolekciju gradova gdje je također osvajao četvrta mjesta – Debrecenu (2005), Montpellieru (2012 i 2015). – Ja sam kriv što nisam osvojio medalju. Nitko drugi - rekao je Seigman svjestan da odluke ipak treba donositi trener a ne vježbač.