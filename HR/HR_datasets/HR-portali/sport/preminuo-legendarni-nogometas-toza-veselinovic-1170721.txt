U Ateni je u 87. godini u četvrtak preminuo bivši nogometaš i izbornik reprezentacije Jugoslavije Todor Toza Veselinović, javljaju srpski mediji.  Veselinović je bio jedan od najboljih napadača u nekadašnjoj SFRJ, u dresu Vojvodine postigao je 123 gola na 170 utakmica i četiri je puta bio najbolji strijelac lige. U dresu reprezentacije imao je 28 pogodaka na 37 utakmica.  Kao trener je radio u Vojvodini, Fenerbahčeu, Olimpijakosu i AEK-u, a bio je izbornik selekcije SFRJ koja je na čuvenoj utakmici protiv Bugarske u Splitu (3:2) 1984. godine izborila plasman na Europsko prvenstvo. Zadnji klub u kojem je bio trener bio je grčki Etnikos 1998. godine, a nakon toga je ostao živjeti u Ateni. 