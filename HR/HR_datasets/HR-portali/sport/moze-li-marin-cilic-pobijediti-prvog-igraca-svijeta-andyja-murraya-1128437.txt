Najbolji hrvatski tenisač Marin Čilić nije uspio iznenaditi prvog igrača svijeta Andyja Murraya na završnom Mastersu u Londonu. U prvom kolu finalnog turnira sezone Čilić je izgubio od Murraya sa 3:6, 2:6. - Igrao sam dobro, ali je nedostajalo malo sreće. Murray je bio nezaustavljiv - rekao je Čilić, koji je napravio čak 11 neprisiljenih pogrešaka više od protivnika.. Marin je silovito krenuo u meč i već u prvom gemu pritisnuo Andyja, ali nije iskoristio dvije 'break' lopte. U sljedeća tri gema oba tenisača gubila su svoj servis, a onda je Murray poveo sa 4:1. Do kraja su obojica zadržala svoj servis i Škot je osvojio prvi set sa 6:3. U nastavku je svatko držao svoj servis do petog gema kada je Murray imao dvije 'break' lopte. Marin je prvu spasio, ali drugu nije, pa je Škot poveo sa 3:2. Murray je još jednom oduzeo servis Čiliću i osvojio drugi set sa 6:2. Bio je to njihov 15 međusobni dvoboj i 12 Murrayeva pobjeda. Ove godine već su igra dva puta, Međugorac je nadjačao Škota u finalu Cincinnatija (6:4, 7:5), a Murray je bio bolji u polufinalu Queen'sa (6:3, 4:6, 6:3). U ranije odigranom meču u skupini Johna McEnroea Japanac Kei Nishikori je pobijedio Stana Wawrinku sa 6:2, 6:3. Čilić će u 2. kolu u srijedu igrati protiv Wawrinke, a Murray protiv Nishikorija. Tijek susreta 1. kola: Marin Čilić - Andy Murray 3:6, 2:6 2:6 - Murray je osvojio drugi set. 2:5 - Marin je ponovno izgubio svoj servis. Murray servira za meč. 2:4 - Škot je osvojio gem na svoj servis i zadržao prednost. 2:3 - Murray je imao dvije 'break' lopte. Marin je prvu spasio, ali drugu nije. 2:2 - Tenisači drže svoj servis. 1:1 - Čilić je dobro namučio Murraya, ali nije uspio oduzeti servis Škotu. 1:0 - Marin je osvojio prvi gem u drugom setu. Završio je prvi set. 3:6 - Murray je osvojio prvi set bez izgubljenog poena na svom servisu. 3:5 - Oba tenisača zadržala su svoj servis. Murray servira za prvi set. 2:4 - Čilić je osvojio gem na svoj servis. 1:4 - Marin je imao 'break' loptu, ali je Andy zabio as. Nakon dosta muke Škot je osvojio svoj servis. 1:3 - Naš je tenisač ponovno izgubio svoj servis 1:2 - Marin je dobio novu priliku zaoduzimanjem servisa Andyju i nju je iskoristio. 0:2 - Škot je imao jednu 'break' priliku i nju je iskoristio. 0:1 - Murray osvojio prvi gem. Čilić nije iskoristio dvije 'break' lopte. Počeo je susret, prvi servira Murray. >>Tjednik Max! i sport Večernjeg lista pratite i na Facebooku 