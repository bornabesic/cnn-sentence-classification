Foto: Getty Images/Guliver Image REAL u 34. kolu La Lige od 21.30 sati igra kod Deportiva, a trener gostiju Zinedine Zidane opet riskira s odmaranjem ključnih igrača.  Nema starih zvijezda, ali zato su tu mlade S obzirom na to da je porazom od Barcelone kompromitirao lov na domaći naslov, očekivalo se da na iduću prvenstvenu utakmicu izvede najjači sastav. Ali na put nije poveo Cristiana Ronalda i Tonija Kroosa, dva nezamjenjiva člana prve momčadi. Dodamo li da su ozlijeđeni kapetan Sergio Ramos i najskuplje pojačanje Gareth Bale, Real na gostovanje ide bez kičme momčadi.  Zidane se kocka dva tjedna nakon što mu se to zamalo osvetilo u Gijonu i samo tri dana nakon što je na domaćem terenu porazom od Barcelone u finišu prvenstva izgubio prvo mjesto. Među 19 Realovih igrača koji su otišli u Galiciju je i Alvaro Tejero, branič rezervne momčadi Castille. Priliku će tako u prvoj momčadi konačno dobiti Morata, Isco i Asensio. Bez BBC-a jedva je preživio gostovanje kod davljenika Gijona Podsjećamo, Zidane tada na gostovanje nije vodio prvog golmana Navasa i kompletan napadački trio BBC, a takva momčad, sa čak devet izmjena u odnosu na onu koja je par dana ranije razbila Bayern u Munchenu, gdje je u prvoj utakmici četvrtfinala LP slavila samo 2:1, zamalo je doživjela debakl kod davljenika Sportinga. Duje Čop zabio je rezervnom Realu za vodstvo 1:0, nakon čega je domaćin vodio 2:1, da bi gostima pobjedu i ostanak na prvom mjestu spasio Isco s dva gola, od kojih je pobjednički bio u zadnjoj minuti. U sljedeća dva tjedna odvilo se puno burnih događaja u Realu; Bayern je na uzvratu u Madridu izbačen jedva, uz obilnu i skandaloznu sudačku pomoć, a četiri dana kasnije na istom mjestu je pobijedila Barcelona. Real je zato pet kola prije kraja izgubio prvo mjesto od najvećeg rivala, međutim i dalje je u prednosti, jer ima jednak broj bodova kao i vodeći suparnik, ali i utakmicu manje. Nakon ovog neuspjeha, odmah su krenuli potresi u Realu i priče o Zidaneovoj smjeni ako ne osvoji barem jedan od dva trofeja, Ligu prvaka ili La Ligu. Nakon što je Bayern prošao zahvaljujući sucima, a porazom od Barcelone izgubio prvo mjesto, očekivalo se da Zidane na idućem susretu izvede najjači sastav Budući da je porazom od Barcelone kompromitirao lov na domaći naslov, očekivalo se da na iduću prvenstvenu utakmicu izvede najjači sastav. Pitanje je koliko je mu je pametno eksperimentiranje, jer je u prvom dijelu prvenstva također bez ključnih igrača, Modrića i trojca BBC, dočekao Deportivo i jedva pobijedio (3:2) Ramosovim golom u zadnjoj minuti.  Rezervni Real već je jedva pobijedio Depor, ali na ovoj utakmici neće biti strijelca pobjedničkog gola Deportivo je na 16. mjestu, ali još nije osigurao opstanak, jer je od zone ispadanja udaljen sedam bodova, tako da Real večeras ne treba očekivati izlet, posebno zato što igrači Depora znaju da će ih gledati cijeli svijet.  Rezultati by SofaScore