Hajduk je na pragu doigravanja Europske lige! Splićani su u prvoj utakmici 3. prekola slavili s 3:0 na gostovanju kod ukrajinske Oleksandrije. Hajduk je danas odigrao vrlo dobro taktički te iskoristio pogreške domaćina koji je igrao prvu europsku utakmicu u povijesti. U prvom dijelu gledali smo dosta blijed nogomet u kojem vratari praktički nisu imali posla. No, u nastavku su se stvari promijenile i Hajduk je poveo u 52. minuti. Vlašić je nakon udarca iz kuta pucao sa strane, vratar domaćih je to obranio, no na loptu je natrčao Ćosić i pospremio je u mrežu. Na 2:0 povisio je Ante Erceg koji je ušao s klupe u drugom polvremenu. Sušić je izveo korner, a Erceg se u svom drugom nastupu za Hajduk upisao u strijelce. Konačni rezultat postavio je Hajdukov džoker Ohandza koji je također ušao s klupe. Sušić ga je odlično proigrao, a Kamerunac postavio konačni rezultat. Bio mu je to već treći pogodak ove sezone. Uzvratna utakmica je idući četvrtak na Poljudu. Oleksandrija - Hajduk 0:3 90' Igrat će se šest minuta nadoknade. 90' Goooool za Hajduk! Sušić je lijepo podvalio loptu za Odandzu koji je zabio svoj treći gol ove sezone! Hajduk ima ogromnu prednost! 82' Goooool za Hajduk! Erceg je zabio, Hajduk vodi 2:0! Sušić je izveo udarac iz kuta, a Erceg skočio i pogodio glavom. Bio je to drugi nastup za nekadašnjeg igrača Splita. 80' Iskosa je tukao Juranović, brani vratar Oleksandrije. 73' Hrištuk umjesto Kozaka kod domaćina. 71' Erceg umjesto Vlašića. 69' Žuti karton za Banadu. 68' Ohandza je ušao umjesto Saida. 66' Dobra obrana Lovre Kalinića. Jeremčuk je tukao, lopta je još nekoga dirala i malo promijenila smjer, no vratar Hajduka je vrlo dobro reagirao i odbio loptu u korner. 52' Goooool za Hajduk! Zabio je Ćosić, Hajduk vodi 1:0. Vlašić je izveo korner, dao za Kožulja koji mu je vratio loptu. Vlašić je zatim pucao, Levonidov to obranio, no loptu je dočekao Ćosić i doveo bijele u vodstvo. Prvi je to gol braniča koji je ovoga ljeta stigao iz zaprešićkog Intera. 46' Počeo je nastavak- Nije bilo promjena ni u jednoj momčadi. 45' Kraj prvog poluvremena. Bilo je to dosta siromašnih 45 minuta, malo smo toga vidjeli... 37' Sad je bilo gužve pred vratima domaćina nakon koje je Nižić bio u skoku. Nakon toga je Basov nezadovoljan krenuo na njega jer je smatrao da je udario laktom. Na kraju su obojica dobila žuti karton. 27' Ponovo je Kalinić morao spašavati Hajduk. 25' Kožulj je požutio zbog prekršaja. 18' Sada je bilo gužve nakon loše reakcije obrane Hajduka, ali sve je dobro završilo. 10' Evo prvog pokušaja Hajduka. Kožulj je sve pripremio za Saida koji je s 12 metara tukao, no preko gola. 8' Ukrajinci su zamalo iskoristili pogrešku Jeffersona, ali Kalinić brani. 1' Počela je utakmica! Domaća momčad ima prvi napad. 0' Pušnik je Ohandzu ostavio na klupi, u napadu je Sadi, a na vratima prvi put ove sezone Kalinić. 0' Hajduk je u prošlom pretkolu izbacio rumunjski Iasi, no sada će imati puno teži posao. Oleksandrija: Levonidov, Miktišev, Kuliš, Ponomar, Žičikov, Zaporožan, Gitčenko, Šendrik, Banada, Kozak, Basov Hajduk: Kalinić, Juranović, Ćosić, Nižić, Milić, Jefferson, Bilji, Kožulj, Sušić, Vlašić, Said 