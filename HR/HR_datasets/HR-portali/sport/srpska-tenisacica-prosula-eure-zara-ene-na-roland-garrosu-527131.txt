Mlada srpska tenisačica Nina Stojanović (20) završila je svoj put na Roland Garrosu u parovima već u prvom kolu, a malo joj je nedostajalo da ostane i bez novčane nagrade zarađene za sudjelovanje na francuskom Grand Slamu. Nina je nakon završetka svog puta na turniru pokupila svoju omotnicu s novčanom nagradom i slučajno eure prosula po cijeloj svlačionici. Naravno, brzo se bacila u skupljanje novčanica, a pomogla joj je i kolegica iz Velike Britanije. 'Heather Watson požurila mi je u pomoć kad je vidjela da se novčana nagrada rasula po podu svlačionice', napisala je Nina na svom Instagramu uz fotografiju kako skuplja eure po svlačionici.