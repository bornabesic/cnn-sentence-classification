Foto: Screenshot ALEXANDER Strobl (24) vjerojatno neće napraviti zapaženu nogometnu karijeru u životu, no navijači njemačkog četvrtoligaša Buchbacha će ga vjerojatno zauvijek pamtiti. Njihova momčad spasila se od ispadanja u zadnjem kolu sezone na najnevjerojatniji mogući način. Buchbachu je trebala pobjeda u zadnjem kolu kod nezainteresiranog Rosenheima, no do 64. minute su gubili 2:1. Uspjeli su izjednačiti i sve do šeste minute sudačke nadoknade bili su na putu u teški amaterizam. Imali su slobodan udarac na centru i svi su otišli u šesnaesterac, uključujući i golmana Alexa Strobla. I upravo je on zabio glavom za 3:2 i Buchbachov ostanak u Regionalligi Bayern.