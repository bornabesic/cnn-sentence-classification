Predsjednik UFC-a Dana White izjavio je da je postigao dogovor s Conorom McGregorom za boksački meč s Floydom Mayweatherom. “S McGregorove strane je dogovoreno. Ne kažem da će se borba dogoditi, ali dogovorio sam s jednomm stranom i vrijeme je da počnemo raditi s drugom. Ako se uspijemo dogovoriti s Alom Haymonom i Mayweatherom doći će do borbe” izjavio je White, piše Cro Ring. Slavni boksač kaže da ga predsjednik UFC-a još nije kontaktirao kako bi raspravili uvjete. “Ne želim nikoga gurnuti pod autobus. Ja mogu sjediti ovdje i reći da nas čekaju, ja to ne govorim i mi ih ne čekamo. Ja za pregovore imam tim, ali čim njihova strana kontaktira našu, doći će do borbe” izjavio je Mayweather. “Za mene u poslovnom smislu ima samo jedna borba. Izašao sam iz mirovine zato jer sam biznismen i želim svijetu dati ono što želi vidjeti. Ovo je borba koju borilački fanovi i MMA fanovi žele vidjeti.”   