Predsjednik kluba Josep Maria Bartomeu navodno je već obavijestio igrače kako je donesena odluka da će ih od sljedeće sezone voditi 53-godišnji Španjolac. Baš uoči posljednjeg kola Primere katalonski El Correo objavio je kako će Barcelonu od sljedeće sezone voditi Ernesto Valverde. Predsjednik kluba Josep Maria Bartomeu navodno je već obavijestio igrače kako je donesena odluka da će ih od sljedeće sezone voditi 53-godišnji Španjolac, to jest aktualni trener Athletic Bilbaa. Valverde bi trebao potpisati dvogodišnji ugovor s Barcelonom, a naslijedit će Luisa Enriquea koji je još zimus najavio kako odlazi na kraju sezone bez obzira na ishod prvenstva i Lige prvaka. Službeno bi Valverde trebao biti predstavljen 29. svibnja, to jest dan nakon finala Kupa Kralja između Barcelone i Alavesa. Navodno je već potpisan predugovor koji ipak može biti raskinut u sljedećih deset dana, ali Katalonci javljaju da više nema dvojbi i kako će Valverde gotovo sigurno voditi momčad sljedeće sezone. Valverde je do sada u trenerskoj karijeri, osim Bilbaa, vodio i Espanyol te Olympiacos, Villarreal i Valenciju.