Brzina i žene – tim dvjema riječima mogao bi se opisati Lewis Hamilton. Favorit za osvajanje naslova prvaka Formule 1 u 2017. očito je i favorit među ljepoticama koje okružuju glamurozni oktanski cirkus. Najpoznatija je Hamiltonova veza ona sa šest godina starijom pop-zvijezdom Nicole Scherzinger koja je zbog silnih uspona i padova dugo vremena bila omiljena tema tabloida. Sedam godina (od 2008. do 2015.) trajala je njihova ljubav, najmanje su četiri puta prekidali i vraćali se jedno drugome. Navodno je tim silnim pomirenjima kumovala Hamiltonova obitelj koja se “zaljubila” u pjevačicu. “Sjajna žena poput Nicole neće te dugo čekati”, kazao je svojedobno Anthony Hamilton svome sinu. Na koncu su ipak shvatili da nisu jedno za drugo. I to nakon što ju je Hamilton tri puta prosio, a ona ga tri puta odbijala. Na koncu je as Formule 1 odustao baš kada se Nicole željela skrasiti i zasnovati obitelj, na što Lewis više nije bio spreman, piše tjednik Max!. – Osjećam se očajno zbog toga što stvari među nama nisu funkcionirale. Ovo je bila najteža odluka, no donijeli smo je zajedno. I dalje ga volim, a znam da i on voli mene – kazala je Nicole nakon prekida. Lewis, međutim, u kasnoj fazi te veze očito nije dijelio iste emocije kao Nicole: – Moji automobili su moje bebe. Znao sam joj reći: “Vodim djevojke van, a i ti možeš s nama ako želiš”. Nije Lewis dugo očajavao, nakon prekida s Nicole nastavio je potvrđivati status najvećeg ženskara u svijetu Formule 1 osvajanjem supermodela, misica, glumica i pop-zvijezda. Dojam je i da neke njegove utrke traju dulje od njegovih veza. Hamilton je oduvijek imao profinjen ukus za djevojke, a reputaciju je stekao davno prije nego što je odvozio prvu utrku u Formuli 1. Prva njegova javna veza bila je s turskom manekenkom Cimre Mirel. Nije potrajalo, kao ni ljubav s Danielle Lloyd, Miss Engleske 2004. iza čije je krune bio veliki skandal. Otkriveno je, naime, kako je član žirija na izboru za najljepšu Engleskinju bio njezin tadašnji ljubavnik, legendarni nogometaš Teddy Sheringham. – Bila je to ljubav na prvi pogled – prisjetila se Danielle veze s Hamiltonom. – Ali bili smo premladi, još uvijek tinejdžeri koji su živjeli u različitim gradovima i naša je veza bila osuđena na propast. Svoj šarm Hamilton je itekako znao koristiti i za svoj osobni probitak. Četiri godine, od 2003. do 2007., bio je u vezi s ljepoticom iz Hong Konga Jodijom Ma. Slučajno, njezin otac bio je milijarder koji je na nagovor svoje ljubimice pristao biti Hamiltonov sponzor u Formuli 3 i tako mu pogurao karijeru. – U to sam vrijeme sam morao pronalaziti sponzore, a Jodia mi je rekla: “Moj otac ima novca i rado će te sponzorirati”. Odbio sam, rekao joj kako nema šanse, ali ona je ipak na svoju ruku od oca tražila novac – napisao je Hamilton u svojoj autobiografiji. I nakon Jodije Hamilton je ljubio šefovu kćer. Nakon što je 2007. ušao u svijet Formule 1, zaljubio se u Saru Ojjeh, kćer suvlasnika McLarena. Postao je gotovo članom obitelji Ojjeh, ljetovao na njihovoj jahti, no veza nije potrajala. U idućih nekoliko mjeseci, između Sare i Nicole Scherzinger, u kojima mu je ljubavni status bio “slobodan”, članice kluba “Lewisovih anđela” postale su Lotta Hintsa, kasnija Miss Finske, a potom i Vivian Burkhardt, Miss Grenade 2007. Svoje zavodničke vještine Hamilton je u punom sjaju počeo koristiti tek u prethodnih godinu i pol dana nakon što je shvatio da Nicole nije žena njegova života. Izlazio je sa supermodelima Gigi Hadid i Kendall Jenner, nagađalo se da je u vezi s pjevačicom Ritom Orom, kraće vrijeme proveo je i u vezi s pop-zvijezdom Rihannom, a tabloidi su ga u posljednje vrijeme povezivali s manekenkom Winnie Harlow i Mađaricom Barbarom Palvin. Za više sporta posjetite Facebook stranicu tjednika Max! >>Hamilton ima favorita za naslov, a to nije njegov Mercedes 