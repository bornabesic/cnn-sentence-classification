Kvalifikacijsku utakmicu za SP 2018. protiv Hrvatske koja je na rasporedu 6. listopada kosovska nogometna reprezentacija će odigrati u albanskom Skadru, prenosi agencija ATA. Kosovska nogometna reprezentacija će kvalifikacije za Svjetsko prvenstvo 2018.u Rusiji kao domaćin igrati u albanskom Skadru na obnovljenom stadionu "Loro Borići"  s obzirom da Kosovo nema potrebnu infrastrukturu na stadionu u Prištini, objavio je u četvrtak albanski premijer Edi Rama - Stadion u Skadru je pred novim početkom. Nadamo se da će donijeti sreću albanskoj i kosovskoj reprezentaciji u kvalifikacijama za SP 2018. - napisao je Rama na svom Facebook profilu, a prenosi agencija ATA. Službeni debi u kvalifikacijama kosovski nogometaši imaju protiv Finske 5. rujna koja će ih dočekati na stadionu Veritas u Turkuu. U kvalifikacijskoj skupini I s Kosovom, Hrvatskom  i Finskom su još i Turska, Ukrajina i Island. >>Srpski tenisač šokirao izjavama: Mi ne priznajemo Kosovo, to je izmišljena država! >>Prva medalja za Kosovo! Džudašica Majlinda Kelmendi osvojila zlato 