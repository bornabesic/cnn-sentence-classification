Ivan Klasnić barem je na trenutak zaboravio koliko teško proživljava dane. Bivši hrvatski reprezentativac ima zdravstvene probleme s bubrezima, ali se vratio na nogometni teren. U humanitarnoj utakmici u Hannoveru ponovno je istrčao na teren i zaigrao s Brazilcom Ailtonom, nekadašnjim suigračem iz Werdera. Klasnić i Ailton na susret su stigli u stilu - helikopterom. Oni su igrali u utakmici momčadi Clemensa Fritza protiv izabranika Pera Mertesackera. Klasnić je na svom Facebooku objavio video vožnje helikopterom, kao i poruku:  "Poletimo do mjeseca, ma ne, Samo do Hannovera. S Ailtonom na dobrotvornu utakmicu Pera Mertesackera i Clemensa Fritza".