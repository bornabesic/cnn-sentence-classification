U jednom je trenutku glavni čovjek Dinama izgubio živce i 'slučajno' mu se psovka... Finalnu utakmicu Hrvatskog nogometnog kupa između Dinama i Rijeke u Varaždinu u kojoj je na koncu aktualni prvak Hrvatske slavio s 3:1, iz svečane je lože pratio i Dinamov savjetnik Zdravko Mamić. U jednom je trenutku glavni čovjek Dinama izgubio živce i ‘slučajno’ mu se psovka u društvu brojnih uglednika među kojima su između ostalih bili izbornik hrvatske nogometne vrste Ante Čačić, izaslanica predsjednice RH Janica Kostelić, suprug predsjednice Kolinde Grabar-Kitarović, Jakov, Davor Vugrinec, Nenad Gračan, Zlatko Dalić, Samir Toplak, Vojko Obersnel… Novi list tvrdi kako je u 20. minuti susreta Mamić, nakon jednog prekršaja Vešovića na El Arbiju Soudaniju, burno reagirao, ustao sa svojeg mjesta i ‘sočno opsovao majku’ osječkom sucu Vučemiloviću-Šimunoviću, koji je igraču Rijeke dao posljednje upozorenje, odnosno nije mu pokazao žuti karton.