Sinoć su u NBA igrane tri utakmice, Chicago Bulls su pobijedili Miami Heat, Golden State Warriors su bili uvjerljivi protiv Denver Nuggetsa, a New Orleans Pelicans su upisali prvu pobjedu i to protiv Milwaukee Bucksa.    Dwyane Wade je pogodio dva ključna slobodna bacanja u zadnjim sekundama utakmice i odveo svoje Chicago Bulls do pobjede od 98-95 nad svojom bivšom momčadi Miami Heatom. Wade je igrao 13 sezona u Heatu prije nego je prešao u svoj rodni Chicago. Utakmicu je završio sa 13 koševa, sedam skokova i četiri asisetncije. Jimmy Butler je dodao 20 koševa, a Robin Lopez i Rajon Rondo po 16 svaki. Hassan Whiteside je predvodio Miami sa 20 pogodaka i isto toliko skokova. To je njegov šesti double-double u sedam utakmica ove sezone. Nakon tri četvrtine rezultat je bio izjednačen na 70-70. U te prve tri četvrtine 18 puta se izmjenjivalo vodstvo. U Denveru su Golden State Warriors sa 125-101 pobijedili Denver Nuggetse, a Stephen Curry je utakmicu završio sa 33 koša od čega je sedam trica. Curry je također upisao sedam asistencija i pet skokova u samo 30 minuta, a Klay Thompson je ubacio 19 koševa.  Kevin Durant, koji se prekjučer izjednačio s Michaelom Jordanom na četvrtom mjestu u povijesti NBA po najduljem nizu utakmica sa 20 ili više koševa u čak 72 utakmice zaredom, jučer je prekinuo taj niz zabivši 19 koševa.  Kod Nuggetsa najučinkovitiji je bio rookie Jamal Murray sa 14 pogodaka. U Milwaukeeu je Anthony Davis zabio 30 koševa i New Orleans Pelicans su pobijedili prvi put ove sezone, sa 112-106 su svladali Milwaukee Buckse. Rezultati: Miami Heat - Chicago Bulls                95-98 Milwaukee Bucks - New Orleans Pelicans   106-112 Denver Nuggets - Golden State Warriors   101-125 Sacramento Kings - Los Angeles Lakers     91-101 ISTOČNA KONFERENCIJA ATLANTSKA DIVIZIJA                  W L PCT  GB      1. Toronto       5 2 .714 -       2. Boston        3 4 .429 2       3. NY Knicks     3 4 .429 2       4. Brooklyn      3 5 .375 2 1/2   5. Philadelphia  0 7 0    5       CENTRALNA DIVIZIJA                  W L PCT  GB      1. Cleveland     6 1 .857 -       2. Chicago       5 4 .556 2       3. Detroit       4 4 .500 2 1/2   4. Milwaukee     4 4 .500 2 1/2   5. Indiana       4 4 .500 2 1/2   JUGOISTOČNA DIVIZIJA                  W L PCT  GB      1. Charlotte     6 1 .857 -       2. Atlanta       6 2 .750 0 1/2   3. Orlando       3 5 .375 3 1/2   4. Miami         2 5 .286 4       5. Washington    2 5 .286 4       ZAPADNA KONFERENCIJA SJEVEROZAPADNA DIVIZIJA                  W L PCT  GB      1. Oklahoma City 6 2 .750 -       2. Portland      5 4 .556 1 1/2   3. Utah          5 4 .556 1 1/2   4. Denver        3 5 .375 3       5. Minnesota     2 5 .286 3 1/2   PACIFIČKA DIVIZIJA                  W L PCT  GB      1. LA Clippers   7 1 .875 -       2. Golden State  7 2 .778 0 1/2   3. LA Lakers     5 4 .556 2 1/2   4. Sacramento    4 6 .400 4       5. Phoenix       3 6 .333 4 1/2   JUGOZAPADNA DIVIZIJA                  W L PCT  GB      1. Houston       5 3 .625 -       2. San Antonio   5 3 .625 -       3. Memphis       4 4 .500 1       4. Dallas        2 6 .250 3       5. New Orleans   1 8 .111 4 1/2   >> Tjednik Max! i sport Večernjeg lista pratite i na Facebooku 