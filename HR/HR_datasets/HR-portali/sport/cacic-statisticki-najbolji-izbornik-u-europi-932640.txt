Foto: Getty Images / Guliver Image OD ukupno 16 utakmica, koliko je vodio Hrvatsku, Ante Čačić pobijedio je u 12 susreta, uz tri remija i poraz od Portugala u četvrtfinalu Europskog prvenstva u Francuskoj. Međutim, kada se pogleda spomenutih 16 utakmica Čačić je najbolji izbornik u Europi. On je osvojio 81 posto bodova, uz gol razliku 39:7. A, iza njega su Didier Deschamps, koji ima isti učinak, ali lošiju gol-razliku (33:12). Slijede Fernando Santos (Portugal) uz 11 pobjeda, tri remija i dva poraza (75 posto bodova), Joachim Low (73 posto bodova)... Također, Čačić je osvojio najviše bodova od svih hrvatskih izbornika u 16 utakmica. Slaven Bilić stigao je do 72 posto, Niko Kovač 61, Igor Štimac 58, Miroslav Ćiro Blažević i Otto Barić po 57, dok je Zlatko Cico Kranjčar osvojio 55 posto bodova.