Legendarni Miroslav Ćiro Blažević gostujući u emisiji ''Pressing'' na N1 televiziji izjavio je kako je Zdravko Mamić apsolutni vladar hrvatskog nogometa, demantirao natpise medija da se Davoru Šukeru trese stolica u HNS-u te nije propustio priliku ponovno kritizirati izbornika Antu Čačića. – Bili bismo prvaci Europe lijevom rukom, a oni izgube od Portugala. Mi napravimo debakl, ekipa koja je jedna od najboljih na svijetu izgubi od Portugala. Isti taj Wenger je rekao: ''Prvaci Europe mogu biti samo Hrvati jer imaju najbolju ekipu.'' Onaj tko je gledao tu utakmicu vidio je da je ekipa ostala bez trenera, bez njegova učešća u strategiji. Čačić se vraća na aerodrom kao heroj jer većina naših sportskih novinara želi se dodvoriti Mamiću. Dočekali su ga kao kralja. Toliko su ga dočekali kao kralja da je počeo sebi utvarati pa je meni rekao: ''Šefe, izvinite, ali ja sam bolji trener od vas'', kazao je Ćiro, a na upit je li bolji trener od Čačića, ispalio je sljedeće: – Kod Gige u šupi je bolji trener.  Ćiro također smatra da će Čačić ostati na klupi Hrvatske sve dok Zdravko Mamić bude tako htio. Potom se osvrnuo na Dinamova savjetnika. – Mamić je apsolutni vladar hrvatskog nogometa. Neka si svatko izbije iluzije. Ja sam alergičan na tu činjenicu, ja sam se razbolio zbog te činjenice, ali to je tako. Mamić je apsolutni gospodar, on ima ruke, sve su to njegovi igrači. Oni mu mogu jedino izglasati nepovjerenje, ali to je nemoguće. Prema tome, Šuker je bio i ostao predsjednik HNS-a. Odakle onda priča da Davor Šuker odlazi? – Šuker nije popularan među novinarima jer im ne pridaje nikakvu važnost, što je jedan evidentan hendikep. Netko je rekao da Šuker odlazi jer želi da ode. Ali Šuker ne može otići. No, ja ne mogu biti protiv Šukera. Ne mogu biti protiv svoga djeteta, bez obzira na to što on napravio. Šuker je untouchable u tom Savezu. Jedini koji bi ga mogao smijeniti – to nije politika koja si utvara da to može, jer je genijalni Mamić to tako posložio da on uvijek ima ruke – dakle, jedini koji bi ga mogao smijeniti jest Mamić. A to je apsolutno nemoguće jer oni su dva tijela, a jedna duša – naglasio je Ćiro. Cijeli razgovor s Miroslavom Blaževićem pročitajte ovdje. >>Ovako je Ćiro ušao u legendu: Napravio je nešto nakon čega su se ljudi tukli da uđu na stadion... 