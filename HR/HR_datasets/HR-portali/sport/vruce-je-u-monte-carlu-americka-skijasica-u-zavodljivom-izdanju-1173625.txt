Američka skijašica Lindsey Vonn (32) oduševila je svoje pratitelje na Instagramu fotografijom iz Monte Carla. Ljubiteljica brzine i adrenalina uživala je u moru, suncu i najvećem oktanskom cirkusu na svijetu - formuli 1. Prošlog se vikenda na ulicama Monte Carla vozila utrka za VN Monaca u kojoj  je pobijedio Sebastian Vettel. Popularna sportašica odlučila je obući kupaći kostim u Ferrarijevim bojama. - OK, dosta je zabave, vraćam se treninzima - napisala je Lindsey Vonn na svom Instagramu. Skijašica u Svjetskom kupu ima 77 pobjeda i još joj nedostaje deset kako bi nadmašila Šveđanina Ingemara Stenmarka. Lindsey Vonn nastavlja trenirati kako bi već u novoj sezoni oborila rekord!