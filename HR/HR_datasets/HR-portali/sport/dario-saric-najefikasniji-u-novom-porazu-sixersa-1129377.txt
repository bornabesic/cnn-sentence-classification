Hrvatski košarkaški reprezentativac Dario Šarić bio je najbolji strijelac Philadelphia 76-ersa sa 16 koševa (šut za dva 4-7, trica 2-4, slobodna bacanja 2-3) u 86-110 porazu na gostovanju kod Minnesota Timberwolvesa. Za Sixerse je ovo bio već 10. ovosezonski poraz u 12. nastupu, a s takvim učinkom momčad se nalazi na samom dnu lige, isti omjer imaju i New Orleans Pelicansi. Šarić, koji nije krenuo u početnoj postavi, u igri je proveo 27 minuta, te je uz 16 poena ostvario i četiri skoka, jednu asistenciju, te dvije osvojene lopte. Uz njega u momčadi Sixersa učinak vrijedan spomena ostvario je još samo Joel Embiid s po 10 koševa i skokova. U domaćoj momčadi ponovno je sjajan bio Andrew Wiggins koji je dvoboj završio sa 35 pogodaka i 10 skokova, a odlično ga je pratio Karl-Anthony Towns sa 25 ubačaja i 10 skokova. Wolvesi su ovom pobjedom popravili svoj omjer na 4-7. Chicago Bullsi ostvarili su četvrtu uzastopnu pobjedu svladavši kao gosti Utah Jazz sa 85-77. U utakmici u kojoj su obje momčadi šutirale iz igre ispod 40 posto najefikasniji je kod pobjednika bio Jimmy Butler sa 20 poena i 12 skokova, dok se kod poraženih istaknuo Rudy Gobert sa 16 koševa i 13 skokova. Odličnu partiju u dresu Houston Rocketsa imao je James Harden koji je u 126-109 domaćoj pobjedi protiv Portland Trail Blazersa ostvario "triple-double" učinak sa 26 poena, 14 asistencija i 12 skokova. Kod gostiju, koji su držali rezultatski priključak samo tijekom prvog poluvremena, najefikasniji je bio CJ McCollum sa 26 ubačaja. Minnesota - Philadelphia     110-86 Dario Šarić igrao je za Philadelphiju 26 minuta i postigao 16 koševa (šut za dva 4-7, trica 2-4, slobodna bacanja 2-3) uz 4 skoka, 1 asistenciju i 2 osvojene lopte Utah - Chicago             77-85 Miami - Milwaukee         96-73 Houston - Portland         126-109 Washington - New York         119-112 LJESTVICE EASTERN CONFERENCE ATLANTIC DIVISION 1. Toronto       7  4  .636 -       2. Boston        6  5  .545 1       3. New York      5  7  .417 2 1/2   4. Brooklyn      4  7  .364 3       5. Philadelphia  2  10 .167 5 1/2   CENTRAL DIVISION 1. Cleveland     9  2  .818 -       2. Chicago       8  4  .667 1 1/2   3. Detroit       6  6  .500 3 1/2   4. Indiana       6  6  .500 3 1/2   5. Milwaukee     5  6  .455 4       SOUTHEAST DIVISION 1. Atlanta       9  2  .818 -       2. Charlotte     7  3  .700 1 1/2   3. Orlando       5  7  .417 4 1/2   4. Washington    3  8  .273 6       5. Miami         3  8  .273 6       WESTERN CONFERENCE NORTHWEST DIVISION 1. Oklahoma City 7  5  .583 -       2. Portland      7  6  .538 0 1/2   3. Utah          7  6  .538 0 1/2   4. Denver        4  7  .364 2 1/2   5. Minnesota     4  7  .364 2 1/2   PACIFIC DIVISION 1. LA Clippers   10 2  .833 -       2. Golden State  9  2  .818 0 1/2   3. LA Lakers     7  5  .583 3       4. Sacramento    4  8  .333 6       5. Phoenix       3  9  .250 7       SOUTHWEST DIVISION 1. San Antonio   9  3  .750 -       2. Houston       7  5  .583 2       3. Memphis       6  5  .545 2 1/2   4. Dallas        2  8  .200 6       5. New Orleans   2  10 .167 7    