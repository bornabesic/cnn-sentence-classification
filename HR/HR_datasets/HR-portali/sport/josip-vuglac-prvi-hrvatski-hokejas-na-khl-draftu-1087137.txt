Hokejaški klub Medveščak odabrao je Josipa Vuglača svojim drugim izborom na KHL Junior Draftu. Za člana Medveščakove U20 momčadi, 17-godišnjeg Josipa Vuglača pripreme za nadolazeću sezonu dobile su novi značaj s obzirom da je postao prvi Hrvat ikada odabran na KHL Junior Draftu. - Našim drugim izborom odlučili smo se za domaćeg igrača, člana naše U20 momčadi, Josipa Vuglača - izjavio je sportski direktor Medveščaka Aaron Fox. - U šoku sam. Pozitivnom, naravno, ali ovo ne da nisam očekivano, nego nisam mislio niti da je moguće. Ne mogu vjerovati - bila je prva reakcija Vuglača koji je prošlu sezonu završio kao doprvak juniorske EBEL lige, EBYSL-a. U jakoj konkurenciji ovaj izvanredan uspjeh Medveščakove Dvadesetke nije ostao nezamijećen, a igrači su se našli pod povećalom i pokazali da se na njih može računati. - Velika mi je čast što su me odabrali i trebat će vremena da sve sjedne na svoje mjesto. Ali veću motivaciju od ovoga nisam mogao niti sanjati. Treninzi će sada morati biti duži i jači i sve dobiva na važnosti. Dat ću sve od sebe da opravdam ovaj odabir - izjavio je Vuglač čiji je šok od prvotnog velikog iznenađenja brzo zamijenila euforija, a značaj odabira tek je počeo dobivati na važnosti. Vuglač je bio Medveščakov izbor u petom krugu Drafta, dok je u prvom krugu odabrao Finca Erna Gerlandera, vratara Jokeritove škole za kojeg je Fox rekao: - Gerlander je vratar velikog okvira s puno potencijala. >>Rendulić blizu dolaska u KHL, ali Medveščak zasad nije u igri