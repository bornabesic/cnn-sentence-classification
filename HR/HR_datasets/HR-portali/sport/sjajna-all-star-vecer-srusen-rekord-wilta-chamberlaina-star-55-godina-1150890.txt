Košarkaška utakmica zvijezda NBA All Star koja je jučer igrana u New Orleansu završila je rekordnim rezultatom, Zapad je sa 192:182 nadigrao Istok, a Anthony Davis, igrač Pelicansa, je osvojio naslov MVP-a sa 52 postignuta pogotka. S ukupno 374 koša All Stars u New Orleansu je potukao sve rekorde od 1951. godine. Za Zapad je ovo šesta pobjeda u zadnjih sedam godina.   Davis je bio najbolji strijelac i sa 52 pogotka, kojima je dodao i deset skokova, poboljšao je dosadašnji rekord kojeg je sa 42 pogotka držao Wilt Chamberlain od 1962. Prvi strijelac sezone Russell Westbrook je utakmicu završio sa 41 košem za Zapad, a Kevin Durant je postao četvrti košarkaš koji je All Star utakmici upisao triple-double sa 21 pogotkom, 10 skokova i 10 asistencija. Najbolji u redovima Istoka bio je Giannis Antetokounmpo sa 30 pogodaka, LeBron James je dodao 23, a Kyrie Irving 22.  >> Robinson III pobjednik u zakucavanju, Gordon u tricama 