Rijeka je u finalu Kupa u Varaždinu pobijedila Dinamo 3-1 i prvi put u povijesti osvojila dvostruku krunu. Golove za novo slavlje Riječana zabili su Mario Gavranović (24, 47) i Dario Župarić (73), dok je pogodak za 'modre' zabio Dani Olmo (38) Nakon što je osvojila prvi naslov prvaka, Rijeka je u finalu Kupa u Varaždinu pobijedila Dinamo 3-1 i prvi put u povijesti osvojila dvostruku krunu. Golove za novo slavlje Riječana zabili su Mario Gavranović (24, 47) i Dario Župarić (73), dok je pogodak za ‘modre’ zabio Dani Olmo (38). Rijeka je ovim trijumfom po četvrti put slavila u Kupu u svom petom finalu, dok je Dinamo u 20. finalu upisao peti poraz. Zanimljivo, Dinamo je tek četvrti put ostao bez trofeja u sezoni, a to se ‘modrima’ dogodilo i 1992., 1995. i 2005. godine. Rijeka je odigrala odlično prvo poluvrijeme stvorila cijeli niz prigoda, dovodila obranu Dinama do paničnog ludila, no prvih 45 minuta ipak je završeno bez pobjednika. Najprije je Rijeka silovitim napadima u prvih petnaestak minuta stvorila tri velike prigode, nb + isu bile iskorištene i zbog usredotočenosti vratara Zagorca, ali i nepreciznosti Rijekinih napadača. U 24. minuti raspoloženi Andrijašević pobjegao je po lijevoj strani, nakon što iz prvog pokupaja nije uspio probiti Dinanovu obranu, vratio je loptu u sredinu gdje je čekao Gavranović. Isprve je tukao Rijekin napadač u suprotni vratarev kut, precizno – 1-0 za Rijeku. Potom je Rijeka prijetila još nekoliko minuta, Dinamo je teko nakon pola sata igre poe igre i prebgacio se na suparničku polovicu. I iz prvog udarca na gol Dinamo je izjednačio. Nakon kornera lopta se u gužvi ispred vratara odbila do Olma koji je isprve jakim udarcem šokirao Prskala, 1-1 u 34. minuti. No, sve ono što je Rijeka propustila u prvome dijelu, a bilo je toga puno, vratilo joj se na samom početku nastavka. Kada je nakon kornera nevjerojatno usamljen Gavranović na jedam metar od Dinamovih vrata glavom zakucao loptu u mrežu. Bio je to veliki šok za Dinamove nogometaše koji su konačno ozbiljno prionuli poslu. Zadržali su loptu, preuzeli incijativu, Soudani je pogodio vratnicu, Hodžić nije pogađao s tri metra, a usto je Dinamo imao i pomoć kod suca Vučemilovi-Šimunovića koji je propustio isključiti Hodžića zbog divljačkog nastraja laktom na svog čuvara. U 71. minuti sve je bilo odlučeno, još je jednom Rijeka zabila poslije kornera, strijelac je bio Župarić. Konfuzni Dinamo potom je tek prividno napadao, a zapravo se već pomirio sa sudbinom, nakon 12 godina prvi puta će okončati sezonu bez trofeja.