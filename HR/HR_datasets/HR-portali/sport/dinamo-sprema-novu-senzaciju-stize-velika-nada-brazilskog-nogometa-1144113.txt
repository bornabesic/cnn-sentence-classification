Renomirani brazilski mediji tvrde da je Dinamo ozbiljno zagrizao za 21-godišnjeg veznjaka Atletico Paranaensea Marcosa Guilhermea. Riječ je o klasičnoj "desetki" koju u svojim redovima još žele vidjeti Flamengo i Santos. Dinamo je prema navodima brazilskog Goala za 50% prava na ovog igrača već ponudio tri milijuna eura, a igrač će ovoga tjedna odlučiti o nastavku svoje karijere. Jedno je jasno, Marcos Guilherme će napustiti Atletico Paranaense jer je u posljednje vrijeme ispao iz početnog sastava. Tržišna cijena ovog igrača prema Transfermarktu iznosi 4,5 milijuna eura. Marcos Guilherme rođen je 5. kolovoza 1995. godine, iza sebe ima 131 nastup, te 15 postignutih pogodaka u dresu Atletico Paranaensea. Skupio je i 17 nastupa (zabio šest golova) u dresu brazilske reprezentacije do 20 godina. >> Nije ozbiljno potrčao za loptom od listopada: Tko se vratio - “genijalni” ili “umorni” Sammir? 