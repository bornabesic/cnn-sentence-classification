U prvom susretu četvrtfinala Europske lige Lyon je pobijedio Bešiktaš 2-1 postigavši dva gola u posljednjih sedam minuta utakmice. Utakmica je zbog navijačkih izgreda kasnila više od pola sata, a nereda je bilo i prije utakmice na ulicama Lyona. Do odgode je došlo zbog invazije navijača Lyona na teren. Međutim, izgrede su započeli navijači Bešiktaša koji su s gornje tribine bacali petarde i topovske udare po francuskim navijačima koji su spas potražili na travnjaku. Došlo je i do šakačkog obračuna suprostavljenih navijačkih skupina. Nakon desetak minuta navijači su se vratili na tribine, a početak susreta kasnio je više od pola sata. Kako bi smirio situaciju među navijače se spustio i predsjednik Lyona Jean-Michel Aulas. 'Vruće' je bilo i na ulicama Lyona gdje su turski huligani radili probleme cijeli dan. Tukli su se i s policijom, a napadali su i domaće navijače. Na terenu je srećom, bilo mirnije. Bešiktaš je vodio veći dio utakmice, no Lyon je u završnici uspio okrenuti rezultat s dva gola. Bešiktaš je poveo u 15. minuti golom Ryana Babela nakon brzo izvedenog slobodnog udarca. Talisca je sjajno izveo slobodnjak uposlivši Babela koji je lijepim udarcem svladao Anthonyja Lopeza. Samo četiri minute kasnije Lyon je mogao izjednačiti, no Fekir je uzdramo vratnicu. Vratnicu je pogodio i Alexandre Lacazette u 71. minuti, te Corentin Tolisso u 78. minuti. Lyon je ipak uspio izjednačiti u 83. minuti, a pogodak je postigao upravo Tolisso. Dvije minute kasnije domaćin je i drugi put zatresao mrežu turskog sastava i to nakon poklona vratara Fabrija. Atiba Hutchinson je vratio loptu svom vrataru koji se neoprezno poigravao s loptom što je iskoristio Jeremy Morel, 'ukrao' mu loptu i zabio u praznu mrežu za pobjedu Lyona.   Hrvatski reprezentativac Matej Mitrović igrao je do 64. minute kada je zamijenjen. Uzvratni susret je za sedam dana u Istanbulu. >>Navijači Bešiktaša gađali Francuze topovskim udarima pa se tukli na tribinama! >>Manchester United ispustio pobjedu u Belgiji, Ajax uvjerljiv protiv Schalkea 