Anthony Joshua okončao je jednu boksačku eru, a započeo drugu onda kada je nokautirao Vladimira Klička u 11. rundi i postao novi prvak po IBF, IBO i WBA verziji. Joshua je stao na kraj nagađanjima je li trenutno najbolji svjetski boksač ili nije. Britanac je upisao 19. pobjedu zaredom u 19 mečeva, sve nokautom. - Da sam ja Vladimir sigurno bih se opet htio boriti. Kakva je borba bila, vjerojatno misli da bi me mogao pobijediti i da nema ništa za izgubiti. Da sam ja na njegovu mjestu sigurno bih se htio boriti, ali ja nisam Vladimir i ne znam što on želi - rekao je Joshua pa dodao: - Ali da mu moram nešto reći, rekao bih mu: "Prijatelju, bio si sjajan, odlično si to odradio. Ali nisi pobijedio. Otiđi dok još traje pozitivan dojam i pusti drugim dečkima da rade to što trebaju. Ako Kličko ne odluči iskoristiti svoje pravo na revanš, Joshua prema pravilima mora boksati protiv Kubrata Puleva iz Bugarske radi stanja na rang ljestvicama.