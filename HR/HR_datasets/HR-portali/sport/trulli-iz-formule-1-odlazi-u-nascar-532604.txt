Foto: AFP  TALIJANSKI pilot F1 momčadi Lotusa Jarno Trulli (36) lako bi mogao na kraju sezone završiti svoju karijeru u Formuli 1 i prijeći u NASCAR (Sjevernoamerička automobilistička serija).   U Formuli 1 Trulli je debitirao davne 1997. u bolidu Minardija, a prošle sezone u bolidu Lotusa nije uspio osvojiti niti jedan bod.  "Jedne godine mogu patiti, ali ne i druge. NASCAR bi za mene bio lijepo iskustvo", komentirao je Trullija za Gazzettu dello Sport.  U Formuli 1 Trulli je vozio za Prost, Jordan, Renault i Toyotu prije nego li je stigao u Lotus 2010. godine. Jedinu pobjedu ostvario je 2004. na Velikoj nagradi Monaca, tada u bolidu Renaulta. Ta mu je godina ujedno bila i najuspješnija, budući je završio šesti u ukupnom poretku vozača sa 43 osvojena boda.