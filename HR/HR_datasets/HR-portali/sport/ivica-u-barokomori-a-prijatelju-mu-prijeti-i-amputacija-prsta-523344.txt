Avantura života Ivice Kostelića u kojoj su proslavljeni hrvatski skijaš i njegov prijatelj Miha Podgornik prešli Grenland uzela je svoj danak. Nakon što su put od 582 kilometra prešli za 18 dana Ivica i Miha morali su se suočiti s bolnim posljedicama. Konkretnije, s teškim ozeblinama uzrokovanim jakim udarima vjetra i do 120 km/h te temepraturama koje su dosezale i do minus 34. Po povratku u Hrvatsku slovensko-hrvatski dvojac morao je u - barokomoru. Nakon više od 600 zarona s bocama i 24 godine podvodnog ribolova, nikada nisam mislio da ću završiti u barokomori zbog -... 'Nakon više od 600 zarona s bocama i 24 godine podvodnog ribolova, nikada nisam mislio da ću završiti u barokomori zbog - ozeblina! Hvala dr. Franoliću i ekipi Centra za podvodnu i hiperbaričnu medicinu KBC Rijeka na njezi. P.S. Update za Mihu: započeo je s terapijama u barokomori, prvi rezultati su ohrabrujući, ali je stanje još uvijek neizvjesno', napisao je Ivica na svom Facebook profilu. A taj 'update' za Mihu znači samo da se još ne zna hoće li Slovencu trebati djelomična amputacija prsta nakon opasnih ozeblina. Koliko je stanje s Mihinim ozeblinama opasno jasno govori i fotografija na profilu hrvatskog skijaša. Evo me napokon u civilizaciji pa vam šaljem prvih nekoliko slika s grenlandske ekspedicije. Traverza je bila ekstremno... 'Nažalost, ekstremno niske temperature u kombinaciji s olujnim vjetrovima ostavile su posljedice. I Miha i ja pretrpjeli smo ozebline na licu te prstima ruku i nogu. Mihine ozebline na prstima ruku su ozbiljnije te zahtjevaju medicinsku njegu i daljnje terapije. Nadamo se da će sve završiti dobro', napisao je Ivica odmah po povratku u, kako on to sam kaže, civilizaciju. Prva hrvatska traverza Grenlanda uspješno okončana! Ivica i Miha stigli su na cilj, selo Isortoq na istočnoj obali... 