Koja je šansa da Assou-Ekotta (33) dovedem u Birmingham? Gotovo nikakva! Pričali smo, rekao mi je da želi biti pornoglumac, ispričao je Harry Redknapp prije par dana i izazvao pravu pomutnju u nogometnim, ali i pornografskim krugovima. No u nedjelju navečer oglasio se i nesuđeni pornoglumac i uz smiješak odbacio Harryjeve priče, a prema svemu sudeći bila je to samo jako uspješna šala iskusnog engleskog trenera. - Žao mi je, ali neću biti pornozvijezda iduće sezone jer i dalje igram nogomet i uživam u tome - napisao je na Twitteru bivši kamerunski rerpezentativac i nastavio: - Kakva priča, duhoviti Harry. I, djevojke, nemojte mi slati privatne poruke, neću glumiti u pornićima, žao mi je. Eto, Harry se samo šalio, no barem i dalje ima priliku dovesti svog bivšeg igrača u Birmingham. I to besplatno s obzirom da mu 30. lipnja isitče ugovor s Metzom u koji je došao iz St. Etiennea prošle godine. Po Transfermarktu vrijedi milijun eura i pred sobom ima još barem godinu, dvije nogometa. A onda može i u glumce, plaća mu sigurno neće biti ništa manja od one u Metzu...