U trenucima kada je Cristiano Ronaldo postigao pogodak za 3:1, jedan je muškarac navodno zapalio petardu i počeo vikati: "Bomba, bomba, eksplodirat će”. U Torinu, domu Juventusa, u subotu uvečer gledala se utakmica finala Lige prvaka na Piazzi San Carlo, ali uskoro se ionako turobna atmosfera, zbog teškog poraza od Reala, mogla pretvoriti u još veću tragediju. U trenucima kada je Cristiano Ronaldo postigao pogodak za 3:1, jedan je muškarac navodno zapalio petardu i počeo vikati: “Bomba, bomba, eksplodirat će”. Uskoro je nastao totalni kaos, ljudi su panično počeli bježati, a kako je bila riječ o većem broju ljudi to je postalo izuetno opasno. Paralelno s time počela su i razbijanja kafića u blizini, a uz sve to nastao je i stampedo. Ljudi su doslovce gazili jedni preko drugih, nagađalo se je bilo dvjestotinjak ozlijeđenih, krvi je bilo posvuda, a one koji su zbog ozljeda ležali po podu su i pokrali, prenosi  Gazzeta dello Sport. Bile su to zaista ružne scene, a čak i kada se činilo da će se ljudi primiriti, neredi su se nastavili i počelo se razbijati sve što se razbiti dalo. Tifosi Juventusa dali su si oduška, pa je morala intervenirati i policija koja ih je tek nakon nekog vremena dovela u red. Dan nakon stampeda talijanski mediji navode kako je ozljeđenih čak tisuću, a da ih je petero u kritičnom stanju, od toga i jedan četvergodišnjak!