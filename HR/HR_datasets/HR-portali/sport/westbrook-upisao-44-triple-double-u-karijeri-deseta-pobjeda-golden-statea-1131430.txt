Russell Westbrook je sinoć upisao svoj sedmi triple-double ove sezone u pobjedi svojih Oklahoma City Thundera nad Detroit Pistonsima od 106:88 u NBA ligi. Thunder nije gubio ni u jednom trenutku utakmice, a svojom čvrstom obranom su dopustili Pistonsima da pogode samo jednu tricu iz 19 pokušaja.  Westbrook je utakmicu završio sa 17 koševa, 13 skokova i 15 asistencija, To mu je 44. triple double u karijeri čime se izjednačio s LeBron Jamesom kao najaktivniji NBA igrač među šest najboljih u povijesti američke profesionalne košarkaške lige.  Najbolji strijelac Oklahoma Cityja bio je Anthony Morrow koji je zabio 21 koš, a Victor Oladipo je dodao 18, dok je Steven Adamas ubacio 16.  Kod Pistonsa najučinkovitiji je bio Tobias Harris sa 21 pogotkom.  Golden State Warriors su nastavili pobjednički niz nakon što su sinoć slavili protiv Minnesota Timberwolvesa sa 115:102. To im je deseta pobjeda u nizu. Prvu četvrtinu su otvorili Klay Thompson i Stephen Curry tricama, a prvo poluvrijeme je zatvorio Kevin Durant također tricom za vodstvo Warriorsa od 56:48.  U trećoj četvrtini su Warriorsi opet nadigrali Minnesotu sa 34:25, sa šutom 58.3 posto iz igre i 66.7 posto s linije trice. Curry je bio najbolji strijelac utakmice sa 34 koša, od čega je 17 zabio u trećoj četvrtini. Durant je dodao 28 koševa uz deset skokova i šest blokova, a Thompson je ubacio 23 koša uz šest skokova.   Minnesotu je predvodio Zah Lavine sa 31 pogotkom, a Karl Anthony Towns je dodao 18. NBA, rezultati: Miami Heat - Memphis Grizzlies                      107:110 Charlotte Hornets - New York Knicks                 107:102 Oklahoma City Thunder - Detroit Pistons             106:88 Washington Wizards - San Antonio Spurs              100:112 Golden State Warriors - Minnesota Timberwolves      115:102