Novak Đoković osvojio je jučer ATP turnir u Dohi nakon što je svladao Britanca Andyja Murraya sa 6:3, 5:7, 6:4, no još se priča o ponašanju drugog tenisača svijeta. Đoković je tijekom meča lomio reket, kidao majicu, a u jednom trenutku udario lopticu prema publici i pogodio nekoga na tribinama. Sudac ga je samo opomenuo, no svejedno ga očekuje kazna. - Nisam htio nikoga pogoditi, ali se dogodilo. Napravio sam pogrešku i moram biti oprezniji. Nije bilo namjerno, događa se u naletu bijesa. Prihvaćam posljedice - rekao je Đoković. To je zasmetalo zločestom dečku svjetskog tenisa Nicku Kyrgiosu koji smatra da su posrijedi dvostruka mjerila. "Mene bi suspendirali do 2025. godine", poručio je Kyrgios. >> Ludo finale: Đoković lomio reket, padao na glavu i spasio tri meč lopte