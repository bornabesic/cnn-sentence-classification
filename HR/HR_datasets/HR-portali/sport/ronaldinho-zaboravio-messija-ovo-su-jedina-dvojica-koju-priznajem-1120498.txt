Brazilac Ronaldinho godinama je oduševljavao nogometne zaljubljenike svojim majstorijama na travnjaku i zbog toga ga mnogi smatraju jednim od najboljih, ako ne i najboljim nogometašima svih vremena. A kada njega upitate tko je najbolji, spremno će odgovoriti: - Za mene postoje samo Maradona i Pele, rekao je Ronaldinho. Mnoge je iznenadilo što je izostavio bivšeg suigrača iz Barcelone Lionela Messija. No, njega vidi kao favorita za Zlatnu loptu. - Ima puno jako dobrih igrača i teško je izabrati, ali moj favorit je Messi. Jako mi je drago što se vratio u reprezentaciju Argentine. Sretan sam jer smo prijatelji. 