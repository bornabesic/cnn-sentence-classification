Željko Sopić nije za današnju utakmicu s Juventusom među 18 igrača pozvao Antu Ćorića, što je iznenadilo, pa i začudilo mnoge navijače. Ante Ćorić svoje je razočaranje objavio na Facebooku, a trener Dinama je ekskluzivno za Goal objasnio što se tu zapravo događalo: – Ante Ćorić dva dana prije utakmice nije se zalagao na treningu. I to sam sada rekao na lijep način. Ako je nekome toliko stalo da igra tu utakmicu s Juventusom, pa onda bi na treninzima davao sve od sebe, zar ne? Iskreno, ja bih s tog treninga u tom trenutku izbacio i vlastitog sina, ali, eto, njega nisam – kazao je za Goal Sopić pa nastavio: – Otvoreno sam mu rekao što mislim o njegovu načinu treniranja, ponašanju prema poslu i odnosu prema grbu koji je za mene svetinja. Osobno nemam baš ništa protiv njega, ja sigurno nikome ne kradem snove. Jednostavno, bez zalaganja na treninzima nekome ne mogu dati priliku. >> Što je Sopić rekao o drugim igračima Dinama i svom ostanku na klupi, pročitajte ovdje 