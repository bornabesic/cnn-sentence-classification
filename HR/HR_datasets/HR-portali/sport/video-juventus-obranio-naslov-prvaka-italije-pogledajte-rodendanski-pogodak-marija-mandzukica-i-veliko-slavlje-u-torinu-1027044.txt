Juventus je tako došao do 33. naslova prvaka Italije, ranije su uzeli i Kup Italije, a Mandžukića i kompaniju još čeka utakmica godine, finale Lige prvaka s Real Madridom 3. lipnja u Cardiffu. Nogometaši Juventusa pobijedili su Crotone s 3:0 u pretposljednjem kolu Serie A u Torinu i osigurali šesti naslov prvaka za redom, a hrvatski nogometaš Mario Mandžukić je na svoj 31. rođendan zabio prvi gol na utakmici. Mandžukić je u 13. minuti probio obranu Crotonea i upisao je svoj deseti gol ove sezone. Na 2:0 povisio je Paulo Dybala u 39. minuti golčinom iz slobodnog udarca. U 83. minuti Juventus dolazi do konačnog rezultata, a strijelac je bio Alex Sandro. Do kraja je Mandžukić bio u prilici zabiti još jedan gol i to spektakularan, ali nije uspio. Juventus je tako došao do 33. naslova prvaka Italije, ranije su uzeli i Kup Italije, a Mandžukića i kompaniju još čeka utakmica godine, finale Lige prvaka s Real Madridom 3. lipnja u Cardiffu. Imaju priliku uzeti sve tri krune. Mandzukic Goal by videosansebastian Juventus vs Crotone 3-0 All Goals & Highlights… by YNWAHD Spomenimo kako je Milan kod kuće s uvjerljivih 3:0 slavio protiv Bologne uz dobar učinak Marija Pašalića koji je igrao čitav susret. Milanu je ta pobjeda donijela šesto mjesto koje vodi u Europsku ligu. Za Milan su zabili Deulofeu, Honda i Lapadula. Udinese je remizirao sa Sampdorijom kod kuće, a sat vremena na terenu odigrao je Andrija Balić, dok Perica nije ni ulazio. Zabili su Thereau za Udine, a Muriel za Sampdoriju. Na utakmici su pala tri crvena, dva za Udinese i jedan za Sampdoriju. Genoa našega trenera Ivana Jurića spasila se ispadanja pobjedi nad Torinom 2:1, a posljednje kolo odlučuje hoće li ligu napustiti Crotone ili Empoli, koji je danas izgubio kod kuće protiv Atalante s 1:0. Empoli ima bod više i ide u goste Palermu koji je odavno drugoligaš, dok Crotone doma igra protiv Lazio.