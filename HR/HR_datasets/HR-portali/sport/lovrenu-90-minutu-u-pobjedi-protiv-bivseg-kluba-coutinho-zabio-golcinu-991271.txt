Liverpool je u posljednjoj utakmici 26. kola engleske lige slavio na gostovanju kod Southamptona. Završilo je 2:0. Dejan Lovren odigrao je svih 90 minuta protiv svojeg bivšeg kluba i u 43. minuti zaradio žuti karton. Posljednji put je u udarnom sastavu redsa u Premiershipu bio prije točno deset utakmica. Liverpool je poveo već u trećoj minuti nakon sjajnog udarca Coutinha s 30-ak metara. Konačni rezultat postavio je Sterling koji je u 73. minuti jednu odbijenu loptu pospremio iza leđa Forstera. Zanimljivo da je Liverpool iz dva udarca zabio dva gola. Redsi su tako došli na samo jedan bod zaostatka za petoplasiranim Southamptonom. >> Pogledajte kako je Lovren odigrao u pobjedi protiv Southamptona >> Kramarić se nije upisao u strijelce, ali zaprijetio je Howardu tri puta 