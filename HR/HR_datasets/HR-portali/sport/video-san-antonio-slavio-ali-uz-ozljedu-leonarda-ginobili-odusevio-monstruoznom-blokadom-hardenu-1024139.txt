San Antonio je doživio pravi šok u finišu utakmice kada je zbog ozljede skočnog zgloba izašao Kawhi Leonard. Košarkaši San Antonija slavili su u petoj utakmici polufinalne serije doigravanja protiv Houstona sa 110:107 i to nakon produžetka. Spurs sada vodi s 3:2 u seriji, za pobjedu je možda i najviše zaslužan Danny Green koji je ubacio sedam od devet koševa u produžetku, ali utakmicu je završio sa 16 poena, pet skokova i tri asistencije na svom kontu. Bolji od njega bili su Leonard sa 22 poena, 15 skokova i četiri asistencije, Patty Mills je pridonio s 20 poena, Aldridge je upisao 18 poena i ugrabio 14 skokova, a Simmons je upisao 12. No, San Antonio je doživio pravi šok u finišu utakmice kada je zbog ozljede skočnog zgloba izašao Kawhi Leonard. No, valja istaknuti kako je izvanrednu utakmicu odgirao Manu Ginobili koji je u posljednjoj minuti regularnog dijela položio za 101:101, a na isteku produžetka opalio je blokadu Hardenu za tricu kojom bi Houston možda izborio novi produžetak. — RivistaUfficialeNBA (@RivistaNBA) 10. svibnja 2017. Harden je pak utakmicu završio s ‘triple-doubleom’, a upisao je 33 poena, deset skokova i deset asistencija, ali nije se baš iskazao kada je trebalo jer je činio previše grešaka koje su na koncu njegovu momčad stajale pobjede. Kod Houstona dobri su još bili Patrick Beverly s 20 poena i Ryan Anderson s 19 poena i sedam skokova. Šesta utakmica odigrat će se u Houstonu, a San Antonio bi mogao imati gadnih problema jer im otprije nema Parkera, a pitanje je hoće li Kawhi Leonard moći igrati. 