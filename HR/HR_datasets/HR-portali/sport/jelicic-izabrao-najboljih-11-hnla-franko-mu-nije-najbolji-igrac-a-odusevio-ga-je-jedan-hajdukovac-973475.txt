Screenshot (HTV) U POSLJEDNJOJ ovosezonskoj HRT-ovoj emisiji "Stadion" bivši hrvatski nogometaš Joško Jeličić, koji je danas nogometni analitičar, složio je svoju idealnu momčad prvenstva. Očekivano, u momčadi se našlo najviše igrača Rijeke, kluba koji je prekinuo dominaciju Dinama.  Za vratara je izabrao Prskala iz Rijeke, a u obrani Jeličićeve momčadi su njegovi suigrači s Rujevice Ristovski i Elez, Osijekov Barišić. Drugog stopera nije mogao izabrati pa je odlučio staviti Mitrovića iz Rijeke ili Sigalija iz Dinama. "Prskalo je napravio nevjerojatan iskorak, veliki je navijač Rijeke i jako mi je drago zbog njega. Ristovski je najbolji desni bočni u ligi, a Barišić lijevi. Elez je moderan stoper, ali previše nonšalantan i vjerujem da će mu to Kek izbiti iz glave, dok drugog stopera nisam mogao izabrati jer su Mitrović i Sigali odigrali po jednu polusezonu. I u veznom redu dominiraju igrači Rijeke, ali za Jeličića Franko Andrijašević nije najbolji nogometaš u ligi. "Bradarić i Mišić su najbolji par veznih igrača u ligi. Franko je MVP lige, njen najkorisniji igrač, ali Soudani je i dalje najbolji nogometaš u HNL-u." Napad je rezerviran za najboljeg strijelca prvenstva. "On me je oduševio, iznenadio. Marko Futacs je ogromno iznenađenje. Lako je sada pričati o njemu i hvaliti ga, ali trebalo je stati uz njega kad se ozlijedio na početku. Hajduk je to napravio i ovako mu se vratilo." Jeličićevih 11:  Prskalo (Rijeka)Ristovski (Rijeka) - Mitrović (Rijeka)/Sigali (Dinamo) - Elez (Rijeka), Barišić (Osijek) Bradarić (Rijeka) - Mišić (Rijeka)Vešović (Rijeka) - Andrijašević (Rijeka) - Soudani (Dinamo)Futacs (Hajduk)