U zagrebačkom derbiju na kojem je palo čak 12 pogodaka Futsal Dinamo je svladao Alumnus s 8:4. U derbiju kola makarsko Novo Vrijeme na domaćem je terenu nadvisilo Split Tommy s 3:1, dok je Nacional slavio na gostovanju kod Osijek Kelmea. Alumnus i Futsal Dinamo u Martinovki su odigrali pravu futsal poslasticu u kojoj je Futsal Dinamo na kraju zasluženo slavio i upisao prvu pobjedu u sezoni. Modri su već na poluvremenu imali veliku prednost od 6:1 te pobjeda momčadi Miće Martića u niti jednom trenutku nije došla pod znak pitanja. Najbolji kod Futsal Dinama bili su Hrvoje Penava, koji je zabio hat-trick, i Sadat Ziberi koji je zabio dva pogotka te je, zbog sjajnih driblinga, bio nepremostiva prepreka za obranu Alumnusa koji je u nastavku utakmice u dva navrata došao na tri pogotka zaostatka, ali više od toga nisu mogli. Za Futsal Dinamo pogotke su još zabili Matija Đulvat, Matija Capar i Kristijan Grbeša, a svoj debi upisao je reprezentativac Engleske Douglas Reed. Dvostruki strijelac za Alumnus bio je Ivan Tvrtko Pajalić, a po jedan pogodak zabili su Luka Davidović i Ante Matan. U derbiju 2. kola makarsko Novo Vrijeme na domaćem je terenu s 3:1 svladalo viceprvaka Split Tommy. Aktualni prvak Nacional nadvisio je Osijek Kelme u Osijeku s 4:1, a Uspinjača je s 2:0 bila bolja od dubrovačkog Squarea u Zagrebu. Brod 035 slavio je u Puli kod Potpićana 98 Istre, a Solin je svoju utakmicu protiv Vrgorca odgodio. 1. HMNL 2. kolo: Alumnus – Futsal Dinamo 4:8 Novo Vrijeme – Split Tommy 3:1 Osijek Kelme – Nacional 1:4 Uspinjača – Square 2:0 Potpićan 98 Istra  - Brod 035 5:6 Solin – Vrgorac ODGOĐENO Tablica: 1. Nacional 6  2. Futsal Dinamo 4 3. Novo Vrijeme 4 4. Uspinjača 4 5. Split Tommy 3 6. Alumnus 3 7. Brod 035 3 8. Osijek Kelme 1 9. Solin 0 10. Vrgorac 0 11. Square 0 12. Potpićan 98 Istra