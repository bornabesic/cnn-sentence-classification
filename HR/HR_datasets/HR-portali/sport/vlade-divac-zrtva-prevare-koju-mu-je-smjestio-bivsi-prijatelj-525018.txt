Zoran Milašinović, bivši prijatelj i poslovni partner legendarnog srpskog košarkaša Vlade Divca uhićen je pod sumnjom da je krivotvorio Vladin potpis i tako njegov stan od 450 m2 stavio pod hipoteku za kredit koji nije vraćao, javlja srpski Blic te nastavlja: - Uhićena je i činovnica suda u Kraljevu koja je radila na ugovoru. Da je njegov stan na bubnju Divac je sazna kada su na njegova vrata pokucali ovršitelji. Kako je Milašinović zapao u financijske probleme te nije bio u mogućnosti vraćati kredit, banka je aktivirala hipoteku i šokirala košarkašku legendu. Milašinović je u Srbiji poznat kao bivši košarkaš, trener, ugledni sportski radnik te navodno uspješni biznismen. 