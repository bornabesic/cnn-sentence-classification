David Čolina se kao lijevi bočni vjerojatno neće nazabijati golova u karijeri, ali da više ne zabije niti jedan, jučerašnji će Španjolskoj pamtiti cijeli život. S 25 metara je ljevicom iz voleja pogodio same rašlje gola “furije”. Bio je to gol koji će gotovo sigurno biti najljepši na Euru u Hrvatskoj. Majstorija lijevog bočnog Dinama. Zabio je gol iz našeg jedinog udarca na gol. [VIDEO] Kakav pogodak je danas zabio naš David Čolina za U-17 reprezentaciju Hrvatske protiv Španjolske- morate pogledati! What a stunner our youngster David Čolina scored today vs. Spain U-17- you have to see it! Eurogol u stilu Roberta Carlosa, jednog od najboljih lijevih bočnih u povijesti nogometa. Majstorija koja će obići cijeli svijet, šteta samo što to nije bio pobjednički gol. Hrvatska je protiv Španjolske u svojem oproštaju od Eura odigrala 1-1. Vodili su naši U-17 reprezentativci sve do sudačke nadoknade, a onda je bod Španjolcima donio Blanco. Nije Španjolska igrala u najjačem sastavu jer je prolazak u četvrtfinale osigurala prije posljednjega kola, ali naši su mladi napokon odigrali dobru partiju. - Šteta, na kraju možemo jako žaliti za ta tri boda - rekao je izbornik Dario Bašić i dodao: - Nije mojim igračima bilo lako nakon dva poraza. Odigrali smo dobru utakmicu s puno motiva, a to mogu samo snažne osobe. David Čolina i golman Dominik Kotarski bili su naši najbolji igrači na utakmicama u Rijeci i Kostreni. - Čolina je jedan od najvećih potencijala ove generacije. On igra na visokoj razini i uz ispravljanje nekih pogrešaka on može biti perspektivno rješenje na svojoj poziciji. Kotarski je ulijevao sigurnost - kaže Bašić. Turska je u drugoj utakmici naše skupine na Rujevici pobijedila Italiju 2-1. Turci su prošli dalje. Četvrtfinala Europskog prvenstva igrat će se 12. i 13. svibnja u Velikoj Gorici, Zaprešiću i Varaždinu. 