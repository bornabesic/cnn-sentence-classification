SRBIJA je napravila veliki korak prema plasmanu na Europsko rukometno prvenstvo u Hrvatskoj. U utakmici 3. kola kvalifikacija slavila je u Rumunjskoj 23:22. Junak pobjede Srbije bio je Petar Nenadić. Prvo je kod vodstva 22:21 napravio prekršaj u napadu i dopustio domaćima izjednačenje, ali je u zadnjem napadu na utakmici dvije sekunde prije kraja zabio vrataru kroz noge za ludo slavlje. Skinuo je dres i počeo nekontrolirano trčati po terenu, a ubrzo su mu se pridružili i suigrači.  Sada u ovoj skupini Srbija, Bjelorusija i Rumunjska imaju po četiri boda, dok je Poljska bez bodova.