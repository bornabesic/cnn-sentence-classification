Screenshot (Youtube) NAJVAŽNIJI igrač Golden Statea u finalu Zapada je Zaza Pachulia. Nije se proslavio igrama na parketu, već time što je ozlijedio najboljeg igrača San Antonija, Kawhija Leonarda. Bez svog najboljeg igrača, koji se ozlijedio dok je San Antonio u prvoj utakmici gazio Curryja i društvo, druga momčad Zapada u finalu gubi 0:3.  Iako je Kawhi rekao da Pachulia nije kriv za njegovu ozljedu, trener San Antonija Gregg Popovich je potez Gruzijca nazvao nesportskim, opasnim i usporedio ga s ubojstvom iz nehaja.   Navijačima nije dugo trebalo da počnu prijetiti Pachuliji i njegovoj obitelji. "Ne krivim Popa za sve, ali... Ono što je on rekao imalo je mnogo utjecaja. Navijači samo čuju poruku, kažu sebi "Pop je to rekao i tako mora biti" i krenu po osvetu. Prijetite meni, ali ne mojoj ženi i djeci", rekao je Pachulia i dodao da ne krivi Popovicha, ali da je trener San Antonija veliki dio ovoga što mu se događa.