U najvećem derbiju turskog nogometa Galatasaray, kojeg vodi hrvatski stručnjak Igor Tudor, je na svom travnjaku izgubio od Fenerbahčea 0-1. Pobjednika je odlučio pogodak brazilskog veznjaka Josefa Souze u posljednjim trenucima susreta. Ovim porazom Galatasaray je praktički ostao bez izgleda za plasman u Ligu prvaka, a Tudor si je dodatno otežao situaciju na klupi trofejnog kluba. Turski mediji su uoči derbija objavili vijest kako je devet igrača Galatasarayja prosvjedovalo kod predsjednika Dursuna Ozbeka zbog Tudorovih metoda rada. Igrači su se žalili da ih hrvatski stručnjak 'gazi' na treninzima, te da inzistira na disciplini na kakvu nisu navikli. Mediji već danima nagađaju kako bi Tudor na koncu sezone mogao napustiti klupu Galatasarayja.  Najtrofejniji turski klub je četvrti na ljestvici sa četiri boda manje od Fenerbahčea, dok drugoplasirani Istanbul Basaksehir ima osam bodova više. Na vrhu ljestvice je Bešiktaš sa 61 bodom. >>Hrvatski trener želi dovesti Mandžukića u slavni klub: 'Tko ne bi htio igrača poput njega' 