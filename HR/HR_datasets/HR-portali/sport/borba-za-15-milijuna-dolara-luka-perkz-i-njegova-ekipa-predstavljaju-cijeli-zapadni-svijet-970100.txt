ZAVRŠILA je grupna faza natjecanja turnira League of Legends Mid-Season Invitational na kojem se najbolji timovi svijeta bore za nagradni fond veći od 1,5 milijuna dolara, ali i bolju poziciju svoje regije na League of Legends World Championshipu koji će se održati krajem ove godine. Naš Luka "PerkZ" Perković sa svojom ekipom G2 Esports uspio se plasirati u polufinale i tako su Kraljevi Europe jedina preostala ekipa zapadnog svijeta! >>MLADI HRVAT ZA VELIKE REZULTATE Luka "PerkZ" Perković ponovo na vrhu Europe G2 Esports je s osvojenim trećim mjesto izbjegao SKT Telecom T1, notorne Koreance koji vladaju League of Legendsom posljednjih nekoliko godina i igrat će protiv kineske ekipe Team We. Naravno, Luka i G2 Esports morat će odigrati meč života da bi se plasirali u finale, ali i ovaj turnir je pokazao da su iznenađenja moguća. U drugom polufinalnom paru SKT Telecom T1 očekuje Flash Wolves, jednu od dviju ekipa koje su im nanijele poraz u grupnoj fazi. Wolvesi su spremni i znaju kako pobijediti SKT, a jedan od načina su im pokazali i kolege iz Kine Team We kada su u meču koji nije imao rezultatski značaji s Lucianom na midu pregazili Fakera i ekipu. Bez obzira na sve, Europa još jednom ima predstavnike među najbolje četiri ekipe na svjetskom turniru, ali ovaj put i Hrvatska ima svog predstavnika. Luka je odigrao turnir na razini, bilo je grešaka, ali i odličnih poteza, uglavnom se uklopio u ozračje svoje ekipe. U intervjuima skroman i samokritičan, ali i vidljivo sretan radi uspjeha koji su ostvarili. Polufinala su na rasporedu 19. i 20. svibnja u 20 sati, pa upalite stream i pogledajte kako su Luka nosi s Fakerom i najboljim igračima na svijetu.