Jedan od najbogatijih klubova svijeta pariški PSG odlučan je ove zime kupiti francuskog napadača Antoinea Griezmanna, za kojeg Atleticu iz Madrida nudi 99 milijuna eura.  Taj iznos je zapravo otkupna klauzula za Griezmanna koju je Atletico postavio prilikom potpisivanja produžetka ugovora do 2021. godine, piše španjolski list Sport. PSG nakon odlaska Zlatan Ibrahimovića želi dovesti vrhunskog napadača, a kako su propali pregovori s zvijezdom Barcelone Neymarom, jer mu Francuzi nisu htjeli platiti i porezni dug španjolskim vlastima, okrenuli su se domaćoj zvijezdi. "Griezmann je upravo ono što PSG-u treba, a ja sam uvjeren da bi on i Edison Cavani bili obojit dvojac", kazao je sportski direktor prvaka Francuske Patrick Kluivert. Griezmann se još nije oglasio, kao ni uprava Atletica. Francuz je u Atleticu od 2014. godine,došao je iz Real Sociedada za 30 milijuna eura,  a u 81 nastupu postigao je 50 golova za madridski klub.   