Dinamovi klinci, 2007. godište, obranili su prošlogodišnji naslov na osmom Bubamara Total TV kupu. Dinamo je u finalu sa 3:1 bio bolji od vršnjaka iz Hajduka. Treće mjesto osvojio je Maribor koji je bio bolji od Sesvetea (1:0). Na turniru su nastupile 32 momčadi iz osam država. Najbolji igrač turnira je Adnan Bećirović (Dinamo), najbolji strijelac sa sedam pogodaka bio je Duje Polić (Hajduk), a najbolji vratar je Nejc Antonić (Maribor). Nagrade najboljim pojedincima dijelio je i Branko Strupar, a među uzvanicima je bio i zagrebački gradonačelnik Milan Bandić.  - Hvala Bogu na lijepom vremenu. Riječ je o jednom od najboljih turnira ovakvog tipa u regiji. Najvažnije je da kod djece probudimo osjećaj za međusobno poštovanje i sportsku kulturu. Rezultat nije presudan, zato je svaki sudionik našeg turnira dobio medalju za uspomenu na nastup. Naravno, želio bih pohvaliti sve moje suradnike bez kojih ovaj turnir ne bi bio moguć. To su Slavko Fofić, Nikola Glavaš, Zlatko Hajduković, Petar Mitić, Stipica Pilj, Burno Peterman, Slavko Livaja, Mladen Čavić, Kristijan Topolko, Andrej Lovrećek, Mladen Kasunić, Luka Hajduković, Marko Drempetić, Mario Tokić i Matej Livaja - kazao nam je Stipe Tokić, glavni organizator turnira.  