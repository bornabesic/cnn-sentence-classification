Manchester United sinoć je u prvom susretu osmine finala Europske lige odigrao 1:1 protiv Rostova i ostvario dobar rezultat pred uzvrat. No, ono što će mnogi više pamtiti od same utakmice, a posebno jedan dječak, lijepa je gesta Josea Mourinha, trenera Uniteda. Iako mnogi za njega kažu da je hladan i prgav, Portugalac povremeno pokaže i svoju nježniju stranu, kao što je to napravio sinoć u Rostovu. Hodajući tunelom ispred svlačionica, Mourinho je vidio dječačića koji ga je oduševljeno gledao. Slavni trener došao je do njega, zagrlio ga i poljubio te ga razveselio. Dječak se u nevjerici da mu je tako pristupio poznati trener uhvatio za glavu i dobio uspomenu za cijeli život. Video je odmah postao hit i oduševio mnoge ljude iz cijeloga svijeta. Jose, svaka čast. Dječakov osmijeh ono je što ćemo pamtiti. >>United remizirao kod Rostova, Ajax izgubio 