Nakon ispadanja od Veszprema u osmini finala Lige prvaka, PPD Zagreb donio je odluku o smjeni trenera. iako se govorilo da to toga neće doći jer je klub ispao od realno jače momčadi, Silvio Ivandija danas je postao bivši. Već se zna i da će ga naslijediti Slavko Goluža. "U ponedjeljak 03. travnja došlo je do sporazumnog raskida suradnje između rukometnog kluba Prvo plinarsko društvo Zagreb i trenera prve ekipe Silvija Ivandije. Uprava rukometnog kluba PPD Zagreba donijela je odluku da će hrvatske prvake s klupe voditi gospodin Slavko Goluža. Suradnja između trenera Goluže i PPD Zagreba dogovorena je do kraja tekuće sezone", piše na stranicama kluba. Goluža će tako popuniti rupu u svom rasporedu do kraja sezone, a nakon toga preuzima klupu Tatrana iz Prešova s kojim je prije nekoliko dana dogovorio suradnju od sljedeće sezone. >>Slavko Goluža novi trener Tatrana iz Prešova 