Split i Lokomotiva remijem (0:0) su zaključili 29. kolo Prve HNL. Bila je ovo vrlo slabašna utakmica u kojoj su razočarale obje momčadi. Malobrojni gledatelji u Parku mladeži su vidjeli tek pokoju prigodu, vrlo loših 90 minuta. Lokomotiva je imala veći posjed i dominirala splitskim travnjakom u prvom dijelu, no ostala bez ozbiljnijih pokušajima prema vratima Tomislava Duke. Domaći je vratar u tom periodu tek jednom reagirao obranivši prizeman udarac Erosa Grezde. Split je opasan bio u 55. minuti iz velike gužve ispred Šempera . Do lopte je na kraju stigao Ugrina koji je tukao iz okreta, no Šemper je loptu odbio u korner. Lokomotiva je brzo uzvratila pokušajem Bočkaja iz slobodnog udarca, ali Duka je još jednom bio spreman. Rezultat se do kraja utakmice nije mijenjao, obje su momčadi tako stigle od jednoga boda, čime je Split pobjegao posljednjeplasiranoj Cibaliji na pet bodova prednosti, piše Goal. Bio je to već šesti uzastopni susret Splita bez pobjede, a što je još tragičnije Split pritom nije zabio niti jedan gol. Split (4-2-3-1): Duka - Jurendić, Dupovac, Škvorc, Merajić - Vidović, Boljat - Tomičić (od 81. Okechukwu), Pavlovski (od 66. Pešić), Perković - Ugrina (od 75. Jovanović). Lokomotiva (4-3-3): Šemper - Karačić, Majstorović, Rrahmani, Rožman - Ćorić (od 78. Halilović), Capan, Karimi - Grezda, Mihaljević (od 57. Doležal), Bočkaj. >>Plavi šokirani: Hajduk je pobjedom u Maksimiru udaljio Dinamo od obrane naslova >>Rijeka u Puli propustila priliku zacementirati povijesni naslov