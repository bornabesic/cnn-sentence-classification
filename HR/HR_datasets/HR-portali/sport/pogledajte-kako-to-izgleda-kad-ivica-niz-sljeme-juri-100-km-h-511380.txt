Ivica Kostelić (37) u nedjelju će skijati slalomsku utrku na Svjetskom prvenstvu u St. Moritzu. Baš na mjestu gdje je prije 14 godina postao svjetski slalomski prvak. Tjedan dana uoči svog posljednjeg nastupa na SP-u u karijeri najbolji hrvatski skijaš trenirao je na Sljemenu. I pritom je snimao svoj trening koristeći uređaje, koji pokazuju otkucaje srca, trenutačnu brzinu i G sile. - Šteta što ranije u mojoj karijeri nije bilo ovakvih gadgeta... Mogao sam snimiti mnogo ovakvih zabavnih uradaka - napisao je Ivica na svojem Facebook profilu. Steta sto ranije u mojoj karijeri nije bilo ovakvih gadgeta...mogao sam snimiti puno ovakvih zabavnih uradaka :) Za početak je Kostelić snimio dva uratka, trening spusta i slaloma. I zanimljivo je vidjeti kako Ivica juri 100 km/h niz sljemenske staze blizu drveća.  Uostalom, od skijaškog profesora se može štošta naučiti, a njegove dvije snimke daju nam sjajan uvid u to koliko je vještine zapravo potrebno da bi se bilo vrhunski skijaš.  Evo jos jedan video uradak iz zanimljive perspektive s jucerasnjeg treninga slaloma na Skijalište Sljeme :) 