Nizozemski napadač Memphis Depay zaboravio je Manchester Unidet u kojem nije uspio iskazati potencijal, a dolazak u Lyon bio je, čini se, pun pogodak! Igra u sjajnoj formi, a u posljednjih šest utakmica postigao je pet golova uz četiri asistencije. Zablistao je i danas u 29. kolu protiv Toulousea kad je Lyon na domaćem travnjaku slavio sa 4:0. Depay je u 82. minuti bio zaslužan za potez utakmice pogodivši snažnim udarcem sa čak 50 metara, postavivši konačan rezultat. Lyon je tako učvrstio četvrto mjesto koje vodi u kvalifikacije za Europsku ligu.   U 28. kolu Premier lige u nedjelju je Liverpool na domaćem terenu protiv Burnleyja slavio sa 2-1, i sada je četvrti sa pet bodova više od Arsenala, koji ima dvije utakmice manje. Gosti su poveli u 7. minuti pogotkom Ashleyja Barnesa, a Liverpool je poravnao u sudačkoj nadoknadi prvog poluvremena, a strijelac je bio Georginio Wijnaldum (45+1). Pobjedu Liverpoolu donio je Emre Can u 61. minuti. Hrvatski stoper Dejan Lovren zbog ozljede nije igrao za Liverpool. U posljednjem susretu 24. kola njemačkog nogometnog prvenstva HSV je pobijedio Borussiju Moenchengladbach 2-1 osvojivši važne bodove u borbi za prvoligaški spas. Gosti su poveli u 22. minuti golom Andreasa Christensena, no HSV je u nastavku susreta okrenuo rezultat. Izjednačio je Filip Kostić u 36. minuti, a pobjedu HSV-u donio je Bobby Wood u 80. minuti. HSV je ovom pobjedom ostao na 16. mjestu koje vodi u dodatne kvalifikacije, ali ima isti broj bodova kao i Wolfsburg i Werder na 14. 15. mjestu. Posljednja dva mjesta koja vode u niži rang natjecanja i dalje drže Ingolstadt sa 19 i Darmstadt sa 15 bodova. U ranije odigranom susretu Schalke je na domaćem terenu svladao Augsburg sa 3-0. Schalke je poveo 2-0 golovima Guide Burgstallera u 4. i 29. minuti. No, u 32. Augsburg je dobio priliku smanjiti zaostatak iz penala, ali je udarac Paula Verhaegha obranio vratar domaćina. I samo dvije minute kasnije stigla ih je kazna, jer je Daniel Caligiuri zabio za konačnih 3-0. Na ljestvici vodi Bayern sa 59 bodova, deset više od RB Leipziga i čak 16 bodova više od Borussije Dortmund na trećem mjestu.  >>Za više sporta posjetite našu Facebook stranicu Večernji list - Sport 