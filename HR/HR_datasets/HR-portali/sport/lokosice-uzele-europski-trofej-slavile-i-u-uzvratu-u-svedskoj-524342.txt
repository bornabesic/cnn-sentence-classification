Sportska direktorica, legendarna Klaudija Bubalo, nije to mogla izdržati, ostala je u Zagrebu i poručila djevojkama: - Samo hrabro, gore treba ići dobiti utakmicu, pobjedom osvojiti ovaj trofej, a ne čuvati prednost iz Zagreba! Rukometašice Lokomotive su to čule, primile na znanje i - odradile na terenu. Nakon zagrebačkih 23-19, rezultata koji je bio velik, ogroman kapital uoči uzvrata, švedski Höör još jedanput je pao. Ovoga puta u Švedskoj, sa samo malo manje uvjerljivih 24-21. Na poluvremenu je bilo 10-10, Šveđanke su prijetile da se nekakvom serijom odvoje i približe poništavanju Lokomotivine prednosti, ali ništa od toga. Trener Nenad Šoštarić, iskusni stručnjak koji je još sredinom 80-ih u prvu momčad današnju direktoricu Bubalo, ostao je miran, staložen, a takve su bile su njegove i igračice... Rukometašice Lokomotive tako su osvojile prvi veći trofej i još od davne 1991. godine kada su osvojile EHF Kup i prvenstvo Jugoslavije. 