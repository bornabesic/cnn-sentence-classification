DOK su vani profesionalni gejmeri zvijezde koje zarađuju milijune kune, a najveći esport turniri imaju milijunske nagradne fondove, domaći esport nije ni blizu tih razmjera. Međutim, to ne znači da ga nema. Zahvaljujući pojedincima, udrugama, zajednicama gejmera i ponekoj tvrtki, domaći gejmeri povremeno dobiju priliku natjecati se, a ponekad i nešto zaraditi. Sve je to daleko od stalnih prihoda, a još dalje od ikakva zvjezdanog statusa, ali nešto se ipak događa.  >>GEJMERI NISU GIKOVI, NEGO SPORTAŠI NOVE ERE Mjesečno zarađuju preko 200 tisuća kuna! >>IZNOSI OD KOJIH BOLI GLAVA Profesionalni gejmeri godišnje zarađuju milijune Esport  u Hrvatskoj nije ni blizu afirmacije, iako situacija u regiji nije puno bolja, kolege u Srbiji rade odličan posao i njihov esport polako, ali sigurno izlazi na međunarodnu scenu. Pitanje je vremena kada će ostale zemlje u regiji slijediti taj primjer. Iako su događaji u Hrvatskoj poput Reboot InfoGamer sajma i Gaming Arena Zagreb u sklopu Croatia Music Week festivala ugostili esport turnire, radi se o dvama događajima godišnje, od čega je jedan prvi put održan ove godine. Između tih događaja organiziraju se razne online lige i turniri s manjim nagradnim fondovima, kojima je u fokusu pružiti igračima priliku da stvaraju timove i međusobno se natječu.