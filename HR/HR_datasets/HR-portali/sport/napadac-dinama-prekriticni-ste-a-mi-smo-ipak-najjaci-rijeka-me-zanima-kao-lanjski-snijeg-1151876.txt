Plavi su pobjednički krenuli u nastavak prvenstva, no nimalo lako nisu došli do 1:0 pobjede nad Slavenom Belupom. Taj jedini pogodak postigli su iz opravdano dosuđenog jedanaesterca, u gornji vratarov desni kut snažnim je udarcem zabio Armin Hodžić. Kad se mladi BiH napadač spomene, prvo što padne na pamet je ona golčina Interu. Volim “pričati” na terenu Sjetite li se često tih škarica u ljeto 2015. i hat-tricka, hoćemo li opet vidjeti nešto slično? – Sjetim se kada ih vidim na televiziji. Nisam čovjek koji živi od prošlosti, zanima me ono što je ispred mene. Kakav bi to bio nogometaš da se ne nadam da će biti još puno hat-trickova? U svaku utakmicu ulazim da zabijem što više – kazao je Hodžić. Vi i Henriquez puno ste zabijali u svojim prvim sezonama u Dinamu, no onda je golijada stala, zašto? – Da znam odgovor na to pitanje, znao bih što mi je činiti da to promijenim. Bilo je tu svega pomalo – novi suigrači, izostanak sportske sreće i pravih prilika, slabija minutaža. Nije bilo kontinuiteta. Je li se promijenilo nešto u igri Dinama pa zato i nemate puno šansi? – U sustavu igre nije se puno toga promijenilo, no otišao je trener s kojim smo bili dugo i koji je stvorio pobjedničku atmosferu u svlačionici. Potom smo se privikavali na Kranjčara, da bi na koncu došao Petev. Sa svakim novim trenerom treba određeno vrijeme da svlačionica “klikne”. Sad smo prošli pripreme i svaki je dan atmosfera sve bolja. Ove sezone niste puno igrali, samo 16 utakmica i postigli ste četiri pogotka (od toga jedan u kupu i tri u prvenstvu), hoće li proljeće za vas biti bolje? – To je taj kontinuitet o kojem sam vam govorio. E, sad, što se tiče proljeća, ako želite da vam kažem da ću zabiti 10 komada i odvesti Dinamo do naslova, pogriješili ste sugovornika. Nisam takav tip. Više sam onaj koji sam sebi kaže: “Evo, tamo je teren; idi i dokaži se”. Jer svaki dan i svaka utakmica nova je prilika za dokazivanje. Mislim da je to jedini ispravan put i jedini koji znam. Po čemu se Petev razlikuje od vaših dosadašnjih trenera? Rijeka me uopće ne zanima – S trenerom se još upoznajemo. Preuzeo nas je u jeku sezone i zapravo nije bilo prilike da upoznamo međusobne navike. Sada je već puno bolje. Ima svoju viziju Dinama u kojoj svatko zna gdje mu je mjesto i što treba činiti. Ja to poštujem i nemam problem s prilagodbom na njegove zahtjeve. Je li vas zabrinula Rijeka koja je preokrenula u Osijeku i ostavila vas na šest bodova zaostatka? – Gledam samo svoju momčad i Rijeka me uopće ne zanima. Možda će zvučati prepotentno, ali dok god Dinamo ima sve u svojim rukama, protivnici me zanimaju kao lanjski snijeg. A činjenica je da, ako mi dobijemo svaku utakmicu do kraja prvenstva, naslov ostaje u Maksimiru. Hoće li odlučivati međusobni susreti? – Pobjeda protiv Belupa vrijedi kao i protiv Rijeke, Hajduka, Osijeka ili Cibalije. Cilj je do kraja uzeti svih 45 bodova. Iako ste pobijedili u subotu, Dinamo nije igrao dobro. Hoće li biti bolje u nedjelju u Vinkovcima? – Čitamo što se piše i dojam je da ste malo prekritični. Da, nismo bili na razini pripremnih utakmica, ali okolnosti su takve. >> Preokret u Dinamovoj politici: Modri će potpisati ugovore s još petoricom nogometaša, evo kojima! 