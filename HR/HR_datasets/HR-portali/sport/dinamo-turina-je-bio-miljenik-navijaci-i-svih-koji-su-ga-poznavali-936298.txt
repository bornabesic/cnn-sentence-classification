Prije točno godinu dana napustio nas je hrvatski vratar Ivan Turina. Njegov bivši klub Dinamo na klupskim stranicama prisjetio se tog tragičnog događaja. "Prošlo je točno godinu dana otkad nas je napustio Ivan Turina, bivši vratar Dinama i miljenik navijača modroga kluba. Njegov tragičan odlazak šokirao je tog 2. svibnja 2013. sve one koji su Ivana poznavali od malih nogu, koji su imali priliku s njim surađivati ili oni koji su ga poznavali tek s nogometnih travnjaka. Ivan Turina bio je veliki čovjek, veliki vratar koji je karijeru, nažalost puno prerano, završio u švedskom AIK-u, klubu kojem je puno značio. Baš kao i Dinamu, njegovom klubu koji je volio i u kojem je počeo svoju nogometnu karijeru i proveo brojne godine. Svojim pristupom i karakterom postao je miljenik zagrebačke publike, bio je čovjek velikog srca i imao je poseban odnos s navijačima modroga kluba", stoji na GNK Dinamo, a nesretnog vratara sjetio se i njegov posljednji klub u karijeri, švedski AIK. "Ivane, hvala na svemu", piše na stranici AIK-a. >>Prije godinu dana sve nas je šokirala smrt Ivana Turine 