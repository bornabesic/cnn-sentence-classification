Najbrža Hrvatica bila je jedna od kandidatkinja za medalju na dvoranskom Europskom prvenstvu u Beogradu da bi nekoliko dana prije prvenstva otkazala put. Andrea Ivančević se vratila, odradila pripreme u Splitu, ali ozljede je prate, na stazi i van nje. Ovaj put nije zadnja loža.  Tportal piše kako je hrvatska rekorderka na 60 metara i 60 metara s preponama slomila prst udarivši u kofer dok se pakirala i spremala iz Splita za Zagreb. Neće smjeti trenirati punom snagom oko tri tjedna i propustit će miting u poljskom Torunu i početak ljetne sezone. Baš je u Torunu u veljači ove godine  otrčala 7.96 sekundi na 60 metara s preponama što joj je četvrti rezultat karijere. Atletiku je počela trenirati s 15 godina, prije toga bila je u gimnastici, a prvi trener bio joj je Miljenko Rak, današnji kondicijski trener West Hama. Trebala bi se vratiti u kolovozu na Svjetskom prvenstvu u Londonu.