Foto: hajduk.hr / The Sun  MENADŽER Evertona Ronald Koeman izdao je naredbu: dovedite mi Lovru Kalinića. Nakon što se Sunderland nasmijao na ponudu od osam milijuna funti za Jordana Pickforda, Nizozemac se okrenuo Kaliniću, najboljem vrataru belgijske lige. Vijest je procurila prije nekoliko dana, kada su Englezi iskopali da Sunderland za U21 reprezentativca traži i do 30 milijuna funti. The Sun je danas objavio da Everton neće dati više od 18 milijuna funti oko 20 milijuna eura), i to je cijena koja se spominje u kontaktu pregovora s Kalinićem! Bivši hajdukovac i reprezentativac Hrvatske u Gent je stigao prije svega pet mjeseci za 3,1 milijun eura. 17 godina proveo je u matičnom klubu, a onda eksplodirao  Engleski mediji predstavljaju 27-godišnjeg Splićanina kao vratara u najboljim godinama, pamte njegovu izvedu protiv Tottenhama u Europa ligi i ističu da je matičnom Hajduku, uz nekoliko posudbi, dao 17 godina karijere. Tada je belgijski klub za njega iskrcao klupski rekord (tri milijuna eura). Everton je spreman platiti šest puta više. Engleski mediji pišu da postoji interes i za vratara Leicestera Kaspera Schmeichela, dok je Pickford stvar prošlosti.