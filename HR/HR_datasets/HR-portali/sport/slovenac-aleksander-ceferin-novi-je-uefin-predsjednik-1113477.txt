Slovenac Aleksander Čeferin novi je Uefin predsjednik. Čeferin je na Uefinu izbornom kongresu u Ateni osvojio 42 glasa, dok je njegov protukandidat Nizozemac Michael van Praag osvojio 13 glasova. Pravo glasa imalo je 55 Uefinih članica. Novi Uefin predsjednik rođen je u Ljubljani 13. listopada 1967. godine, gdje je diplomirao na Pravnom fakultetu. Predsjednik je Slovenskog nogometnog saveza od 2011. godine. Hrvatski nogometni savez predstavljali su predsjednik Saveza i član Izvršnog odbora Uefe Davor Šuker, izvršni direktor Damir Vrbanović te voditeljica Odjela za međunarodne poslove i licenciranje Ivančica Sudac. Predsjednik @nzs_si Aleksander Čeferin novi je predsjednik Uefe. Čestitamo! Info: https://t.co/1MU37FDyjg #UEFA #Elections #President Predsjednik Slovenskog nogometnog saveza zamijenit će Francuza Michela Platinija koji je u svibnju morao odstupiti nakon što ga je Etička komisija Fife suspendirala na četiri godine.  Čeferin je sedmi Uefin predsjednik od 1954. godine nakon Schwartza, Wiederkehra, Franchija, Georgesa, Johansson i Platinija.  >>Platini: Moja je savjest čista, u ničemu nisam pogriješio 