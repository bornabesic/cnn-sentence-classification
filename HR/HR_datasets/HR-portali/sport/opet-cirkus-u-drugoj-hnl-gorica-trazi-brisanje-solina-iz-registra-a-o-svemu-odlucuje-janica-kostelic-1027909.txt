Kolo prije kraja Druge HNL Gorica ima dva boda više od Solina na drugom mjestu koje vodi u doigravanje za ulazak u najviši rang, a baš se te dvije momčadi sučeljavaju u nedjelju u Velikoj Gorici i odlučuju o tome tko će zauzeti drugo mjesto. Nakon što je HNS u utorak objavio rješenje o licencijama za Prvu i Drugu HNL za sljedeću sezonu, prema kojima Split ispada u treću ligu, nastao je novi cirkus. Naime, predsjednik Gorice Nenad Črnko podnio je zahtjev za brisanje NK Solina iz registra profesionalnih klubova. Kolo prije kraja Druge HNL Gorica ima dva boda više od Solina na drugom mjestu koje vodi u doigravanje za ulazak u najviši rang, a baš se te dvije momčadi sučeljavaju u nedjelju u Velikoj Gorici i odlučuju o tome tko će zauzeti drugo mjesto. No, sve do sada ta borba za drugo mjesto nije bila toliko važna, ali onog trenutka kada je Solin podio zahtjev za licenciranjem itekako je postala važna. Jedan od osnovnih uvjeta za dobivanje licencije jest najmanje 51 posto profesionalnih igrača u momčadi, Solin je svejedno poslao zahtjev za licenciranjem i na koncu ga je i dobio. “Ja sam moje prijatelje iz Solina početkom svibnja upozorio i pitao ‘Ali vi ne planirate igrati Prvu ligu’. U sustavu Comet se jasno može vidjeti broj profesionalnih igrača, a oni su u tom trenuku imali tek jednog stranca i Šarliju, koji je kod njih na posudbi, a pod profi ugovorom je sa Slaven Belupom. Ja sam prije naše utakmice s Rudešom još jednom išao provjeriti ima li promjena i kad sam vidio da ih nema, naši igrači su se krenuli čistiti od kartona uoči kvalifikacija za Prvu ligu”, rekao je za Dalmatinski portal Črnko. Solin je licenciju dobio i sada je Gorica u velikim problemima jer će odlučujuću utakmicu igrati bez šestorice igrača. Črnko se sada snebiva nad činjenicom da su Solinjani dobili licenciju i odlučio je zatražiti da ih se izbriše iz registra. “Ne znam kako su dobili licenciju, ali mi smo sad uoči utakmice protiv njih bez šest kartoniranih igrača. Tu utakmicu smo mislili igrati s kombiniranim sastavom juniora i B-momčadi. Iskreno mi je žao što je do ovoga došlo, ali propisi se moraju poštovati. Osobno sam prijatelje iz Solina odavno upozoravao da nemaju igrače pod ugovorima”, izjavio je predsjednik Gorice. Na kocnu će o cijelom slučaju odlučivati Janica Kostelić. “Njezin ured će, kao i puno puta do sada, cijeli slučaj riješiti u roku od dva dana i očekujem da ćemo sve znati do petka. I dalje mi nije jasno kako je Solin dobio dozvolu za igranje u Prvoj HNL, ali očekujem da ih se izbriše iz registra profesionalnih klubova”, zaključio je Črnko.