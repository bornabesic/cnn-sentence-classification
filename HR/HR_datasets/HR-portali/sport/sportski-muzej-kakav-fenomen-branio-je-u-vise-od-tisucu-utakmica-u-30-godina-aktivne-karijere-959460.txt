Bravurozan, gibak, nametljiv, bio je jedan od najboljih vratara svijeta u svoje doba, a aktivna karijera trajala mu je, možete li vjerovati, 30 punih godina. Još uvijek drži rekord u broju nastupa za englesku reprezentaciju (125). Kakve je obrane znao činiti svjedoče i brojne fotografije reportera iza gola koji su slikali napadače trenutak nakon što su spoznali da je njihove udarce obranio – Peter Shilton. Bravurozan, gibak, nametljiv, bio je jedan od najboljih vratara svijeta u svoje doba, a aktivna karijera trajala mu je, možete li vjerovati, 30 punih godina. Još uvijek drži rekord u broju nastupa za englesku reprezentaciju (125). Puko nabrajanje njegovih dosega zahtijeva i prostora i vremena. U tih 30 godina stajanja među vratnicama Peter Shilton, rođen u Leicesteru 1949. godine, igrao je u 11 klubova, kao reprezentativni vratar bio je na tri svjetska prvenstva (1982, 1986, 1990), dva Eura (1980, 1990), osvojio je dva naslova klupskog prvaka Europe s s Nottingham Forestom (1978, 1979), a sveukupno je startao u više od tisuću utakmica. Da sve bude zanimljvije u cijeloj priči, kako mu je igrački vijek trajao, debitirao je na Svjetskom prvenstvu s čak 32 godine, 1982. godine u Španjolskoj. To ga nije omelo da sveukupno 17 puta brani na utakmicama svjetskih prvenstava, a od tih 17 utakmica u čak 10 nije primio gol. Inače, za Englesku je debitirao još 1970. godine protiv Istočne Njemačke naslijeđujući velikog Gordon Banksa. U nogometnoj povijesti zauzima počasno mjesto. I zbog svoje kvalitete i dugovječnosti. Bio je profesionalan igrač do 47. godine. Nažalost, najpoznatiji je ipak kao žrtva Maradonine “Božje ruke” na svjetskoj smotri u Meksiku  1986. godine. O tome, kasnije… Njegov suvremenik u engleskom nogometnom prvenstvu i na engleskom reprezentativnom golu bio je također izvrstan vratar Ray Clemence. Koji je tijekom Shiltonove karijere skupio 62 nastupa za reprezentaciju. Koliko je Shilton trajao mogao je imati skoro 200 nastupa za reprezentaciju da mu Clemence nije bio konkurencija. Ruku na srce, tadašnji engleski izbornici imali su uvijek veliku dvojbu, kome povjeriti povjerenje jer su obojica, i Shilton i Clemence, bili sjajni. Shiltonov refleks bio je ključan za jednu od najvećih senzacija u povijesti europskog i svjetskog nogometa. Da, Shiltonov refleks i pouzdanost na vratima pomogla je njegovom klubu Nottingham Forestu da u pet godina iz četvrte engleske lige dođe do naslova engleskog i europskog prvaka. Nogomet je najpopularniji sport na svijetu, nesumnjivo, a svoju popularnost, duguje činjenici da od svih sportova autsajder upravo u nogometu ima najveću šansu. Doista, povijest nogometa obiluje iznenađenjima i senzacijama i ustinu je teško odrediti, ocijeniti što je u nogometnoj povijesti najveće iznenađenje… Mnogi su mišljenja da je trijumf Urugvaja na svjetskoj smotri 1952. u Brazilu čak i najveća senzacija, ima i onih koji su razmišljanja da u najveća iznenađenja postave trijumf Liverpoola protiv Milana u finalu Lige prvaka, nakon 0-3 zaostatka u prvom poluvremenu. Primjera velikih iznenađenja ima bezbroj, no ako ćemo govoriti o najvećem iznenađenju u kontinuitetu onda bez premca epitet “majke svih senzacije” pripada Nottingham Forestu, engleskom nogometnom klubu koji je 1973. godine nastupao u četvrtoj engleskoj ligi, da bi 1978. i 1979. godine bio – europski prvak. Nakon sjajnih partija u prvom finalu Nottingham forest je pobijedio švedski Malmoe, u drugom finalu njemački Hamburg Sport Verein kojeg je vodio hrvatski stručnjak Branko Zebec i u kojem je igrao naš Ivan Buljan. I sve to samo s jednom konstantom, vratarom Peterom Shiltonom i menedžerom Brianom Cloughom. U Kupu prvaka tih godina Shilton je činio čuda. Red se i prisjetiti koji su igrači branili boje Foresta u slavnim godinama, godinama osvajanja europskih naslova; Shilton, Anderson, Clark, McGovern, Lloyd, Burns, Gemmill, Bowyer, Birtles, Woodcock, Francis, Robertson. Ipak, prvo ime bio je Shilton. Tijekom Svjetskog prvenstva u Meksiku 1986. godine bio je vratar kojem je Diego Maradona gol zabio rukom. U četvrtfinalnoj utakmici Engleske i Aregentine (1-2). S Engleskom je Shilton eliminiran i u četvrtfinalu prethodne i kasnije europske smotre. Iz tih vremena datira i jedna Shiltonova izjava… “Uvijek vjerujem da ćemo pobijediti i da ćemo osvojiti Svjetsko prvenstvo. Morate vjerovati da ćete pobijediti i vjerovati ćemo da ćemo osvojiti Svjetsko prvenstvo sve dok sudac ne odsvira kraj i mi ne ispadnemo”, znao j ebiti i te kako duhovit. Međutim, nikad nije prebolio nesportski potez Maradone i njegov gol rukom. Prilikom centaršuta u prostor, Shilton i Maradona su skočili za loptom, ali ju je Maradona rukom gurnuo preko Shiltona i lopta je ušla u gol i Argentina je bila u prednosti. Iako je Shilton govorio kako je Maradona igrao rukom (a snimke su to kasnije i potvrdile), pogodak je priznat i Argentina je povela s 1-0. Engleska će tu utakmicu izgubiti s 2-1. Drugi gol za Argentinu zabio je također Maradona u legendarnom slalomu kroz engleske igrače od centra terena sve do Shiltona. Engleski vratar često govori o tim trenucima, još nije prebolio tu sportsku nepravdu: “Jedina stvar koja mi smeta je to što se Maradona nikad nije ispričao zbog onoga što cijeli svijet zna. Na kraju utakmice, ako se desi nešto između nogometaša, mi se ispričamo jedan drugome. No, on to nikad nije napravio, a to je neoprostivo. On jest najbolji igrač protiv kojeg sam ja igrao, ali mu nikad ne bih ponudio ruku kada bi se negdje slučajno sreli”, govori Shilton. Maradona mu ne ostaje dužan, njihove prepirke prava su poslastica za javnost… “Ne mogu vjerovati da čovjek ne može prihvatiti nešto što se dogodilo. To je nešto što se dogodilo prije mnogo godina i opet me upozorava i spominje te stvari. Ni meni ne pada na pamet da mu pružim ruku, a o ovome govorim samo zbog toga što me Shilton svojim izjavama natjerao riječima da sam varalica. To je njegov stav i to je ok, ali još jednom ponavljam – Neću se ispričavati za nešto što se dogodilo prije 30 godina, uzvratio je Maradona”. Znao je Maradona biti i oštriji: “Eh, Shiltone, Shiltone, baš me zanima da si bio na mom mjestu bi li ti priznao da si igrao rukom, ajde molim te ostavi me na miru. Istina je da nikad nisam zažalio jer sam rukom postigao taj gol. Sjećam se tog gola jako dobro, kad sam ga zabio rukom suigrači su bili vrlo bojažljivi. Došli su me zagrliti, a meni je izgledalo da mi govore kako smo ih pokrali. Rekao sam igračima da onaj tko pokrade lopova, dobija oprost za sljedećih 100 godina” rekao je Maradona aludirajući na rat za Malvine kojeg su Englezi dobili u sukobu s Argentinom. Shilton se i danas pojavljuje po engleskim medijima kao komentator, znaju ga uloviti policajci kad vozi alkoholiziran, imao je problema s kockom, a jedna od njegovih najduhovitijih tvrdnji, kada govori o svojoj igračkoj dugovječnosti jest sljedeća… “Nikad, baš nikad nisam bio ozlijeđen tijekom igračke karijere. Zapravo, jesam nekoliko puta, kada sam kao ljubavnik skakao s balkona pred razjarenim muževima”! 