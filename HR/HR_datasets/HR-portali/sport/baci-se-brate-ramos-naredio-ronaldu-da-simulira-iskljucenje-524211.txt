I danas se priča o polufinalnim utakmicama Lige prvaka, posebno onoj među ljutim gradskim rivalima Atletica i Real Madrida (2:4) pa je strasti podgrijao novi detalj koji je procurio u javnost. Procurio je video u kojemu se jasno vidi kako Sergio Ramos pokazuje Cristianu Ronaldu da simulira udaranje laktom nakon što je Gabi dobio žuti. Naime, španjolski su mediji objavili video u kojemu se jasno vidi kako Sergio Ramos, kapetan kraljevskog kluba nalaže Cristianu Ronaldu da odglumi kako ga je udario Gabi. Klasične nogometne taktike i igrice... Dogodilo se to u 37. minuti kada je Real gubio 2:0! Kapetan Atletico Madrida je u tom trenutku dobio žuti karton, a Realovci su htjeli iznuditi njegovo isključenje.  'Amarilla!' (žuti), govorio je Ramos Ronaldu imitirajući udaranje laktom te pokrete glavom koje bi Portugalac morao napraviti.   