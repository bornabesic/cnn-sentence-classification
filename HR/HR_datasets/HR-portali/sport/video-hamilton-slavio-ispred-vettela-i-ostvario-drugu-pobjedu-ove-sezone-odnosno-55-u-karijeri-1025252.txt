Hamiltonu je to 55. pobjeda u karijeri i druga ove sezone, a do nje je došao pretekavši u 44. krugu vodećeg Nijemca iz Ferrarija Britanski vozač Lewis Hamilton stigao je u svojem Mercedesu do pobjede na Velikoj nagradi Španjolske, petoj utrci Svjetskog prvenstva voženoj na stazi Catalunya kraj Barcelone. Hamiltonu je to 55. pobjeda u karijeri i druga ove sezone, a do nje je došao pretekavši u 44. krugu vodećeg Nijemca iz Ferrarija, Sebastiana Vettela. Vettel je završio na drugom mjestu, a treće je pripalo Australcu Danielu Ricciardu iz Red Bulla. Trećeplasirani u ukupnom poretku, Finac Valtteri Bottas iz Mercedesa, morao je odustati od utrke zbog kvara na motoru, a Kimi Raikkonen iz Ferrarija i Nizozemac Max Verstappen iz Red Bulla otpali su nakon sudara u prvom krugu. U ukupnom poretku vodi Vettel sa 104 boda, a Hamilton sada ima samo šest bodova manje. Sljedeća utrka vozi se u Monaku 28. svibnja.