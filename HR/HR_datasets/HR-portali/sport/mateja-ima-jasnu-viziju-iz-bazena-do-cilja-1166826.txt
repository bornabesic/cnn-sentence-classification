Plivačica zagrebačkog Medveščaka Cindy Šoštarić izabrana je za Miss sporta Hrvatske u 2016. godini i to posve zasluženo, nakon više od pola godine nadmetanja s mnogim ljepoticama koje smo predstavljali iz tjedna u tjedan u Max! Germanijaku. A sad slijedi novi krug, novih 16 sportašica koje će se pokušati okruniti titulom najljepše te time 2017. učiniti uistinu posebnom. No, prvo ćemo predstaviti 30-ak kandidatkinja... Mateja Gadžić (22) bavila se četiri godine plivanjem kroz osnovnu i srednju školu, a to joj je i dalo neke jasnije smjernice što želi u životu. Upisala je Kineziološki fakultet u Zagrebu i predano radi te je trenutačno treća godina. – Kad završim fakultet, željela bih biti kondicijska trenerica, a u kojem sportu, vidjet ćemo. Kamo god me život odnese, otvorena sam za sve – rekla je simpatična Mateja, rođena 5. srpnja 1994. godine u Vinkovcima. Ostale kandidatkinje za Miss sporta Hrvatske pogledajte OVDJE. 