Mirko Filipović konačno je doznao ime svog protivnika u četvrtfinalu Rizinova Grand Prixa. Na suprotnoj strani ringastajat će Muhammed Lawal (35), poznatiji King Mo. U svojoj karijeri odradio je 25 borbi, ima 20 pobjeda (13 nokautom) te pet poraza (dva puta bio je nokautiran). Borio se i nedavno, u petak 16. prosinca King Mo je jednoglasnom odlukom pobijedio Japanca Satoshija Ishiija na Bellator 169 eventu u Dublinu, a već 29. prosinca očekuje ga okršaj s Mirkom, vjerojatno najjačim suparnikom s kojim se susreo u karijeri. Prošle je godine u Rizinovu natjecanju osvojio pojas prvaka u kategoriji do 100 kilograma, u finalu je nokautirao Čeha Jiříja Procházku u prvoj rundi. Video njegovih najboljih udaraca pokazuje da se radi o snažnom borcu s razarajućim udarcima pa će Cro Cop morati biti oprezan. 