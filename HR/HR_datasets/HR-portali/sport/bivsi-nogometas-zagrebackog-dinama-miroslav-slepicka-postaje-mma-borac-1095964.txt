Miroslav Slepička, bivši nogometaš zagrebačkog Dinama, vjerovali ili ne postaje MMA borac! Češki nogometaš nedavno je odlučio prekinuti nogometnu karijeru i postati borac. U mirovini mu je brzo postalo dosadno pa je odlučio isprobati nešto drugo. Tako češki mediji pišu da već mjesecima trenira s MMA trenerima, a pred njim će uskoro biti i prva borba! – Kada smo saznali da Slepička već mjesecima trenira naš sport, odmah smo mu ponudili prigodu da se dokaže na nacionalnoj sceni. I sada će odraditi svoju prvu borbu u oktogonu – poručio je Michal Hamršmid, organizator MMA borbi u Češkoj. Tijekom nogometne karijere nastupao je u dresovima Slovan Libereca, Sparte Prag, Dinama, Greüther Fürtha i indijske Goe. Kako mu ide u novom sportu saznat ćemo uskoro kad se održi njegova prva borba. A prema najavama koje stižu iz Češke, ona bi se trebala održati u studenom... 