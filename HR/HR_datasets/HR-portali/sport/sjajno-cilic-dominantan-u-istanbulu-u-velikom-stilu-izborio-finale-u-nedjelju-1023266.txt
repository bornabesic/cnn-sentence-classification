U polufinalu ATP turnira u Istanbulu naš tenisač svladao prošlogodišnjeg pobjednika Argentinca Diega Schwartzmana sa 6-1, 7-6 (7) nakon 99 minuta borbe... Najbolji hrvatski tenisač Marin Čilić stigao je u subotu do svog prvog finala u 2017. godini, a ukupno 28. u karijeri, nakon što je u polufinalu ATP turnira u Istanbulu svladao prošlogodišnjeg pobjednika Argentinca Diega Schwartzmana sa 6-1, 7-6 (7) nakon 99 minuta borbe. “Na početku tjedna cilj mi je bio doći do finala. To sam ostvario igrajući dobar tenis. Nadam se da ću tako igrati i u finalu”, rekao je Čilić nakon pobjede nad 46. tesnisačem svijeta, a uoči nedjeljnog finala u kojem će igrati protiv boljeg iz dvoboja Kanađanina Miloša Raonića i Srbina Viktora Troickog. S Raonićem u međusobnim dvobojima ima 1-1, a protiv Troickog vodi 6-5. 