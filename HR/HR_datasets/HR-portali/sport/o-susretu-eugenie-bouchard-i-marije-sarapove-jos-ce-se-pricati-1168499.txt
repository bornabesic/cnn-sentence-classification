U 2. kolu WTA turnira u Madridu Kanađanka Eugenie Bouchard pobijedila je Ruskinju Mariju Šarapovu sa 7:5, 2:6, 6:4. Bila bi to obična vijest da prije nekoliko dana kanadska tenisačica nije Šarapovu nazvala varalicom. - Takvim osobama nije mjesto u sportu. Ona je najobičnija varalica i više nikada ne bi trebala igrati. A ne, oni davaju pozivnice što nije fer prema drugim igračicama koje poštuju pravila i svoju priliku traže kroz kvalifikacije. Kakva je to poruka djeci? Varajte, a mi ćemo vas dočekamo raširenih ruku?! - rekla je Eugenie Bouchard tijekom turnira u Stuttgartu. Kanađanka je dobila mnogo poruka podrške te su mnogi navijali za nju u ovom dvoboju. - Mnogo ljudi dijeli moja razmišljanja. Stigle su mi poruke iz čitavog svijeta i svi su navijali za mene - kazala je Kanađanka. Na kraju meča njihov pozdrav nije bio previše srdačan. - Što mi je rekla? Da sam igrala dobro. I ona je igrala dobro u svom povratku, ako to možemo tako nazvati - dodala je Eugenie Bouchard. 