Alen Halilović ove sezone gotovo da i ne igra, ali njemačkim medijima jedna je glavnih tema. Osim što često pišu o tome kako se ne zalaže dovoljno, zbog čega ga trener ne koristi previše, svako malo piše se o nekoj anegdoti vezanoj uz hrvatskog nogometaša. Tako danas Bild donosi nevjerojatnu priču. Halilovića je, naime, trener izostavio iz momčadi za utakmicu protiv Borussije pa je Alen s tribina gledao uvjerljiv poraz svoje momčadi (2:5). Nakon toga htio se spustiti do svlačionice i usput pozdraviti Marca Bartru, bivšeg suigrača iz Barcelone koji sad igra za Borussiju, ali ga je zaustavio zaštitar i nije ga htio pustiti. Halilović mu je objašnjavao da je igrač HSV-a, ali zaštitar mu nije povjerovao. Bild piše da mu je rekao kako poznaje sve igrače HSV-a, ali da njega nikad nije vidio. Čak i da ne izgleda kao nogometaš. Tek kad su mu novinari potvrdili da je Halilović zaista član HSV-a, zaštitar mu je dao da prođe. >>Modrić zadovoljan: Nisam osjetio poteškoće na terenu 