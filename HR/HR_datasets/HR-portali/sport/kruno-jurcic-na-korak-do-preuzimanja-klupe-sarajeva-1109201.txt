Krunoslav Jurčić uskoro bi mogao pronaći novi angažman. Kako doznaju 24 sata, bivši trener Dinama u ozbiljnim je kombinacijama za preuzimanje klupe Sarajeva. Vincent Tan, vlasnik spomenutog kluba, želio bi po drugi put pokušati dovesti hrvatskog stručnjaka na klupu svog kluba, a pregovori su u tijeku. Navodno su dogovorene bitne stvari i još su ostali samo detalji prije nego se ta informacija i službeno potvrdi.  Nakon poraza od Metalleghea Almir Hurtić dobio je otkaz pa se ponovno krenulo u akciju dovođenja Krunoslava Jurčića. Željeli su ga već u ožujku nakon što je ostao bez posla u Mariboru, ali tada je Jurčić odbio tu opciju. Čini se da bi ovoga puta ipak moglo doći do dogovora. Jurčić je u svojoj trenerskoj karjeri vodio Istru, Slaven Belupo, Lokomotivu, Maribor i Dinamo, na čiju je klupu sjedao čak tri puta.. U njegovu biografiju uskoro bi se moglo upisati i Sarajevo. 