Igor Bišćan više nije trener novog nogometnog prvoligaša Rudeša, javlja Večernji list. Bivši hrvatski reprezentativac u petak je potpisao dvogodišnji ugovor sa slovenskom Olimpijom. S novom će se momčadi, među kojima su Hrvati Leon Benko, Danijel Miškić i Dino Štiglec, Bišćan upoznati u ponedjeljak, a službeno će je preuzeti nakon finala slovenskog kupa u srijedu, gdje se Olimpija sastaje s Domžalama. Bišćan će na klupi zamijeniti Safeta Hadžića koji je s Ljubljančanima osvojio drugo mjesto u prvenstvu, 13 bodova iza prvaka Maribora.