Sudac Tino Krečak iz Velike Gorice nije priznao pogodak iz jedanaesterca na utakmici Druge lige Dugopolje - Sesvete (2:2). Naime, u 75. minuti derbija u Dugopolju kod vodstva domaće momčadi 2:1, gosti su dobili jedanaesterac nakon što je Ivan Žižić rukom blokirao indirektni udarac za Sesvete. Žižić je dobio crveni karton, a gosti udarac s bijele točke. Ante Aralica namjestio je loptu i precizno pogodio u lijevu stranu domaćeg vratara. Neobranjiv udarac prošao je kroz mrežu, a sudac Tino Krečak je smatrao da je lopta prošla kraj vratnice u gol-aut. Spornu situaciju možete vidjeti OVDJE. Protesti Sesvećana bili su uzaludni. Ipak, gosti su u petoj minuti sudačke nadoknade došle do izjednačenja pogotkom Bosančića, bivšeg igrača Dugopolja. A na kraju su Sesvete mogle kući otići s tri boda, ali je Aralica je pogodio mjesto gdje se spaja stativa i greda. 