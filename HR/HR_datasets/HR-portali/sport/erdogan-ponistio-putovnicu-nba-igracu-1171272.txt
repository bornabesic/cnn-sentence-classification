Košarkaš Oklahome Thundera Enes Kanter 25. rođendan proslavio je u zračnoj luci u Bukureštu. Naime, rumunjska policija tijekom kontrole shvatila je da Kanter nema ispravnu putovnicu. Turske vlasti svome su košarkašu poništile putnu ispravu jer je otvoreni protivnik režima predsjednika Recepa Tayyipa Erdogana. – Erdogan je grozan čovjek, diktator, Hitler našeg doba – napisao je Kanter na svome profilu na Twitteru.