Foto: V.B. U SKLOPU sve popularnijeg Croatia travel festivala u Šibeniku, proslavljeni hrvatski skijaš Ivica Kostelić održao je predavanje o svojoj nedavno završenoj ekspediciji na Grenlandu. Kao što je poznato, taj iznimno ozbiljno pothvat završio je bez većih posljedica po zdravlje dvojice avanturista. Ivica je zbog ozeblina na licu završio u barokomori, dok će njegov prijatelj Miha nažalost ostati bez dijela jagodice na prstu. Na Trgu Ivana Pavla Drugog, popularnoj Maloj loži, okupilo se više stotina zainteresiranih, a punih sat i pol Ivica je prepričavao svoje nevjerojatne dogodovštine na jednom od najnegostoljubivijih mjesta na svijetu. Pričao je o svojoj dnevnoj rutini, opremi i problemima s kojima su se susretali na tom 18-dnevnom putovanju. Jedan od najzanimljivijih stvari koje je vidio bila je napuštena američka satelitska postaja. Kako je isposnica evakuirana u svega jedno popodne, a ekstremne hladnoće s vremenom mjesto konzerviralo do nevjerojatne razine, i dan danas u blagovaonici se na stolu može naći savršeno očuvana pečena kokoš. Posjet napuštenoj satelitskoj postaji i nogomet sa samrznutim izmetom Izuzev ove neobičnosti, gledatelje je zanimalo kako su u tim nevjerojatnim hladnoćama vršili veliku nuždu, na što je Ivica odgovorio da se ne sjeća nijedne svoje velike nužde u životu, ali da će se tih osamnaest sjećati cijelog života. Pritom je ispričao kako su jedno jutro, da se malo zagriju i razbiju dosadu, on i Miha igrali nogomet na dva gola sa smrznutim izmetom kao loptom, na što se publika stala doslovno gušiti od smijeha. Po završetku predavanja deseci obožavatelja stali su čekati u red fotografirati se s Ivicom, a ovaj je za baš svakog imao dovoljno vremena. I nama je poklonio nekoliko. Ivica, predavanje je bilo sjajno. Jako kvalitetno, studiozno pripremljeno. Izgleda kao da si ih odradio stotinu... "Hvala, da vam budem iskren ovo mi je bilo prvi put. Inače, neobično mi je što se čudite ozbiljnosti predavanja. Prijeći Grenland nije šala. To je opasno po život i tom se ne može pristupiti bez veze." Prošle godine Island, ove godine Grenland. Nakon završetka karijere okrenuo si se ozbiljnih ekspedicijama. Možemo li znati što slijedi? Možda neka avantura brodom? "To me zaista privlači, ali za neki ozbiljniji pothvat valja se jako puno pripremati. Treba steći iskustvo života na moru, jer o njemu, za razliku od onog na snijegu i ledu, nemam puno znanja." "Jednog dana svakako bi se volio negdje otisnuti, ali u neko skorašnje vrijeme to ne dolazi u obzir. Je li riječ možda o južnom polu? "Ako baš hoćete, da. Ali neće se raditi o nekoj običnoj ekspediciji na Južni pol već o pokušaju obaranja vremenskog rekorda. To će nam biti primarni cilj", rekao je Ivica za kraj.