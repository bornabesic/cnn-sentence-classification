Foto: Hina TALIJANSKI motociklist Valentino Rossi (Yamaha) pobjednik je Velike nagrade Španjolske u najjačoj klasi motoGP.  Rossi (37) je na stazi Jerez ubilježio prvu ovosezonsku pobjedu i to ispred čak trojice Španjolaca. Drugi je bio Jorge Lorenzo, treći Marc Marquez, a četvrti Dani Pedrosa.       U klasi moto2 slavio je Britanac Sam Lowes (Kalex), vodeći i u ukupnom poretku, koji je bio brži od Nijemca Jonasa Folgera  i Španjolca Alexa Rinsa. U najslabijoj klasi također je pobijedio vodeći u poretku Južnoafrikanac Brad Binder (KTM) ispred Talijana Nicole Bulega (KTM) i Francesca Bagnaioa (Mahindra).  Sljedeća utrka je 8. svibnja u Le Mansu.