Real je prohujao Granadom zabivši joj četiri komada, a Zinedine Zidane odmorio je najveće zvijezde. Ronaldo nije ni putovao na gostovanje, Modrić i Kroos nisu ulazili, dok su Benzema i Isco odigrali po pola sata.  Na terenu od 12. minute nije bilo zanimljivo. Real je zabio dva gola i bilo je samo pitanje koliko će ih još utrpati. U to vrijeme, u trenucima rezultatske nezanimljivosti, na klupi su se zabavljali Isco, Modrić, Benzema i ostali realovci. Čini se da je glavni bio Isco koji je, u trenutku dok je Granadin trener Tony Adams, legendarni stoper koji je u Arsenalu igrao gotovo 20 godina, skinuo jaknu, povikao:  - Konobar, može jedna Coca Cola?, što je nasmijalo Modrića i Kroosa.  