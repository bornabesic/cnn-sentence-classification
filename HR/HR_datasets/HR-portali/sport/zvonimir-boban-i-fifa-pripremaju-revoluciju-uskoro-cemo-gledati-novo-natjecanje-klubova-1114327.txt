Svjetsko klupsko prvenstvo od 2019. godine moglo bi se igrati u novom formatu. Fifa razmišlja da se to natjecanje, koje se održava u prosincu, prebaci na lipanj te proširi na 16 ili 24 momčadi. Prvenstvo bi tako trajalo mjesec dana i igralo se kao klasični turnir, sa skupinama i eliminacijskom fazom. Održavalo bi se svake druge godine, a Talijani i Španjolci navodno su već prihvatili ovu ideju. Pripremu će voditi Zvonimir Boban, kao najbliži suradnik Fifina predsjednika Giannija Infantina. Boban će s Marcom van Bastenom napraviti okvir natjecanja nakon čega će Fifa odlučiti što dalje. >> Predsjednik Fife povjerio Zvonimiru Bobanu prvu veliku zadaću! 