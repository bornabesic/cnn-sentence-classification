Foto: Getty Images/ Guliver Image NJEMAČKI izbornik Joachim Low iznenadio je sastavom igrača mjesec dana prije početka Kupa konfederacija u Rusiji. Između 23 odabrana igrača na popisu se nisu našli Mesut Ozil, Toni Kroos, Jerome Boateng, Mats Hummels, Thomas Muller ni Manuel Neuer. Nakon intenzivnih razgovora sa stručnim stožerom odlučio je dati priliku mladim igračima. "Imamo puno mladih igrača s ogromnim potencijalom. Ekipa je odabrana nakon intenzivnih razgovora. Za Kup konfederacija pripremamo se veoma profesionalno," izjavio je Low za njemačke medije. Deseti po redu Kup konfederacija počinje 17. lipnja, a završava 2. srpnja. Osim Rusije, kvalificirale su se reprezentacije Njemačke, Australije, Čilea, Meksika, Novog Zelanda, Portugala i Kameruna. Osam ekipa iz šest konfederacija natjecat će se u četiri grada- Sankt Peterburgu, Kazanju, Moskvi i Sočiju.