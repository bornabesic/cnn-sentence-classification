Foto: centralna.ba "OSJEĆAM se odlično", javio nam se sudac Bruno Marić, koji je jutros, nakon humanitarne utakmice u Mostaru, pred hotelom našao devastirani automobil. Prvoligaški sudac ne uzmiče pred huliganima. Naviknut je. Nakon napada šipkama koji je prošle godine doživio u restoranu u Stobreču, išarani automobil za njega kao da je sitnica. Stalna je meta navijačkog gnjeva. "Uništili su mi automobil, ali nisu mi pokvarili boravak u Mostaru. Bilo mi je divno, ne mogu vam riječima opisati kako je dobar osjećaj sudjelovati u akciji koja pomaže potrebitima. Nastupao sam i družio se s legendama poput Marija Stanića i Gorana Vlaovića, to je privilegija, a k tome smo pomogli pučkoj kuhinji i razveselili ljude u Mostaru. Uvijek ću se vraćati u Mostar, kao što ću se vraćati i u Split", kaže Marić i poručuje: "Nepismeni klošari djeluju u mraku, ne razumijem uopće to što su napisali na automobilu. Ne mogu oni smrdjeti, koliko ja mogu oprati".