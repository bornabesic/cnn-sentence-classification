Foto: Getty Images/Guliver Image JOŠ UVIJEK nema konačnog dogovora između Dane Whitea (UFC) i Floyda Mayweathera Jr-a oko boksačkog dvoboja s Conorom McGregorom. Predsjednik elitne promocije u srijedu je potvrdio da "i dalje nisu stigli do cilja, kada se govori o pregovorima s The Money timom". "Još uvijek se nismo dogovorili. Čak nismo ni razgovarali oko postotaka. Floyd može misliti što god hoće, ali mašinerija UFC-a i Conor McGregor kao jedinstven borac su istinske mašinerije. Smatram da bi podjela zarade 50-50 bila poštena", poručuje znakovito White kojem tek predstoje pregovori oko podijele plijena. Zasad se ne znaju detalji, odnosno koliko uistinu novca traži slavni boksač. Poznato je da je u mega dvoboju s Mannyjem Pacquiaom dobio 60-40 u svoju korist. No White očito ne planira popustiti baš toliko.  "Prodat će se između 2,5 i 4 milijuna PPV-a" Analitičari procjenjuju da bi ovaj PPV mogao dostići brojku od čak 4,5 milijuna prodanih prijenosa. White se slaže s tom brojkom iako naglašava: "Vjerujem da će ovaj meč ostvariti po konzervativnoj procjeni između 2,5 i 4 milijuna PPV-a. Neki drugi misle čak da će biti i više. Vjerujem da će i globalno meč 'ubiti' po ostvarenoj zaradi. Conor McGregor i UFC su zaista vrlo popularni u Brazilu, Australiji, Velikoj Britaniji i drugim dijelovima Europe", objašnjava predsjednik UFC-a i dodaje da je u ovom trenutku oko 75 posto šansi da će doći do konačnog dogovora. "Vrlo sam nabrijan na ovaj meč i mislim da će se održati. Ovi dečki bi trebali izmisliti nešto zaista nezamislivo da bi se izvukli iz konačnog dogovora. Mi smo spremni. A ono što nudimo je toliko pošteno, da poštenije ne može biti. Morate razumjeti da su Floyd i Haymon grupa ljudi koja je navikla raditi s najvećim smradovima što hodaju Zemljom. Mislim da je za njih pravo osvježenje raditi za nas. Nisam arogantan i smatram da se ovaj meč može dogovoriti", zaključio je White.