Vodeći sastavi Prve HNL, prva Rijeka, drugi Osijek i četvrti Hajduk, bez problema su se plasirali u osminu finala Kupa. Rijeka je kao gost svladala Croatiju Đakovo sa 3:0 (1:0), Osijek je bio uspješan na gostovanju kod Vukovara '91 sa 4:1 (3:0), dok je Hajduk svladao domaći Jalžabet sa 6:0 (2:0). Riječani su do pobjede u Đakovu stigli golovima Gorgona (45), Črnica (52) i Gavranovića (55). Osijek je nakon samo 20-ak minuta imao već 3:0 protiv Vukovara, strijelci su bili Grgić (4), Suton (10-ag) i Ejupi (21). Na 4:0 povisio je Špoljarić (56), dok su domaći postigli počasni pogodak u 80. minuti.  Hajduk je pitanje prolaska u Jalžabetu riješio u roku od dvije minute, u 17. je prvi gol postigao Bašić, da bi u 19. na 2:0 povisio Hamza. U nastavku su po još dva gola postigli Tudor (50, 87) i Futacs (68, 90+2). Split namučio protiv Pleternice koja je na poluvremenu vodila 1:0, no crveni su u nastavku preokrenuli i s 2:1 prošli dalje. Slaven Belupo u uzbudljivoj je utakmici izbacio Varaždin nakon jedanasteraca. Poslije 90 minuta igre rezultat je bio 2:2. Rezultati utakmica 16-ine finala Hrvatskog nogometnog kupa: Jalžabet - Hajduk        0:6 Croatia Đakovo - Rijeka        0:3 Varaždin - Slaven Belupo    2:4 (2:2) - 11-erci Vukovar 1991 - Osijek        1:4 Slavija Pleternica - Split    1:2 Neretvanac - Istra 1961        1:3 Bjelovar - Zagreb        4:0 Solin - Zadar            1:0 Libertas Novska  - Vinogradar    2:5 Rudeš - GOŠK Dubrovnik        3:0 Novigrad - Zelina        4:0 Igrano u utorak: Veli Vrh - Dinamo         0:5 BSK Bijelo Brdo - Inter     2:3 Krk - Lokomotiva         1:2 Samobor - Cibalia         1:6 (1:1) produžetak Međimurje Čakovec - Šibenik     1:2 (1:1) produžetak Sada su poznati i parovi osmine finala (26. listopada): Bjelovar – Dinamo Solin – Hajduk Rudeš – Rijeka Novigrad – Slaven Belupo Šibenik – Osijek Vinogradar – Lokomotiva Inter-Zaprešić – Cibalia Istra 1961 – Split 