Nogometaši Juventusa, aktualnog prvaka Italije, u sklopu četvrtog kola talijanske lige sutra će u gostima igrati protiv Intera. talijanski novinari od njihova trenera Massimiliana Allegrija pokušali su doznati sastav za taj susret.  - Ne mogu vam to još reći, ne znam ni ja. Možemo igrati u nekoliko različitih sustava pa o tome ovisi i momčad. No, najbitniji je naš stav, moramo igrati na pobjedu, kazao je Allegri. Mario Mandžukić bi trebao još jednom startati na klupi, baš kao i Marko Pjaca. trener Juventusa otkrio je planove vezane uz njihovu minutažu. - Mandžukić nam je jako koristan, a igranje Higuaina ne znači da će on biti naša rezerva jer njih dvojica mogu igrati i zajedno. Čak mogu igrati i kad je Dybala u sastavu, rekao je Allegri pa dodao: - Pjaca? On je odličan igrač koji se razvija jako dobro i uskoro ćemo koristiti više. Osvrnuo se i na utakmicu sa Sevillom u Ligi prvaka koja je završila 0:0. -  Odigrali smo dobru utakmicu unatoč rezultatu. Naši navijači su uvijek uz nas, to nam je najvažnije. 