Hrvatska nogometna reprezentacija je 18. reprezentacija svijeta na najnovijoj Fifinoj ljestvici koja je objavljena u četvrtak, što je u odnosu na prošli mjesec pad od dva mjesta, dok je Brazil preuzeo prvu poziciju.  Vatreni su u ožujku odigrali dvije utakmice. U Maksimiru su u kvalifikacijama za SP 2018. 24. ožujka pobijedili Ukrajinu golom Nikole Kalinića sa 1:0, ali su onda četiri dana kasnije u prijateljskom ogledu protiv Estonije u Tallinu izgubili sa 0:3.   Brazil je vodeću poziciju, na koju je dospio prvi put nakon sedma godina, osigurao plasmanom na SP 2018. zahvaljujući pobjedama nad Urugvajem i Pragvajem u južnoameričkim kvalifikacijama.  Nakon što su u ožujku odigrane ukupno 129 utakmice na ljestvici je bilo dosta promjena i samo je 19 od ukupno 211 reprezentacija zadržalo prošlomjesečnu poziciju.   Od hrvatskih suparnika u kvalifikacijama najbolje je rangiran Island na 21. mjestu i to je za tu reprezentaciju napredak od dva mjesta. Turska je na 22. poziciji i u odnosu na prošli mjesec, reprezentacija koju vodi Fatih Terim je napredovala četiri mjesta. Zadnji hrvatski suparnik u kvalifikacijama Ukrajina je pala šest mjesta i sada se nalazi na 37. mjestu, dok se Finska popela dva mjesta, na 97. poziciju. Kosovo je također ubilježilo pad i to od šest mjesta i sada se nalazi na 170. mjestu.  Fifa će svoju sljedeću ljestvicu objaviti 4. svibnja.  FIFA ljestvica, 6. travnja 2017.: 1(2)Brazil    1661 2(1)Argentina    1603 3(3) Njemačka 1464 4(4) Čile 1403 5(7) Kolumbija    1348 6(6) Francuska    1294 7(5) Belgija    1281 8(8) Portugal    1259 9(11) Švicarska    1212 10(10) Španjolska    1204 ... 18(16) HRVATSKA     1016     >> Na SP-u 2026. godine bi trebalo sudjelovati 16 reprezentacija iz Europe, profitirale bi Afrika i Azija 