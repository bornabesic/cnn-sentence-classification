Hrvatska - Argentina 1:1. Rezultat je to prvog dana finala Davis Cupa koji se igra u zagrebačkoj Areni. Prvo je Marin Čilić svladao Federica Delbonisa nakon čega je Ivo Karlović izgubio od Juana Martina del Potra. Osvajača Davis Cupa tako ćemo dobiti u nedjelju, dok je je sutra na rasporedu igra parova. Marin Čilić donio je prvi bod Hrvatskoj u finalu Davis Cupa. Prvi hrvatski reket svladao je Federica Delbonisa sa 6:3, 7:5, 2:6, 1:6 i 6:2. Čilić je impresivno krenuo u meč, osvojio prva dva seta, a onda - stao Delbonis mu je u iduća dva seta prepustio samo tri gema. No, Marin je našao snage, vratio se kad je bilo najpotrebnije i u petom s dva breaka otišao do pobjede. - Publika je bila vrhunska, hvala svima. Znam da je meč dugo trajao, no ovo je finale i moramo svi dati sve od sebe - rekao je Čilić. Opširnije o njegovoj pobjedi možete pročitati ovdje. Nakon toga su na teren izašli Ivo Karlović i Del Potro. Ivo je pružio vrlo dobar otpor Argentincu, no na kraju je izgubio sa 4:6, 7:6, 3:6 i 5:7. Del Potro je u svakom od setova koje je dobio napravio po jedan break. Karlović je najbolje odigrao u drugom setu kojega je osvojio u tie-breaku. Nije se predao iako je Argentinac u 13. igri imao vodstvo 5:2. Opširnije o tom meču pročitajte ovdje. Hrvatski tenisači 'salataru' su osvojili 2005. godine, dok su Argentinci četiri put igrali finale i svaki put izgubili (1981., 2006., 2008. i 2011. godine). Ivo Karlović - Juan Martin Del Potro 4:6, 7:6, 3:6, 5:7 4. set 5:7 - Del Potro je svladao Ivu Karlovića, Argentina je tako prvog dana finala izjednačila na 1:1. 5:6 - Del Potro je napravio break! Argentinac će servirati za meč i izjednačenje 1:1. 5:5 - Karlović je stigao do izjednačenja na Del Potrov servis, ali više od toga nije išlo. 5:4 - Ovaj set liči drugom u kojem je Karlović slavio u tie-breaku. Ne može doći u poziciju da uzme servis Del Potru, no solidno servira. 4:3 - Karlović je osvojio najduži gem u meču, trajao je gotovo devet minuta. Oba igrača drže svoj servis. 1:1 - Oba tenisača osvojila su gem bez izgubljenog poena. 3. set 3:6 - Del Potro je poveo 2:1 u setovima. 3:5 - Nažalost, Karlović je izgubio servis i Del Potro će servirati za 2:1 u setovima. 3:3 - Karlović je uhvatio ritam na servisu. Sada je osvojio gem bez izgubljenog poena. Trenutno je na 27 aseva. 2:2 - I dalje gledamo tenis s malo izmjena, oba igrača drže svoj servis. 2. set 7:6 - Karlović je osvojio drugi set! I to na kakav način... Del Potro je imao 5:2 i činilo se da će set otići na njegovu stranu. No, Karlović je nakon toga stigao do 7:6 i na Del Potrov servis osvojio poen za set. 6:6 - Idemo u tie-break! 5:5 - Ista meta, isto odstojanje. Čini se da će se ovaj set odlučivati u tie-breaku. 4:3 - Ne gledamo puno dobrog tenisa. Oba igrača su odlični serviseri i koriste to oružje. 2:2 - Oba tenisača drže svoj servis u drugom setu. Del Potro odlično servira i Karlović zasad ne može napraviti nešto ozbiljnije. No, valjda će i Argentinac pasti. 1:0 - Karlović se i na početku ovog seta mučio. Delbonis je imao priliku za break, no Karlović se izvukao dobrim servisima. 1. set 4:6 - Del Potro je poveo 1:0 u setovima. 4:5 - Karlović je osvojio gem na svoj servis, a sad će Del Potro servirati za prvi set. 3:5 - Del Potro je zasad vrlo siguran i ne daje Karloviću puno prilike. 2:3 - Karlović sada izgleda puno sigurniji na servisu. Šteta zbog onoga izgubljenog gema, nije dobro ušao u meč i Del Potro je to odmah iskoristio. 0:1 - Del Potro je odmah na početku oduzeo servis Karloviću. Marin Čilić - Federico Delbonis 6:3, 7:5, 3:6, 1:6, 6:2 5. set 6:2 - Marin Čilić je svladao Delbonisa, Hrvatska je povela 1:0 5:2 - Čilić je napravio još jedan break i servirat će za pobjedu! 4:2 - Opet je Čilić bio siguran na servisu i dva je gema do pobjede. 3:1 - Čilić je bez izgubljenog poena osvojio gem. 2:1 - Marin je na servis Delbonisa stigao do izjednačenja, ali više od toga nije išlo. 1:0 - Čilić je "breaknuo" Delbonisa na početku odlučujućeg seta. To je pravo Marinovo lice. 4. set 1:6 - Delbonis je osvojio i svoj drugi set nakon još jedne velike pogreške Čilića. Odlučivat će peti set, valjda će se Čilić izvući iz krize i pokazati što može. 1:5 - Čilić je imao break-loptu koju nije iskoristio i Delbonis je na korak od izjednačenja. 1:4 - Čilić je osvojio prvi gem u ovom setu. 0:4 - Delbonis je poveo 4:0 i sve je izvjesnije da ćemo pobjednika dobiti u petom setu. 0:3 - Marin ne izgleda dobro, Delbonis je napravio još jedan break. Argentinci su dobili vjetar u leđa, navijači su im jako glasni, a bodri ih i slavni Diego Armando Maradona. 0:2 - Delbonis je osvojio gem na svoj servis. 0:1 - Čilić je definitivno upao u krizu. Sada je napravio nekoliko pogreški i Delbonis ima "break" na početku četvrtog seta. 3.set 3:5 - Delbonis je osvojio treći set i smanjio na 2:1! 3:5 - Nažalost, Delbonis je opet uzeo servis Čiliću i servirat će za set. 3:3 - Nakon početka seta kada su igrači gubili servise, sada su obojica dobila svoje servise i rezultat je 3:3. 2:2 - Dobio je Čilić svoj servis i izjednačio na 2:2. Ona mini-kriza, ako je se uopće može tako nazvati, je iza njega... 1:2 - Bravo, Marine. Hrvatski tenisač odmah je uzvratio i oduzeo Delbonisu servis. Sad će servirati za 2:2 u trećem setu 0:2 - Nije dobro otvorio treći set Čilić, Delbonis je napravio break i poveo 2:0. 2. set 7:5 - Sjajnoooooo! Hrvatski tenisač marin Čilić dobio je i drugi set, ovoga puta bilo je 7:5! 6:5 - Marin Čilić napravio je break i vodi 6:5. Hrvatski tenisač servirat će za drugi set. 5:5 - Kakva napeta završnica drugog seta, rezultat je 5.5, igrači drže svoje servise. 4:4 - I dalje se igra čvrsto u drugom setu, zasad niti jedan igrač nije pokleknuo. Na tribinama je odlična atmosfera, tamo je izjednačeno između naših i argentinskih navijaćča. Svoje mjesto našao je i Maradona koji je stigao u Zagreb, a nas je šokiralo ono što su nam Argentinci rekli o velikom Diegu... 3:3 - Igrači drže svoje servise u drugom setu, trenutačno je rezultat 3:3. A mi se možemo malo podsjetiti povijesti ovog natjecanja. Od 1900. godine, od kada postoji Davisov kup, igran je 104 puta do sada (zbog sukoba zaraćenih strana nije igran tijekom I. i II. svjetskog rata). Hrvatska je u ovom, 105. izdanju, ponovno na pragu velike, povijesne pobjede, što smo prvi puta ostvarili 2005. godine kada smo u finalu bili bolji od Slovačke. 2:2 - Malo se Čilić mučio, ali uspio je dobiti svoj servis i izjednačiti na 2:2 u drugom setu. Podsjetimo, hrvatski tenisač prvi set dobio je sa 6:3. 1:1 - Počeo je drugi set, oba igrača dobila su svoj servis 1. set 6:3- BRAVOOOOO! Gotov j prvi set, Čilić ga je dobio sa 6:3. 5:2 - Obojica su dobila svoje servise i rezultat je 5:2 za Čilića. Hratskog tenisača samo jedan gem dijeli od prvog seta. 4:1 - Čilića odlično služi servis pa je bez problema potvrdio break i ima 4:1 u prvom setu. Publika u Areni, barem onaj dio koji navija za naše, zasad je iznimno zadovoljna 3:1 - TOOOOOOOOOOOO! Marin je napravio break, oduzeo je servis Delbonisu i poveo 3:1 2:1 - Igrači drže svoje servise, Marin je poveo s 2:1 i pritisak prebacio na Delbonisa 1:0 - Marin Čilić prvi je servirao i bez problema poveo s 1:0! 0:0 - Počelo je finale Davisova kupa, prvi meč igraju Čilić - Delbonis! Sretnooooooooo Hrvatska! ------------------------------------------------------------------------------------------------------------ 14:00 - Igrači se zagrijavaju, još nas malo dijeli od početka finala... 13:40 - Još je 20 minuta ostalo do početka finala, Arena se lagano puni. u njoj ima puno navijača Argentine koji su ispred dvorane bili glasniji... 13:35 - U Zagreb je na finale Davisova kupa stigao i Diego Maradona koji se sastao s izbornikom Antom Čačićem. 13:21 - Prvi meč na rasporedu je iza 14 sati