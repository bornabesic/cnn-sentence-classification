Real je večeras poveo protiv Atletica s 1:0 golom Cristiana Ronalda u 10. minuti, no pogodak Portugalca izazvao je dosta rasprava na društvenim mrežama. Sergio Ramos ubacio je s desne strane, a Savić odbio loptu glavom. U tom je trenutku Ronaldo bio u zaleđu, no odbijena lopta je došla do Casemira. Veznjak Reala ponovo je ubacio, a ovaj put je Portugalac iz dozvoljene pozicije glavom matirao Oblaka. Španjolska Marca tvrdi da je pogodak opravdano dosuđen jer Ronaldo nije utjecao na igru dok je bio u zaleđu. Slažete li se sa španjolskim sportskim dnevnikom ili mislite da je sudac Atkinson pogriješio? Izjasnite se u našoj anketi. I za kraj jedna zanimljivost. Ronaldu je večeras zabio tri gola pa je sada ima 103 gola u Ligi prvaka, dok je čitavi Atletico Madrid u svojoj povijesti postigao - 100. 