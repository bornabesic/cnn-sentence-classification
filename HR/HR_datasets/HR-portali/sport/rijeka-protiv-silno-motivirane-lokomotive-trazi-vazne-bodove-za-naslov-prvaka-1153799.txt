Nakon što je Dinamo pobijedio Inter s 2:0 i privremeno smanjio zaostatak, i Rijeka je odradila svoj posao i pobjedom nad Lokomotivom 2:1 vratila na bodovnu razliku s početka proljetnog dijela. Kišni dan malo je pokvario posjetu, ali bez obzira na to na Rujevici se okupilo oko četiri tisuće navijača koji su došli podržati svoju momčad koja se bori za titulu. Od samog početka odlično se navijalo na Rujevici, a Kekovi igrači odmah su nasrnuli na lokomotivu i nizali napade. Lokomotiva se čvrsto postavila i dobro je stajala, ali bez obzira na to, domaćin je imao nekoliko dobrih prilika. No, prije svega Andrijašević, ali i njegovi suigrači nisu bili precizni. I onda je uslijedio šok, hladan tuš za gledatelje. Lokomotiva je u jednim od rijetkih izleta na protivničku polovicu došla do vodstva. Capan je prošao po desnoj strani i ubacio, a Josip Ćorić zabio za vodstvo gostiju. To, ipak, nije pokolebalo domaću momčad koja je izjednačila samo šest minuta kasnije. Na ubačaj Ristovskog s desne strane odlično je reagirao Bradarić i glavom lobao Šempera za 1:1. U nastavku je uslijedio još žešći pritisak, a isplatio se već u 57. minuti. Ristovski je još jednom odlično prošao po desnoj strani, dao povratnu za Gorgona koji zabija za 2:1 i baca navijače u trans! Do kraja susreta Rijeka je kontrolirala utakmicu i došla do nove zaslužene pobjede. I dalje ima šest bodova više od drugoplasiranog Dinama, a sada im slijedi novi veliki ispit. U sljedećem kolu Kekova družina mora u Split, na noge Hajduku. >>Trener Intera poludio na Dinamo: Ovo je masakr, gore nego u Vinkovcima. Rijeka će vas pomesti! 