Screenshot (Youtube) NOVAK ĐOKOVIĆ uvjerljivom pobjedom 6:3, 6:4, 6:2 protiv Marcela Granollersa krenuo je u obranu naslova na Roland Garrosu. Gledatelji u Parizu vidjeli su niz prekrasnih poena, a najljepši je početkom trećeg seta pripao Španjolcu. Nakon jedne razmjene udaraca, Granollers je odigrao skraćenu lopticu na koju je Đoković stigao i prebacio je u suparnikovo polje. Granollers je proklizavanjem stigao do loptice, a zatim uspio odigrati pored mreže i osvojiti poen i ovacije gledatelja. Naklonio mu se i Đoković koji mu je prišao i dao "high five".