Samo mijena stalna jest pa će se nova sezona u Regionalnoj vaterpolskoj ligi koja počinje ovaj vikend značajno razlikovati od prethodne. Zbog financijskog bankrota od natjecanja je odustao Radnički iz Kragujevca pa će A liga imati devet klubova i u svakom će kolu jedan biti slobodan (danas će to biti Mladost). No promijenila se i konfiguracija snaga, srbijanski su klubovi Partizan i Vojvodina znatno slabiji nego lani pa će se borba za drugo mjesto (jer prvo teško da može tko oduzeti Jugu) voditi između Mladosti, Primorja, splitskih klubova Mornara i Jadrana i njegova hercegnovskog imenjaka. Jugaši su odgodili svoju utakmicu s Budvom jer će nastupiti na atraktivnom turniru u Monte Carlu. Suparnici su im Pro Recco, Olympiacos i Spandau 04. Raspored 1. kola: Primorje - Jadran (S) (19), Jadran (HN) - Vojvodina (19), Jug - Budva (srijeda u 18 sati). 