Reprezentativke Srbije u odbojci pobijedile su Poljsku i plasirale se na Svjetsko prvenstvo koje će se 2018. godine održati u Japanu. No, nakon utakmice uslijedio je skandal koji su osudili Amerikanci te srpske sportašice optužili za rasizam. Naime, one su se nakon utakmice zajednički fotografirale, a prstima su povukle oči, glumeći da su Japanke. Aludirale su na SP koje se održava u Japanu, ali novinari Huffington Posta nisu to baš tako shvatili. (Screenshot/FIVB) Navodi se da ovo nije prvi puta da se tako što događa. Primjerice, tako je plasman na OI u Peking 2008. godine proslavila španjolska košarkaška reprezentacija. Uz njih, nedavno je to napravio je argentinski nogometaš Ezequiel Lavezzi, koji je to radio nedavno na promotivnom snimanju. kad je shvatio da je time nekoga i uvrijedio, odmah se ispričao. - Dobili smo instrukcije od službenog fotografa i ja sam pokušao fotografije učiniti zanimljivim tako što sam radio grimase. Žao mi je što je tako ispalo, rekao je Lavezzi.