Košarkaši Brooklyna nisu uspjeli svladati aktualne NBA prvake iz Clevelanda koji su slavili sa 116-108 u Barclays Centeru, a Bojan Bogdanović je sa 23 koša bio najbolji strijelac domaće momčadi.  Za 27. poraz Netsa u ovoj sezoni najzaslužniji su bili LeBron James s 36 koševa, 9 asistencija i 9 skokova te Kyrie Irving s 32 koša. Philadelphia ima dva poraza manje od Brooklyna. Samo 28 sekundi prije kraja 76-ersi su vodili u Bostonu 106-104, ali su Celticsi do kraja napravili niz 6-0 i spriječili iznenađenje. Dario Šarić je igrao 23 minute i ubacio osam koševa uz sedam skokova i jednu asistenciju.  Joel Embiid je s 23 koša bio najbolji strijelac poraženih, dok su Avery Bradley s 26 koševa, Isaiah Thomas s 24 te Al Horford sa 19 poena i 12 skokova bili najbolji kod pobjednika. Orlando je na domaćem terenu poražen od Houstona 93-100, a Mario Hezonja i Damjan Rudež ovaj su poraz odgledali s klupe. Ryan Anderson s 19 koševa, Patrick Beverley i Eric Gordon sa po 17 poena bili su najbolji strijelci kod pobjednika, dok je D. J. Augustin s 19 koševa predvodio strijelce Magica. Ivica Zubac nije bio u momčadi Los Angeles Lakersa koji su na domaćem parketu s uvjerljivih 127-100 nadigrali Miami. Za 14. pobjedu Lakersa najzaslužniji su bili Louis Williams sa 24 koša te Luol Deng i D'Angelo Russell sa po 19 poena svaki. Willie Reed je s 22 koša predvodio strijelce Miamija. Šlager večeri bio je dvoboj Golden Statea i Memphisa u kojem su Grizzlies odnijeli neočekivanu pobjedu iz Oracle Arene, a slavili su sa 128-119 u produžetku, nadoknadivši čak 24 koša zaostatka iz drugog poluvremena. Warriorsima nije bilo dovoljno ni to što je Stephen Curry ubacio 40 koševa, a Kevin Durant dodao 27 poena i 13 skokova. Učinak igrača s klupe je sveden na svega 14 koševa, dok su rezervni igrači Memphisa postigli čak 51, od čega je 27 ubacio iskusni Zach Randolph, baš kao i razigravač Mike Conley koji je ubacio koš za produžetak (111-111), a tome dodao i 12 asistencija. Marc Gasol je postigao 23 koša. Unatoč porazu Golden State je još uvijek momčad s najboljim učinkom (31-6) u NBA ligi. NBA rezultati, 6.1. Boston - Philadelphia 110-106 (D. Šarić 23 min, 8 ko, šut 3/9, 7 sk, 1 as) Brooklyn - Cleveland 108-116 (B. Bogdanović 31 min, 23 ko, šut 9/14, 2 sk, 4 as) Orlando - Houston 93-100 LA Lakers - Miami 127-100 Golden State - Memphis 119-128 (produžetak) Sacramento - LA Clippers 98-106 Milwaukee - New York 111-116 Washington - Minnesota 112-105 Ljestvice: ISTOČNA KONFERENCIJA Atlantska divizija   1. Toronto       24 11 .686 -        2. Boston        22 14 .611 2 1/2    3. New York      17 19 .472 7 1/2    4. Philadelphia   9 25 .265 14 1/2   5. Brooklyn       8 27 .229 16       Centralna divizija 1. Cleveland     27  8 .771 -        2. Milwaukee     18 17 .514 9        3. Indiana       19 18 .514 9        4. Chicago       18 18 .500 9 1/2    5. Detroit       17 21 .447 11 1/2   Jugoistočna divizija 1. Atlanta       20 16 .556 -        2. Charlotte     20 17 .541 0 1/2    3. Washington    17 18 .486 2 1/2    4. Orlando       16 22 .421 5        5. Miami         11 27 .289 10       ZAPADNA KONFERENCIJA Sjeverozapadna divizija 1. Utah          22 15 .595 -        2. Oklahoma City 21 16 .568 1        3. Portland      16 22 .421 6 1/2    4. Denver        14 22 .389 7 1/2    5. Minnesota     11 25 .306 10 1/2   Pacifička divizija 1. Golden State  31  6 .838 -        2. LA Clippers   25 14 .641 7        3. Sacramento    15 21 .417 15 1/2   4. LA Lakers     14 26 .350 18 1/2   5. Phoenix       12 25 .324 19       Jugozapadna divizija 1. San Antonio   29  7 .806 -        2. Houston       29  9 .763 1        3. Memphis       23 16 .590 7 1/2    4. New Orleans   14 23 .378 15 1/2   5. Dallas        11 25 .306 18 