Nogometaši Huddersfielda izborili su englesku Premijer ligu nakon što su u majstorici pred 76.000 gledatelja na Wembleyu slavili protiv Readinga boljim izvođenjem jedanaesteraca s 4:3. Niti u regularnom dijelu niti u produžecima nije bilo golova.  Huddersfield je do velikoj uspjeha u najunosnijoj nogometnoj utakmici na svijetu, jer plasman u Premijer ligu jamči najmanje 170 milijuna funti, došao lutrijom jedanaesteraca. Reading je vodio s 3:1 nakon što je njihov vratar Omanac Al Hafzi obranio penal Hefeleu, no zadnja dva penala su igrači Readinga promašili - Moore je promašio okvir gola, Obiti je vratar Ward obranio, da bi Nijemac Schindler zabio za veliko slavlje Huddersfielda.  Klub iz Zapadnog Jorkšira vraća se tako u Premijer ligu nakon čak 45 godina, a ovaj mali klub se može podičiti s uzastopna naslova prvaka Engleske iz dalekih 20-tih godina 20 stoljeća. Reading je zadnji puta bio član Premijer lige prije četiri godine.  Inače, pobjednik majstorice za ulazak u Premijer ligu u protekle tri sezone odmah je ispao iz elitnog ranga.