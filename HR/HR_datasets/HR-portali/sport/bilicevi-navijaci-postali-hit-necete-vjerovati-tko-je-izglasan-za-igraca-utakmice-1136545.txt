Nogometaši West Hama jučer su pobijedili Hull s 1:0 i tako nastavili pozitivnu seriju koja ih je podigla na sredinu ljestvice. Nakon remija na Anfieldu protiv Liverpoola i pobjede protiv Burnleya, s jučerašnja tri boda skočili su na 13. mjesto Premiershipa i pobjegli pet bodova od zone ispadanja. Slaven Bilić tako će mirnije dočekati ove blagdanske utakmice, pritisak na njega nešto je manji pa se i momčad možda malo opusti i počne igrati na razini iz prošle sezone. A navijači njegova kluba pokazali su koliko su duhoviti. Za igrača jučerašnje utakmice izabrali su - vratnicu! Pokazali su tako koliko cijene okvir gola kojeg su igrači Hulla čak tri puta pogodili prije nego je Noble zabio pobjedonosni pogodak.   