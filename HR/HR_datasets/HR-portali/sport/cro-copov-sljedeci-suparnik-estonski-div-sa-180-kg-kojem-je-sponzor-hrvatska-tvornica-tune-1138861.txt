Kaito Hoovelson poznatiji kao Baruto bit će Cro Copov suparnik u polufinalu Rizinova Grand Prixa. Estonac ima 180 kilograma što djeluje zastrašujuće bilo kojem suparniku. Baruto je bez većih problema jednoglasnom odlukom sudaca pobijedio ljubimca domaće publike Tsuyoshija Kohsaku, Japanac s 80 kilograma nije imao nikakve šanse. Estonca u polufinalu na Staru godinu čeka naš Mirko Filipović. Hrvatski je borac na veličanstven način nokautom nadjačao King Moa. No estonski div je skrenuo pažnju crveno-bijelim "kvadratićima" na sportskim hlačicama, a to je logo Kali Tuna. Lijepa reklama za hrvatsku firmu u tunom zaluđenom Japanu. Baruto se godinama borio u Japanu prije nego je odlučio ući u MMA. Govori japanski, a tek je drugi estonski sumoborac u povijesti koji se borio u Japanu. >>Poznati komentator pobrkao lončiće: desetogodišnju djevojčicu nazvao njegovom djevojkom 