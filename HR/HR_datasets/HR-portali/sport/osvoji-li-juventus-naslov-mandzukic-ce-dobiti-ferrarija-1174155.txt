Predsjednik Agnelli obećao nam je svima Ferrarije ako osvojimo Ligu prvaka, otkrio je branič Juventusa Dani Alves uoči večerašnjeg finala s Real Madridom u Cardiffu. Tako će Mario Mandžukić i ostatak stare dame imati dodatni motiv za osvajanje naslova, uz 630 tisuća eura premija po glavi. - Nadam se da ćemo donijeti trofej kući kako bi predsjednik mogao ispuniti obećanje - kroz smijeh je dodao Alves. Predsjednik Juventusa Andrea Agnelli (41) talijanski je biznismen za kojega je procjenjuje da je težak 12 milijardi eura. Njegova je obitelj treća najbogatija u Italiji i vlasnici su Ferrarija pa će predsjednik stare dame "preko veze" moći ispuniti obećanje.