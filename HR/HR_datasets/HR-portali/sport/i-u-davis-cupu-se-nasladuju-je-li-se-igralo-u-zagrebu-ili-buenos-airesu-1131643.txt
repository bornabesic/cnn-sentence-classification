Hrvatska je, nažalost, propustila povijesnu priliku da pred svojim navijačima osvoji Davis Cup. A u jednom je trenutku sve izgledalo idealno - naši su u zagrebačkoj Areni vodili 2:1, a Čilić imao 2:0 u setovima protiv Martina Del Potra.  No, Argentinci su se uspjeli vratiti, prvo je Del Potro okrenuo susret protiv našeg najboljeg tenisača, a onda Delbonis bez većih problema svladao Karlovića za "salataru". Argentincima su na putu do naslova pomogli navijači kojih je u dvorani koja prima 15.000 bilo oko 3.000. Napravili su sjajnu atmosferu i nadglasali naše navijače. Toliko da su se čak i na službenoj stranici Davis Cupa zapitali: - Je li ovo Zagreb ili Buenos Aires?