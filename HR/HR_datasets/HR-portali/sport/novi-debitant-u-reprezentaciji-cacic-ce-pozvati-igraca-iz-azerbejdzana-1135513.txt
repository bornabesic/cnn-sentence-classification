Hrvatska nogometna reprezentacija na početku iduće godine sudjelovat će na China Cupu na kojem će osim domaćina Kine sudjelovati još Čile i Island. Na turnir, dakako, neće ići naše najveće zvijezde pa će priliku dobiti igrači iz drugog plana. Još nije poznato koga će izbornik Ante Čačić voditi, no azerbajdžanska Gabala je objavila da je na popisu Filip Ozobić. 25-godišnji veznjak igrao je za Hajduk i Slaven Belupo te prošao sve mlađe selekcije reprezentacije. "Ozobić će napustiti klub i otputovati na pripreme hrvatske reprezentacije za China Cup", objavili su iz Gabale. >> Hrvat zabio golčinu i postao svjetski hit! 