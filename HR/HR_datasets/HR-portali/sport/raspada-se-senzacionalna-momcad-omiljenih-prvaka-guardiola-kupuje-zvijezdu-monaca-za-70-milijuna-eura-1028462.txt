Predsjednik monegaškog kluba, Ribolovljev, bio je jasan kada je rekao da ne planiraju zadržavati igrače koji žele ići, a to je bio jasan signal svima koji žele njegove igrače da mogu početi s licitiranjem. Događa se baš ono što su svi predviđali, Monacova blistava momčad. koja je osvojila naslov prvaka Francuske i dogurala do polufinala Lige prvaka, krenula se polako raspadati. Predsjednik monegaškog kluba, Ribolovljev, bio je jasan kada je rekao da ne planiraju zadržavati igrače koji žele ići, a to je bio jasan signal svima koji žele njegove igrače da mogu početi s licitiranjem. Prvi na listi za odstrijel našao se Portugalac Bernardo Silva. Fantastični veznjak ove sezone bio je jedan od najboljih u momčadi Jardima, zabio je 11 golova i podijelio 12 asistencija, a jedan je od najzaslužnijih za Monacov dugi put u Ligi prvaka. Engleski mediji objavili su u petak kako je Monaco prihvatio ponudu Manchester Cityja i da će Silva istoga dana obaviti liječnički pregled u Manchesteru. Portugalca je potraživao i United, ali City je bio brži i imao je prednost zahvaljujući dobrim odnosima između tih dvaju klubova. Premda klubovi jesu u dobrim odnosima, to ne znači da ih Ribolovljev nije ‘oderao’ za Silvu. City je morati iskrcati 70 milijuna eura za Portugalca! Nadalje, City navodno želi i Fabinha, još jednog nogometaša Monaca koji pak može igrati na poziciji beka i zadnjeg veznog, a City je na obje pozicije dosta tanak jer je u četvrtak objavljeno kako Sagna i Clichy, kao i Caballero i Navas, mogu tražiti nove klubove. Isto tako, na izlaznim vratima su Bakayoko kojeg traže Mourinho i Conte, pa onda Mbappe koji je na meti Reala, a Thomas Lemar povezuje se s Juventusom.