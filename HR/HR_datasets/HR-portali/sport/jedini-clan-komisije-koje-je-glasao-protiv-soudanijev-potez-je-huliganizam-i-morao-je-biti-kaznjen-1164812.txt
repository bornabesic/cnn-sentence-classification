Stipe Cvitanović iz Metkovića jedini je član Komisije za žalbe koji je danas glasao protiv ukidanja kazne napadaču Dinama El Soudaniju. Objasnio je i zašto. - Bio sam kategorički protiv da se onakav potez Soudanija abolira. Ja sam protiv huliganizma na terenu i izvan njega, Soudanijev potez je huliganizam i morao je biti sankcioniran. Došao sam na sastanak jer sam mislio da će moj glas biti ključan da se Soudanija ipak kazni, ali došlo nas je četvero i preglasan sam 3 prema 1. Šokiran sam i potresen - rekao je Cvitanović za Dalmatinski portal i dodao: - Još u srijedu su nas obavijestili da ćemo imati sastanak, dakle isti dan kada je odluka i donesena. Vjerujte mi da sada nisam niti pročitao službenu odluku koliko sam uzrujan. Kada svi vidimo baklje u terenu, onda ih treba kazniti, ali ako svi vidimo i ovaj huliganizam Soudanija na terenu on ne smije proći bez sankcije. Ne smijemo biti slijepi pored zdravih očiju. Cvitanović je dodao da razmišlja o podnošenju ostavke u Komisiji. >> HNS poništio suspenziju, Soudani može igrati u derbiju s Hajdukom 