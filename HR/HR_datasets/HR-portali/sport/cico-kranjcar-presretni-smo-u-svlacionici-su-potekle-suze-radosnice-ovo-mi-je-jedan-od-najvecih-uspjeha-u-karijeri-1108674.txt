Dinamo je nakon produžetka svladao Salzburg i drugi put zaredom, a četvrti put u posljednjih šest godina prošao u skupinu Lige prvaka. - Presretni smo, u svlačionici su potekle i suze radosnice! Zaslužili smo smo prolaz, bili smo bolji kad se sve zbroji nakon 210 odigranih minuta, ali i Salzburg je bio dobar. Držao nas je "u šahu" 60 minuta i mogu austrijskom prvaku samo zahvaliti što nije zabio još neki gol i dokrajčio nas kad smo bili na "konopcima" – govorio je Kranjčar nakon dvoboja, dodavši: - U poluvremenu je bilo "jezikove juhe" u svlačionici, kritizirao sam neke igrače, poglavito napadače i nastavku, posebno u zadnjih pola sata izgledali smo dobro, onako kako sam želio da izgledamo od početka. Kritika je, eto, urodila plodom. Jeste li ikada posumnjali da nećete izjednačiti? - Ne, stalno sam vjerovao da ćemo zabiti gol. I zabili smo ga, otišli smo u produžetke, u kojima smo bili znatno bolji i mirno riješili utakmicu! Koji vam je ulazak u Ligi prva as Dinamom draži – ovaj, ili onaj 1998. godine? - Oba su mi iznimno draga, spadaju među najveće uspjehe u mojoj karijeri! Ali, kad bih morao birati, ovak mi je nekako draži, ovaj ima prednost! Momčad je znatno drukčija, a i šećer dolazi na kraju – rekao je Kranjčar, posebno istaknuvši: - Hvala našoj publici, našim glasnim navijačima koji su do kraja vjerovali u nas i nisu nas napuštali. Prekrasno je bilo vidjeti slavlje igrača s navijačima, ovaj je uspjeh i navijački uspjeh, oni su velikim dijelom zaslužni za ovo slavlje – rekao je Cico. A trener Red Bulla, Španjolac Oscar Garcia, teško je skrivao utučenost... - Nogomet je opet pokazao svoju nepravednu stranu, bili smo u prvom poluvremenu spektakularni, ali nismo uspjeli znatno bolju igru iskazati i u golovima. A Dinamo je opet pokazao svoju klasu i kad je došao do daha, znao je to iskoristiti... 