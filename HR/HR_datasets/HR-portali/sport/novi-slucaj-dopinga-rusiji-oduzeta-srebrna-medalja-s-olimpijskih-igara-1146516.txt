Ruska atletika je ostala bez još jedne medalje, srebrne u ženskoj štafeti 4 x 400m s Olimpijskih igara u Londonu 2012. nakon što se pokazalo da je Antonina Krivošapka bila pozitivna na doping u ponovnom testiranju njenih uzoraka, objavio je u srijedu Međunarodni olimpijski odbor (MOO). Krivošapka, koja je trčala jednu dionicu u štafeti, diskvalificirana je zbog pozitivnog testa na anabolički steroid turinabol, dodaje MOO. Njenim kolegicama iz štafete također je oduzeta medalja.  MOO ponovno testira stotine uzoraka s Olimpijskih igara u Londonu i Pekingu kako bi otkrio sve prijevare vezane uz doping novijim metodama ili potragom za supstancama koje prije nije bilo moguće otkriti. Više od stotinu uzoraka ponovno je testirano, a Rusija ima najviše slučajeva dopinga.  Turski boksač Adem Kilicci i ruska bacačica diska Vera Ganeeva također su diskvalificirane zbog korištenja iste supstance kao i Krivošapka. >> Dopinška afera: Boltu oduzeto zlato iz štafete u Pekingu