Manchester United pobijedio je Ajax 2-0 u finalu Europske lige, ostvario zacrtani plan ulaska u Ligu prvaka putem osvajanja Europske lige te došao do svojeg drugog trofeja ove sezone nakon osvojenog Liga kupa. Jose Mourinho još je jednom dokazao da je magnet za trofeje. Kako je United došao do njega nije bitno jer zapamćeno ostaje samo da je slavio 2-0 u finalu. Istina je da je Ajax bio puno bolji, ali eto, golove su na kraju zabili Paul Pogba uz dosta sreće i Henrik Mhitarjan sjajnom reakcijom u šesnaestercu. Evo kako je to izgledalo.