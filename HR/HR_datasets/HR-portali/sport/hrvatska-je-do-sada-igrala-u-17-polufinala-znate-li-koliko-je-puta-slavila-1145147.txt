Dvoboj protiv Norveške u petak u Parizu bit će 18. polufinale hrvatske rukometne reprezentacije na velikim međunarodnim natjecanjima, pri čemu šesto na svjetskim prvenstvima. Prvo veliko natjecanje na kojem je nastupala Hrvatska bilo je Europsko prvenstvo u Portugalu davne 1994. godine. Otad je odigrano ukupno 30 turnira, uključujući i ovaj u Francuskoj, što EP-a, što SP-a i olimpijskih igara, a pariški dvoboj protiv Norveške bit će 18. polufinale naših rukometaša. U dosadašnjih 17 polufinala hrvatski rukometaši su osam puta pobijedili, a devet puta su poraženi. Najbolji učinak u polufinalima imamo upravo na svjetskim prvenstvima. U dosadašnjih pet polufinala hrvatska vrsta je četiri puta bila uspješna, a samo jednom je poražena i to od Danske na SP-u u Španjolskoj 2013. Na europskim prvenstvima osam puta stigli smo do polufinala, a dva puta ušli u finale, dok je na olimpijskim igrama učinak četiri polufinala i dva finala. SVA HRVATSKA POLUFINALA SVJETSKA PRVENSTVA 1995. (Island): Hrvatska - Švedska 28-25 (2. mjesto) 2003. (Portugal): Hrvatska - Španjolska 39-37 (1. mjesto) 2005. (Tunis): Hrvatska - Francuska 35-32 (2. mjesto) 2009. (Hrvatska): Hrvatska - Poljska 29-23 (2. mjesto) 2013. (Španjolska): Hrvatska - Danska 24-30 (3. mjesto) EUROPSKA PRVENSTVA 1994. (Portugal): Hrvatska - Švedska 21-24 (3. mjesto) 2004. (Slovenija): Hrvatska - Slovenije 25-27 (4. mjesto) 2006. (Švicarska): Hrvatska - Francuska 23-29 (4. mjesto) 2008. (Norveška): Hrvatska - Francuska 24-23 (2. mjesto) 2010. (Austrija): Hrvatska - Poljska 24-21 (2. mjesto) 2012. (Srbija): Hrvatska - Srbija 22-26 (3. mjesto) 2014. (Danska): Hrvatska - Danska 27-29 (4. mjesto) 2016. (Poljska): Hrvatska - Španjolska 29-33 (3. mjesto) OLIMPIJSKE IGRE 1996. (Atlanta): Hrvatska - Francuska 24-20 (1. mjesto) 2004. (Atena): Hrvatska - Mađarska 33-31 (1. mjesto) 2008. (Peking): Hrvatska - Francuska 23-25 (4. mjesto) 2012. (London): Hrvatska - Francuska 22-25 (3. mjesto) 