Nogometaši Real Madrida sletjeli su u Wales gdje će u subotu pokušati postati prva momčad u povijesti Lige prvaka koja je obranila naslov. Među njima će biti i naši Luka Modrić te Mateo Kovačić. U misiji osvajanja drugo uzastopnog 'uhatog' trofeja Real će trebati sva raspoloživa sredstva koja ima. Kog god da je izvukao ne bi mu bilo toliko teško kao s Juventusom, koji je u njihovu zadnjem dvomeču izašao kao pobjednik, a kasnije igrao finale protiv Barcelone. Real bi za finale protiv 'stare dame' rado htio računati na Garetha Balea, ali prema svim predviđanjima, Velšanin ne bi trebao zaigrati u subotu. Pa ipak, sjeo je na zrakoplov i u društvu našeg Luke Modrića otputovao za svoju rodnu zemlju. Zidane nema problema s ozljedama. Bale nije ozlijeđen, ali dugo je bio odsutan. Posljednju utakmicu odigrao je 23. travnja protiv Barcelone nakon čega je morao napustiti igru zbog ozljede lista tako da je malo vjerojatno da će zaigrati u finalu. No, Zidane je saznao i jednu dobru vijest, a to je da je Dani Carvajal u potpunosti spreman. U Wales su sletjeli i nogometaši Juventusa. Naš Mario Mandžukić je spreman i zaigrat će u prvoj postavi standardno na lijevom krilu. Evo kako je to izgledalo.