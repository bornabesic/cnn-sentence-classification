Bivši hrvatski izbornik Miroslav Ćiro Blažević prisjetio se anegdote kada je bio trener švicarskog Lausanne-Sporta. Ćiro je s klubom dogovorio da će dobiti premije za svaku utakmicu na kojoj će biti više od sedam tisuća gledatelja. Legendarni trener tada se dosjetio zanimljive ideje... "Vidim ja na treneru našeg vratara, švicarskog reprezentativca Erica Burgenera kako zna s loptom, kuži nogomet, prostor, ima ideju. Ma, nemam si što razmišljati. Najavim ja u novinama da će mi on zaigrati na mjetu centarfora. I dođe 27 tisuća ljudi, da čovjek i gol, eto… Još i danas se o tome priča u Švicarskoj. Burgener je kasnije napravio sjajnu karijeru, bio je dugogodišnji vratar i kapetan švicarske nacionalne vrste. Ljudi moji, to vam se dogodilo na Gradskom stadionu u Lausannei, tamo gdje se održava veliki atletski miting, tamo gdje Usain Bolt juri poput vjetra. Evo, malo sam si tražio, našao sam i datum te utakmice, bilo je to 27. veljače 1977. godine. Poslije smo imali stalno pun stadion i dobro smo igrali. Uvijek se dobro igra kad stvoriš dobru atmosferu. Samo kad se sjetim kako su svi bili iznenađeni, a bila je to dobra odluka, jer taj je vratar znao igrati nogomet bolje od mnogih igrača", napisao je Ćiro na svojoj službenoj stranici. >> Ćiro: Dinamo je favorit za osvajanje prvenstva! 