Skupina maskiranih huligana danas je u Stobreču napala nogometnog suca Brunu Marića. Incident se dogodio u jednom restoranu, a napadači su se koristili palicama, šipkama i bokserima te je pukom srećom izbjegnuta veća tragedija. Uz pomoć konobara i ostalih gostiju restorana, Marić se nekako uspio obraniti, a jedan od napadača zadržan je do dolaska policije te uhićen. O cijelom slučaju oglasio se i Hrvatski nogometni savez u priopćenju. "Neovisno čime je ovaj fizički napad na nogometnog suca Brunu Marića izazvan, Hrvatski nogometni savez oštro osuđuje nasilje kao način rješavanja bilo kakvih neslaganja. Hrvatski nogometni savez poziva institucije države da što prije pronađu i procesuiraju počinitelje ovog neprihvatljivog čina. HNS poziva na komunikaciju i dijalog kao jedini ispravan način rješavanja različitih razmišljanja", piše HNS na svojim stranicama. >>Šipkama i bokserima napadnut Bruno Marić: 'Torcida nas je napala, bio je to pokušaj ubojstva' >>Uhićen jedan huligan koji je brutalno napao suca Brunu Marića 