Trener Barcelone Luis Enrique nakon pobjede nad Sportingom 6:1 potvrdio je da na kraju sezone napušta klub. - Bila je ovo teška odluka, puno sam o njoj razmišljao. Već uoči sezone znao sam da postoji mogućnost da neću potpisati novi ugovor. Ovo vas uistinu puno iscrpi i zato sam odlučio uzeti odmor - rekao je Enrique. Barcelona se s Realom bori za prvo mjesto u Španjolskoj, dok je u Ligi prvaka u teškoj poziciji. U prvoj utakmici osmine finala izgubila je od PSG-a sa 4:0. - Pred nama su još tri mjeseca sezone, uvjeren sam da imamo još što reći i u Ligi prvaka. A na kraju sezone je vrijeme je za reći doviđenja - rekao je Enrique i dodao: - Trebam odmor. Želim zahvaliti klubu što su mi vjerovali. Ovu je odluku prokomentirao naš Ivan Rakitić. - Enrique nam je odluku rekao na kraju utakmice. Svi smo ostali zatečeni, nitko nije ništa rekao. Želimo uspješno završiti ovu sezone i uživati s Enriqueom u vremenu što je ostalo - rekao je Rakitić. >> Pogledajte Rakitićev projektil kojim je zapečatio sudbinu Čopovog Sportinga 