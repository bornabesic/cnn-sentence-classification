U posljednjem dvoboju pretposljednjeg, 33. kola turskog nogometnog prvenstva Galatasaray, kojega vodi hrvatski trener Igor Tudor, uspio je kao gost sa 3:2 (3:1) svladati Alanyaspor. Galatasaray se tom pobjedom izjednačio na trećem mjestu s velikim rivalom Fenerbahceom, oba kluba uoči posljednjih 90 minuta sezone imaju po 61 bod. Galatasaray će sljedeće nedjelje na svom terenu ugostiti Konyaspor, dok će Fenerbahce u goste kod Adanaspora. Drugi naslov prvaka u nizu, a 15. u klupskoj povijesti osigurao je Besiktas sa 74 boda, dok je drugi Istanbul Basaksehir sa 70.