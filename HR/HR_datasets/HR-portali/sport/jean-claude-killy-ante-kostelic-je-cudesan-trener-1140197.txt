Jučerašnjoj projekciji dokumentarnog filma o Kostelićima prisustvovali su i Jean Claude Killy (73), prvi pobjednik Svjetskog kupa, ali i čovjek koji ga je naslijedio, Karl Schranz (78). – Sretan sam što sam dobio priliku upoznati ovog čovjeka. Ante Kostelić je “master”. Taj čovjek trenerski posao zna možda i najbolje na svijetu. Ja sam impresioniran – bila je Killyjeva impresija nakon filma. Inače, i Killy i Schranz došli su u Zagreb nakon što ih je pozvao Ante Kostelić. – Ja sam bio zaluđen tim skijašima pa sam obojici napisao pismo i poslao – kazao je Ante.  