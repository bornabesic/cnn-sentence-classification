Screenshot (Youtube) 2. LIPNJA dugo će pamtiti Nikoloz Basilašvili. Gruzijski tenisač u trećem kolu Roland Garrosa prvi put je igrao protiv Rafaela Nadala i osvojio samo jedan gem. Naime, Španjolac je 63. tenisača svijeta pobijedio 6:0, 6:1, 6:0 i tako upisao svoju najuvjerljiviju pobjedu ikada na Roland Garrosu, Grand Slamu koji je osvojio rekordnih devet puta.    Ujedno je pariški Grand Slam u svojoj povijesti imao samo tri uvjerljivije pobjede, posljednju još 1993. godine kada je Sergi Bruguera tri puta po 6:0 pobijedio domaćeg igrača Thierryja Championa. Ranije je 1968. godine Nikola Špear, tada jugoslavenski tenisač istim rezultatom pobijedio Francuza Daniela Conteta, a 19 godina kasnije to je ostvario i Čeh Karel Novaček protiv Argentinca Eduarda Bengoechea.