Foto: Getty Images / Guliver Image NAKON Liga kupa, PSG je osvojio i Kup Francuske te s dva trofeja završio sezonu u kojoj je senzacionalno eliminiran od Barcelone u Ligi prvaka i ostao iza Monaca u prvenstvu. Međutim, momčad Unaija Emeryja uspjela se podići i srušiti Angers u 100. finalu s 1:0.  A, jedini i odlučujući gol stigao je u 91. minuti, kada je Branič Issa Cissokho zabio autogol nakon centaršuta Angela Di Marije iz kornera s lijeve strane. Argentinac je poslao loptu na prvu vratnicu, a tamo nakon skok-duela sa Blaiseom Matuidijem nesretni igrač Angersa svladao vlastitog vratara. Tijekom utakmice Angers je odlično igrao i pogodio vratnicu preko Pepea sredinom prvog poluvremena. U nastavku je PSG krenuo po pogodak, ali Edinson Cavani nije uspio iskoristiti nekoliko odličnih prilika.  Ipak, u prvoj minuti sudačke nadoknade momčad iz Pariza je imala puno sreće i uspjela stići do rekordnog 11. naslova Kupa Francuske.