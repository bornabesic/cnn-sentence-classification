Antu Čačića nikada neće prestati žuljati prazan stadion. Najveća antireklama za hrvatski nogometa kojoj se, valjda, napokon nazire kraj. Iako, u to ćemo biti sigurni tek kad završi utakmica u Belfastu. Ante kaže kako igrači vape za potporom s tribina, ali kako onda shvatiti zabranu HNS-a navijačima da putuju u Belfast? - Uporno neki nazivaju navijačima ljude zbog kojih moja djeca ne mogu doći na utakmicu. Zbog čega ne igramo s gledateljima? Zbog koga? Imamo bojazan da se može dogoditi nešto u Irskoj, to je razlog zašto neće biti hrvatskih navijača - uzvratio je Čačić. Mateo je dobio udarac Pa je analizirao utakmicu. - U prvom poluvremenu pokušali smo doći u završnicu bez pravih preduvjeta, stajali smo daleko, ali u drugom smo se posložili. Hrvatska je bila bolja, a Island da nikome neće biti lagan suparnik. Jeste li zadovoljni Kovačićem? - Kovačiću je pomoglo da se igrama u Realu doveo u situaciju da starta danas, a Luka nije mogao izdržati 90 minuta. Kova je dobio neugodan udarac u gležanj, vrlo bolan, ali inzistirao je da igra, stisnuo je zube. Nije bilo baš bajno, ali kod mene ima opravdanje. Bol se pojavila već u 20. minuti i to ga je dekoncentriralo... Modrić? - S Modrićem sam zadovoljan jer nije puno igrao u Realu, ali pokazao je nešto što dolikuje kapetanu, veliku želju da igra. Brozović? - Brozović ima trkačke kapacitete iznad prosjeka, vrh, i uz njegovu tehniku, kad mu je pristup do kraja ozbiljan, vrhunski je igrač. Izbornik se suočio i s pitanjem stručnoga komentatora HTV-a Joška Jeličića: zašto se toliko čeka s Kramarićem ako je vidljivo da je Rakitić na toj poziciji umoran? - Rakitić nije igrao na dosadašnjoj poziciji, nego smo igrali 4-3-3, kao “V” u veznom redu, s Badeljem povučenijim. A Raketa je bio poludesno, jer smo htjeli biti na što više pozicija zbog njihovih dugih lopti. To on igra u Barceloni. Kramarić će igrati kad procijenim tako, Rakitić je stožerni igrač, to ne znači da ostali nemaju prilike. Svi oni igraju na vrlo visokom nivou i jako mi je drago da je Krama nakon Skadra i Finske na ovakav način ušao u zadnjih deset minuta - naglasio je Čačić i dodao: - Ovi igrači daju sebe, zaista, ponekad te izvedbe nisu bajne kod pojedinaca, ali ne bih vadio zdrave zube. Sjetite se kritika Srni i Mandžukiću, a svi igraju na visokoj razini i daju sve, i ne treba mijenjati dok je tako. A Rakitić ako i nije najbolji, vrlo je važan. Kakav je nagon igrača igrati za reprezentaciju, to se ne može mjeriti. Osjetim to jer sam stalno s njima, piju i tablete za bolove, samo da budu tu! Mandžo se nepotrebno troši Osvrnuo se izbornik i na Mandžinu nepotrebnu fizičku potrošnju. - Mandžukića usmjeravam da se što manje troši na nepotrebne stvari, da bude u šesnaestercu, njemu bi pomoglo da bude selektivniji u kretanjima - priznao je Čačić. Na kraju, kako objašnjava Perišićev 'blackout' u nadoknadi? - Nepotreban prekršaj Perišića, ali daleko od toga da je bio namjeran. Bio je teren težak, zadnja minuta, koncentracija mu je pala..., a ne znam zašto je sudac produžio četiri minute. Gledao sam snimku, kriterij suca je čudan, to je bio start na nogu, nagazio je na stopalo, nisam vidio namjeru - pokušao je Čačić opravdati ispad svoje zvijezde. 