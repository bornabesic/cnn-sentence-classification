ŠKOT Tommy Ross, koji je u Guinnessovu knjigu rekorda ušao s najbržim hat-trickom u povijesti nogometa, preminuo je u 72. godini, objavili su iz kluba Tain St. Duthusa, kojeg je tijekom devedesetih vodio kao trener.   Ross se upisao u Guinessovu knjigu rekorda 1964. godine, kada je kao osamnaestogodišnjak na utakmici između Ross Countyja i Nairn Countyja u razmaku od 90 sekundi zabio tri gola.  U karijeri je u Engleskoj igrao za Peterborough, York i Wigan Athletic, a u sezoni 1964./65. zabio je 44 gola. Kada je otišao u sportsku mirovinu, s braćom je otvorio građevinsku tvrtku.