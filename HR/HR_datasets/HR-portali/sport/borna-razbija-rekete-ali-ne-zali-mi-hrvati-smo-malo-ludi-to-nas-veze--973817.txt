Foto: screenshoot Twitter BORNA ĆORIĆ razbijao je jučer rekete u Parizu, ali nije uspio spriječiti rani oproštaj od Roland Garrosa. U drugom kolu zaustavio ga je Amerikanac Steve Johnson, u meču u kojem je Ćorić okrenuo 0:2 u setovima. Bio je blizu pobjede, ali u četvrtom setu počeli su problemi.  U velikom intervjuu za Sport360 20-godišnji Borna govorio je o burnoj karijeri i važnim mečevima, a otkrio je i što misli o hrvatskom mentalitetu. Nedavno je Ćorić u osmini finala Mastersa u Madridu izbacio prvog igrača svijeta Andyja Murraya, i to je naravno bio povod za razgovor. Sport360 u tekstu podsjeća i na meč u kojem je prije tri godine Borna u Baselu porazio Rafaela Nadala. Proglašen je čudom od djeteta i dobio je velike sponzori i trenere. Osam mjeseci kasnije dogurao je u top 40. Za Ćorića 2016. nije bila najsretnija, operirao je i koljeno te završio na 79. mjestu. Imam naslov, to je jedna briga na leđima manje  Danas kaže da igra bolje nego ikada, a nedavno je u Marakešu osvojio svoj prvi turnir.   "Mislim da je nemoguće neprestano napredovati u tenisu, pa i u životu. Nisam igrao kako sam planirao, ali smatram da je to tako jer sam navikao igrati dobro. Da prije nisam bio izvrstan, ovo bi sada bila fantazija. Svakim danom igram sve bolje i bolje i moji dani tek dolaze."  Prvi ATP naslov u karijeri osvojio je u trenutku kada je pao sve niže, do 79. mjesta.  "Igrao sam dva finala u kojima se nisam proslavio i ovaj trofej žarko sam želio, da imam jednu brigu manje na leđima. Iskreno, nisam tako brzo očekivao dobre rezultate, s obzirom na to da na početku sezone nisam igrao dobro."  "Kada igram svoj najbolji tenis mogu se suočiti s velikim igračima poput Murraya. Ne znam mogu li ih uvijek pobijediti, ali mogu zasigurno pružiti dobru igru. Pobjeda nad Murrayem pomogla mi je u bitci za bodovima, ali i donijela samopouzdanje. Sada mogu malo opuštenije krenuti na turnire."  Jedan od najzaslužnijih za Bornin uspjeh je njegov trener Ivica Ančić. Kaže da savršeno slažu.  "Zapravo se znamo od moje 11. godine kada sam snimao reklamu s njegovim bratom. Nakon toga nismo se vidjeli dugo godina, ali sam uvijek želio da baš on bude moj trener. Kada sam tražio novog trenera, on je bio slobodan. Imamo sličan karakter i mentalitet, a to je najbitnije." S trenerom sam povezan jer smo iz istog kraja   Upravo je taj mentalitet, kaže, zaslužan za njihovu povezanost. "Shvaća moje potrebe u svakom aspektu života, no ono što je ključno za naš odnos je to što potječemo iz istog kraja. Mi Hrvati imamo poseban mentalitet i pomalo smo ludi. Jako brzo mijenjamo raspoloženje. U jednom trenutku padnemo, ali se brzo dignemo. Jako smo emocionalni i sve shvaćamo osobno. Takvi smo i nas dvojica i to je ono što nas spaja."  Trener Ančić kaže da je Borna u mentalnom smislu napredan za jednog 20-godišnjaka.   "Previše razmišlja o tenisu, iako je još uvijek jako mlad. Način kako komunicira nije u skladu s njegovim godinama, on nije dijete. Razmišlja puno i o sebi, što je trebao napraviti u meču i što mora postići u budućnosti. Samokontrola je njegova odlika, a to je za tenisača jako bitno. Svjestan je svojih uspjeha i neuspjeha i počašćen sam što mogu raditi s takvim tipom igrača." Odigrao sam previše turnira, mijenjamo strategiju   Ćorića često uspoređuju s Novakom Đokovićem, što mu naravno laska.   "Zverev i Khachanov zaista rade dobar posao, ali ne osvrćem se puno na njih. Mislim o svojoj karijeri i igri te imam svoj ucrtan put. Možda oni rade više i bolje od mene, ali to je u redu i bolje za njih. Međutim, nisam sretan jer želim biti najbolji, a to je i želja svakog tenisača. No ako nisam najbolji, što ću sad... Život je takav!"  Otkrio je da je ove godine igrao previše turnira i da će morati smanjiti tempo.  "Definitivno sam odigrao previše turnira. Razgovarao sam o tome sa svojim timom u Madridu i zaključili su da ću u drugom dijelu godine smanjiti taj broj. To mi je plan i definitivno ćemo raditi više i jače, ali ćemo ciljati na pobjede u odabranim turnirima."