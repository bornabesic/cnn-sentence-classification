Međunarodni košarkaški savez (Fiba) suspendirao je Brazil zbog toga što nije u potpunosti ispunio svoje obaveze kao član te organizacije.  Iz Fibe su objavili kako Brazil nije poslao svoje reprezentacije na nedavna natjecanja, nije bio sposoban organizirati niti turnir svjetske serije u uličnoj košarci "3 na 3", a usto i samoj Fib-i duguje novac. Brazilskoj košarkaškoj konfederaciji (CBB) zamjera se i dopuštanje trećim stranama uplitanje u izbor igrača u nacionalne reprezentacije. - Financijska situacija u CBB-u nije dobra, a nije reagirano niti na naše pozive za restrukturiranjem - objavila je FIBA. Iz CBB-a su u priopćenju za javnost izrazili iznenađenje ovom suspenzijom i obećali poduzeti korake kako bi se ona što prije ukinula. FIBA će novu raspravu o suspenziji CBB-a održati 28. siječnja sljedeće godine. >>Tjednik Max! i sport Večernjeg lista pratite i na Facebooku 