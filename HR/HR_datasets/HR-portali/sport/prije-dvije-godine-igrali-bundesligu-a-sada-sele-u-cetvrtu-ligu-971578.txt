PADERBORN je prije dvije godine igrao u Bundesligi i tada ispao iz prve njemačke lige, a sljedeće sezone igrat će u četvrtoj ligi. Nakon premijerne sezone u Bundesligi, u kojoj su bili čak i prvi nakon četiri kola, uslijedio je veliki pad kluba koji sada seli u regionalnu ligu. Prošle sezone su s hrvatskim nogometašem Srđanom Lakićem u momčadi ispali iz druge lige. U posljednjih pet kola ove sezone Paderborn, koji je osnovan još prije 110 godina, imao je tri pobjede i dva remija, ali ni to mu nije pomoglo.