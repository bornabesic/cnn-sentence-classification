Foto: Getty Images / Guliver Image EVERTON - CHELSEA 0:3 u 35. kolu Premier League. Gosti su s tri gola u drugom poluvremenu došli blizu drugog naslova u posljednje tri godine, jer sada u preostale četiri utakmice mogu ispustiti tri boda i opet biti prvaci, čak i da jedini konkurent Tottenham pobijedi u svim preostalim susretima. Prvi gol za Chelsea zabio je Pedro udarcem ljevicom iz daljine u 66. minuti. Cahill je u 79. potvrdio pobjedu nakon što je Stekelenburg do njega odbio Hazardov slobodni udarac, a konačan rezultat postavlja Willian pet minuta prije kraja.  Tako je Tottenham ostao bez velike ili jedine nade da će Chelsea posrnuti u trci prema naslovu i predati prvo mjesto, jer lider do kraja ima sjajan raspored: Middlesbrough, West Brom, Watford i Sunderland, a čak tri utakmice igra na domaćem terenu. Računica je jasna, Chelseaju su za šestu titulu prvaka dovoljne tri pobjede, bez obzira na Tottenhamove rezultate. Ni Everton nije previše tužan, usprkos porazu. S obzirom na rezultate jučer odigranih utakmica, Toffees neće završiti prvenstvo ispod sedmog mjesta i tako su osigurali najbolji plasman u zadnje tri godine, te nastup u Europa Ligi iduće sezone.Rezultati by SofaScore