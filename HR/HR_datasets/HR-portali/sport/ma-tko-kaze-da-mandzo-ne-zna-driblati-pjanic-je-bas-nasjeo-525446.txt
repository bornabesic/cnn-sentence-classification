Juventus je jučer upisao svoj šesti naslov prvaka u nizu. Pao je Crotone u Torinu za službenu potvrdu i toj je utakmici 'stara dama' pristupila maksimalno ozbiljno. Rezultat toga bio je gol Marija Mandžukića već u 13. minuti za 1-0, a to je ujedno značilo da je zabio i deseti gol u sezoni na svoj 31. rođendan. Za novog-starog prvaka Italije, prethodni tjedan bio je plodonosan. Poslije osvajanja Kupa u srijedu u Rimu protiv Lazija, u nedjelju su uzeli i titulu pa je atmosfera uoči finala Lige prvaka u Cardiffu 3. lipnja sjajna. Tamo ih čeka novi prvak Španjolske, Real Madrid. Mandži ponekad kritičari kažu kako nije nekakav dribler, odnosno kako teško zna nasamariti nekog nasuprot sebe. E, nije tako! Jučer se Mr. No Good malo našalio sa suigračem iz Bosne i Hercegovine, Miralemom Pjanićem. Malo šale, nikad dosta...