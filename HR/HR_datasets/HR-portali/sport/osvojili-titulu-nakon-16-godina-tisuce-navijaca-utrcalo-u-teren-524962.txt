Navijači Spartaka iz Moskve su punih 16 godina čekali na naslov ruskog prvaka. Sada kada su ga dočekali red je da ga proslave kako spada. To su i napravili jednom kada je završila utakmica njihove momčadi protiv Tereka iz Groznog (3-0). Navijači su pohrlili na travnjak, a Spartak se pobrinuo za crveni vatromet iznad Otkritije arene. Lijepe slike slavlja obišle su svijet, a Spartak uživa u svojoj 22. tituli nakon čega će početi planovi za jesen i grupnu fazu Lige prvaka. Prvi naslov sa Spartakom osvojio je Massimo Carrera, bivši asistent Antonija Contea, u sezoni kada je i Conte osvojio svoj prvi naslov s Chelseajem.   