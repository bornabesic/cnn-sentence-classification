Možda iznenađujuće, a možda i ne, na prvom mjestu je aktualni najbolji igrač svijeta, Cristiano Ronaldo. Popularniji je, dakle, od LeBrona Jamesa i Lionela Messija... Američka televizijska kuća ESPN kreirala je algoritam koji je koristio nekoliko paramatara, poput zarade, utjecaja na društvenim mrežama i popularnosti na Googleu, kako bi sastavila popis od sto najpopularnijih sportaša na svijetu. Možda iznenađujuće, a možda i ne, na prvom mjestu je aktualni najbolji igrač svijeta, Cristiano Ronaldo. Popularniji je, dakle, od LeBrona Jamesa i Lionela Messija koji zauzimaju drugo i treće mjesto. Na četvrtom mjestu je švicarski tenisač Roger Federer, a na petom mjestu golfer Phil Mickelson. Šesti je Neymar, sedmi Usain Bolt, osmi Kevin Durant, deveti Rafael Nadal, a top deset zaokružuje Tiger Woods. Zanimljvo, na ESPN-ovoj ljestvici našao se i jedan hrvatski nogometaš, ali nije riječ o Luki Modriću, već o Ivanu Rakitiću. Rakitić se našao na 50. mjestu ljestvice. Od stotinu sportaša čak 38 dolazi iz svijeta nogometa, a među dvadeset najpopularnijih našla su se čak dvojica igrača kriketa.