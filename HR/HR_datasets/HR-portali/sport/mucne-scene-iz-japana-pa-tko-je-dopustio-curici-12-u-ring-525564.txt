Momo Shimizu debitirala je u MMA-u pobijedivši Momoko Yamazaki u prvoj rundi. Ništa čudno, osim što Momo ima 12 godina, a Yamazaki 24.   Toliko je toga pogrešnoga u scenama u kojima 12-godišnja djevojčica ulazi u ring u sportu u kojem je gotovo sve dopušteno. Dozvolu za ovako nešto može dati samo Japan i možda Čečenija gdje su nedavne  borbe djece zgrozile svijet.  - Momo je trenirala MMA šest puta tjedno, najmanje tri sata dnevno još od vrtića. Ima stotinjak amaterskih borbi iza sebe, u karateu, kickboxingu i graplingu. Njezina protivnica nema iskustva, a neće imati ni šanse - rekao je trener djevojčice uoči borbi. I bio je u pravu.Nakon početne izmjene udarca, Momo je iskoristila šansu, zaobišla je protivnicu i došla joj s leđa uhvativši je u zahvat. Više nije bilo spasa za Yamazaki koja je gotovo izgubila svijest prije nego je sudac prekinuo meč.