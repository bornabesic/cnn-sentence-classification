Nogometaši Dinama u posljednjoj su utakmici 7. kola Prve HNL na Aldo Drosini svladali Istru s 2:1 i tako se s 19 bodova izjednačili s vodećom Rijekom. Modri su već u drugoj minuti poveli. Junior Fernandes je s lijeve strane dao povratnu loptu na koju je natrčao Ante Ćorić i pospremio je u mrežu. Dinamo je početkom nastavka stigao do drugoga gola. Benković je izveo slobodnjak s 25 metara, Iveša je to obranio, ali je loptu dočekao Soudani i zabio. Istra je pred kraj utakmice stisla Dinamo, a Ivor Ljubanović je u 88. minuti nakon ubačaja Solomona uspio svladati mladog vratara Adriana Šempera. Dinamo tako nastavlja utrku s Rijekom a Istra je nastavila svoj negativan niz od čak 30 utakmica u prvenstvu bez pobjede. Puljani su posljednji put slavili 17. listopada prošle godine protiv Osijeka. Istra – Dinamo 1:2 Istra: Iveša, Jurkić, Da Silva, Solomon, Bouhna, Roce, Mitrevski, Žižić, Georgijev, Hadžić, Paracki Dinamo: Šemper, Soudani, Jonas, Antolić, Henríquez, Fernandes, Pivarić, Sigali, Ćorić, Benković, Matel 