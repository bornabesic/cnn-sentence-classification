Austrijanac Marcel Hirscher svjetski je prvak u veleslalomu nakon što je u petak na svjetskom prvenstvu u Sankt Moritzu bio najbrži ispred sunarodnjaka Rolanda Leitingera i Norvežanina Leifa Kristiana Haugena. Hirscher je do zlata doskijao s vremenom 2:13.31, a Leitinger, koji je imao najbolje vrijeme u drugoj vožnji za njim je zaostao 21 stotinku (2:13.56), dok je zaostatak Heugena (2:14.02) 71 stotinku. Hrvatski skijaš Filip Zubčić, koji je nakon prve vožnje bio vrlo dobar deseti, utrku je na kraju završio kao 19. s vremenom 2:15.29 i zaostatkom od 1,98 za pobjednikom. Drugi hrvatski predstavnik na današnjoj utrci William Vukelić, koji je prvu vožnju završio kao 51., nije stigao do cilja u drugoj vožnji. Hirscher ima već sedam medalja sa svjetskih prvenstava, od toga četiri zlatne, a ovo mu je prvo zlato u veleslalomu.   Do kraja Svjetskog prvenstva u Sankt Moritzu  ostala je još jedna disciplina, u subotu je na rasporedu ženski slalom, a u nedjelju muški. SP, Sankt Moritz, veleslalom: 1. Marcel Hirscher (Aut) 2:13.31 2. Roland Leitinger (Aut) 2:13.56 3. Leif Kristian Haugen (Nor) 2:14.02 4. Henrik Kristoffersen (Nor) 2:14.07 5. Philipp Schoerghofer (Aut) 2:14.16 6. Matts Olsson (Šve) 2:14.24 7. Alexis Pinturault (Fra) 2:14.29 8. Justin Murisier (Švi) 2:14.30 9. Mathieu Faivre (Fra) 2:14.36 10. Riccardo Tonetti (Ita) 2:14.47... ...19. FILIP ZUBČIĆ (HRV) 2:15.29 >>Ivica Kostelić: Htjeli smo spavati u Ladi jer nismo imali novca za hotel. Ali, onda nas je ugledao vlasnik...