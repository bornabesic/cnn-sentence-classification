Nogometaši Dinama porazom su krenuli u Ligu prvaka, Lyon je pobijedio s 3:0 i osvoji prve bodove. Modri nisu izgledali baš najbolje, bilo je dosta propusta u igri, probudili su se tek pred kraj susreta. ipak, trener Zlatko Kranjčar vidio je i neke pozitivne stvari. - Poraz od 3:0 ne može donijeti zadovoljstvo, ali imali smo i mi svoje šanse koje nismo uspjeli realizirati, a jeftino smo im poklonili golove. No, rezultat nas ne zadovoljava. Vidjeli smo koliko možemo, ova će utakmica promijeniti nešto u motivaciji. Ali, možemo protiv Juventusa na svom terenu nešto učiniti, rekao je Cico Kranjčar pa dodao: - Bili smo, pa mogu to reći, ravnopravni u nastavku. Da smo iskoristili barem jednu šansu, otvorila bi se još koja situacija do kraja... Nažalost, nismo uspjeli to uspjeli napraviti. Dinamo već ovog vikenda očekuje teška utakmica, gostovanje na Rujevici (nedjelja, 19 sati). - Imamo četiri dana do Rijeke, moramo se odmoriti i spremiti. Ovo je pakleni mjesec, imamo jako teške utakmice. Uvjeren sam da ćemo biti pravi i vjerujem u dobar rezultat protiv Rijeke. Imamo težak raspored, ali možemo to sve riješiti na dobar način, zaključio je trener Dinama. 