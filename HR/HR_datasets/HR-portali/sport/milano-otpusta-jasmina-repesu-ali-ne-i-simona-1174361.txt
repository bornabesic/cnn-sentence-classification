Talijanski sportski dnevnik “La Gazzetta dello Sport” piše da, nakon ispadanja u polufinalu doigravanja, jedini njihov euroligaš Olimpija Milano traži novog trenera. A to znači da klub slavnog modnog dizajnera Giorgija Armanija, nakon dvogodišnje suradnje, pokušava raskinuti čvrsti ugovor s Jasminom Repešom, a to neće ići bez visoke odštete. Slavni klub napustiti bi mogao i niz prvotimaca kao što su Sanders, Kalnietis, McLean, Hickman, Mačvan, ali ne i hrvatski reprezentativac Kruno Simon koji ima još jednu godinu ugovora i kojeg klupski čelnici žele zadržati.