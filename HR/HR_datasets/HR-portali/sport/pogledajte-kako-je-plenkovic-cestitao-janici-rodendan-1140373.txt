Janica Kostelić danas slavio 35. rođendan, a datum se poklopio s održavanjem muške utrke na Sljemenu. Nekada velika skijašica, a danas državna tajnica Središnjeg državnog ureda za šport rođendan je proslavila na Sljemenu gdje je bio i premijer Andrej Plenković te joj uručio prigodni poklon. - Vjerujem da će Janica svojim ugledom i autoritetom pridonijeti kvalitetnom pozicioniranju sporta i što većem uključivanju mladih u sport - rekao je Plenković pa se osvrnuo na utrku. - Jako velika posjećenost unatoč hladnom vremenu. Zagrepčani su pokazali da su ljubitelji skijanja. Premijer kaže da je najviše impresioniran jučerašnjom utrkom legendi. - Skijanje je popularno u nizu europskih zemalja, SAD-u, Kanadi... Ovo je jedina utrka u Svjetskom kupu u glavnom gradu i velika promidžba hrvatskog turizma - rekao je Plenković i dodao da je nekada skijao, ali da se danas drži košarke. >> Moelgg slavio u uzbudljivoj utrci na Sljemenu, hrvatski skijaši ostali bez druge vožnje! Sretan rođendan našoj najtrofejnijoj skijašici i državnoj tajnici @janicak! :) #SQT #Sljeme #VladaRH pic.twitter.com/Kw1Er1BLYJ 