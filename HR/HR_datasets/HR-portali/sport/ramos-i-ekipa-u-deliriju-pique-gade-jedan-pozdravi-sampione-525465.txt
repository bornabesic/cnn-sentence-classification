Između Reala i Barcelone ne može postojati mir. To je jasno, ipak su strašni sportski rivali koji se nadmeću na svakom polju. No, mogli bi se barem međusobno respektirati, barem u toj mjeri da ne vrijeđaju direktno jedni druge u raznim situacijama. U takvim čarkama najviše sudjeluju Gerard Pique i Sergio Ramos. Svako malo, dobace nešto jedan drugome. Ponekad to bude šala, ponekad... Teško je procijeniti, ali sinoćnja fešta Realovaca nakon što su pobijedili Malagu i postali vladari Španjolske dosegla je točku usijanja prilikom spominjanja, točnije, vrijeđanja Barcinog stopera Piquea. Na razglasu se začulo: Pique, gade jedan, pozdravi prvaka! To je oduševilo Sergija Ramosa i ostatak momčadi pa su počeli skakati... Je li to znak odobravanja?