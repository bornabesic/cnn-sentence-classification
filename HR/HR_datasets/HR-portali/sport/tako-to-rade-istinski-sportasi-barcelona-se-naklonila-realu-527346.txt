I dok su katalonski mediji otvoreno navijali za Juventus u finalu Lige prvaka, Barcelona je nakon utakmice pokazala istinsko lice sportaša i čestitala Realu na osvojenom naslovu. 'Čestitamo Real Madridu na naslovu u Cardiffu', piše na Barceloninu službenom Twitter profilu. Nije tajna da se Real i Barca, njihovi navijači i igrače ne vole, no Barcelonin potez nakon utakmice dokaz je da su prije svega sportaši. Ne treba sumnjati da je ljudima u klubu bilo izuzetno teško poslati čestiku omraženom suparniku, no isto tako ovim potezom prikupili su još ponekog simpatizera jer upravo je to način kako se svi u sportskoj obitelji trebaju ponašati. Poruku je poslao i Juventus i pokazao se kao velik klub i u porazu. 'Čestitamo Realu na sjajnoj utakmici i osvajanju Lige prvaka', stoji na Juventusovu Twitteru.