West Ham je u čvrstoj utakmici s malo prilika pobijedio Swanseaja (1:0) te prekinuo niz od pet poraza. Pobjeda je tim veća jer su labudovi izravni konkurenti čekićarima u borbi za ostanak. Za slavlje je pogodio Kouyate u 44. minuti lijepim golom sa 20 metara i tako spsio Slavena Bilića kojem su engleski mediji predviđali otkaz u slučaju neuspjeha. - Pokazali smo momčadski duh i to je presudilo. Bili smo čvrsti i opasni, a trebali smo postići još koji gol - kazao je hrvatski stručnjak i dodao: - Bili smo pod velikim pritiskom. Ne toliko ja koliko igrači jer morali su igrati pred 60.000 gledatelja. Srećom, navijači su to prepoznali i pomogli nam. Sad smo izvan opasne zone i hitno nam trebaju još četiri boda kako bismo tu i ostali. Otkrio je i da je slavio sa svojim igračima nakon trijumfa. - Da, slavio sam s igračima jer su cijelo vrijeme bili uz mene - zaključio je Bilić. >>West Ham konačno pobijedio, a Slaven Bilić sačuvao posao! >>Bilić: Moramo biti realni - slijedi nam borba za opstanak 