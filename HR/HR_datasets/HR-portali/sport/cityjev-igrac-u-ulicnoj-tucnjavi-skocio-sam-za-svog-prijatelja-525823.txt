Povremeni belgijski reprezentativac te igrač Manchester Cityja na posudbi u Sunderlandu, Jason Denayer, snimljen je u uličnoj tučnjavi u Bruxellesu. Dogodilo se to u nedjelju izvan noćnog kluba, pišu belgijski mediji. Stoper koji je ove sezone doživio ispadanje iz Premiershipa sa Sunderlandom objasnio je situaciju: - Žalim zbog toga što sam bio u tučnjavu koja i nije bila moja. Išao sam prema svom automobilu kad sam čuo vrisak prijatelja. Pogledao sam i vidio čovjeka koji ga udara. Shvatio sam da je u opasnosti i morao sam intervenirati. Reagirao sam instinktivno. Moj jedini cilj bio je pomoći prijatelju, skočio sam za njega - skrušeno je prepričao Denayer.