DANA WHITE, prvi čovjek UFC-a, dogovorio je sve detalje s Conorom McGregorom u posredništvu oko boksačkog dvoboja protiv Floyda Mayweathera o kojem se naveliko priča posljednjih mjeseci. Predsjednik UFC-a se žestoko se uključio u sam proces pregovaranja te je ustvrdio da će odustati od priče, ako u narednih nekoliko dana ne dođe do dogovora. UFC bi od meča, naime, trebao inkasirati oko 50 milijuna eura. Čini se kako je trud uložio plodom jer u srijedu je White medijima potvrdio kako je posao s McGregorom dogovren! Potvrdio je to i McGregor u priopćenju koje je poslao medijima. Hvali se rekordnim ugovorom i poručuje Floydu: Bolje ti je da si spreman!  "McGregorova strana priče je gotova. Sada počinjem raditi s Myweatherom na dogovoru. Jedan dio je gotov, sada idem na drugi dio. Ako uspijem dogovoriti sve s Al Haymonom i Mayweatherom, meč će se dogoditi”, potvrdio je White. "Bit će to čisti boksački dvoboj", dodao je, upitan hoće li se meč održati po boksačkim ili pravilima MMA. Prema pisanjima američkih medija “deal” bi trebao biti potpisan do kraja tjedna, a meč bi se održao krajem godine.  Nije trebalo dugo čekati da se oglasi i druga strana, Floyd Mayweather jr. "Nisam ovdje da bih nekoga bacio pod autobus. Ne mogu sjediti ovdje i reći da oni sada čekaju na nas. To ne želim kazati. Imam svoj tim koji je zadužen za pregovore. Čim jedna strana uspostavi dobru komunikaciju s drugom, meč će se dogovoriti”, rekao je Mayweather.