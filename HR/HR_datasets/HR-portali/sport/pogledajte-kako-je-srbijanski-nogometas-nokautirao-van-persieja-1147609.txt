Nogometaši Fenerbahčea slavili su jučer protiv Bešiktaša s 1:0 i prošli u četvrtfinale turskog kupa. Utakmicu je obilježio incident iz 41. minute kada je srbijanski nogometaš Duško Tošić glavom udario Robina van Persieja i nokautirao ga. Doduše, Nizozemac je teatralno pao, ali Tošić je svejedno isključen. S igračem manje Bešiktaš se nije mogao nositi s Fenerom, a pogodak odluke postigao je upravo Van Persie. – Poštujem Van Persieja i sve što je napravio u karijeri, ali on me neugodno iznenadio svojim ponašanjem. Cijelo me vrijeme provocirao – kazao je Tošić pa se ispričao navijačima Bešiktaša: – Molim vas da mi oprostite. Nastavit ću davati sve za naš klub. >>Pogledajte nevjerojatan gol Hazarda! Ovako nešto radio je samo Brazilac Ronaldo