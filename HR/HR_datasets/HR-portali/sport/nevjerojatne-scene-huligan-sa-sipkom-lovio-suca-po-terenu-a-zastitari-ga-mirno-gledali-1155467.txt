Derbi Prve HNL između Hajduka i Rijeke u Splitu bio je dvaput prekidan zbog divljanja navijača - u 56. minuti zbog bakljade sa sjeverne tribine, a potom u 90. minuti kada je navijač Hajduka s palicom u ruci utrčao na teren. Gledatelji su ostali u čudu kada je maskirani huligan s palicom ušao na teren i počeo naganjati suca Marija Zebec. Nevjerojatna je pri tom bila reakcija zaštitara koji su mirno promatrali scenu. Reagirali su tek nakon minutu, dvije da bi ga na kraju s terena izvela specijalna policija. U 75. minuti utakmice navijači Hajduka na sjeveru istaknuli su veliki transparent s natpisom "Avione plaća klub, buseve županija, a  brodove i obraz vaša riječka džamija" kojim se aludiralo na dolazak navijača iz Rijeke u Split brodom. Na taj transparent navijači Rijeke, koji su bili smješteni na južnom dijelu poljudskih tribina uzvraćali su navijačima Hajduka povicima - "Vi ste Titovi, Tito je vaš" Za vrijeme ovog međusobnog provociranja utakmica nije bila prekinuta, kao niti na povike "Za dom spremni" u 62. minuti.  Osim toga, predsjednik Rijeke Damir Mišković je nakon utakmice rekao da ga je netko pogodio plastičnom bocom u Hajdukovoj loži. - To je tužno i nije dobro ni za koga - rekao je Mišković. >> Torcida transparentom na ćirilici provocirala Riječane, napadnut predsjednik Rijeke 