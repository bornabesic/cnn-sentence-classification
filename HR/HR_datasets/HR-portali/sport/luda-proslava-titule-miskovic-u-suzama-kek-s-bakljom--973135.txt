Foto: Nel Pavletić/Pixsell; Hina NAVIJAČI Rijeke do dva sata iza ponoći čekali su povratak nogometaša i navijača iz Zagreba gdje su Riječani otišli po povijesni naslov prvaka.  Na Korzu ih je dočekalo čak 20 tisuća ljudi koji su slavili sve do jutra. U moru zanimljivih scena izdvajaju se dvije - suze predsjednika kluba Damira Miškovića na izvedbu "Vincera" slovenskog tenora Aljaža Farasina te slika trenera Matjaža Keka s bakljom.      "Nisam ja ništa napravio, to su napravili ovi modeli iza mene. Napravili su to za sve generacije Rijeke. Za one koji nas s neba čuvaju i za one koji su danas s nama", rekao je Kek i tako odao počast igračima koji su prekinuli 11-godišnju dominaciju Dinama.    Ipak, odlučio je da ovaj put nema dužeg slavlja te je igračima koji su od Dinama izgubili 5:2 zakazao trening u 10 ujutro. Čeka ih novi derbi u finalu Kupa...