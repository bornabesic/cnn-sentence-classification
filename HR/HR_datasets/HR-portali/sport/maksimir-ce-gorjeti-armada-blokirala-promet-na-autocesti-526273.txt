Rijeka je pobjedom protiv Cibalije osigurala prvi, povijesni naslov prvaka Hrvatske i dovela se u situaciju u kojoj joj je Dinamo na Maksimiru samo revijalan zadatak. Izabranici Matjaža Keka u zadnje kolo ovosezonskog HNL-a ulaze u potpunosti rasterećeni i kakav god rezultat bio fešta na Maksimiru će biti velika. A nove šampione će imati tko pozdraviti. Armada je u velikom broju krenula prema Zagrebu, a mnogobrojni navijači blokirali su promet na jednom dijelu autoceste. Slavi se, fešta, pjeva i navija, a sjajna atmosfera preselit će se i na Maksimir večeras od 19 sati. Tekstualni prijenos uživo moći ćete pratiti na portalu 24sata.