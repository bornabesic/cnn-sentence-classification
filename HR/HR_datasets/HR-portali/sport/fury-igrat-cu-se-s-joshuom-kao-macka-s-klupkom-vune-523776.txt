Tyson Fury željno iščekuje povratak u ring i šansu da se bori protiv Anthonyja Joshue. Podsjetimo, pojas je Furyju oduzet zbog nepoštivanja ugovora i problema sa zloupotrebom narkotičkih sredstava. Britanac je u nezavidnoj fizičkoj formi, ali nada se šansi i meču protiv Joshue. Uvjeren je da će pobijediti apsolutnog prvaka i nanijeti mu prvi poraz u profesionalnoj karijeri. - Nikada nisam bio ozbiljniji i uvjereniji u ono što govorim. Igrat ću se sa Joshuom kao mačka s klupkom vune, stavit ću ruke iza leđa, napravit ću propalicu od njega - kaže Fury. Vjeruje Fury u pobjedu iako ga je Joshua na sparingu 2010. godine "pretukao". - On je krenuo na mene. Napao me kombinacijom i pogodio me aperkatom u bradu. Da imam slabu bradu bio bih nokautiran barem mjesec dana. Napadao me tri runde i pošteno me istukao, neću poricati - priznao je Fury. 