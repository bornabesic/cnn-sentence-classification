Suradnja između talentiranog Dala i Liverpoola uspostavljena je još prije tri godine, kada su čelnici engleskog kluba i Sarajeva, čiji je Varešanović bio član, potpisali ugovor. Jedan od najtalentiraniji, pa možda i najtalentiraniji BiH nogometaš, Dal Varešanović, postao je članom Liverpoola. Trener omladinskog pogona Liverpoola, legendarni Steven Gerrard vodit će 16-godišnjeg Varešanovića u mlađoj selekciji ‘redsa’, a prtisustvovao je i potpisivanju trogodišnjeg ugovora između Liverpoola i mladog nogometaša. “Drago mi je što sam potpisao novi ugovor i što ću učiti od za mene najboljeg veznjaka svijeta. U srpnju me čekaju pripreme s Liverpoolom”, izjavio je mladi Varešanović za portal Klix.ba. Suradnja između talentiranog Dala i Liverpoola uspostavljena je još prije tri godine, kada su čelnici engleskog kluba i Sarajeva, čiji je Varešanović bio član, potpisali ugovor. Varešanović je tada otišao u Liverpool i povremeno dolazio u Sarajevo jer kao 13-godišnjak nije mogao stalno biti u Engleskoj. Prije nekoliko dana Dal je napunio 16 godina i dobio je novi ugovor, a Liverpool mu nudi angažman u trajanju od tri godine, a mladi nogometaš je, zajdno sa svojim ocem Mirzom, nekada slavnim nogometašem, ponudu Liverpoola i prihvatio. Varešanovići su velika i tradicionalna nogometna obitelj, otac je legneda FK Sarajeva i BiH reprezentacije, a Dal ima i brata Maka koji igra za mladu momčad Udinesea. Spomenimo kako je mladi Dal bio velika želja Barcelona, ali bio je i velika želja Zdravka Mamića. Mamić se silno trudio dovesti ga u Zagreb, ali mladac je ipak odabrao igrati za Liverpool.