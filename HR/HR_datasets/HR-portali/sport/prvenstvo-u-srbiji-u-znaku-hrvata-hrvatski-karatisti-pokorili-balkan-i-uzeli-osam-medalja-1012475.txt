Zlatne medalje osvojili su Alessandra Hasani (-55 kg), Enes Garibović (-75 kg), Ivan Kvesić (-84 kg) i muška reprezentacija u borbama. Hrvatski karatisti osvojili su osam medalja na 19. prvenstvu Balkana koje se proteklih nekolko dana održalo u Čačku, od čega čak četiri zlatne medalje. Zlatne medalje osvojili su Alessandra Hasani (-55 kg), Enes Garibović (-75 kg), Ivan Kvesić (-84 kg) i muška reprezentacija u borbama. Alessandra Hasani svladala je u finalu u kategorije do 55 kg Dajanu Crnoglavac iz BiH sa 6-0. Enes Garibović je u kategoriji do 75 kg u završnoj borbi nadvisio Bugarina Stefana Petkova s 3-0, a u finalu kategorije do 84 kg Ivan Kvesi pobijedio je bez izgubljenog boda (2:o)  protiv Anesa Čonga iz BiH. Slavila je i hrvatska muška vrsta u borbama (Garibović, Ivan i Anđelo Kvesić, Martinac, Mrvičić, Šurbek, Živković), u finalu su nadvisili Srbiju s 3-0. Brončane medalje osvojili su Sara Siddiqui (-55 kg), Luka Kondić (-60 kg) i ženska reprezentacija u borbama (Čatlak, Hasani, Marić, Tubić) i katama (Jukić, Kiuk, Petrović). Sudjelovalo je ukupno 302 natjecatelja iz 11 zemalja, a sa četiri zlata i isto toliko bronci Hrvatska je zavšrila druga na ljestvici iza Srbije. 