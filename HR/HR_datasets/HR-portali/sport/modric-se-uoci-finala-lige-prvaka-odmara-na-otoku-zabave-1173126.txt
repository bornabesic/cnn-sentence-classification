Nogometaši Real Madrida nakon osvajanja naslova dobili su nekoliko dana slobodno za odmor uoči velikog finala Lige prvaka s Juventusom. Luka Modrić iskoristio je to vrijeme i skoknuo na Ibizu, pišu španjolski mediji, te se fotografirao s navijačima. Na otoku zabave odmaraju se još neki igrači Reala, poput Alvara Morate. Finale Lige prvaka igra se u subotu u 20:45 u Cardiffu. Rekorder Real Madrid lovi svoj 12. naslov, dok je Juventus do sada dva puta bio prvak. Bez obzira na ishod, Hrvatska će opet imati prvaka Europe, bit će to Modrić i Mateo Kovačić na jednoj ili Mario Mandžukić i ozlijeđeni Marko Pjaca na drugoj strani.