Bilićev West Ham prekinuo je niz od pet poraza domaćom pobjedom protiv Swanseaja 1:0 u 32. kolu Premier lige, piše Goal. Vrijednu pobjedu čekićarima donio je Kouyate u 44. minuti lijepim golom s 20 metara. Inače, bila je to vrlo čvrsta utakmica u kojoj pravih prilika gotovo da nije ni bilo. Engleski mediji pisali su da će Bilić dobiti otkaz ako danas ne upiše pobjedu pa je tako bivši hrvatski izbornik sačuvao glavu na klupi čekićara. Manchester City na Etihadu je s 3:1 pobijedio Hull. Građani su poveli autogolom Elmohamadyja u 31. minuti, a nade gostiju u bod(ove) srušene u 48. minuti kada je pogodio Agüero. Za 3:0 zabio je Delph u 64., a konačni rezultat postavio je Ranocchia u 85. minuti Liverpool je preokretom došao do tri boda (2:1) kod Stokea. Domaćin je poveo preko Waltersa koji je glavom pogodio u 44. minuti. Klopp iznenadio početnom postavom u kojoj su se našli Alexander-Arnold i Woodburn, no obojica su na poluvremenu ostala u svlačionici, a priliku su dobili Coutinho i Firmino. Upravo je taj dvojac i donio pobjedu redsi. Coutinho je u 70. minuti pospremio jedan odbijanac, da bi dvije minute kasnije Firmino sjajno zabio nakon još bolje dubinske lopte Wijnalduma. Lovren je odigrao 90 minuta za Liverpool. Southampton je golom Clasieja u 25. minuti slavio kod WBA 1:0, a Middlesbrough i Burnley odigrali su bez golova (0:0). >> Griezman šokirao Santiago Bernabeu, a evo kako je Modrić odgovorio kritičarima 