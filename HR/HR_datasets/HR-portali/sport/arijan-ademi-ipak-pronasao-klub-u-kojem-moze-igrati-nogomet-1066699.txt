Arijan Ademi ipak je pronašao novi klub. Naravno, ne službeno, ali pronašao je momčad u kojoj će igrati nogomet. Odnosno, mali nogomet i to u momčadi Barone koja se natječe u Malonogometnoj ligi Kluba Šibenčana u Zagrebu. U ligi je pravilo da smiju nastupati samo igrači koji su porijeklom vezani uz Šibensko-kninsku županiju, a Ademi to jest. I nije da će ga to držati na vrhunskoj razini, ali barem će igrati, što je bitno za njegovu situaciju. Psihički ako već ne fizički. Jer, Ademi je žestoko kažnjen zbog uzimanja dopinga od strane Uefe. Pao je na testu nakon utakmice u Ligi prvaka s Arsenalom i suspendiran je na četiri godine te se potom okušao i u zagrebačkom niželigašu Kustošiji. Međutim, ubrzo je stigla obavijest da ni tamo ne smije igrati. Zašto? Jer igrač suspendiran zbog dopinga ne smije igrati ni u kojem natjecanju ingerencijom Uefe, a pod njom je svaka nogometna liga u Hrvatskoj. Uostalom, u odluci je jasno napisano da se igrač ne smije baviti nogometnom aktivnosti. Ovako, amaterski i izvan nekog službenog natjecanja to može. >> Ademi ne smije igrati nigdje, pa ni u Kustošiji! Navijamo za malonogometni tim Barone u kojem je i naš Arijan Ademi :) tradicionalna Malonogometna liga Kluba Šibenčana u Zagrebu se zahuktava ❤️ 