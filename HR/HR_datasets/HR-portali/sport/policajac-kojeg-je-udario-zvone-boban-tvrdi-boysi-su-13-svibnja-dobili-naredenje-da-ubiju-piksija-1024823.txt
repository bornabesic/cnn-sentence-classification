Refik Ahmetović posljednjih godina često priča o ovom događaju, a sada je po prvi puta izjavio kako su navijači Dinama Bad Blue Boysi htjeli ubiti Dragana Stojkovića Piksija, zvijezdu Crvene zvezde. Dan uoči 27. obljetnice nereda na utakmici Dinama i Crvene zvezde u Maksimiru, Refik Ahmetović, policajac koji se fizički sukobio sa Zvonimirom Bobanom, prisjetio se događaja zagrebačkom stadionu. Nekoliko sati uoči utakmice počele su tučnjave između BBB-a i Delija na ulicama, a onda su se preselile i na stadion. Kaos je nastao kada su se Delije probile na južnu tribinu na kojoj su bili navijači zagrebačkog kluba, njih svega tridesetak. Policija je jedan dio vremena mirno stajala i gledala kako se srpski navijači iživljavaju nad malobrojnim hrvatskim navijačima na jugu. Tada je sve ekslaliralo i ostale tribine su se uključile u nerede. Dio navijala upao je na teren i sukobio se s policijom. I taj 13. svibnja mnogi i dalje smatraju danom kada je počeo Domovinski rat. Refik Ahmetović posljednjih godina često priča o ovom događaju, a sada je po prvi puta izjavio kako su navijači Dinama Bad Blue Boysi htjeli ubiti Dragana Stojkovića Piksija, zvijezdu Crvene zvezde. “Kad smo malo stegli BBB-ovce koji su sa sjevera utrčali na teren i pitali ih što je bio motiv divljanja, čuli smo ovo: ‘Dogovor je bio da se Piksi ubije!’. Svi su govorili da su dobili naredbu da se ubije Dragan Stojković. Uskoro je, promjenom vlasti, došlo do smjena u policijskim upravama pa se nije insistiralo na tome da se otkrije od koga je došlo naređenje o Piksijevoj likvidaciji”, kazao je bivši policajac za srpski Ekspres. Zašto bi uopće BBB-ovci htjeli ubiti nogometaša Zvezde? “Tragali smo po kafićima u Zagrebu, posebno po onima u blizini Maksimirske šume, gdje se okupljaju navijači Dinama, i puna dva tjedna prepoznavali sudionike nereda na utakmici sa Zvezdom. Kad bismo ih priveli i malo pritegli, govorili su da im je glavni motiv bila likvidacija Piksija! Zašto njega? Vjerojatno zato što je bio u rangu s Bobanom, njihovim ljubimcem i kućnim prijateljem Franje Tuđmana”, kazao je Ahmetović. Također, tvrdi kako su neredi bili dogovoreni. “Bilo je kamenja da se mogao napuniti cijeli šleper. Netko je to izrežirao prema indicijama i kad se sve slike slože”, tvrdi Ahmetović. Komentirao je i sukob za Bobanom koji je ostao na travnjaku nakon što su svi otišili u svlačionicu. “Udario sam jednog navijača koji je krenuo prema mom kolegi. Tada je Boban pritrčao i pitao me što radim na terenu. Umjesto da ode u svlačionicu, Boban je pozivao navijače na teren. Krenuo sam prema njemu i vidio da želi tučnjavu. Udario sam ga po preponi, a on je uhvatio zalet i zakačio me po ruci. Samo sam ga vidio u skoku, nisam stigao reagirati. Nisam očekivao da će me napasti, da sam to znao bilo bi drugačije”, rekao je Ahmetović i napomenuo kako ga Boban nije uplašio. 