Ja sam još uvijek broj jedan na svijetu i siguran sam da mogu pobijediti Joshuu s jednom rukom zavezanom iza leđa, bahato je najavio Tyson Fury i još jednom ponovio da izaziva svjetskog prvaka po verzijama IBF, IBO i WBA Anthonyja Joshuu. Ništa novo za Furyja, od kada se odlučio vratiti boksu svakodnevno po nekoliko puta objavljuje poruke na društvenim mrežama, izaziva i prijeti kolegama boksačima. Nekoliko puta ponovio je da on mora biti sljedeći Joshuin protivnik, no čini se da tu borbu neće dočekati tako brzo. - Svi jedva čekamo taj meč jer Anthony vjeruje da ga može pobijediti bez problema, no razmišljamo samo o Joshui i njegovu putu. Fury je u ovom trenutku miljama daleko od boksa i mečeva. U groznom je fizičkom stanju, a uz to još nema licenciju britanskog boksačkog saveza te je pod istragom zbog navodnog pada na dopinškom testu - kaže Eddie Hearn, promotor Anthonyja Joshue. After training having a coffee in Spain 🇪🇸 Objavu dijeli Tyson Fury (@gypsyking101) Tra 27, 2017 u 8:11 PDT Fury je sam nedavno priznao da ima 150 kilograma te da je tek nedavno krenuo s laganim treningom u želji da smršavi trećinu svoje sadašnje kilaže. No, dalek je put do toga, bivši svjetski prvak i čovjek koji je 2015. šokirao Vladimira Klička tek lagano trčkara i, naravno, opsjeda obožavatelje na društvenim mrežama. Od te 2015. Fury nije boksao, oduzeti su mu svi pojasevi, pod istragom je zbog navodnog dopinga, a otkrio je i kako se borio s depresijom te se strašno udebljao. Ove godine rekao je kako se vraća boksu te da ga više ništa ne može spriječiti na tom putu jer, kako kaže, 'već je bio do pakla i natrag'. Sve ostalo je mačji kašalj. Samo da izgubi silne kilograme. Update video for the fans, All going great, 😓😓😓😓😓 weight dropping off, #beastmode #returnofthemack #sweatinglikefuck #gymlife #marbs #feelingblessed #cantwait #lovetraining #bigsesh17 @saundersbillyjoe @btsport @skysports @boxnationofficial @itvsport @hboboxing @showtimeboxing @rtlde 🙏🏻🙏🏻🙏🏻😎😎😎😜😜😜 Objavu dijeli Tyson Fury (@gypsyking101) Svi 1, 2017 u 11:10 PDT 