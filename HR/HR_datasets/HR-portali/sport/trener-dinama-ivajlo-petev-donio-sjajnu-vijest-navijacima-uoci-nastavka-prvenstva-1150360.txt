Već večeras utakmicom Istre i Lokomotive počinje proljetni nastavak HNL-a. Bit će to zanimljiva polusezona u kojoj se Rijek i Dinamo bore za naslov prvaka, a modri će prvi na teren, u subotu u 17 sati na Maksimiru dočekuju Slaven Belupo. - Očekuje nas početak prvenstva, nadam se da ćemo odigrati kvalitetnu utakmicu, nastaviti formu koja nas je krasila na pripremama i uzeti tri boda. Znamo da je prva utakmica uvijek specifična pa se trebamo psihički pripremiti i igrati s velikim samopouzdanjem, rekao je u najavi Ivajlo Petev, a onda razveselio Dinamove navijače rekavši da dva velika pojačanja Sammir i Guilherme već sutra konkuriraju za sastav. - Machado ne konkurira jer je 4-5 dana bio bolestan, Benković, Henriquez i Soudani također nisu spremni te neće biti među 18 igrača. Sammir? On će konkurirati za utakmicu. Slaven Belupo prvi dio sezone završio je na petoj poziciji, ima 27 bodova, a gotovo da je zacementiran za tu poziciju. Hajduk mu bježi čak deset bodova, a ima sedam više od Lokomotive i Intera. - Slaven je solidna momčad, sviđa mi se kako igraju, znam da neće biti lako, ali sve ovisi o nama i kakav će biti naš pristup. >>Sammir lovi rekord, a Rijeka prvu titulu! Hajduk je zadnji naslov osvojio kad je Gotovina još bio u bijegu 