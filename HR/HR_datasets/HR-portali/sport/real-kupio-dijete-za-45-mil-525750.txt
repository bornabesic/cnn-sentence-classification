Brazilski Flamengo i Real Madrid dogovorili su transfer jednog od najvećih brazilskih talenata, 16-godišnjeg napadača Vinicusa Juniora. Real će Flamengu za čudo od djeteta platiti 45 milijuna eura, Vinicus će potpisati 2018., ali Madriđani će ga ostaviti u brazilskom klubu još godinu dana. Jedna od opcija je i da Brazilac i prije zaigra za Real. - Dogovorili smo transfer Viniciusa za lipanj 2018. godine. Ostat će u Flamengu do 2019., ali moći će igrati za Real i prije ako se klubovi dogovore - objavio je Real. Real bi Flamengu trebao odmah platiti 30 milijuna eura, a preostalih 15 u tri rate. U ranijim prijelaznim rokovima Realu su pobjegli Brazilci Neymar i Gabriel Jesus, ali ne i Vinicius koji će u srpnju napuniti 17 godina i kojem tepaju 'novi Neymar'.   POGLEDAJTE VINICIUSA U AKCIJI - Real je kupio dijete za 45 milijuna eura. To vam dovoljno govori kakvo je nogometno tržište danas - rekao je Pep Guardiola o dječaku kojeg su htjeli kupiti Manchester City, PSG, Bayern, Manchester United, Liverpool i Chelsea. Vinicius Junior, punog imena Vinícius José Paixão de Oliveira, nedavno je na prvenstvu Južne Amerike za mlade reprezentacije osvojio titulu s Brazilom, a bio je i najbolji strijelac. Cifra koju je Real platio Flamengu presedan je u svijetu nogometa jer se radi o napadaču koji je debitirao za Flamengo prije samo desetak dana...