Pomiješanost radosti i tuge zavladala je dvoranom kada je Chapecoense primio trofej Copa Sudamericane za 2016. godinu. CONMEBOL je proglasio Chapecoense pobjednikom početkom prosinca nakon što je gotovo čitava momčad i tehničko osoblje brazilskog kluba stradalo u zrakoplovnoj nesreći na putu na finalnu utakmicu protiv Atletico Nacionala, piše Goal. Novi predsjednik kluba Plinio David de Nes Filho je primio trofej tijekom ždrijeba Copa Sudamericane i Copa Libertadoresa za 2017. godinu, a potom je na pozornicu pozvao predstavnika Nacionala, Daniela Jimeneza koji je nosio Chapecoenseov šal oko vrata. De Nes Filho je zahvalio nogometnoj zajednici na podršci i solidarnosti, a posebno kolumbijskom Nacionalu koji je zatražio da se trofej uruči upravo Chapeu nakon nesreće. - Želim zahvaliti svima, svim nacijama. Ali dopustite mi, na poseban način, na nježan i zahvalan način, da u ime Chapea podijelim ovaj trofej s onima koji su nam dali ovu mogućnost, svojom gestom poniznosti i poštovanja. Bili su dostojanstveni i demonstrirali su dobrotu - rekao je De Nes Filho prije nego što je podignuo trofej s Jimenezom. Homenaje a @ChapecoenseReal. pic.twitter.com/xeDIgIhBgN 