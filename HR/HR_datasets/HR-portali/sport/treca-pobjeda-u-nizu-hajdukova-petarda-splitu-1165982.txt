Nogometaši Hajduka povezali su tri lijepe pobjede u nizu. Nakon što su kod kuće pobijedili Cibaliju, te u gostima Dinamo, sinoć su na Poljudu, u derbiju Svetog Duje, s čak 5:2 pobijedili Split. Strijelci za domaće bili su Vlašić, Nižić, Erceg, Said i Ohandza. Najljepši potez utakmice bio je kada je Bašić izveo škarice s 12 metara, lopta je preletjela vratara Kukića, ali je greda spasila goste. Zanimljivo je da su „crveni" iz Parka mladeži prekinuli napadački post. Naime, šest kola Split nije postigao pogodak, a onda su sinoć mrežu tresli Tomičić i Ugrina. S nova tri boda Hajduk se bodovno izjednačio s Osijekom (56 bodova, dijele treće mjesto).