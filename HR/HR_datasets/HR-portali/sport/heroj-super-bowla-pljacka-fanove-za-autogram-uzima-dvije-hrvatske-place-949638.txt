TOM BRADY junak je velikog preokreta Patriotsa za povijesnu pobjedu protiv Falconsa u Super Bowlu, a taj quarterback postao je prvi igrač koji ima pet naslova prvaka NFL-a. Brady je itekako unovčio svoj legendarni status, povrh onih 200 milijuna dolara koje je zaradio od kluba. Jer za potpis na fotografiji naplaćuje 850 dolara, što preračunato u našu valutu iznosi 6 tisuća kuna.  Njegov autogram na lopti još je skuplji i fanovi za njega moraju platiti tisuću dolara, odnosno 7 tisuća kuna.  Potpis na kacigi? Može i to, ali u tom slučaju ćete za dvije sekunde Bradyjeva rada markerom platiti 7700 kuna, dok za potpis na dresu cijena skače na čak 8400! Brady je doista "na raspolaganju fanovima" koji od njega mogu dobiti i personaliziranu poruku od "čak" 20 slova, a to će platiti 300 kuna.