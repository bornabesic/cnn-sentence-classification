Azerbajdžan kojeg vodi bivši hrvatski reprezentativac Robert Prosinečki nastavlja s odličnim rezultatima u kvalifikacijama za Svjetsko prvenstvo koje će se 2018. godine igrati u Rusiji. Nakon dvije pobjede u prva dva kola, danas je remizirao s Češkom u gostima, bilo je 0:0. Bila je to utakmica u kojoj je domaćin bio bolji i dominirao, ali i gosti su nekoliko puta zaprijetili. Na kraju su mreže ostale netaknute, a Prosinečki zaslužuje sve pohvale jer je očito fenomenalno posložio obranu svoje reprezentacije. Naime, nakon 270 minuta u ovim kvalifikacijama, njegov vratar niti jednom nije morao vaditi loptu iz svoje mreže, nisu primili gol! Današnji bod iz Češke uistinu je velik za njegovu reprezentacija jer kad 133. na svijetu uzme bod u gostima protiv 33. na svijetu, to je veliki podvig, posebno ako se u obzir uzme da Azerbajdžan u povijesti nije imao značajnijih rezultata. U ovoj skupini danas su se odigrale još dvije utakmice, Norveška je s 4:1 pobijedila San Marino, dok je Njemačka nadvisila Sjevernu Irsku sa 2:0. Njemačka je prva u skupini, uma devet bodova, Azerbajdžan je drugi sa sedam, a treća Sjeverna Irska s četiri. Slovenija je odigrala 0:0 s Engleskom i tako uzela prvi, povijesni bod u petom međusobnom susretu s Engleskom. Zanimljivo je da je domaćin ostavio bolji dojam, imao nekoliko odličnih prilika, ali Joe Hart spasio je svoju reprezentaciju.  U skupini E Crna Gora je u gostima svladala Dansku sa 1-0, a pobjednički gol zabio je bivši napadač Dinama Fatos Beqiraj (32), dok su Kazahstan i Rumunjska odigrali 0-0.  Skupina C:  Češka - Azerbajdžan          0-0  Njemačka - Sjeverna Irska  2-0 (Draxler 13, Khedira 17)  Norveška - San Marino      4-1 (D. Simoncini 12-ag, Diomande 77, Samuelsen 82, King 83 / Stefanelli 54) Poredak: 1 Njemačka           3 3 0 0 8 0 9   2 Azerbajdžan       3 2 1 0 2 0 7   3 Sj. Irska         3 1 1 1 4 2 4   4 Norveška          3 1 0 2 4 5 3   5 Češka             3 0 2 1 0 3 2   6 San Marino        3 0 0 3 1 9 Skupina E:  Kazahstan - Rumunjska  0-0   Danska - Crna Gora     0-1 (Fatos Bečiraj 32)  Poljska - Armenija     2-1 (Mkoyan 48-ag, Lewandowski 90+5 / Pizzelli 50) Poredak: 1 Crna Gora   3 2 1 0 7 1 7   2 Poljska     3 2 1 0 7 5 7   3 Rumunjska   3 1 2 0 6 1 5   4 Danska      3 1 0 2 3 4 3   5 Kazahstan   3 0 2 1 2 7 2   6 Armenija    3 0 0 3 1 8 0   Skupina F:  Litva - Malta        2-0 (Černych 76, Novikovas 84-pen)  Slovačka - Škotska   3-0 (Robert Mak 18, 56, Adam Nemec 68)  Slovenija - Engleska 0-0 Poredak: 1 Engleska   3 2 1 0 3 0 7   2 Litva      3 1 2 0 5 3 5   3 Slovenija  3 1 2 0 3 2 5   4 Škotska    3 1 1 1 6 5 4   5 Slovačka   3 1 0 2 3 2 3   6 Malta      3 0 0 3 1 9 0   