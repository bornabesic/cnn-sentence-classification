Bivši hrvatski košarkaški izbornik Velimir Perasović (51) napustio je španjolsku Baskonia Laboral Kutxu te potpisao dvogodišnji ugovor s turskim Anadolu Efesom, priopćio je u utorak njegov novi klub. Perasović je već vodio Anadolu Efes u sezoni 2010./2011. O njegovu povratku u taj klub nagađalo se posljednjih tjedana, a španjolske sportske novine "Mundo Deportivo" tvrde da je Baskoniji plaćena odšteta od 300.000 eura budući da je u veljači bio produžio ugovor. Perasović je bio preuzeo Baskoniju u rujnu nakon što je kao izbornik Hrvatske bio poražen u osmini finala Europskog prvenstva od Češke. U veljači je s klubom iz baskijskog grada Vitorije produžio ugovor za dodatnu sezonu do 30. lipnja 2017.  Ove sezone je s Baskonijom došao do Final Foura Eurolige u Berlinu, a u prvenstvu je ispao u polufinalu doigravanja od Barcelone.  >>Perasović raskinuo ugovor s Baskonijom