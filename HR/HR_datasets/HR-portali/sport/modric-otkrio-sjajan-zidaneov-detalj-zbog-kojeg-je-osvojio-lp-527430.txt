Real Madrid je pobjedom u finalu Lige prvaka 2017. u Cardiffu osvojio rekordni 12. naslov i drugog pratitelja AC Milan ostavio na -5 'uhatih' trofeja. Real je obranio prošlogodišnji naslov, Luka Modrić je osvojio treću Ligu prvaka, a zasluge idu Zinedineu Zidaneu i Realovu stožeru. - Zidane i suradnici su sjajno detektirali Juventusove slabosti, odnosno slabosti njihove obrane. U pripremi utakmice vježbali smo stalno povratne lopte jer se zaključilo da je Juveova obrana neprikosnovena na centaršuteve, ali su nam kazali da im je problem povratna lopta, pogotovo prizemna. - Na tome smo radili i na taj smo način postigli tri pogotka. Svaka čast treneru na tom detalju, to je bila prevaga u ovakvom finalu. Malo tko je mislio da će Realu biti lako protiv Juventusove granitne obrane, ali na ovom zaista treba skinuti kapu nekad velikom igraču i danas stručnjaku na klupi Real Madrida. Juve je do finala LP-a primio svega tri gola u 12 utakmica.