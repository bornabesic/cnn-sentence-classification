Marin Čilić plasirao se u četvrtfinale teniskog ATP turnira nakon što je sa 6-3, 6-4 pobijedio Belgijca David Goffina poslije sat i pol igre. Čilić je u meču servirao sedam aseva, osvojio je 77 posto poena na prvom servisu, a 65 posto na drugom, suparniku je tri puta uzimao servis, a svoj je izgubio samo jednom. Ovo je bio peti međusobni ogled između Goffina, desetog tenisača svijeta, i Čilića koji je osmi na ATP listi, i druga pobjeda hrvatskog tenisača. U četvrtfinalu će Čilić igrati protiv Amerikanca Johna Isnera koji je izbacio Švicarca Stana Wawrinku 7-6, 6-4. Mirjana Lučićč Baroni završila je nastup u Rimu gdje je u trećem kolu bolja od nje bila Estonka Anett Kontaveit 6-1, 6-1 nakon manje od sat vremena igre.   Estonki, koja je u srijedu porazila prvu tenisačicu svijeta Njemicu Angelique Kerber, bilo je potrebno samo dvadeset minuta da dobije prvi set protiv Lučić Baroni. Kontaveit je u meču osvojila ukupno 65 poena, a Lučić Baroni 35.  