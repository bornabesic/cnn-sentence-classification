Prije nešto više od godinu dana svjetski mediji raspisali su se o tome da se Cristiano Ronaldo druži s jednom od najuspješnijih srpskih manekenki - Kristinom Perića, a priča se ovih dana aktualizirala. Lijepa Kristina u razgovoru za Goal.com ispričala je kako je upoznala jednog od najboljih nogometaša današnjice, koji joj je drag prijatelj, a svjetski mediji bruje o tome da između njih ipak ima "nečega". - Prijatelj mi je rekao da me mora predstaviti Ronaldu jer sam gotovo identična kao Irina Shayk. Odmah sam se kliknula s Ronaldom jer njemu nije bitna slava i novac. Ponašao se kao normalan dečko iz susjedstva, rekla je za Goal.com Kristina Perić i dodala: - Nažalost, nismo imali puno vremena za druženje, ispričala je Perić. Vijest o tome da su spomenuta manekenka i nogometaš u vezi prenijeli su brojni španjolski mediji, čak je o tome pisala i talijanska Gazzetta, a svi oni pišu kako Kristina neodoljivo podsjeća na Ronaldovu bivšu. 