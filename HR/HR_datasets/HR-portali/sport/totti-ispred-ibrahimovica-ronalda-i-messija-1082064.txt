Legenda talijanskog nogometnog prvoligaša Rome, Francesco Totti (39) ne može se pohvaliti velikom minutažom ove sezone, međutim s obzirom na minute provedene na terenu najučinkovitiji je igrač u ligama 'Petice'. U konkurenciji igrača koji su postigli najmanje pet golova, kapetan 'vučice' ima najbolji prosjek. Pogodak postiže svakih 65 minuta. Istina, Totti je odigrao svega 328 minuta i pritom postigao pet golova. Na drugom mjestu je napadač francuskog prvaka PSG-a Zlatan Ibrahimović koji je ove sezone u prosjeku postizao pogodak svakih 67 minuta. 'Ibro' je ove sezone ukupno zabio 34 gola. Na trećem mjestu je napadač Real Madrida Karim Benzema kojem za pogodak treba 79 minuta, a slijedi Adrian Ramos iz Borussije Dortmund s pogotkom svake 83 minute. Napadač Barcelone Luis Suarez  postiže pogodak u prosjeku svakih 85 minuta, a zvijezda 'Kraljevskog kluba' Cristiano Ronaldo u prosjeku svakih 86 minuta.  Lionel Messi ove sezone ima prosjek od jednog pogotka svake 102 minute, a njegov klupski suigrač Neymar u prosjeku zabija svake 144 minute.   Francesco Totti (Roma) - 65 minuta u prosjeku za pogodak (5 golova) Zlatan Ibrahimović (PSG) - 67 (34) Karim Benzema (Real Madrid) - 79 (23) Adrian Ramos (Borussia Dortmund) - 83 (9) Luis Suarez (Barcelona) - 85 (35) Cristiano Ronaldo (Real Madrid) - 86 (47) Gonzalo Higuain (Napoli) - 87 (32) Gareth Bale (Real Madrid) - 88 (19)..... Lionel Messi (Barcelona) - 102  (36) Neymar (Barcelona) - 144 (29)... 