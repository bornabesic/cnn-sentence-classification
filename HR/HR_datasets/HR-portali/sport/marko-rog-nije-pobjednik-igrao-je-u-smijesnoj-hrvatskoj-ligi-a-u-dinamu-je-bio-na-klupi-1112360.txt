Marko Rog ovoga je ljeta ostvario sjajan transfer i za 16,5 milijuna eura iz Dinama prešao u Napoli. Mladi Rog tako golemim koracima grabi naprijed budući da je u samo tri godine prošao put od 3. HNL do Serie A i hrvatske reprezentacije. A kad netko da toliki novac za 21-godišnjeg veznjaka, znači i da vrijedi. No, ne misle svi da je Napoli napravio dobar posao s Rogom. Direktor Catanije Pietro Lo Monaco otvoreno je kritizirao politiku Napolija, a na pitanje talijanskih novinara ima li Rog pobjednički mentalitet, odgovorio je: – Rog je samo dobar igrač. Došao je iz Hrvatske čija je liga gotovo smiješna. Dinamo tamo nema konkurenciju, a Rog je nekada bio na klupi – rekao je Lo Monaco kojem se sviđa drugi bivši dinamovac. – Marko Pjaca pravi je pobjednik, a njega je uzeo Juventus. >> Marko Rog u tri godine od 3. HNL do Serie A: Umoran sam, a još nisam odradio ni jedan trening! 