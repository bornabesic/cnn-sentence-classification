Realova prepreka na putu prema obrani naslova europskog prvaka je Bayern predvođen trenerom koji je madridskom klubu prije tri sezone donio naslov pobjednika Lige prvaka. Na tom trijumfalnom putu momčad Carla Ancelottija je u polufinalu svladala klub na čijoj klupi 57-godišnji Talijan danas sjedi. Madriđani su u Lisabonu pobijedili sa 4:1.  - Nezgodan ždrijeb. Imamo samopouzdanje i želju osvojiti Ligu prvaka. Uzbudljivo će biti igrati protiv Reala, a znam ih vrlo dobro - rekao je Bayernov trener Carlo Ancelotti. Direktora kluba Karl-Heinza Rummeniggea raduje samo jedna činjenica... - Dobro je što prvu utakmicu igramo kod kuće - rekao je Rummenigge. No ždrijeb je oduševio igrače bavarskog kluba. - Uvijek je posebno igrati protiv Reala. Veselim se dvobojima protiv europskog prvaka - izjavio je Franck Ribéry, dok je Robert Lewandowski na Twitteru napisao: Vamos! Vamos @FCBayern U Madridu nisu previše zadovoljni ždrijebom. Realov predstavnik Emilio Butragueno izjavio je kako je Bayern najgori suparnik kojeg su mogli dobiti. Kapetan Sergio Ramos bio je kratak: - Nitko nije ni rekao da će biti jednostavno. Juventus će prolaz u polufinale tražiti protiv Barceloni. - Ovo je bio čudesan ždrijeb, dvoboj protiv Barcelone bit će sjajan. Barcelona je jedna od najboljih momčadi na svijetu, ali mi vjerujemo u sebe. Imamo dovoljno kvalitete da se suprotstavimo takvoj momčadi, bez straha - rekao je potpredsjednik Juventusa Pavel Nedved. Ždrijeb nije oduševio predstavnike Barcelone... - Poštujemo Juventus, a danas za njih igra i Dani Alves, igrač koji je mnogo dao Barceloni - istaknuo je potpredsjednik katalonskog velikana Jordi Mestre. >>Za više sporta posjetite našu Facebook stranicu Večernji list - Sport 