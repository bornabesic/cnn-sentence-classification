Druga etapa biciklističke utrke Tour of Croatia koja je u srijedu trebala završiti 29 kilometara dugačkim usponom na 1762 metra visoki vrh Sveti Jure na Biokovu, zbog loših vremenskih uvjeta će biti skraćena i cilj će imati na 860 metara nadomrske visine na koliko se nalaze Vrata Biokova, objavili su iz vodstva utrke. Etapa će tako biti duga 107 kilometara, umjesto predviđena 123 kilometra. Također, start utrke u Trogiru bit će 45 minuta kasnije u odnosu na prijašnji raspored pa će biciklisti startati u 14.25 sati. Televizijski prijenos utrke će biti prema ranije utvrđenom rasporedu. Treće izdanje utrke Tour of Croatia započelo je u utorak etapom od Osijeka do Koprivnice, a završit će u nedjelju, 23. travnja, u Zagrebu. >>Tour of Croatia: Sascha Modolo pobjednik prve etape 