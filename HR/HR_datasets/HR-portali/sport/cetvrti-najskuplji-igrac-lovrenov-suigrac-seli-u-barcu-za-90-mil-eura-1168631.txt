Prema pisanju španjolskog tiska Barcelona je dogovorila prvi veliki transfer za iduću sezonu. Na Camp Nou dolazi veznjak Liverpoola Brazilac Philippe Coutinho (24). Kako pišu Španjolci Barcu će to zadovoljstvo koštati 90 milijuna eura čime će mladi Brazilac postati četvrti najskuplji nogometaš svijeta iza Paula Pogbe (105), Garetha Balea (100) i Cristiana Ronalda (94). Coutinho je na Anfield stigao u siječnju 2013. iz Intera za 10 milijuna eura, a u siječnju ove godine je produžio novi ugovor do 2022. godine. S novim ugovorom je postao najplaćeniji igrač 'redsa' s tjednom plaćom od 170.000 eura. Mediji nagađaju kako će Barca ovoga ljeta pokušati angažirati veznjaka Borussije Dortmund Marca Reusa, te napadača Seville Vitola. Klub gotovo sigurno napušta turski veznjak Arda Turan. 