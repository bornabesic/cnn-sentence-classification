NOGOMETNE reprezentacije Francuske i Mađarske izborile su plasman u četvrtfinale Europskog U-17 prvenstva koje se održava u Hrvatskoj.  Francuska je u posljednjem kolu, u izravnom sudaru za prolaz pobijedila Škotsku 2:1 i to pogotkom u posljednjim trenucima susreta. Škotima je bod donosio drugo mjesto u skupini, no Armine Gouiri u 80. minuti poveo je mlade Tricolore u završnicu prvenstva.  Dalje ide i Mađarska koja je u zadnjem kolu porazila Farske Otoke 4:0. Mađarska je osvojila prvo mjesto u skupini i u četvrtfinalu će igrati protiv Turske, dok će Francuzi igrati protiv Španjolske.  Uz Španjolsku je prolazak u četvrtfinale osigurala i Turska koja je u drugom dvoboju 3. kola ove skupine u Rijeci svladala Italiju 2:1 (1:1). Strijelci za Tursku bili su Karaahmet (5.) i Babacan (74.), dok je jedini pogodak za Italiju postigao Pellegri (15). Turska je natjecanje u skupini okončala na drugom mjestu sa šest bodova, a Italija na trećem s tri boda.    Posljednje kolo u skupinama C i D na rasporedu je u srijedu.  U skupini C sastaju se Njemačka i Irska te BiH i Srbija. Na ljestvici vode Nijemci sa šest bodova, ispred Irske i Srbije koje imaju po tri, dok je na začelju BiH bez bodova.  U skupini D snage će odmjeriti Engleska i Nizozemska te Ukrajina i Norveška. Vode Englezi (6) ispred Nizozemaca (4), Norvežana (1) i Ukrajinaca.   REZULTATI:  SKUPINA A 3. kolo: HRVATSKA - Španjolska     1-1 Turska - Italija     2-1  TABLICA: 1. Španjolska 3  2 1 0  7-4  7 2. Turska     3  2 0 1  8-5  6 3. Italija    3  1 0 2  3-5  3 4. HRVATSKA   3  0 1 2  2-6  1   SKUPINA B 3. kolo Francuska - Škotska 2-1 Mađarska - Farski otoci 4-0  TABLICA: 1. Mađarska     3 2 1 0  8-3 7  2. Francuska    3 2 0 1 11-4 6 3. Škotska      3 1 1 1  4-3 4 4. Farski Otoci 3 0 0 0 0-13 0