Ždrijeb skupina ovosezonskog izdanja nogometne Lige prvaka bit će održan u četvrtak, s početkom u 18 sati u Monacu, a hrvatski prvak Dinamo bit će u posljednjoj, četvrtoj jakosnoj skupini s preostalih sedam klubova s najmanjim koeficijentom iz prošle sezone. Dinamo tako neće moći zaigrati u skupini sa škotskim Celticom, francuskim Monakom, turskim Bešiktašom, poljskom Legijom, bugarskim Ludogorecom, danskim Kopenhagenom i ruskim Rostovom. Grupe će biti formirane tako da će u svaku od njih osam ući po jedan klub iz svake jakosne skupine, uz dodatni uvjet da u istoj grupi ne smiju biti dva kluba iz istog nacionalnog saveza. Jakosne skupine SKUPINA 1: Real Madrid (Španjolska), Barcelona (Španjolska), Leicester City (Engleska), Bayern Muenchen (Njemačka), Juventus (Italija), Benfica (Portugal), Paris Saint-Germain (Francuska), CSKA Moskva (Rusija) SKUPINA 2: Atletico Madrid (Španjolska), Borussia Dortmund (Njemačka), Arsenal (Engleska), Manchester City (Engleska) Sevilla (Španjolska), Porto (Portugal), Napoli (Italija), Bayer Leverkusen (Njemačka) SKUPINA 3: Basel (Švicarska), Tottenham Hotspur (Engleska), Dinamo Kijev (Ukrajina), Lyon (Francuska), PSV Eindhoven (Nizozemska), Sporting (Portugal), Club Brugge (Belgija), Borussia Moenchengladbach (Njemačka) SKUPINA 4: Celtic (Škotska), Monaco (Francuska), Bešiktaš (Turska), Legia Varšava (Poljska), DINAMO ZAGREB (HRVATSKA), Ludogorec Razgrad (Bugarska), Kopenhagen (Danska), Rostov (Rusija) >>Grafika: Kako je Dinamo pobijedio Salzburg! Kompletna statistika susreta, crteži akcija, prosječna pozicija svih igrača... 