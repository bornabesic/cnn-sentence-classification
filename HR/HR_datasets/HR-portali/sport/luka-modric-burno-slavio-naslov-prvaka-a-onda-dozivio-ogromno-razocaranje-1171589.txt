Luka Modrić i Mateo Kovačić prošlog su vikenda proslavili Realov 33. naslov prvaka Španjolske. Madridski klub ih sada ima devet više od najvećg rivala – Barcelone. – Ovo je nevjerojatan osjećaj. Dugo smo ovo čekali, isplatio se sav trud ove sezone, zaslužili smo naslov prvaka – izjavio je 31-godišnji Modrić nakon pobjede od 2:0 u Málagi, u posljednjem prvenstvenom kolu. Real Madrid osvojio je prvenstvo prvi put nakon svibnja 2012. godine. Modrić je u klub bio došao tri mjeseca kasnije. A nakon spomenute utakmice u Malagi Realova momčad na igralištu je počela proslavu naslova. Modrić i Gareth Bale od klupskog službenika zatražili su da im se donese trofej, a on im je kazao kako se svečanost proslave naslova odgađa za početak sljedeće sezone. Modrić je ostao potpuno zatečen tom informacijom, no bila je riječ o šali. Ronaldo je također isprva nasamario Balea pa mu potom otkrio kako je riječ o zezanciji. Reakcija hrvatskog veznjaka bila je zaista neopisiva, od velike sreće do potpune konsternacije, a možete je vidjeti u videu.