Hrvatska nogometna reprezentacija danas je otputovala u Sv. Martin na Muri gdje će odraditi prvi dio priprema, a već večeras ih očekuje otvoreni trening. Od ponedjeljka će ritam ipak biti žešći, trenirat će se dva puta dnevno, a u petak naše igrače u Koprivnici očekuje prijateljski susret protiv Moldavije. Igrači su bili oduševljeni dočekom u Međimurju. – Vjerujem da bi nas ovakav ugođaj dočekao u svim dijelovima Hrvatske, ovo nije vrijeme za podjele. Veselim se svakom treningu. Izbornik će nam najbolje pripremiti plan rada, a glavno je da smo opet svi zajedno – kazao je Duje Čop za stranicu HNS-a pa dodao: – Ne znam tko će otpasti, ne zamaram se time. Ja samo želim nastaviti ono što sam radio ove sezone, a Hrvatska je odlično pokrivena na svim pozicijama i to nas sve čini još boljima. Želimo se dokazati i zauzeti svoje pozicije. Naravno da se nadam minutaži te da ću biti dio momčadi, ali to je izbornikova odluka. Svaki nam je trening prilika da se nametnemo. Hrvatska prvu utakmicu igra 12. lipnja protiv Turske u Parizu, a u skupini su nam još Češka i Španjolska. – Ne znam tko će otpasti, ne zamaram se time. Ja samo želim nastaviti ono što sam radio ove sezone, a Hrvatska je odlično pokrivena na svim pozicijama i to nas sve čini još boljima. Želimo se dokazati i zauzeti svoje pozicije. Naravno da se nadam minutaži, te da ću biti dio momčadi, ali to je izbornikova odluka. Svaki nam je trening prilika da se nametnemo – zaključio je Čop.     