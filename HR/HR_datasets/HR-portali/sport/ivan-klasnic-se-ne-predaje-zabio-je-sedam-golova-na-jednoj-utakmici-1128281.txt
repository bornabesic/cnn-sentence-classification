Javnost je u posljednje vrijeme potresla vijest da će Ivan Klasnić morati na treću transplantaciju bubrega, no bivši hrvatski reprezentativac u subotu je pokazao da nije odustao od sporta. Ivan je podsjetio na najbolje dane i zabio – sedam golova! Dogodilo se to na malonogometnom turniru u Njemačkoj gdje je Klasnić nastupao za momčad Werdera. U polufinalu su igrali s Bochumom, završilo je 9:9 uz sedam Klasnićevih golova pa je Werder prošao nakon izvođenja kaznenih udaraca. – Zabio sam šest golova jednom u utakmici mlađih uzrasta, sedam još nikad na utakmici – rekao je Klasnić. Werder je u finalu izgubio od Osnabrücka s 3:2, no na kraju su svi pričali o Klasnićevim golovima. Pogledajte kako mu je to uspjelo. >> Vranješ: Klasnić je optimist, a najteže mu je triput tjedno odlaziti na dijalizu