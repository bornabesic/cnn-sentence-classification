Već je u šestoj rundi Haye osjetio probleme s tetivom, počeo je šepati i činilo se kako neće nastaviti, ali nastavio je i odboksao 11 rundi i riskirao još težu ozljedu. Bivši svjetski boksački prvak, David Haye, izrazio je želju za revnšem odmah nakon što je izgubio borbu od Tonyja Bellewa. No, ta borba čini se neće biti moguća, ne tako skoro, a možda i uopće. Naime, Haye je nakon meča s Bellewom morao na hitnu operaciju ahilove tetive s kojom ima dugo problema. Već je u šestoj rundi Haye osjetio probleme s tetivom, počeo je šepati i činilo se kako neće nastaviti, ali nastavio je i odboksao 11 rundi i riskirao još težu ozljedu. Rizik mu se nije isplatio, borbu je izgubio, a ruptura tetive mogla bi mu okončati karijeru. Isti je problem imao i prije, a uoči meča s Bellewom bio je na terapijama u Njemačkoj. No, ozljede tetiva su gadne i treba im vremena da zacijele, a Haye je ipak malo požurio. Nakon operacije Hayeu slijedi oporavak od kojih šest mjeseci i otprilike još toliko bez treninga. Nakon toga trebala bi mu barem tri mjeseca za pripreme prije borbe, a to pak znači da bi se vratio tek 2018. godine, ako i tada jer ovakva ozljeda može umiroviti sportaša. 