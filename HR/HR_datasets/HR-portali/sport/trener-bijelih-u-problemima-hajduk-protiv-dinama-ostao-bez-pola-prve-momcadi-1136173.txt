Nikada kao ove sezone, novija povijest ne pamti da su u derbijima Hajduka i Dinama (subota, 15 sati) na obje klupe do ove sezone sjedili stranci. A sada na Poljudu Joan Carrillo protiv Ivajla Peteva.  - Derbi je posebna utakmica, a najvažnije je biti inteligentan, u obrani, napadu, kontroli presinga. Ona momčad koja buda bolja u tome će pobijediti. Nama nedostaje pet igrača, Jefferson, Hamza i Futacs su kartonirani, a Kalinić i Memolla su ozlijeđeni - kaže Hajdukov trener Carrillo. Španjolski trener pozorno je pogledao oba ovosezonska derbija, analizirao sve detalje. - Dinamo je dobra momčad, bez obzira na neuspjeh u Ligi prvaka. Želim pričati o  njihovim dobrim stranama, imaju šest bodova više od nas, ali ja razmišljam samo u svojoj momčadi - rekao je Carrillo. Sastav Hajduka: Stipica - Juranović, Nižić, Šimić, Kvesić - Savvas, Kožulj - Tudor, Vlašić, Erceg - Said.  Dinamov trener Ivajlo Petev na Poljudu očekuje sjajno ozračje, ali i bolju igru svoje momčadi... - Očekujem da Dinamo izgleda bolje od domaćina, kao i to da odigramo dobru utakmicu. Želimo sva tri boda, to je jedini rezultat koji nam paše i dat ćemo sve od sebe za te bodove. Moramo biti jako pametni, odraditi svoje zadatke i biti pravi od prve do devedesete minute. Petev može računati na sve igrače. - Svi su igrači spremni i zdravi. U momčadi je dobro raspoloženje, a ostaje nam samo da dobru igru pokažemo i na Poljudu - zaključio je Petev. Sastav Dinama: Livaković - Šitum, Sigali, Benković, Pivarić - Gojak, Jonas, Knežević - Ćorić - Soudani, Fernandes. 