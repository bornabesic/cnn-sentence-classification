Predsjednik Mišković bio je jasan kada je kazao da će Rijeka morati prodavati jer se budžet mora popuniti, a u cilju im je, jasno, prodati što manje po što većoj cijeni. Svakako najvrijedniji igrač Rijeke, reprezentativac, Filip Bradarić, velika je prilika Rijeke da osigura kakvu takvu zaradu od transfera ovoga ljeta. Predsjednik Mišković bio je jasan kada je kazao da će Rijeka morati prodavati jer se budžet mora popuniti, a u cilju im je, jasno, prodati što manje po što većoj cijeni. Kako je oko Andrijaševića nastala mala zavrzlama jer ponude iz Belgije nisu dovoljno visoke, kao ni one za Ristovskog iz Lazija, možda će na kraju ipak Bradarić biti taj koji će prvi napustiti Rijeku. No, ne planira ga aktualni prvak Hrvatske tako lako pustiti. Naime, Calciomercao tvrdi kako je Bologna bila blizu dogovora oko Bradarića, ali zapelo je na odšteti. Rijeka traži barem 4.5 milijuna eura i ne planira ići niže od toga, a ne pristaju na posudbe s pravom otkupa. Bologna se stoga okrenula dovođenju Andree Polija iz Milana kojeg su ‘rossoneri’ spremni pustiti za duplo manju cijenu. Dakle, za oko 2 milijuna eura i plaću od milijun i pol eura godišnje. Ipak, Bradarić će još malo pričekati, ali sada je jasno za koliko će ga Rijeka pustiti, a ponuđača će vjerojatno biti i to uskoro.