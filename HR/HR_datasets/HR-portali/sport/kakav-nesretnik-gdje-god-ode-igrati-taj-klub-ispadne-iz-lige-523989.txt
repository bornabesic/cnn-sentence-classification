Prije deset godina Brazilac Fabio da Silva bio je smatran za ponajvećeg talenta za bekovske pozicije u svijetu nogometa, zajedno sa svojim bratom blizancem, Rafaelom. Njih je 'upecao' Sir Alex Ferguson 2008. godine i doveo ih u Manchester United, ali Fabio se nije uspio nametnuti te je morao sreću tražiti na drugim mjestima. Prije četiri godine napustio je 'crvene vragove' i otišao u Queens Park Rangerse. Londonski klub te je sezone ispao uz Premiershipa, pa se Brazilac vratio na Old Trafford gdje je bio daleko od prvog sastava budući da je odigrao tek tri utakmice. Ponovno je odlučio otići, sljedeća destinacija mu je bio Cardiff koji je s njim u redovima ispao iz Premiershipa. Fabio je pojačao redove Middlesbrougha u ljeto 2016., kluba koji se uspio vratiti u Premiership. Pogađate, Boro je ispao iz lige baš ovaj tjedan... Baš nema sreće, a njegov novi poslodavac ozbiljno će razmisliti želi li ga dovesti u svoje redove poslije ove sezone. 