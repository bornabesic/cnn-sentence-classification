MANCHESTER UNITED je u dramatičnim produžecima izborio polufinale UEFA-ine Europa lige. U 107. minuti Rashford je zabio gol za pobjedu 2:1 protiv Anderlechta nakon remija 1:1 u Belgiji. United je ostao bez dvojice igrača tijekom susreta, na nosilima je teren napustio Marcos Rojo, a šepajući Zlatan Ibrahimović. Nakon što je u Bruxellesu odigrao 1:1, činilo se kako će Manchester United lako preskočiti Anderlecht. Međutim, Belgijci su odigrali odličnu utakmicu na Old Traffordu.  United je poveo u 10. minuti golom Henrika Mhitarjana koji je zabio i u prvom dvoboju. U minutama koje su slijedile domaćin je ima još dvije odlične prilike, no oba puta je sjajno reagirao gostujući vratar Ruben. Anderlecht je svoje prilike tražio preko brzi kontri i jedna takva je u 32. minuti rezultirala izjednačenjem.Tielemans je pucao i pogodio vratnicu, a Sofiane Hanni je odbijanac pospremio iza Romerovih leđa.  U posljednjim trenucima susreta zbog ozljede koljena iz igre je izašao Zlatan Ibrahimović, a u klubu strahuju kako se radi o težoj ozljedi. 'Crvene vragove' je u polufinale odveo gol Marcusa Rashforda u 107. minuti.  Anderlecht je bio pobjednik Kupa Uefa 1983. godine, a od tada nije prošao dalje od četvrtfinala, dok Manchester lovi jedini europski naslov koji mu još nedostaje. Ligu prvaka je osvojio tri puta (2008, 1999, 1968), a Kup pobjednika kupova jednom (1991).   MANCHESTER UNITED - ANDERLECHT   2:1 Tijek utakmice 107` GOOOOL! MANCHESTER IMA 2:1! Fellaini je asistirao Rashfordu za novo vodstvo "Crvenih vragova".   91` KATASTROFA ZA UNITED! Ibrahimović se ozlijedio nakon što je loše doskočio. Šepajući je napustio travnjak, a zamijenio ga je Martial. 90` KRAJ! Igrat će se produžeci! 82` Velika šansa za Manchester! Ibrahimović je primio loptu u kaznenom prostoru u pucao daleko pored gola  80` Brojne šanse propustili su napadači obje momčadi u nastavku, čini se da ćemo gledati produžetke... Pogba je upravo raspalio visoko preko gola nakon kornera domaćih  65` prilika za United! Rashford je pucao po golu s ruba šesnaesterca, ali lopta odlazi malo pored lijeve stative. Poluvrijeme 32` GOOOL! ANDERLECHT JE IZJEDNAČIO! Hanni je pogodio za 1:1 i vratio stvari na početak. Belgijcima je sada i remi veći od 1:1 dovoljan za prolaz. 23` problemi za Mourinha, ozlijedio se Rojo, teren je napustio na nosilima, a u igru je umjesto njega ušao Blind 10` GOOOOL! Manchester je poveo golom Mkhitaryana! 1` počeo je susret na Old Traffordu    Man Utd: Romero - Valencia, Rojo, Bailly, Shaw - Carrick, Pogba - Lingard, Mkhitaryan, Rashford - Ibrahimović  Anderlecht: Ruben - Appiah, Mbodji, Spajic, Obradovic - Tielemans, Dendoncker, Hanni - Chipciu, Teodorczyk, Acheampong