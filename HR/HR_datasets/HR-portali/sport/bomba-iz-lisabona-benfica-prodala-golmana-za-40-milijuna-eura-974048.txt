Foto: Hina KAO što smo najavili prije nekoliko dana, i službeno je potvrđen transfer novog najskupljeg golmana svijeta. 23-godišnji Brazilac Ederson je nakon dvije godine napustio Benficu i odlazi u Manchester City, službeno je danas potvrdio portugalski klub. Benfica je potvrdila i da je visina transfera 40 milijuna eura, uz obećanih 50% od sljedećeg Edersonovog transfera. Time je unatoč najavama, ostao tek drugi najskuplji golman u povijesti nogometa, iza Gianluigija Buffona koji je još prije 16 godina stigao u Juventus za više od 50 milijuna eura. Ederson je za Benficu odigrao 58 utakmica i primao u prosjeku 0,7 golova po utakmici. Obranio je dva penala, a u čak 32 utakmice (55%) nije primio niti jedan gol.