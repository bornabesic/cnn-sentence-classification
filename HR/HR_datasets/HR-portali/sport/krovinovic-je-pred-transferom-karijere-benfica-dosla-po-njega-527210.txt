Sjajne igre Filipa Krovinovića u dresu portugalskog Rio Avea nisu prošle nezapaženo, mladi hrvatski veznjak već je dobio dvije jake ponude za nastavak karijere. Naime, na adresu njegovog kluba početkom lipnja stigle su dvije službene ponude - Benfice i Nice. Filip Krovinović po brojnim se portugalskim medijima našao i u najboljoj momčadi sezone, a sada će (kako stvari stoje) preseliti u jači klub. Portugalski mediji navode kako je Benfica za usluge hrvatskog veznjaka ponudila između 3-4 milijuna eura, Nice je ipak ponudila nešto manji novac... Ipak, sasvim je sigurno, Krovinović će ovoga ljeta imati još ponuda. Portugalski mediji špekuliraju kako je bivši veznjak Zagreba "prvi pick" i Sporting Lisabona, te kako bi uskoro mogao krenuti "rat" na relaciji dva portugalska velikana. Filip Krovinović tako je "prerastao" Rio Ave, te svakim danom postaje sve veća zvijezda portugalskog nogometa...