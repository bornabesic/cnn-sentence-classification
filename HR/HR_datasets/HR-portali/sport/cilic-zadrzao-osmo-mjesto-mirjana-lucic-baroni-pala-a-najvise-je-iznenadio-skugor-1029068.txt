Najbolji hrvatski tenisač, Marin Čilić, ostao je na osmom mjestu na ATP ljestvice, a prošlotjedne pozicije zadržali su Ivo Karlović i Borna Ćorić. Najbolja hrvatska tenisačica Mirjana Lučić Baroni ispala je u nedjelju s Roland Garrosa, a na novoj WTA ljestvici, objavljenoj u ponedjeljak, pala je za dva mjesta i sada se nalazi na 25. poziciji. Ana Konjuh ostala je na 30. mjestu kao i prošlog tjedna, a Donna Vekić pala je za jedno mjesto i sada je 75. tenisačica svijeta. Jana Fett, Tereza Mrdeža imaju lošiji plasman nego prošlog tjedna, Fett je pala za pet mjesta na 191. mjesto, Mrdeža sa 250. na 254. Vrh ljestvice je ostao isti kao i prošli tjedan. Njemica Angelique Kerber, koja je također ispala u prvom kolu Roland Garrosa, drži prvu poziciju, druga je Amerikanka Serena Williams, a treća Čehinja Karolina Pliškova. Najbolji hrvatski tenisač, Marin Čilić, ostao je na osmom mjestu na ATP ljestvice, a prošlotjedne pozicije zadržali su Ivo Karlović i Borna Ćorić. Karlović je na 24. mjestu, a Ćorić je na 40. poziciji. Kristijan Mesaroš pao je za pet mjesta, s 247. na 252. poziciju. Franko Škugor, koji je prošli tjedan došao do drugog kola turnira u Ženevi, napravio je najveći skok, s 344. popeo se na 301. poziciju. Prvi je i dalje Škot Andy Murray, drugi je srpski tenisač Novak Đoković, a treći je Švicarac Stan Wawrinka.