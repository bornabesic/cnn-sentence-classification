Za razliku od Hrvatske, u svijetu je novac ravnomjernije raspoređen među sportašima – među najplaćenijima su i boksači, nogometaši, košarkaši, tenisači, golferi. U Hrvatskoj uvjerljivo dominiraju nogometaši, a na listu se "ugurao" tek pokoji košarkaš i tenisač, piše Goal.com. Nedavno istraživanje u Velikoj Britaniji pokazalo je da je vozač formule 1 Lewis Hamilton najplaćeniji tamošnji sportaš, ispred nogometaša Waynea Rooneya. Boksač Floyd Mayweather samo je ojačao svoje prvo mjesto na globalnoj listi nedjeljnim mečom nakon kojeg je bogatiji za 180 milijuna dolara. A među deset najplaćenijih svjetskih sportaša samo su dva nogometaša. Prema zaradama za 2014., drugi je Cristiano Ronaldo (Real Madrid, 105 milijuna dolara), a četvrti Lionel Messi (Barcelona, 64,7 mil. dolara), kao i po dva košarkaša (treći LeBron James 72,3 mil. i peti Kobe Bryant 61,5 mil.), golfera (šesti Tiger Woods 61,2 mil. i osmi Phil Mickelson 53,2 mil.) i tenisača (sedmi Roger Federer 56,2 mil. i deveti Rafael Nadal 44,5 mil.). Gleda li se top 15, ulaze još trojica nogometaša: 12. Zlatan Ibrahimović (Paris SG, 40,4 milijuna dolara), 14. Gareth Bale (Real Madrid, 36,4 mil.)  i 15. Radamel Falcao (Manchester United, 35,4 mil.). U Hrvatskoj su nogometaši daleko ispred svih, među 15 najplaćenijih hrvatskih sportaša samo su trojica izvan nogometa: tenisač Marin Čilić te košarkaši Bojan Bogdanović i Ante Tomić. Luka Modrić je na vrhu sa 6,5 milijuna eura godišnje plaće, a koji su najplaćeniji hrvatski sportaši – pogledajte na Goal.com! >> Tko je kralj regije: Bogati Dinamo, uspješni Maribor, Hajduk i Zvezda u dugovima