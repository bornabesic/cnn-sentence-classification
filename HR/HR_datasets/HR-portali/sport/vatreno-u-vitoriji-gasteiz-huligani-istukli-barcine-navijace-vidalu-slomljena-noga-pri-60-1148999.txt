Barcelona je u 22. kolu Primere uvjerljivo slavila na gostovanju kod Alavesa (6:0), a uvertira u utakmicu na ulicama Vitorije-Gasteiz bila je poprilično napeta. Naime, skupina od 50 maskliranih huligana napala je gostujuće navijače koji su u jednom restoranu mirno ispijali piće. Napali su ih palicama, a letjele su boce i stolice. U sukobu je teško ozlijeđen stariji muškarac, a nakon što je prevezen u bolnicu stanje mu je stabilno.   Vatreno je bilo i na igralištu tijekom susreta kojeg po dobrom neće pamtiti Barcin Aleix Vidal. Njemu je pet minuta prije kraja domaći igrač Francois Theo Hernandez prežestoko uklizao i slomio mu gležanj. Sudac nije kaznio Hernandeza, ali ga je trener povukao iz igre dvije minute kasnije. Horrible blessure à la cheville pour Aleix Vidal Vidal sur un tacle inutile de Theo Hernandez. #FCBlive #AlavesFCB pic.twitter.com/ALHW8ovxz0 Čini se da je za Vidala sezona završena, a riječi potpore uputio mu je i Ivan Rakitić. - Nadam se da Vidal neće dugo pauzirati. Bio sam u tom trenutku pokraj njega i stvarno je izgledalo jako ružno - poručio je Raketa. >>Rakitić se vratio! Pogledajte njegov sjajan gol u pobjedi Barcelone 