Odmor je tek počeo, a Dinamo je ostao bez svog prvog igrača ove zime. Jonas Gomes de Sousa ili, skraćeno, samo Jonas napustio je Maksimir nakon samo šest mjeseci. On je u Dinamu bio samo na posudbi, odigrao je 22 utakmice, ali trenera Ivajla Peteva očito nije zadovoljio, u njemu nije pronađen zamjenik za Arijana Ademija. Stoga se vratio u matični klub Flamengo, a odmah je proslijeđen na novu posudbu, otišao je u Coritibu. – Sretan sam što sam došao ovamo, nadam se da ćemo ostvariti puno pobjeda zajedno. Moja uloga u momčadi je oduzimanje lopte, veliki sam borac i za mene nema izgubljene lopte. Uvijek ću davati sve od sebe i nadam se da će navijači to cijeniti, poručio je Jonas nakon potpisa za novi klub. Inače, u Dinamo je stigao početkom lipnja ove godine, a Zoran Mamić tada je bio zadovoljan. – Doveli smo igrača na poziciji zadnjeg veznog gdje smo deficitarni i naravno da smo zadovoljni. Radi se o igraču kojeg smo dugo pratili i za kojeg vjerujemo da će donijeti momčadi ono što tražimo – rekao je Mamić koji je nedugo nakon toga napustio Maksimir, a sada je, eto, to napravio i Jonas. Da-lhe, Jonas! 👊 Coritiba confirma contratação do meio-campista.https://t.co/VApvclEXNb pic.twitter.com/0PLxznWR6T 