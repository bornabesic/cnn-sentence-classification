Foto: Screenshot EMOCIJA, to je nogomet. I dok često svjedočimo huliganskim ispadima s tribina, prava lekcija stigla je iz Švicarske. Navijači Basela su prekinuli utakmicu između njihove momčadi i St. Gallena (završeno 4:1), ali ne kako bi napravili probleme, već kako bi se zahvalili predsjedniku Bernhardu Heusleru. Doktor prava dugo je godina u Baselu, od 2012. je bio predsjednik, a nedavno je otkrio kako napušta klub koji je osvojio 20. naslov prvaka Švicarske, te osmi zaredom, uz duplu krunu ove sezone i igrat će u grupnoj fazi Lige prvaka sljedeće.  Zato je s pravom u gradu Rogera Federera doživio veliku čast. I dok u gotovo svim klubovima navijači ratuju s upravama i predsjednicima, on je dočekao nakon i to kakav! Heusler je radio nevjerojatan posao na St. Jakob-Parku, a u 72. minuti utakmice najvatreniji navijači s južne tribine upali su na teren. Ostatak gledatelja krenuo je zviždati, a onda su shvatili o čemu se radi. Uz veliki transparent brojne pristalice Basela stigle su blizu klupe i pjesmo odale počast omiljenom 53-godišnjem Heusleru, koji je podignuo zastavu Basela i izazvao dodatno oduševljenje svih na stadionu.  Zaštitari nisu reagirali, a nisu ni trebali, jer su navijači nakon nekoliko minuta mirno krenuli prema tribini, a predsjednik nije mogao sakriti suze. Utakmica je nastavljena, fešta kompletirana, a možemo reći kako je Barni sretan čovjek, jer ovako nešto doista treba doživjeti.  Na kraju se od njega oprostio i oduševljeni Roger Federer, a proslava titule prenijela se na ulice Basela, gdje se slavilo do duboko u noć.