Nakon poraza 5:1 od Arsenala mnogi su bili uvjereni da je posao Slavena Bilića na klupi West Hama gotov. Pojedini engleski mediji danas su prenijeli informaciju da će hrvatski trener danas imati sastanak s upravom kluba, no do toga nije došlo. Naime, Bilić ima punu podršku vlasnika kluba, a potvrdio je to i suvlasnik čekićara David Sullivan. - Nema govora o kriznim sastancima, nikakve istine. Kao i svakog ponedjeljka imali su razgovor telefonom. Istina je da smo zabrinuti kako se stvari odvijaju, ali stojimo iza trenera - poručio je Sullivan, piše Goal. Nakon 14 kola West Ham je na 17. mjestu s 12 bodova. U sljedećem kolu očekuje ga gostovanje kod Liverpoola. 