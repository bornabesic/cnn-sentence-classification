U Zagrebu je nedavno održan 24. Međunarodni memorijalni turnir u stolnom tenisu Antun Tova Stipančić. Iz kluba STENS Sarajevo u kategorijama najmlađih kadeta i mlađih kadeta nastupio je Benjamin Zijadić.  Benjamin je 2007. godište i na turniru je bio godinu dana mlađi od velikog broja natjecatelja u svojoj kategoriji i nekoliko godina mlađi od natjecatelja u kategoriji mlađih kadeta.  Benjamin se u kategoriji najmlađih kadeta okitio zlatnom medaljom, što je rijetima njegova godišta pošlo za rukom na ovako velikom natjecanju i pokazuje da je iza njega mnogo truda i rada.  U starijoj kategoriji se plasirao među 16 najboljih od preko stotinu natjecatelja i malo ga je dijelilo od ulaska među osam najboljih. U prošloj sezoni, 2015./2016., osvojio je veliki broj medalja na državnoj razini, 1. mjesto na međunarodnom turniru Mirko Abramović u Varaždinu, plasman među 8 najboljih na Zagipingu, dok ove sezone drži čvrsto prvo mjesto.