Nogometaši brazilskog Chapecoensea doživjeli su veliku tragediju tijekom putovanja na finale Copa Sudamericana. Njihov zrakoplov srušio se u Kolumbiji, a od 40-eročlane klupske delegacije preživjela su tek tri igrača i fizioterapeut. Ukupno je život izgubilo 76 ljudi od 81 koliko ih je bilo na letu. Najgore od svega jest to što delegacija brazilskog prvoligaša uopće nije trebala putovati u Medellin kobnim zrakoplovom venecuelanske LaMije. Oni su, naime, ranije zatražili dozvolu za čarter, a kad im brazilske vlasti to nisu odobrile odlučili su putovati komercijalnim letom preko Bolivije.  Zanimljivo i da su u srušenom zrakoplovu prije 20-ak dana putovali članovi argentinske reprezentacije. U zrakoplovu koji je letio u Brazil na kvalifikacijsku utakmicu za SP bili su Lionel Messi i Sergio Aguero.  Inače, posljednja snimka nogometaša Chapecoensea snimljena je u zračnoj luci netom prije kobnog leta. 