Philadelphia 76ers su upisali desetu pobjedu u siječnju nakon što su sinoć sa 122:119 pobijedili Sacramento Kingse, a Dario Šarić je u 27 minuta zabio 17 koševa uz pet skokova i šest asistencija. Arron Afflalo je pucao tricu na zvuk sirene za kraj, ali se lopta odbila od obruča i Sixersi su upisali pobjedu te sada imaju omjer pobjeda i poraza 10-5 u siječnju. Sixersi su gubili 73:64 pet minuta do kraja treće četvrtine, a onda je T.J. McConnell poveo seriju od 26:12 kojom je Philadelphia završila taj dio utakmice, a prednost su sačuvali i zadnjoj četvrtini.  Do pobjede ih je predvoio Robert Covington koji je utakmicu završio sa 23 pogotka i 10 skokova, a Nerlens Noel je dodao 12 pogodaka i tri skoka.  Sacramentu nije pomoglo ni 46 koševa DeMarcusa Cousinsa koji je ugrabio i 15 skokova.  Brooklyn Nets su upisali još jedan poraz, u gostima su od njih bolji bili Miami Heat sa 104:96, a domaćine je predvodio Goran Dragić sa 20 pogodaka i osam asistencija. Bojan Bogdanović je bio najučinkovitiji igrač Brooklyna, on je u 31 minutu upisao 16 koševa, šest skokova i jednu asistenciju. Amerikanac s hrvatskom putovnicom Justin Hamilton je u 16 minuta zabio devet koševa i ugrabio tri skoka.  Brook Lopez je ubacio 14 koševa, a Isaiash Whitehead i Trevor Brooker su dodali po 13 koševa.  I Orlando Magic (19-31) Damjana Rudeža je upisao poraz. U Minneapolisu su ih u produžetku pobijedili Timberwolves sa 111:105.  Damjan Rudež je odigrao deset minuta za Orlando, ali bez pogodaka, no ugrabio je dva skoka. Najbolji strijelac Magica bio je Orlando Elfried Payton kojkinje utakmicu završio sa 21 pogotkom. Kod Minnesote najbolji su bili Andrew Wiggins koji je zabio 27 koševa, dok je Karl Anthony Towns dodao 23. Rezultati: Miami Heat - Brooklyn Nets               104:96 (Bojan Bogdanović je odigrao 31 minutu za Brooklyn, zabio je 16 koševa i upisao šest skokova i jednu asistenciju, Justin Hamilton je odigrao 16 minuta za Brooklyn, zabio je devet koševa i upisao tri skoka)) Boston Celtics - Detroit Pistons         113:109 Philadelphia 76-ers - Sacramento Kings   122:119 (Dario Šarić je odigrao 27 minuta za Philadelphiu, zabio je 17 koševa, upisao je pet skokova i šest asistencija) Minnesota Timberwolves - Orlando Magic   111:105 (produžetak) (Damjan Rudež je igrao deset minuta za Orlando, bez pogodaka, ugrabio je dva skoka) Dallas Mavericks - Cleveland Cavaliers   104:97 Phoenix Suns - Memphis Grizzlies          96:115 