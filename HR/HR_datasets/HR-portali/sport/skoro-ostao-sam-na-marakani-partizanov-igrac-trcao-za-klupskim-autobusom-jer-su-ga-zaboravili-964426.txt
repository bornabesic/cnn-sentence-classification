NOGOMETAŠI i stručni stožer Partizana toliko su se opustili u slavlju velike pobjede 3:1 protiv Crvene Zvezde na Marakani kojom su se izjednačili na prvom mjestu, da su na teritoriju najljućeg rivala umalo stavili svojeg igrača. Petar Đuričković izašao je iz svlačionice i shvatio da je klupski autobus otišao pa se dao u trk za svojim suigračima. Nitko nije shvatio da nesretnog Đuričkovića nema, sve dok vozaču netko nije rekao da stane jer neka osoba trči za njima, što je snimila kamera srpskog Telegrafa. Autobus i policijska pratnja su se zaustavili, a Partizanov igrač uspio je pobjeći s neprijateljskog teritorija.