Mirko Filipović po drugi puta vratio se iz mirovine i bez većih problema došao do pobjede u povratničkoj borbi. Već u prvoj rundi bacio je Hyun Man Myunga na parter i tamo posao obavio do kraja i bez da se pošteno oznojio došao do 32. pobjede u svojoj veličanstvenoj karijeri. - Hvala na ovoj velikoj podršci. Ne mogu vam opisati koliko sam sretan što sam ponovno u Japanu i u Saitama Areni. Pozdrav mojim navijačima iz Hrvatske, najveći pozdrav mojim sinovima, obitelji, rodbini i svim navijačima, rekao je Mirko nakon pobjede. U sljedećoj borbi, koja je na rasporedu 29. prosinca, najvjerojatnije će se boriti protiv legendarnog Wanderleija Silve, a njegova forma govori da bi mogao otići do kraja Rizinova Grand Prixa. Iako njegov današnji protivnik nije njegova klasa, vidjelo se da je Cro Cop još uvijek vrhunski pripremljen, bez obzira na ti što je ušao u 43. godinu života. Njegovi fanovi iz cijelog svijeta oduševljeni današnjim izdanjem, nije dugo trebalo da društvenim mrežama krenu brojne poruke pohvale. >>Cro Cop nakon pobjede sve iznenadio i napravio šou, pozvao je Wanderleija Silvu u ring! >>Cro Cop već u prvoj rundi pobijedio Hyun Man Myunga!                       