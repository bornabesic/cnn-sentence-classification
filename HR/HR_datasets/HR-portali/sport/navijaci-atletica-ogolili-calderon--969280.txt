SINOĆ je odigran posljednji madridski derbi na Vincente Calderonu. Real je u gradskom derbiju izgubio od Atletica u uzvratnoj utakmici rezultatom 2:1, no ipak uspio izboriti finale Lige prvaka. Navijači su se s legendarnim stadionom pozdravili na sebi svojstven način. Pomiješanih emocija po odlasku s tribina, navijači Atletica odlučili su ponijeti suvenire te su otrgnuli tisuće stolica.   Najviše je stradala južna tribina koja je tradicionalno bila ispunjena Atleticovim navijačima.  Iako je ovo bila posljednja europska utakmica, na Calderonu će se održati još tri susreta: susret Atletica i Athletic Bilbaa, finale Kupa Kralja između Barcelone i Alavesa te humanitarna utakmica između Atleticovih legendi i aktualne postave.