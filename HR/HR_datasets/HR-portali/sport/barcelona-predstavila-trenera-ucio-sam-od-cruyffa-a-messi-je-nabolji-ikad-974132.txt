Foto: Getty Images / Guliver Image ERNESTO VALVERDE predstavljen je kao novi trener Barcelone. Iskusni strateg napustio je Athletic Bilbao i stigao na Nou Camp, gdje je naslijedio Luisa Enriquea. Valverde je od 1988. do 1990. igrao za katalonsku momčad, a sada će nakon toliko godina voditi jednu od najjačih europskih ekipa.  "Čim izgubiš jednu utakmicu svi te kritiziraju. Ali to je dio posla. Smatra da će Enriqueova era ostati zapamćena, a njegova znanja zapečaćena u Barcinom stilu igre. Mi treneri smo oči svih poraza i svjestan sam da sam najodgovorniji. Vremenom ideš ka stvarima koje davaju rezultate i eliminiraš one u koje imaš sumnje. To čini iskustvo. Kada počneš posao trenera misliš da znaš sve,no ustvari kako vrijeme prolazi shvatiš da imaš još puno toga za naučiti. Sada imam puno više iskustva i nadam se da sam se promijenio nabolje", rekao je na predstavljanju novi trener, koji je prošle subote pristao na ponudu.. "Nikada ne znaš kada će ti se ukazati prilika da sjedneš na klupu jednih od najvećih klubova na svijetu. Kada sam se opraštao od Athletica, na press konferenciji sam rekao da nisam sklopio ugovor ni s kim. Prošlu subotu ili nedjelju rekao sam svom agentu da pristajem na Barceloninu ponudu". Novinare je zanimalo kako će Barcelona igrati sljedeće sezone pod njegovim vodstvom.  "Kao igrač imao sam priliku dosta naučiti od Cruyffa, Clementea, Irureta, ali također dobro poznajem rad Luisa Enriquea i Guardiole. Na kraju sve se svede na to da ukradeš ponešto od svakoga i kreiraš vlastiti stil. Najviše mi se sviđa to što Barca razvija stvari kroz igru. Ne špekuliraju. Zbog toga se Barcina igra sviđa cijelom svijetu i drži poseban ugled u svijetu. Utakmice na Nou Campu ne čine se duge i kada ne možeš uživati u posjedu igre osjećaš se kao da ne možeš disati", naglasio je Valverde.  Bivši trener Espanyola, Olympiacosa, Valencije, Villarreala pohvalio je Lionela Messija i poručio da je Argentinac najbolji nogometaš u povijesti. "Messi je poseban igrač i jako je privržen onome što radi. Jedno je gledati ga izvana, a drugo iznutra. Nikada nisam imao priliku trenirati igrača s tolikom dozom smirenosti u sebi. On je definitivno najbolji igrač ikada. Pomisliš da nema što pokazati više, a on iz utakmice u utakmicu naprosto impresionira. Jedva čekam početi da mogu uživati u njegovom daljnjem razvitku", jasan je Valverde koji je govorio i o Luisu Suarezu...  "Ima puno mjesta za napredak, može postići i puno više golova i nadam se da tijekom praznika neće izgubiti taj žar koji posjeduje".  Na red su stigli Andres Iniesta i njegova budućnost, te Sergio Roberto... "Andres je sigurno jedan od najvažnijih igrača Barcelone i ne bih više govorio od toga. S druge strane, Sergio je polivalentan igrač koji je jako dugo igrao na istoj poziciji. razgovarat ću s timom i potom odlučiti kako ga iskoristiti i napraviti ono što je najbolje za njega".