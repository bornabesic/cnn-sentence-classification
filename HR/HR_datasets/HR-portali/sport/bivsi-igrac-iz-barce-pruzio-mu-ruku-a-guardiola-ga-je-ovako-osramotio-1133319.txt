U derbiju 14. kola engleske lige Manchester City kod kuće je vodio protiv Chelseaja na poluvremenu, ali je na kraju poražen 1:3. Takav preokret kod domaćih igrača je izazvao bijes i izgubili su živce, što je dokazao i brutalan start Aguera nad Luizom, što je dovelo do tučnjave na terenu.  U njoj su prednjačili Fernandinho i Fabregas, Brazilac je Španjolca uhvatio za vrat, a nakon utakmice branio ga je trener Pep Guardiola. – Fernandinho je samo branio suigrače, nema mu se što zamjeriti – kazao je Pep koji se nakon susreta ružno ponio prema bivšem igraču kojeg je sam doveo u Barcelonu. Pep se rukovao sa svim igračima, a kada mu je ruku pružio Cesc Fabregas, trener Cityja samo je prošao kraj njega. Time ga je na neki način osramotio jer se Fabregasu neki navijači smiju što je "izvisio", ali zapravo je Guardiola puno više rekao o sebi... 