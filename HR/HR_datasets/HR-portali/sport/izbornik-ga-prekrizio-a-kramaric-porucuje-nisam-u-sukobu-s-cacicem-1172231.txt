Za Andreja Kramarića sezona je gotova budući da ga izbornik Ante Čačić nije pozvao u reprezentaciju za prijateljsku utakmicu s Meksikom i kvalifikacijsku s Islandom. Napadač Hoffenheima u posljednja je tri bundesligaška kola odradio punu minutažu, no Čačić ga je izostavio uz objašnjenje da mu treba do 10 15 dana da zaliječi ozljedu ramena.  O čemu se radi, pitali smo Kramarića koji se odmara u Zagrebu. - Nisam u sukobu s Čačićem. Ne mogu govoriti o detaljima, ali namjeravam i dalje igrati za reprezentaciju - rekao je Kramarić. Rijeka, bivši Kramarićev klub, prvi put u povijesti postao je prvak Hrvatske. - Drago mi je zbog Rijeke, ali ne želim previše pričati o tome jer bih mogao reći svašta - kaže Kramarić koji je proteklih dana bio na Ibizi. - Ibiza? Ne želim o tome previše pričati, sad sam u Zagrebu - zaključio je napadač koji je upisao 21 nastup i zabio pet golova za reprezentaciju.