Legendarni branič Manchester Uniteda Rio Ferdinand (38) žestoko je kritizirao braniča Reala Sergija Ramosa zbog simuliranja u finalu Lige prvaka. Juventusov Juan Cuadrado dotaknuo je kapetana Reala koji je pao na pod i previjao se od bolova. Sudac je nasjeo na Ramosovo simuliranje i Kolumbijcu pokazao drugi žuti karton. - Ramos je svjetska klasa, ali kad pogleda snimku i njemu će biti neugodno - rekao je Ferdinand i dodao: - Ne znam kako bih pogledao sina u oči da sam ovo napravio. No, Ramosa kritike previše ne uznemiruju. - Iznimno smo ponosni na ovaj klub. Napravili smo jako malo grešaka što je ključ u finalima - poručio je Ramos.