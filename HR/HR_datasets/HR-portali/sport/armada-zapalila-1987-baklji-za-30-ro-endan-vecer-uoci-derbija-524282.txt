Navijačka skupina Armada proslavila je 30 godina postojanja u petak paljenjem baklji na više lokacija po Rijeci. Zapaljeno je 1987 baklji, po godini osnutka Armade, duž lukobrana Mololongo u riječkoj luci, na Trsatskoj gradini i riječkim neboderima. Vrhunac proslave, koja u Rijeci traje cijeli tjedan, očekuje se na današnjoj utakmici (17 sati) protiv Hajduka na Rujevici. Momčad Matjaža Keka pobjedom bi napravila velik korak prema povijesnom naslovu prvaka. Dinamo, uz utakmicu više, tri kola prije kraja zaostaje dva boda. 