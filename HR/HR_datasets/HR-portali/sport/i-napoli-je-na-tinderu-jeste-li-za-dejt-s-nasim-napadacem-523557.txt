Nije otkriveno po kojim su kriterijima birali, ali zna se da je poljski napadač Arkadiusz Milik prvi "ulog" Napolija u suradnji s Tinderom, aplikacijom za spajanje parova. Milik, 23-godišnjak rođen u poljskom gradu Tychyju, očito je pristao biti "žrtveno janje", računajući vjerojatno da bi u toj cijeloj priči, na ovaj ili onaj način, lako mogao i profitirati... Ideja je, naime, ovakva - svatko tko poželi, može mu poslati poruku, pokrenuti komunikaciju, a Milik će na kraju izabrati četvero ljudi s kojima će izaći na spoj. Kako bi ga dodatno izreklamirali, u Napoliju su napravili i video kojim se Poljak predstavlja zainteresiranima. Nije samo u svemu ovome do kraja jasno kako se u ovu priču uklapa - Milikova djevojka. Naime, u vezu je s poljskim supermodelom Jessicom Ziółek. Niste čuli? Nema veze, nismo ni mi, zato postoje društvene mreže i fotografije na njima. A Jessicine fotografije kažu da je ona doista istovremeno i model, i super... 👌 Objavu dijeli Jessica Ziółek (@dzanila95) Ožu 26, 2017 u 7:54 PDT Good day ❤️💛💚💙💜 Objavu dijeli Jessica Ziółek (@dzanila95) Tra 21, 2017 u 9:14 PDT - Tinder je prije svega platforma za upoznavanje ljudi. Jako smo sretni što smo omogućili navijačima Napolija da upoznaju s njihovim omiljenim igrače - kazao je David Wyler, čovjek iz samog vrha Tindera. Budući da je Milik ove sezone zabio samo osam golova za Napoli, ljudima iz Tindera ostaje za nadati se da će na "njihovom terenu" pokazati kudikamo više. Netko zločest rekao bi da se i u ovoj utakmici može zabijati... Uglavnom, izložbeni primjerak Arkadiusz došao je u Napoli za 30 milijuna eura prošloga ljeta iz Ajaxa, u kojem je odigrao dvije vrlo uspješne sezone. Iz poljske je 2012. kao 18-godišnjak došao u Bayer Leverkusen, igrao je i za Augsburg pa preko Amsterdama završio u Napoliju. A kako će završiti njegova Tinder priča, ostaje da vidimo... 