U utakmici 3. kola skupine D Fibine košarkaške Lige prvaka Cibona je u utorak na svom parketu izgubila od talijanskog Sidigas Avellina sa 83-84 (39-37), te je tako doživjela treći poraz u ovom natjecanju. U uzbudljivoj završnici Cibona je u posljednjem napadu mogla doći do pobjede, ali Elijah Johnson nije bio precizan. Naime, 36 sekundi prije kraja Johnson je pogodio za vodstvo Cibosa 83-81, ali u sljedećem napadu Marques Green zabija tricu za minimalno vodstvo Avellina. Ciboni je ostalo 22 sekunde za posljednji napad, dugo se kombiniralo i na kraju je tri sekunde prije kraja susreta pucao Elijah Johnson, ali lopta nije pogodila cilj i Cibona je pretrpjela novi poraz u Ligi prvaka. Kod Cibone Elijah Johnson ubacio je 22 poena, Željko Šakić je dodao 15 koševa i 9 skokova, a Emir Sujelmanović 16 poena. U momčadi Avellina Adonis Thomas zabio je 22, a Maarten Leunen i Kirilo Fesenko po 16 koševa. U skupini D večeras još igraju Juventus Utena - Iberostar Tenerife, te Strasbourg - Oostende, a u srijedu Mornar - Mega Leks. U 4. kolu, 9. studenoga, Cibona će ugostiti crnogorski Mornar iz Bara. Poredak: 1.  Sidigas Avellino      3-0  +18  6 2.  Iberostar Tenerife    2-0  +74  4 3.  Juventus Utena        2-0  +17  4 4.  Mega Leks             1-1  -12  3 5.  Mornar                1-1  -44  3 6.  Cibona                0-3  -31  3 7.  Strasbourg            0-2  -10  2 8.  Oostende              0-2  -13  2 