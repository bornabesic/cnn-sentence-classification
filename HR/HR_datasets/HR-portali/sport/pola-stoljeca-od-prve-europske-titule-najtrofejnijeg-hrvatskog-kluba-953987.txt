Foto: Hina PEDESETU obljetnicu osvajanja prve od tri uzastopne titule prvaka Europe (1967.,1968., 1969) vaterpolisti Mladosti obilježili su u četvrtak zajedničkim ručkom i evociranjem uspomena na suigrače koji su preminuli.  "Ove godine se navršava pedeset godina otkako je Mladost osvojila prvi od tri uzastopna kupa prvaka Europe. Nakon toga stigla su još četiri naslova, ukupno sedam,  ali  osvajanje tri uzastopna naslova do sada nije uspjelo niti jednom klubu u Europi u proteklih pedeset i pet godina natjecanja. Kako se nažalost tog jubileja nitko ni u gradu Zagrebu ni u Mladosti nije sjetio,  mi igrači  koji smo tri godine sudjelovali u osvajanjima tih trofeja odlučili smo jubilej proslaviti zajedničkom ručkom na koji smo pozvali i sve živuće igrače i članove tadašnje uprave", rekao je kapetan tih generacije Mladosti Zlatko Šimenc, reprezentativac u rukometu i vaterpolu te dugogodišnji profesor na Kineziološkom fakultetu u Zagrebu. Od 15 igrača koji su sudjelovali u osvajanju trostruke uzastopne krune na druženju su bili:  Mladen Jonke,  Krešimir Kruz, ,  Ante Matošić,  Marjan Pozojević,  Rene Raċić,  Zlatko Šimenc,  Karlo Stipaniċ i Ivo Trumbić, dok Ozren Bonaċić,  Zdravko Hebel i  Ronald Lopatny nisu mogli doći. Od legendarne generacije Mladosti  među živima više nisu:  Miroslav Žmego Poljak, Marjan Žužej, Marjan Čarli Jeger, Vojko Mikac  te njihov legendarni trener Aleksandar Coša Seifert.