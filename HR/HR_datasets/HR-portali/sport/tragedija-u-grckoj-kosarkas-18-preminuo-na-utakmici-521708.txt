Svijet sporta potresla je nova tragedija. Mladi grčki košarkaš Vasilis Georgaros (18) preminuo je tijekom utakmice nižerazrednog grčkog kluba. Vasilis se u posljednjoj četvrtini utakmice između njegova Aiolosa i Ionikosa požalio da se ne osjeća dobro te je tražio zamjenu. No čim je sjeo na klupu onesvijestio se. Suigrači i ljudi iz kluba pokušali su mu pomoći, a ubrzo je stigla i liječnička pomoć. Na putu do bolnice pokušavali su ga oživjeti, no ništa nije pomoglo i u bolnici su mogli samo konstatirati smrt mladog košarkaša. 