Dinamovca Jonasa strašno je pogodila vijest o zrakoplovnoj nesreći u Kolumbiji u kojoj je poginula gotovo cijela brazilska momčad Chapecoensea. Brazilac je u nesreći izgubio prijatelje.  – Užasno se osjećam. Čim sam ujutro čuo vijest o rušenju aviona; slutio sam najgore. Evo; sad sam čitao na brazilskim portalima kako je u Brazilu proglašeno tri dana žalosti zbog tragične pogibije. U tom su zrakoplovu bila trojica prijatelja s kojima sam dijelio svlačionicu. Lucas Gomes, Marcelo Augusto i Arthur Maia. Svi trojica bili su veliki profesionalci; sjajni i karakterni ljudi s kojima je bilo zadovoljstvo dijeliti svlačionicu. Beskrajno sam tužan – izjavio je Jonas. I Dinamo je na društvenim mrežama izrazio sućut brazilskom savezu, klubu, obiteljima i navijačima... >>Atletico Nacional zatražio da se naslov dodijeli Chapecoenseu 