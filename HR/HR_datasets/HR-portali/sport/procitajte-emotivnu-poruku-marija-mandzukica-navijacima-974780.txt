Foto: Getty Images/Guliver Image MARIO MANDŽUKIĆ sinoć nije imao snage za razgovor s novinarima nakon što je u svom drugom finalu Lige prvaka ostao bez drugog europskog naslova u karijeri.   Za utjehu mu je ostao spektakularan pogodak škaricama kojeg je zabio Real Madridu u finalu u Cardiffu, ali poraz 4:1 mu je ipak teško pao.    Mandžo se tek 24 sata kasnije javio fanovima na Instagramu emotivnom porukom. "Ponosan sam što sam dio ove momčadi i kluba. Imali smo nevjerojatnu sezonu s velikim pobjedama i sjećat ćemo ih se zauvijek, i dva velika trofeja i proslave na kraju. Poraz u finalu Lige prvaka je teško prihvatiti, ali iskoristit ćemo ga kao inspiraciju da budemo bolji sljedeće godine i osvojimo trofej za ovaj klub i navijače koji ga zaslužuju. Tužan sam što čujem za ozlijeđene navijače u Torinu. Nadam se da će se svi oporaviti. Nije bila najljepša večer za fanove Juventusa, ali imali smo ih puno ove godine. Imat ćemo ih još više sljedeće", napisao je Mandžukić.