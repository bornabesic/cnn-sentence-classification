Foto: Getty Images / Guliver image  OD 2012. godine ni jedan vozač Formule 1 na stazi nije doživio Schumacherove vozačke godine (43). Vozači startaju sve mlađi, ali i mladi odlaze u mirovinu.  Dokaz tome je nadolazeća sezona Formule 1 u kojoj će prosjek godina pilota biti manji od 27. Čini se da dolazi vrijeme za neka nova imena na postolju. Najmlađi među njima su Lance Stroll (18), Esteban Ocon (20) i Max Verstappen (19), kojeg mnogi vide kao budućeg prvaka. 2017. godina donosi veliki preokret u F1. Nakon četiri desetljeća kontrole i upravljanja otišao je Bernie Ecclestone.  No, neka od stalnih imena poput Kimija Raikkonena, Felipea Masse i Fernanda Alonsa još se uvijek čvrsto drže na stazi.  Nico Rosberg (31) i Jenson Button (36) svojim su odlaskom priznali da je vrijeme za neka nova lica. U prvoj utrci u Melbourneu Mercedes će imati najmlađe predstavnike. Riječ je o najmlađem vozaču, Lancu Strollu i nešto starijem kolegi Valtteriju Bottasu. Raikkonen će s navršenih 37 godina biti najstariji vozač na startu. Chase Carey i Ross Brawn novi su nasljednici Ecclestonea, što potvrđuje teoriju da Bernija teško može samo jedna osoba. Jedan od njihovih glavnih ciljeva je otvaranje novih tržišta ali i potraga za što mlađom publikom, što je možda i jedan od razloga zašto se na novom popisu nalaze sve mlađi vozači.