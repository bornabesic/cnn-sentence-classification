Nagađalo se kako će Kličko ipak tražiti revanš, a to je i velika želja poklonika boksa, ali ako je suditi prema posljednjim izjavama Joshua ili izbjegava ili pokušava isprovocirati Klična da se odluči na revanš. Vladimir Kličko i dalje šuti nakon što ga je Anthony Joshua nokautirao pred prepunim Wembleyjem i milijunima gledateljima koji su ‘meč stoljeća’ pratili preko televizije. Joshua se okitio trima naslovima, prema IBF, IBO i WBA verzijama u superteškoj kategoriji, ali još se uvijek ne zna tko će biti sljedeći suparnik britanskom boksaču. Nagađalo se kako će Kličko ipak tražiti revanš, a to je i velika želja poklonika boksa, ali ako je suditi prema posljednjim izjavama Joshua ili izbjegava ili pokušava isprovocirati Klična da se odluči na revanš. Naime, svjetski prvak je Ukrajincu kojeg je nedavno nokautirao poručio da “zaboravi na revanš i da prepusti boks mlađima”. “Kličko je možda izgubio, ali otišao je kao pobjednik. Ako i dođe do revanša ulog će biti i pojasevi i ponos. To je tip meča u kojem on smatra da bi me mogao pobijediti jer sam ja taj koji ima što za izgubiti. Ja bih pokušao, ali nisam ja Kličko i ne znaš to on hoće. Da me hoće poslušati, moj bi savjet bio: Prijatelju, bila je to sjajna tvoja predstava, bio si odličan, ali nisi pobijedio i ostavi pozitivan dojam te pusti drugima da preuzmu”, kazao je Anthony Josuha. Pravo je pitanje što točno Joshua želi ovom izjavom isprovocirati kod Klička? Je li ovo neki pristojni ‘trash talk’ i poziv na revanš koji bi jamačno bio još spektakularniji i novčano bogatiji od prvog meča ili prvak želi izbjeći borbu s neugodnim protivnikom? U svakom slučaju, ako Kličko ne aktivira revanš, Joshua prema pravilima mora boksati protiv Bugarina Kubrata Puleva. Vrijeme i mjesto borbe još nisu poznati, ali računa se da će biti negdje koncem godine.