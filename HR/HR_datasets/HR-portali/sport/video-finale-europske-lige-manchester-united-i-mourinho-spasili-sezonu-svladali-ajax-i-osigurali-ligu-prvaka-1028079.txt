Momčad Jose Mourinha u Stockholmu je pobijedila Ajax s 2-0 (1-0), golovima Pogbe i Mikhtaryna, u svakome poluvremenu. Manchester United u sljedećoj sezoni će igrati u Ligi prvaka, epilog je to finalne utakmice Europske lige u kojoj je momčad Jose Mourinha u Stockholmu pobijedila Ajax s 2-0 (1-0), golovima Pogbe i Mikhtaryna, u svakome poluvremenu. Tako je United koji pravo na Ligu prvaka nije izborio kroz domaće, englesko prvenstvo, kao pobjednik Europske lige stekao to pravo. Ajax je u ovoj utakmici praktički statirao, tako je dobro Mourinho strateški postavio svoju momčad, a s druge strane u napadu je United dobro reagirao u rijetkim situacijama. Kad je prednost bila stečena Ajaxu više nije bilo ni povratka ni spasa. Manchester United je tako ušao u povijest kao peti klub koji je osvojio sva tri europska kupa. “Crveni vragovi” su tri puta osvojili Kup/Ligu prvaka (2008, 1999, 1968), a jednom i Kup pobjednika kupova jednom (1991), a sada su stigli i do naslova u Europskoj ligi. Preostala četiri kluba su Ajax, Juventus, Bayern i Chelsea. Bio je to ujedno čak 66. trofej Manchester Uniteda u povijesti kluba. U povijest se upisao i Jose Mourinho koji je osvajao europske trofeje s tri različita kluba. Na klupi Porta je osvojio Kup Uefa (2003) i Ligu prvaka (2004), dok je s Interom bio prvak Europe (2010). Portugalski stručnjak sada u europskim finalima ima skor četiri od četiri. Ajaxu je ovo bio deseto finale europskih kupova, prvo nakon 1996. godine, te ukupno četvrti poraz. “Kopljanici” su do sada četiri puta bili europski prvaci (1971, 1972, 1973, 1995), a po jednom su slavili u Kupu kupova (1987) i Kupu Uefa (1992). Posljednje finale nekog kupa su igrali 1996. kada su izgubili od Juventusa u Ligi prvaka.