OBJAVLJENA je najnovija pound for pound renking lista UFC-ovih boraca, a Stipe Miočić postigao je veliki korak prema vrhu. Prošlog vikenda Stipe je drugi put u karijeri obranio pojas prvaka teške kategorije, nokautiravši Juniora dos Santosa već sredinom prve runde. Miočić je ovom pobjedom ušao u Top 5 pound for pound UFC-ovih boraca, skočio je na peto mjesto koje je ranije držao Cody Garbrandt. Na vrhu je i dalje Demetrious Johnson ispred Conora McGregora i Daniela Cormiera na trećem mjestu. Slijede Jose Aldo, Stipe Miočić i Garbrandt, dok Joanna Jedrzejczyk, Dominick Cruz, Tyron Woodley i Michael Bisping zatvaraju Top 10.