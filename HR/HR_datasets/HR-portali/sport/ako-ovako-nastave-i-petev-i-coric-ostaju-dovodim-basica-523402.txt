Nismo htjeli revolveraški postupati, ali bilo je teško. Telefoni su se nakon Koprivnice usijali, bili smo vrući kao pegle, rekli smo "vidimo se ujutro". Dva mjeseca prije dali smo treneru povjerenje s ljudske i stručne stanje. Pokazalo se da je kriza prebrođena, rekao je Romeo Jozak. Sportski direktor Dinama gostovao je u emisiji Sport nedjeljom gdje je komentirao trenutačnu situaciju u klubu, rasplet prvenstva, planove za budućnost... - Ovih dana Uefa je radila analizu gdje je Dinamova škola ponovno na samom vrhu po proizvodnji. To ne bi bilo tako da klub mladim igračima ne daje priliku - rekao je Jozak pa demantirao napise o odlasku Ante Ćorića: - Nije normalno da se toliko pisalo da je Ante Ćorić na izlaznim vratima Dinama. On se treba do kraja etablirati, ali takve informacije, nažalost, izlaze. ROMEO JOZAK:" Nastavi li Petev ovako, ostat će u Dinamo i u sljedećoj sezoni!" Jozak je priznao da je procjena oko puštanja Franka Andrijaševića, koji je u Maksimiru boravio dvije godine, bila pogrešna. - Ispada da jest. Ja tada nisam bio u klubu, ne znam što se događalo. Nakon poraza Rijeke kod Lokomotive borba za naslov još uvijek nije definitivno gotova. - Četiri kola, 12 bodova, sve je tu moguće, ali mogu reći da je Rijeka i dalje favorit. Hajduk se vratio, dobar je, ovaj put igra za Dinamo, što je raritet. Ako zadnja utakmica bude odlučivala, ne da očekujem pun Maksimir, i sve oko stadiona. Bit će fenomenalno ako do toga dođe - kazao je Jozak. - Europska liga? Spremamo se za Europu, bila to Liga prvaka ili Europska liga. Ozbiljno se spremamo ne samo s kadrom, nego i s ozbiljnim pojačanjima. Detektirali smo neke slabe točke i pokušat ćemo naći nešto što je adekvatno. Ali sve što vrijedi ima i svoju cijenu. Ivajlo Petev i Ante Ćorić neće napustiti klub ako "modri" budu nastavili s dobrim igrama, tvrdi sportski direktor maksimirskog kluba. - Ako se pokaže uzlazni trend rasta i ako ovako bude išlo dalje, da. Iako je hrvatska reprezentacija do 17 godina izgubila priliku za nastavak natjecanja na Europskom prvenstvu koje se održava u našoj zemlji, Jozak nije htio kritizirati njihova izbornika Darija Bašića. Dapače, otkrio je kako ga želi u klubu. - Ovo su najbolja djeca koja Hrvatska ima. Dobili smo grupu koju smo dobili. Turska ulaže 60 milijuna, Italija, za Španjolsku ne trebam ni govoriti. Dario je pokazao, pogotovo kad se radi o djeci, da ima kontinuitet i hladnu glavu. Toliko je ozbiljan da ću ga dovesti u Dinamo! Ne znam na koju poziciju, ali dovest ću ga - zaključio je Romeo Jozak. 