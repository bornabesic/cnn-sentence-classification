Luka Modrić sjajnu je godinu okrunio još jednim priznanjem - izabran je među najpoželjnije pojačanje Barcelone. Anketu je proveo katalonski Mundo Deportivo, a sudjelovalo je 300 članova i navijača Barcelone. Veznjak Reala i kapetan hrvatske reprezentacije dobio je najviše glasova u izboru idealnog pojačanja Barcelone. Iza njega su Hector Bellerin iz Arsenala te David Silva iz Manchester Cityja. "Ni Benzema, ni Ronaldo, samo Modrić", prokomentirali su u Marci. Više od polovice ispitanika u anketi zadovoljno je trenutnim kadrom Barcelone, dok ih 84 posto smatra da će osvojiti naslov iako Real trenutno ima tri boda više i utakmicu manje. >> Kovačić i Modrić dobili nevjerojatne božićnice pa otišli na egzotično putovanje 