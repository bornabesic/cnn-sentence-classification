Izbornik Ante Čačić održao je konferenciju za medije uoči okupljanja reprezentativaca za kvalifikacijske utakmice s Kosovom (četvrtak, 20.45) i Finskom (nedjelja, 18 sati).  – Luka Modrić je operiran i nadamo se da će se što prije vratiti. Slična je stvar, bez zahvata, i kod Dejana Lovrena tako da smo umjesto njega pozvali Mateja Mitrovića. Ivan Rakitić je ozlijeđen, a umjesto njega pozvan je Dinamov kapetan Domagoj Antolić – rekao je Čačić. Jeste li odlučili tko će zamijeniti ozlijeđene igrače? – Imam ideje i razmišljanja, ali to ćemo prije utakmice. Imamo još tri treninga i vjerujem u naše igrače. Vjerujem u naše zajedništvo i pozitivno razmišljam. Vjerujem da ćemo u obje utakmice napraviti što trebamo. Kosovo i Finska reprezentacije su koje moramo respektirati, ali ne smijemo tražiti alibi – kaže izbornik. – Naši napadači su zdravi i svi će doći. Za početnih 11 odlučit ću se neposredno uoči utakmice – istaknuo je Čačić. Brozović je ispao iz prve momčadi Intera. – Ne mogu komentirati zašto je Brozović ispao iz momčadi Intera. Nažalost, dobar dio naših igrača sada nije u natjecateljskom ritmu, ali to ne mogu mijenjati. Protiv Turske? On ima tako učestale reakcije, nije to bilo samo protiv Turske. Poznajem ga... – dodao je Čačić. U četvrtak Hrvatska igra protiv Kosova. Susret se igra u albanskom Skadru. – Stadion će biti pun do posljednjeg mjesta. Bit će vatrena atmosfera. Naša će reprezentacija biti dočekana s respektom, s poštovanjem. Siguran sam da će navijači biti 12. igrač u reprezentaciji Kosova. Našim igračima to je poticajna atmosfera, oni su navikli igrati u takvom ozračju – rekao je hrvatski izbornik. >>Kako Hrvatska treba igrati bez Luke i Rakete? Treba li Čačić mijenjati formaciju? >>Luka Modrić poslao poruku navijačima nakon operacije: Forza Hrvatska >>Novi udarac za Hrvatsku: I Dejan Lovren propušta Kosovo i Finsku! 