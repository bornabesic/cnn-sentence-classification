U 31. kolu talijanske lige Milan je kod kuće pobijedio Palermo sa 4:0, a strijelac drugog pogotka za domaću momčad bio je naš Mario Pašalić. U 19. minuti hrvatski je veznjak nakon Susova ubačaja zatresao suparničku mrežu. Minutu kasnije dobio je žuti karton te neće igrati u gradskom derbiju protiv Intera. Mario Pasalic Goal ~ Milan vs Palermo 2-0 by Sports_HD Prvi pogodak za Milan zabio je Suso (6.), a na 3:0 povisio je Bacca (37.). U 70. minuti domaća pomčad je povela sa 4:0, a strijelac je bio Deulofeu. Trener Palerma Diego Lopez već nekoliko kola u nizu prednost na vratima daje Andreji Fulignatiju, umjesto našem Josipu Posavcu. Gosti su kraj utakmice dočekali s igračem manje. U 84. minuti Gonzalez je dobio drugi žuti, odnosno crveni karton. Nogometaši Crotonea priredili su veliko iznenađenje pobijedivši Inter 2:1 čime su produžili nadu u prvoligaški spas. Crotone je odigrao možda i najbolju utakmicu ove sezone, a s tri boda poboljšao izglede u ostanak. Domaćin je nakon prvog poluvremena vodio 2:0, a oba pogotka zabio je Diego Falcinelli (18.-11m, 22.). Inter je u 65. minuti smanjio golom Danila D'Ambrosia, no u nastavku susreta nije uspio zabiti barem za bod.  Ivan Perišić je igrao cijeli susret, dok Marcelo Brozović nakon očajne predstave protiv Sampdorije nije ulazio u igru. Roma je rutinski prošla gostovanje kod Bologne pobijedivši sa 3:0. Golove su zabili Federico Fazio (26.), Mohamed Salah (41.) i Edin Džeko (75.). Bruno Petković je u domaćim redovima ušao u igru u 63. minuti. Udinese je pobijedio Genou sa 3:0, a strijelci su bili Rodrigo de Paul (20, 49) i Daniel Zapata (31). Stipe Perica i Andrija Balić nisu igrali za domaćine. Sampdoria i Fiorentina igrali su 2:2. Milan Badelj je vrlo dobro igrao svih 90 minuta za Fiorentinu u čijoj je početnoj postavi bio i Hrvoje Milić, koji je zamijenjen u 73. minuti. Nikola Kalinić je u igru ušao na početku drugog poluvremena. Hrvatski napadač ostao je bez pogotka, a najbliže mu je došao u 78. minuti kad je glavom pogodio vratnicu. >>Fiorentina se s tri Hrvata u sastavu spasila u Genovi, Kalinić zatresao vratnicu 