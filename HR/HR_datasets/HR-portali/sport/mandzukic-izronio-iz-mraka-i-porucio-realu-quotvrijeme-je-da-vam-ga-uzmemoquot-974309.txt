Screenshot: Juventus JUVENTUS i REAL sutra od 20.45 sati u Cardiffu igraju finale Lige prvaka.  "Jedna noć u Cardiffu da završimo našu priču. Spremni smo zasjati, upaliti svjetla. Završni čin. Sada je vrijeme uzeti ga." Pred okršaj za europski naslov sa španjolskim prvakom, talijanski nositelj duple krune snimio je najavni video s gore navedenim porukama i epski nastrojen, u skladu s ratničkim, "nema predaje" imidžem koji su momčad i posebno jedan njen igrač izgradili posljednjih godina. Pod sloganom "Vrijeme je da ga uzmemo", a misli se naravno da trofej prvaka Europe, koji je od prošle godine u Realovim vitrinama, Juventusovi igrači nabrijavaju brojne navijače. Oni ionako ne mogu dočekati subotu navečer kako bi gledali njihovu momčad u pokušaju da trijumfom nad Realom okruni savršenu sezonu u kojoj je Juve premoćno osvojio Scudetto i Coppu.