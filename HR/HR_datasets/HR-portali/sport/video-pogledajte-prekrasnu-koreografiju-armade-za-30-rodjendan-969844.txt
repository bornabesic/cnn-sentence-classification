ARMADA slavi 30. rođendan, a tijekom utakmice između Rijeke i Hajduka navijači kluba s Rujevice oduševili su prekrasnom koreografijom na istoku stadiona.  "30 godina Rijeke u venama i Hrvatske u grudima", pisalo je preko cijele tribine, nakon čega se velikim slovima ukazao natpis Armada. U tom trenutku, dok su navijači držali ogromni transparent, Mate Maleš zabio je prekrasan gol za vodstvo 1:0 protiv Hajduka i time praktički dao najljepši poklon vlastitim pristalicama za jubilarni rođendan.