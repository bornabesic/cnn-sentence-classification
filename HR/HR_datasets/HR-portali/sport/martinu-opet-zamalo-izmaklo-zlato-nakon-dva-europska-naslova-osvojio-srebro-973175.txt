Foto: Getty Images / Guliver Image DVOSTRUKI EUROPSKI PRVAK i olimpijski viceprvak u samcu Damir Martin, osvojio je na Europskom prvenstvu u veslanju u Račicama srebrnu medalju u samcu, dok je zlato pripalo Čehu Ondreju Syneku.  Martin, koji je slavio na zadnja dva europska prvenstva, nije uspio obraniti titulu nakon što je u finalu na cilj stigao sa 1.89 sekunde zaostatka za Čehom. Synek, četverostruki svjetski prvak i dva puta zlatni s olimpijskih igara, do trećeg zlata je na EP-u stigao s vremenom 6:48.13.  Synek je prošle godine na OI u Rio de Janieru osvojio brončanu medalju, iza Martina kojem je zlato izmaklo  sedam tisućinki sekunde. Treće je mjesto u finalu zauzeo Bjelorus Stanisalu Shcharbachenia  (6:52.99).