Real Madrid izgubio je od Atletica s 2:1, no plasirao se u finale Lige prvaka zahvaljujući pobjedi 3:0 u prvom polufinalu. Luka Modrić odigrao je večeras čitavu utakmicu i još jednom pokazao zašto ga smatraju doktorom nogometa. "Potez za notes" Luka je izveo u 54. minuti kada je bio u teškoj situaciji, okružen dvojicom protivnika, no riješio ih se jedinim potezom petom. Kapetan hrvatske reprezentacija mogao se upisati i u strijelce. U 68. minuti je tukao, lopta je završila u mreži, no suci su poništili gol jer su procijenili da je Cristiano Ronaldo bio u zaleđu i ometao domaćeg vratara Oblaka. Uglavnom, navijači su na društvenim mrežama oduševljeni partijom Modrića. "Luka Modrić je liga za sebe. Najbolji je u onome što radi. Ni jedan igrač mu nije ni blizu. Ni jedan", samo je jedan od komentara navijača. 