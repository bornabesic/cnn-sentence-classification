Mario Mandžukić tek je peti Hrvat koji je zabio u polufinalu Lige prvaka. Zapravo šesti, no Boris Živković u polufinalu 2002. zatresao je vlastiti mrežu, piše Goal. Prvi koji je zabio bio je Zvonimir Boban 1995. protiv PSG-a. Tri je godine kasnije u dresu Monaca zabio Robert Špehar. Još je jedan Hrvat tresao gol u dresu Monaca, a bio je Dado Pršo 2004. protiv Chelseaja. Posljednji prije Mandžukića bio je Ivica Olić koji je 2010. u Lyonu zabio hat-trick za Bayern. Svi Hrvati strijelci u polufinalu Lige prvaka: 1994./95. - Zvonimir Boban (Milan - PSG ukupno 3:0) 1997./98. - Robert Špehar (Monaco - Juventus 4:6) 2003./04. - Dado Pršo (Monaco - Chelsea 5:3) 2009./10. - Ivica Olić (Bayern - Lyon 4:0, hat-trick u pobjedi 3:0 u Lyonu) 2016./17. - Mario Mandžukić (Juventus - Monaco 4:1) 