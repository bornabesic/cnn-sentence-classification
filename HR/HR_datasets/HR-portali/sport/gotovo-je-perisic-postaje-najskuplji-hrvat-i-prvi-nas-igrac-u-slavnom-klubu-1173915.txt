Ivan Perišića od prelaska u Manchester United dijele još samo detalji, tvrdi ugledni talijanski sportski dnevnik Gazzetta dello Sport. Inter se s crvenim vragovima usuglasio oko odštete koja će na kraju iznositi 52 milijuna eura. Sada je na hrvatskom reprezentativcu da dogovori uvjete. Ranije se spominjalo da će imati oko sedam milijuna eura godišnje plaće uz ugovor na četiri godine. Perišić će tako postati najskuplji igrač u povijesti našeg nogometa. Do sada su na prva dva mjesta bili igrači Reala, Luka Modrić (43 milijuna) i Mateo Kovačić (30). Inter je prisiljen prodati nekog ključnog igrača zbog financijskog fair-playa, a odluka je da to bude Perišić unatoč sjajnoj sezoni na San Siru. U Serie A odigrao je 36 utakmica, postigao 11 golova uz osam asistencija. Inter će dobro zaraditi na njemu jer ga je 2015. Wolfsburgu platio 20 milijuna eura.