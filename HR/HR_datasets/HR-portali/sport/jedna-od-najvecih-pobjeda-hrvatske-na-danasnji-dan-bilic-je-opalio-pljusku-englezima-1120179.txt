Hrvatska nogometna reprezentacija na današnji je dan upisala jednu od najvećih pobjeda u povijesti. Na Maksimiru je tada pala Engleska s 2:0 u kvalifikacijama za Europsko nogometno prvenstvo 2008. godine.  Iako je u svoj izbornički put Slaven Bilić na klupi hrvatske reprezentacije 2006. godine krenuo slavljem 2:0 nad Italijom, ponajviše će se pamtiti ona Engleska na Maksimiru i na Wembleyu. Slavili smo 2:0 11. listopada 2006. i to je bio službeni početak nove ere, dolazak generacije koja bi trebala napraviti velike stvari. Sjećat ćemo se do kraja života svi mi koji smo tome svjedočili uživo kako je "krtica" pomogla da povedemo 2:0, ali i kako je Eduardo da Silva sjajnim pogotkom glavom zabio za vodstvo. >> Nikad jača Hrvatska: Ni uz ozljede u prvih 11 nema mjesta za igrača od 30 mil. eura 