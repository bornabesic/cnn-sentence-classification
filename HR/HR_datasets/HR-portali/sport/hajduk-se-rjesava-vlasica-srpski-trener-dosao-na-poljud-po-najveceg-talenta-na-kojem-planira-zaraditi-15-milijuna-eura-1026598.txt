Sve u svemu, Vlašiću je ovo možda i posljednja prilika da ispuni očekivanja, ide u jaku ligu kod trenera koji voli revitalizirati 'otpisane' igrače i očito mu je spreman dati šansu, a Hajduk bi na njemu mogao zaraditi lijepu svotu koja im je itekako potrebna. Mnogi su mislili da se to neće nikada dogoditi, ali eto, možda se dogodi scenarij u kojem će talentirani ‘hajdukovac’ Nikola Vlašić zaista opravdati sve epitete koji mu se pridaju. No, taj potencijal i talent ipak neće razviti u Hajduku, ma koliko Splićani na tome ustrajali. Talijanski portal Toro.it donio je zanimljivu vijest kako srpski trener Siniša Mihajlović planira uložiti u novac u Nikolu Vlašića, odnosno, planira ga dovesti u redove svojeg Torina. Mihajlović gradi dobru ekipu u Torinu, tu su Adem Ljaić, Lucas Boye, Iturbe, Falque, Belotti, ali Miha ima plan od Vlašića napraviti pravu ‘bombu’. Mihajlović u svojem novom sustavu 4-2-3-1, polivalentnog Vlašića vidi kao veznjaka koji bi odrađivao posao iza leđa napadačkom trojcu. Kod Vlašića je neosporna fizička sprema kao i brzina, te kvalitetna igra s obje noge, no, Nikola je ove sezone odigrao nezapaženu ulogu u Hajduku koja mu je čak srozala vrijednost za milijun. Vrijedio je pet, a sada vrijedi četiri milijuna eura. Mihajlović pak ima i dugoročan plan, ako je vjerovati talijanskom mediju. Naime, Vlašića želi dovesti za pet milijuna eura, a kroz par sezona rada ne njegovu nebrušenom talentu, na njemu planira zaraditi barem trostruko više. Sve u svemu, Vlašiću je ovo možda i posljednja prilika da ispuni očekivanja, ide u jaku ligu kod trenera koji voli revitalizirati ‘otpisane’ igrače, eto uspio je probuditi Ljaića, Iturbea, Falquea, Harta, a ranije je od Donnarumme napravio zvijezdu u Milanu, a Vlašiću je očito odlučio dati šansu. Isto tako, Hajduk bi na njemu mogao zaraditi lijepu svotu koja im je itekako potrebna. 