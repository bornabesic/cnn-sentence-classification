ZDRAVKO MAMIĆ pojavio se danas na sudu u Osijeku, gdje mu se sudi zbog optužbi da je s bratom Zoranom Mamićem, bivšim direktorom Dinama Damirom Vrbanovićem i poreznikom Milanom Pernarom oštetio Dinamo za nešto manje od 116 milijuna kuna, a državni proračun za barem 12,2 milijuna kuna poreza i prireza.   Okrivljenici su pred sudom rekli da se ne osjećaju krivima za ono što im se stavlja na teret, a Zdravko Mamić je već na početku suđenja ušao u raspravu sa sucem.   Mamić je tvrdnje iz optužnice nazvao gnjusnim lažima i pokazao sudu dokumentaciju kojom će pokušati osporiti optužbe. Nakon nekoliko upozorenja kako u ovoj fazi postupka ne može komentirati tvrdnje optužbe, predsjednik sudskog vijeća Darko Krušlin Mamiću je oduzeo riječ.  Pogledajte Mamićevo uvodno izlaganje.