Uefa je odlučila da će u 'domaćem' dresu igrati Juventus dok će Real Madrid igrati u ljubičastom. Dres već ima neke preinake, poput natpisa "Final Cardiff 2017. Wales National Stadium - 3 June. Juventus FC vs Real Madrid CF" na prsima. Real se nadao da će i ovo finale igrati u bijelom dresu kao što je to napravio i 1998. godine kada je u finalu u Amsterdamu slavio protiv Juventusa 1-0. 'Kraljevi' su od tada samo jednom, a bio je to i jedini put u njihovoj povijesti, igrali finale Lige prvaka u nekoj drugoj boji. Bilo je to 2000. godine u pobjedi 3-0 protiv Valencije kada su 'galacticosi' na travnjak Stade de Francea istrčali u crnim dresovima. Inače, bit će ovo 15. finale Lige prvaka za Real, koji će se nadati svojem 12. uhatom trofeju. Madridski klub može postati prvi klub u povijesti Lige prvaka koji je obranio naslov. Posljednji kojem je to pošlo za rukom je Milan, koji je obranio naslov Kupa prvaka.