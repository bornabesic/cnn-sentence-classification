U susretu 1. kola skupine B kvalifikacijskog olimpijskog turnira košarkaša za odlazak na Olimpijske igre u Torinu Italija je uvjerljivo svladala Tunis sa 68:41 (19:12, 13:15, 22:2, 14:12). Andrea Bargnani je sa 15 koševa predvodio Italiju, dok je Mourad El Mabrouk ubacio 11 poena za Tunis. U 2. kolu ove skupine u utorak od 21 sat igraju Hrvatska i Tunis, a Hrvatska bi pobjedom u tom dvoboju izborila plasman u polufinale i prije dvoboja 3. kola protiv Italije u srijedu. U susretu 1. kola skupine A u Torinu Grčka je bila uvjerljiva protiv Irana sa 78:53. U toj skupini nalazi se još Meksiko koji će u utorak igrati protiv Irana, a u srijedu protiv Grčke. Prve dvije reprezentacije iz obje skupine igrat će u petak u polufinalima, dok će se pobjednici polufinala sastati u subotnjem finalu, a samo pobjednik turnira će izboriti plasman na Olimpijske igre u Rio de Janeiru (5-21. kolovoza).  >> Reprezentacija nam za četiri godine može biti svjetski vrh