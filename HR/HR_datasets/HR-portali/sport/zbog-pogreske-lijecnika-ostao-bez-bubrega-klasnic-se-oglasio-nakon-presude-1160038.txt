Sud u Bremenu donio je odluku kako je dvojac bivših liječnika Werdera, Goetz Dimanski i Manju Guha, odgovoran za teško zdravstveno stanje Ivana Klasnića te gubitak bubrega pa će mu morati isplatiti 100 tisuća eura odštete. Uz novčanu odštetu, sud je dosudio da dvoje liječnika mora snositi i sve troškove Klasnićeva liječenja u prošlosti i u budućnosti. - Na žalost, ja i dalje nisam zdrav čovjek, moja situacija ostaje ista, i dalje moram na dijalizu. Dr. Dimanski uvijek je govorio da može mirno spavati, no nakon ove presude možda to više neće biti tako - bile su prve Klasnićeve riječi nakon nepravomoćne presude. Prema presudi, dvoje liječnika moralo je prepoznati poremećaj rada bubrega. Ustanovljeno je da su doktori pet godina ranije morali otkriti bolest bubrega jer su 'bubrežne vrijednosti' odstupale dvostruko od normalnih. - Naravno da ostaje gorak okus, jer sada je jasno da su Ivana godinama zanemarivali liječnici kojima je vjerovao, posebno Dimanski. Na kraju, oboje liječnika mogu biti sretni što je protiv njih pokrenuta samo građanska tužba - izjavio je Klasnićev odvjetnik Matthias Teichner. >>Sud odlučio: Liječnici jesu pogriješili, no Klasnić će dobiti znatno manju odštetu od tražene! >>Potresna Klasnićeva priča: Pitam se zašto baš ja... Noge su mi naotečene, pune vode