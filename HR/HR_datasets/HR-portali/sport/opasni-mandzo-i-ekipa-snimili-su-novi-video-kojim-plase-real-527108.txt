Juventus i Real Madrid u subotu će u 20.45 u Cardiffu igrati utakmicu sezone, finale Lige prvaka u kojem će odlučiti ide li 'klempavi' pehar u Torino ili će ostati u Madridu i drugu godinu za redom. Momčadi su spremne, a navijači nabrijani da kući ponesu najcjenjeniji trofej u svijetu klupskog nogometa. A sve to na još višu razinu podiže sjajni Juventusov marketing. I u prijašnjim fazama natjecanja objavljivali su najavne videe kojima bi dodatno napalili navijače, a za prokušanom metodom posegnuli su i prije finala. U briljantnom videu objavljenom pod sloganom 'Vrijeme je da ga uzmemo' Mandžo i ekipa izlaze iz mraka i uz odličnu glazbenu podlogu najavljuju najveću njihovu utakmicu ove sezone.