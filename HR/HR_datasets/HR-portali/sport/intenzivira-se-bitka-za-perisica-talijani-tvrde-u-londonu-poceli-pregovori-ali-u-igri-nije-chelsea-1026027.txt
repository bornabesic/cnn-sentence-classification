Gotovo je sigurno da je Perišić prvi koji će ovoga ljeta napustiti Inter, a već je poznato koji su klubovi zaintersirani za njegove usluge. Riječ je o Chelseaju, Manchester Unitedu i PSG-u. Inter ima ogroman zadatak, do kraja lipnja mora inkasirati 30 milijuna eura kako bi ispunio uvjete financijskog fair playa. Trenutno je njihov najveći ‘kapitalac’ Ivan Perišić, odnosno, za njega se nudi najveći novac i budi najviše interesa kod potencijalnih kupaca. Gotovo je sigurno da je Perišić prvi koji će ovoga ljeta napustiti Inter, a već je poznato koji su klubovi zaintersirani za njegove usluge. Riječ je o Chelseaju, Manchester Unitedu i PSG-u. Engleski klubovi prvi su pokazali interes, a spominjala se visina odštete od 60 milijuna eura. No, u igru se uključio i PSG koji može ponuditi i više, ali talijanska Gazzetta otkrila je ipak da je jedan engleski klub napravio korak više. Tvrde kako je direktor Intera, Piero Ausilio u srijedu poletio za London kako bi nastavio pregovore s Manchester Unitedom. “Više nije tajna što želi Jose Mourinho, a što Inter. Ne kriju da prodaju Perišića koji će najvjerojatnije krenuti prema Manchesteru. Inter će za njega tražiti 55 do 60 milijuna eura”, tvrdi Gazzetta. Ipak, ne treba isključiti i PSG koji može ponuditi tih famoznih 60 ili više milijuna eura, ali PSG ima što i za ponuditi Interu. Navodno su ‘nerazzurri’ zainteresirani za Di Mariju, Marquinhosa i Grzegorzsa Krychowiaka. Perišić je stigao u Inter iz Wolfsburga za 17 milijuna eura, ali cifra je sada već trostruko veća. Ipak, iz Londona tvrde kako iznos odštete neće ići preko 40 milijuna eura. Kako god se okrene Perišić bi mogao posatati najskupljim hrvatskim nogometašem.