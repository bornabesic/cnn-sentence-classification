Modrić je u Realu i prva crta obrane i začetak napada, bez njega Ronaldo čeka loptu a Benzemu hvata nervoza, nije li Modrić raspoložen uzalud Marcelo trči po boku. Moćemo ustvrditi čak i da je igra Reala čak i isuviše bazirana na Modriću i njegovom raspoloženju. No, sam Modrić ne bježi od odgovornosti i paše mu takva uloga. Samo svojim ulaskom u finale Lige prvaka Real je postao favorit, na protiv koga igrao? Klub koji je osvojio 11 puta klupsko kontinentalno nogometno prvenstvo bio, jest i bit će uvijek favorit u finalnim utakmicama. I tome se ne treba čuditi. Današnji Real koji je već urnebesno proslavio osvojeno španjolsko prvenstvo nakon utrke s Barcelonom sučeliti će se u finalnom srazu baš protiv kluba koji je u Ligi prvaka eliminirao Barcelonu. I to spektakularnom izvedbom. Zidane koji je momčad preuzeo lani, napravivši pomake koji su bili učinkoviti u srazu s talijanskims tručnjakom, čarobnjakom Allegrijem ipak je autsajder, bez obzira što Real smatrali favoritom protiv Juventusa. Zbog neiskustva, dakako. Stoga će ova utakmica nogometnom svijetu pokazati koliko je velik Zidaneov Real? Hoće li ući u bogatu povijest ovoga kluba, ili će ostati negdje u pobijesnoj provinciji… Zanimljvo, u oba kluba, Realu i Juventusu, ključne uloge imaju hrvatski nogometaši, Mandžukić je u Juventusu stekao status božanstva, a Luka Modrić u Realu ima čak još bitniju ulogu nego njegov suigrač iz reprezentacije i prijatelj u torinskoj momčadi. Modrić je u Realu i prva crta obrane i začetak napada, bez njega Ronaldo čeka loptu a Benzemu hvata nervoza, nije li Modrić raspoložen uzalud Marcelo trči po boku. Moćemo ustvrditi čak i da je igra Reala čak i isuviše bazirana na Modriću i njegovom raspoloženju. No, sam Modrić ne bježi od odgovornosti i paše mu takva uloga. Opet, da bi imao malo više prostora i daha Zidane mora “izumiti” način da se Modrić “odblokira”; jer nesumnjivo će Allegri sa svojim obrambenim zvijerima u čoporu paziti na Hrvata. Pretvara se tako finale Lige prvaka u borbu hrvatskih nogometnih generala sa svojim suigračima, trupama. Što neupitno dokazuje vrijednost naših igrača, ali i činjenicu koliko ih poštuju najveći, najbolji i najbogatiji europski klubovi. Dakle, na Zidaneu jest da osmisli kako će njegova momčad koja preferira napadački nogomet lomiti najbolju obranu na svijetu, što je ova Juventusa posve sigurno. U ovakvim utakmicama veoma često presudnu ulogu imaju vratari. Realov Navas sjajan je vratar, parader koji voli letjeti, izletavati i ako ga krene postaje nesavladiv. Isto tako, zna ga i ne krenuti. S druge strane, Buffon je na istoj razini pouzdan dobrih dvadesetak godina. Sraz Ronalda i Buffona ispred Juventusovih vrata, ma ima li veće poslastice? Sad, pitanje je koliko se Realova ne odveć sigurna obrana može nositi s Juventusovim majstorskim napadačima koji vole imati otvoreni prostor. A imati će ga s obzirom da Real voli igrati napadači, visoko prema naprijed, što može za Juventusove napadače biti – bingo. Opet, ako Real krene oprezno, na što nije navikao pitanje jest kako će se snalaziti u toj ziheraškoj igri. Zidane kao igrač, sad i ako trener, nema ziheraške sklonosti. Riječ je o dvoboju silno različitih momčadi, drugačijih pogleda na nogomet i to daje draž ovome finalu. Glupo je reći da će jedna greška odlučiti pobjednika. Prije bismo mogli reći da će jedna misao ili jedna kriva procjena odlučiti pobjednika. Ona Allegrija ili Zidanea. Kako bilo, Hrvat će pobijediti…