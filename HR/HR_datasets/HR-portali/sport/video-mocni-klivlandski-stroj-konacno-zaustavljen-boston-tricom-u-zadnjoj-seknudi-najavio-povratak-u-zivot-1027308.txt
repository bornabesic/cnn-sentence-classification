Momčad Bostona slavila je bez svojeg najboljeg igrača Isaiaha Thomasa, a igrač utakmice bio je Avery Bradley, koji je sekundu prije kraja pogodio tricu za pobjedu. Malo tko je očekivao da će Boston uspjeti prekinuti veliki pobjednički niz Clevelanda, ali to se ipak dogodilo u trećoj utakmici finalne serije doigravanja u Istočnoj konferenciji NBA lige. Celtics je slavio sa 111:108, a trica Averyja Bradleyja u posljednjoj sekundi bila je presudna i rezultat je sada 2:1 za aktualne prvake. Momčad Bostona slavila je bez svojeg najboljeg igrača Isaiaha Thomasa, a igrač utakmice bio je Avery Bradley, koji je sekundu prije kraja pogodio tricu za pobjedu. Bradley je šutirao, lopta se odbila i zaplesala o obruču te na koncu nekako ušla u koš. Uslijedilo je veliko slavlje, a kako i ne bi kada su prekinuli veliki niz klivlandskog stroja. Nije se uopće činilo da će Boston na koncu slaviti, ta u trećoj dionici zaostajali su čak 21 poen, ali su pokazalo zube i preokrenuli rezultat te samim time učinili ovu seriju napetom. Marcus Smart bio je najefikasniji i gađao je čak sedam trica, a upisao je 27 poena. Bradley je upisao 20. Kod Clevelanda najbolji je bio Kyrie Irving koji je upisao 29 poena, a Kevin Love je pridonio s 28 poena. LeBron nije imao svoj dan, upisao je samo 11 poena i izgubio je čak šest lopti. U noći s ponedjeljka na utorak San Antonio će u svojoj AT&T dvorani pokušati izbjeći ‘metlu’ u ogledu s Golden Stateom, koji vodi 3:0 u seriji finala Zapadne konferencije.