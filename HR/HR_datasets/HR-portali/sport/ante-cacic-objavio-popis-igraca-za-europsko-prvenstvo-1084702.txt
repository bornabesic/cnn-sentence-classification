Izbornik Hrvatske nogometne reprezentacije Ante Čačić danas je objavio širi popis igrača s kojima će započeti pripreme za Europsko prvenstvo u Francuskoj. S obzirom na to da će se Luka Modrić i Mateo Kovačić priključiti kasnije jer ih s Realom očekuje finale Lige prvaka, Čačić je odlučio pozvati 27 igrača, od kojih će neki otpasti nakon prvog dijela priprema. – Na popisu su igrači koji su zdravi, a u prednosti su oni koji su igrali u europskim ligama i koji su u dobroj formi – kazao je Čačić pa izdiktirao popis: Vratari: Subašić, Lovro Kalinić, Vargić, Livaković Braniči: Srna, Vrsaljko, Ćorluka, Vida, Schildenfeld, Jedvaj, Duje Ćaleta – Car i Strinić Veznjaci: Modrić, Rakitić, Perišić, Kovačić, Badelj, Brozović, Halilović, Antolić, Rog, Ćorić Napadači: Mandžukić, Kalinić, Kramarić, Pjaca, Čop   Iako se nagađalo da bi izbornik mogao pozvati Eduarda, to se nije dogodilo. – S Eduardom sam razgovarao prije godinu dana, ali on se oprostio. Radi se o igraču koji je izuzetno puno dao reprezentaciji, mene je veselilo da je kao nogometaš "živ", igra jako dobro, učinkovit je, ali mi tu imamo igrače koji su puno mlađi i koji su se iskazali formom pa zato nije bilo potrebe da ga nagovaram – rekao je Ante Čačić. Alen Halilović nalazi se na popisu, što od njega očekujete? Alen Halilović spada u kategoriju igrača od kojih puno očekujemo u budućnosti, talentiran je i skrenuo je pozornost na sebe. Zbog tog talenta završio je u Barceloni, a imao je zavidnu minutažu u Sportingu iz Gijona i kao takav zaslužuje da se nađe na popisu. Okupljanje je u petak, 20. svibnja u Zagrebu, a u nedjelju momčad odlazi na prvi dio priprema u Sveti Martin na Muri. Protiv Moldavije igra se 27. svibnja u Koprivnici, pa slijedi odlazak na drugi pripremni dio u Rovinj te utakmica sa San Marinom u Rijeci (4. lipnja). Hrvatska odlazi u Francusku 7. lipnja. Prijateljske utakmice su priprema za prvu utakmicu. One nam daju orijentire što smo učinili i gdje možemo biti bolji. Naša skupina je teška, protivnici su jaki i zato mi je drago da su nam protivnici u pripremama nešto lakši. >>Eduardo: Sve su to laži, na Euro u Francusku neću ići ni kao navijač! >>Ovo su Čačićeve trupe za Francusku i njihov učinak! Tijek konferencije: 12.50 – Završila je konferencija za novinare, sve je sada jasno. Čačić je pozvao 27 igrača, a četvorica će otpasti prije 31. svibnja kada se Uefi mora poslati konačni popis igrača za Euro. 12.45 – Prijateljske utakmice su priprema za prvu utakmicu. One nam daju orijentire što smo učinili i gdje možemo biti bolji. Naša skupina je teška, protivnici su jaki i zato mi je drago da su nam protivnici u pripremama nešto lakši. 12.40 – Alen Halilović nalazi se na popisu, što od njega očekujete? – Alen Halilović spada u kategoriju igrača od kojih puno očekujemo u budućnosti, talentiran je i skrenuo je pozornost na sebe. Zbog tog talenta završio je u Barceloni, a imao je zavidnu minutažu u Sportingu iz Gijona i kao takav zaslužuje da se nađe na popisu. 12.35 – Eduardo? – S Eduardom sam razgovarao prije godinu dana, ali on se oprostio. Radi se o igraču koji je izuzetno puno dao reprezentaciji, mene je veselilo da je kao nogometaš "živ", igra jako dobro, učinkovit je, ali mi tu imamo igrače koji su puno mlađi i koji su se iskazali formom pa zato nije bilo potrebe da ga nagovaram, rekao je Ante Čačić. 12:32: Evo popisa:  Vratari: Subašić, Lovro Kalinić, Vargić, Livaković Braniči: Srna, Vrsaljko, Ćorluka, Vida, Schildenfeld, Jedvaj, Duje Ćaleta - Car i Strinić Veznjaci: Badelj, Modrić, Rakitić, Brozović, Kovačić, Rog, Antolić i Ćorić Napadači: Perišić, Pjaca, Mandžukić, Nikola Kalinić, Kramarić, Čop i Halilović. 12:30 – Počela je konferencija – Na popisu su igrači koji su zdravi, a u prednosti su oni koji su igrali u europskim ligama... Na popisu je 27 igrača. 12:25 – Velika je gužva, čeka se objava Ante Čačića. 12.20 – Još je desetak minuta ostalo do početka konferencije na kojoj će izbornik Čačić objaviti popis 