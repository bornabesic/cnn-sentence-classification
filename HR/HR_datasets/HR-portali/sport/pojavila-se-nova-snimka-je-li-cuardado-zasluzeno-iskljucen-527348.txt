Juan Cuadrado igrao je samo 18 minuta u finalu Lige prvaka, no i u tako kratkom vremenu uspio je dobiti dva žuta kartona zbog kojega je njegov Juventus kraj utakmice protiv Real Madrida morao dočekati s igračem manje. Kolumbijac je pocrvenio u 84. minuti nakon duela sa Sergiom Ramosom. Prvo mu je stoper Reala uklizao i izbacio loptu u aut, a kad je Cuadrado krenuo po nju, lagano spotaknuo, nakon čega je ovaj pao kao pokošen. Sve se to dogodilo ispred prvog pomoćnika Nijemca Felixa Brycha. Snimka nedvojbeno potvrđuje da je kontakt postojao, no pravo je pitanje: je li Cuadrado zbog toga zaslužio isključenje ili ga je možda Ramos isprovocirao svojom reakcijom?