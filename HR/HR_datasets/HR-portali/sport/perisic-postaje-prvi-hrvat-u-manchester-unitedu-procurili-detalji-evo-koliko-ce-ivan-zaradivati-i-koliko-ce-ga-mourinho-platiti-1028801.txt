Sve više relevantnih i renomiranih otočkih medija počelo je pisati detaljne informacije o prelasku hrvatskog reprezentativca Ivana Perišića u Manchester United. Očito više nije riječ o pukom nagađanju. Sve više relevantnih i renomiranih otočkih medija počelo je pisati detaljne informacije o prelasku hrvatskog reprezentativca Ivana Perišića u Manchester United. Među prvima koji su počeli više izvještavati o tom velikom talijansko-engleskom poslu su novinari Sky Sportsa. Oni pak javljaju kako je pao dogovor s Perišićem, a navode i kakav. Naime, jedan od najboljih nogometaša Hrvatske potpisat će ugovor na četiri godine uz godišnju plaću od sedam milijuna eura. Pišu kako je United, odnosno, Mourinho dogovorio sve uvjete s Perišićem, a preostaje samo da riješe pitanje odštete s Interom. ‘Nerazzurri’ su postavili cijenu od 55 milijuna eura dok United nudi deset manje. Vjerojatno je čelnicima Intera jasno da Perišić više ne želi obitavati u ‘Gradu mode’, a novac im itekako treba zbog toga što im prijete sankcije FFP-a ako ubrzo ne ispune njihove uvjete. Dakle, Inter se baš i ne može cjenkati tako dugo oko Perišića, a ono što može i što se može očekivati jest da Inter spusti cijenu za pet milijuna eura, odnosno da United pristane na povećanje od pet. Obje strane vjerojatno bi bile zadovoljne ako bi se našle na pola puta i platile, odnosno, prodale Ivana za 50 milijuna eura. Inter je Perišića doveo za niti 20 milijuna eura, a prodat će ga za 30 više, a Mourinho dobiva to toliko željeno pojačanje na lijevom krilu i može se pohvaliti da je oteo Perišića pred nosom Chelseaju i PSG-u. Čini se da se onaj posjet Mourinha Zagrebu na utakmici Hrvatske i Ukrajine, ipak isplatio, to jest, da Portugalac u Hrvatsku nije stigao kao turist, odnosno iz privatnih razloga kako je rekao, već da je u igri možda bio i tajni pregovor.