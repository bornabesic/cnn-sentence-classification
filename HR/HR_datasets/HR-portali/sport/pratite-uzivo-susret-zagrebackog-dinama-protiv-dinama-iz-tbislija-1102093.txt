Dinamo je u prvoj utakmici trećeg pretkola Lige prvaka s 2:0 svladao Dinamo iz Tbilsija. Modri su tako napravili veliki pred oko 12.000 ljudi na Maksimiru napravili veliki posao i s pravom se mogu nadati prolasku dalje. Cico Kranjčar na klupi je ostavio Schildenfelda, a od početka stavio Benkovića koji je odigrao odličnu utakmicu. Planove Dinamovog stožera malo je poremetila ozljeda Machada u osmoj minuti pa je umjesto njega ušao Fernandes. Modri su se prvih pola sata mučili i nisu uspijevali probiti goste. No, nakon toga su se stvari posložile i u samo tri minute su riješili utakmicu. Prvo je Ćorić u 39. minuti sjajno proigrao Soudanija koji je zabio za 1:0. U 42. je Soudani pronašao Fernandesa, a ovaj dao za Ćorića koji je na drugoj vratnici postavio konačni rezultat. U drugom dijelu utakmice Gruzijci su zaigrali otvorenije što je otvorili dosta prostora modrima. No, Dinamo to nije kaznio iako je imao nekoliko izglednih prilika. Dinamo je tako napravio veliki korak prema playoffu, posljednjoj prepreci prije skupina Lige prvaka. Uzvratna utakmica je na rasporedu idućeg utorka, a Dinamo bi prolaskom Gruzijaca osigurao europsku jesen budući da poraženi u playoffu idu u skupinu Europske lige. >> Cico Kranjčar: Mogli smo zabiti još koji gol, ali i ovaj rezultat je odličan Rezultati prvih utakmica trećeg pretkola nogometne Lige prvaka: BATE Borisov (Blr) - Dundalk (Irs)           1:0 Ludogorec (Bug) - Crvena zvezda (Srb)  2:2 Sparta Prag (Češ) - Steaua (Rum)           1:1 Partizani (Alb) - Salzburg (Aut)               0:1 Viktoria Plzen (Češ) - Karabag(Aze)        0:0 Rostov (Rus) - Anderlecht (Bel)               2:2 Ajax (Niz) - PAOK (Grč)                           1:1 DINAMO (HRV) - Dinamo Tbilisi (Gru)    2:0 Šahtar (Ukr)  - Young Boys (Švi)              2:0 U srijedu, 27. srpnja: Astana (Kaz) - Celtic (Ško) Rosenborg (Nor) -  APOEL Nikozija (Cip) Astra (Rum) - FC Kopenhagen (Dan) Fenerbahče (Tur) - Monaco (Fra) Trencin (Slk) - Legia Varšava (Polj) Olympiakos (Grč)  - Hapoel Beer Sheva (Izr)