Foto: Getty Images/Guliver Image AMERIČKA televizijska kuća ESPN izradila je pomno planirani algoritam, koji je u obzir uzimao zaradu, utjecaj na društvenim mrežama i popularnost na Google pretraživanju te proglasila popis od 100 najpopularnijih sportaša na svijetu. Pobjednik je Cristiano Ronaldo, koji je slavio ispred LeBrona Jamesa i Lionela Messija. Na četvrtom mjestu je Roger Federer, a na petom golfer Phil Mickelson. Novak Đoković je na 12. mjestu, a jedini Hrvat na ESPN-ovoj ljestvici je Ivan Rakitić, koji je zauzeo 50. poziciju. Čak 38 sportaša su nogometaši, a među 20 su se ugurala i dva igrača kriketa.