Athletic Bilbao svladao je Barcelonu s 2:1 u prvoj utakmici Kupa kralja iako je posljednjih deset minuta igrao s dva igrača manje. Domaćini su odlično otvorili utakmicu na San Mamesu i nakon pola sata golovima Aduriza (25.) i Williamsa (28.) vodili 2:0. Zaostatak Barcelone smanjio je Lionel Messi koji je zabio iz slobodnjaka u 52. minuti. Atletico je u završnicu utakmice ušao znatno oslabljen budući da je Garcia u 74. minuti dobio drugi žuti karton, a šest minuta kasnije pridružio mu se Iturraspe. No, Barcelona unatoč snažnom pritisku nije uspjela doći do izjednačujućeg gola. Ivan Rakitić bio je u početnom sastavu katalonske momčadi i igrao do 71. minute. >> Kukoč: Zbog HNS-a su mi propadali transferi, a govorili su da ću prodavati drogu i završiti u zatvoru! 