Pred nama je veliki hrvatski derbi koji će odgovoriti na pitanje tko je trenutačno najjači u hrvatskoj ligi. Doduše, do kraja je još dosta, ali sutrašnja utakmica Rijeke i Dinama na Rujevici (19 sati) mogla bi usmjeriti borbu za naslov prvaka. Već dugo nije vladao takav interes za neku utakmicu HNL-a, već sad se traži ulaznica više za Rujevicu, a svi oni koji do nje ne mogu, pratit će susret preko malih ekrana. i igrači su 'nabrijani', jedva čekaju početak. – Ako pobijedimo, bit ćemo u psihološkoj prednosti nad Rijekom, bio bi nam to jak vjetar u leđa i onda će nas teško netko zaustaviti, rekao je prije neki dan Domagoj Antolić, a onda danas poslao poruku BBB-ima koji najavljuju dolazak u velikom broju. - Pozdravio bih sve navijače Dinamo, a posebno vas koji ćete u subotu biti na Rujevici. Da najjačom mogućom podrškom i sportskim navijanjem budete naš vjetar u leđa. To je pravi način da odvedemo naš klub do bitne pobjede protiv velikog rivala, poručio je kapetan Dinama. >>Antolić skroz otvoreno: Pivarić najbolje pjeva, a bilo je situacija u kojima sam morao smirivati igrače u svlačionici Kapetan Domagoj Antolić pozvao je navijače Dinama na Rujevici na sportsko navijanje koje će Modrima pomoći u lovu na veliku pobjedu // Captain Antolic inviting fans to support Dinamo at Rujevica in the best possible way ⚽️😎💪🏻💙 @domagoj_antolic8 #dzg #dinamo #zagreb #hrvatska #football #prvaliga Objavu dijeli GNK Dinamo (@gnkdinamo) Tra 6, 2017 u 7:48 PDT 