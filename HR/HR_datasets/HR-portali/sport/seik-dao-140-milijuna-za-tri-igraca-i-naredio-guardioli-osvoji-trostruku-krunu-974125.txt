Foto: Getty Images / Guliver Image NEMA dvojbe koji klub vlada (pro)ljetnom tržnicom nogometaša, jer mjesec dana prije početka prijelaznog roka, već su potvrdili kupnju tri igrača za 140 milijuna eura. Najbogatiji klub Ujedinjenih Arapskih Emirata, u vlasništvu šeika Mansoura bin Zayeda Al Nahyana iz vladajuće dinastije Abu Dhabija, ima sjedište u Engleskoj i zove se Manchester City. Emiratskim Cityjem upravlja Khaldoon Khalifa Al Mubarak, namjesnik spomenute velikaške obitelji i njen čovjek od najvećeg povjerenja, koji je nakon ovakvog bjesomučnog trošenja na samo tri igrača, treneru Josepu Guardioli poručio da od njega u idućoj sezoni očekuje trostruku krunu. Šeik letvicu postavlja tako visoko iz više razloga: najboljeg svjetskog trenera plaća 20 milijuna eura godišnje, a Guardiola je u prvoj sezoni, tijekom koje u novom klubu nije osvojio ništa, na pojačanja potrošio čak 200 milijuna eura (Bravo, Stones, Gundogan, Zinčenko, Sane, Nolito, Moreno, Jesus), nakon čega je neograničeno bogatstvo emiratskih vlasnika iskoristio za trošenje još spomenutih 140 milijuna, za dovođenje tri nova igrača. Prošlog petka, City je objavio da je za 50 milijuna eura odštete Monacu kupio 22-godišnjeg portugalskog veznjaka Bernarda Silvu, ključnog igrača kluba koji je ove sezone oduševio sjajnim nogometom, osvajanjem francuskog naslova i plasmanom sve do polufinala Lige prvaka, putem do kojeg je izbacio upravo Manchester City. Danas je Benfica potvrdila da je u City prodala 23-godišnjeg brazilskog vratara Edersona. Golman odlazi u Englesku nakon samo jedne sezone kao prvi vratar portugalskog prvaka, i to za 40 milijuna eura odštete. Benjamin Mendy još je jedan mladi (22) igrač, lijevi bočni, kojeg je htio svaki engleski velikan i Barcelona, ali si ga može priuštiti samo City, koji će to Monacu platiti još 50 milijuna eura. Detalji su definirani, preostala je još samo službena potvrda. I tu nije kraj, jer Guardiola želi obranu ojačati s još dva mlada i skupa igrača: Tottenhamovog desnog bočnog Kylea Walkera i Southamptonovog stopera Virgila Van Dijka, dok u napadu traži Alexisa Sancheza.  Ako se i ove Pepove želje ostvare, a to neće biti problem s obzirom na neograničeni budžet kojim raspolaže, momčad Manchester Cityja iduće sezone bi izgledala ovako: