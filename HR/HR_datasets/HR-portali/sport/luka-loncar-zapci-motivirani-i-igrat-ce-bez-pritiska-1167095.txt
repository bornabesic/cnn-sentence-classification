Večeras u 19 sati na plivalištu u Gružu počinje finalni niz doigravanja za hrvatskog vaterpolskog prvaka. Finalisti su opet Jug i Mladost, momčadi koji se diče s najviše naslova hrvatskog prvaka – gospari ih imaju 12, žapci 10. Igra se na tri pobjede, a jugaši vjeruju da posao mogu obaviti u tri utakmice. Ove sezone pobijedili su četiri puta Zagrepčane, ali... – Mladost ima puno mladih igrača koji su silno motivirani. I igrat će bez pritiska – kaže Jugov purger Luka Lončar.