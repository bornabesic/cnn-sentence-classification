Rijeka je dovela, stigao je Maric Črnic. Riječ je o reprezentativcu Slovenije koji je igrao u Domažalama, a istaknuo se s dva pogotka protiv Bilićevog West Hama u kvalifikacijama za Europsku ligu. Igra na poziciji lijevog, krilnog napadača,  a u sezonu i pol, koliko je proveo u dresu Domžala, odigrao je 55 utakmica u svim natjecanjima te postigao 16 golova. - Prekrasno je kada potpišeš za najveći klub u Hrvatskoj. Raduje me što ću postati dio jedne zanimljive priče koju Rijeka piše - rekao je Ćrnic. 24-godišnjak je potpisao ugovor na tri godine. - Imao sam ponude iz Engleske i Njemačke, ali Rijeka je za mene iskorak u karijeri, a u budućnosti možda i stanica prema najvećim europskim klubovima - ustvrdio je Črnic. Prokomentirao je i odnos snaga u HNL-u. - Dinamo je veliki konkurent Rijeci, kao i Hajduk. Uskoro nas očekuje utakmica protiv Dinama, moramo se dobro pripremiti i pokazati pred svojim navijačima da se možemo boriti za vrh - rekao je slovenski nogometaš. Slovenac poznaje trenera Matjaža Keka koji ga je vodio u mlađim kategorijama u Mariboru. - Mislim da je Rijeka dobila igrača koji odgovara onome što mi tražimo. Pokazao je želju da dođe, aktualni je reprezentativac i vrlo bitno sve je išlo u financijske okvire koje je zadala Rijeka. U Rijeci se vrlo teško dokazati i to je prva poruka svima koji dođu - rekao je Kek. 