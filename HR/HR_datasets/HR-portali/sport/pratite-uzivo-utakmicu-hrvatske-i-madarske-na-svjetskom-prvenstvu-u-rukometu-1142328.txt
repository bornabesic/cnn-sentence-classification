Hrvatska rukometna reprezentacija upisala je i drugu pobjedu na Svjetskom prvenstvu u Francuskoj. Kauboji su večeras u Rouenu svladali staru mušteriju Mađarsku sa 31:28. Nakon zagrijavanja protiv Saudijske Arabije, Hrvatsku je večeras čekao prvi pravi ispit na SP-u. I uspješno je položen unatoč slabijoj igri u prvom poluvremenu. Bila je to utakmica s dva potpuno različita poluvremena naše reprezentacije. U prvom smo gledali nervoznu igru s mnogo pogrešaka i problema, posebice u napadu, dok je nastavak susreta donio bitno bolju predstavu. Ubrzali smo igru, proradio je napad, a Filip Ivić je bio sjajan na vratima. Hrvatska je u prvom poluvremenu gubila i s četiri razlike (7:11), dok je u drugom poluvremenu u jednom trenutku imala i plus pet (25:20). Osim toga, u prvom dijelu smo zabili 11, a u drugom 20 pogodaka što možda i najbolje oslikava ovu utakmicu.  Hrvatska je nervozno ušla u igru promašivši prva četiri napada. Tek nakon pet i pol minuta zabili smo prvi pogodak. Srećom, niti Mađari nisu briljirali, pa su naši rukometaši u desetoj minuti prvi put poveli na utakmici (3:2). Međutim, u idućih pet minuta uslijedila je mađarska serija 4:0 i na polovici prvog dijela Hrvatska je gubila tri gola razlike (3:6) zbog čega je Željko Babić pozvao minutu odmora. Nažalost, niti nastavak nije donio velike promjene u našoj igri pa su Mađari u 27. minuti imali i četiri gola razlike (11:7). Srećom, u samoj završnici poluvremena ipak smo se probudili. Promjena obrane iz 5-1 u 6-0 donijela je i daleko bolji igru naših igrača koji su serijom 4:0 izjednačili na 11:11. U tim trenucima sjajan je bio Filip Ivić koji je sakupio pet obrana, te Manuel Štrlek s četiri gola naš najbolji igrač u prvom dijelu. Mučenje se nastavilo i u prvim minutama nastavku. Tek nakon 4:30 minuta zabili smo prvi gol za tek drugo vodstvo na utakmici (12:11). U 40. minuti prvi puta smo poveli s dva pogotka prednosti (17:15), a potom imali i sedmerac kojeg Mandalinić nije iskoristio. Mađari to nisu kaznili i uoči zadnje četvrtine utakmice Hrvatska je stigla do plus tri (21:18), a potom i do 22:18. Ubrzali smo igru, proradio je napad, a Ivić je nastavio odlično braniti i utakmica se polako kretala prema našoj pobjedi. Osam minuta prije kraja imali smo i pet pogodaka viška (25:20) i potom mirno obranili prednost. Hrvatsku su do pobjede predvodili Manuel Štrlek sa šest golova, Domagoj Duvnjak s pet, dok su Zlatko Horvat, Luka Šebetić, Marko Mamić i Luka Cindrić dodali po četiri gola, a Filip Ivić je sakupio 12 obrana. Kod Mađara najefikasniji su bili Zsolt Balogh i Gergely Harsanyi s po šest golova, a Mate Lekai je dodao četiri gola.  Hrvatska je ovim trijumfom produžila pobjednički niz protiv Mađara u službenim utakmicama koji traje već 19 godina. Posljednji poraz hrvatski rukometaši su od naših sjevernih susjeda doživjeli 1998. na Europskom prvenstvu u Italiji (27:28). Nakon toga upisali smo osam pobjeda i jedan remi. Preostale dvije utakmice 2. kola iz naše skupine na rasporedu su u nedjelju, a sastaju se Čile - Njemačka, te Saudijska Arabija - Bjelorusija. Na ljestvici vodi Hrvatska sa četiri gola, Čile i Njemačka imaju po dva boda, dok su Mađarska, Bjelorusija i Saudijska Arabija bez bodova. U susretu 3. kola Hrvatska će u ponedjeljak igrati protiv Bjelorusije u 20.45 sati. Hrvatska - Mađarska 31:28 31:28 - Kraj utakmice! Hrvatska je slavila i upisala drugu pobjedu. 30:27 - Padaju golovi na obje strane, no Hrvatska će slaviti. 29:26 - Opet se igra gol za golom, ali to nama odgovora. Ostala je minuta i pol do kraja. 28:24 - Balogh je smanjio, a onda u idućem napadu Ivić obranio. 28:23 - Šebetić je pogodio, ali smo odmah primili gol. 27:23 - Mađari smanjuju. 27:22 - Duvnjak za novih pet razlike Hrvatske. 26:22 - Mađari su zabili, a Šebetić zaradio isključenje. 26:21 - Opet Mamić! Šut mu je 4/5. 25:21 - Csaszar je smanjio. 25:20 - Evo i Kontreca, Hrvatska je na plus pet. 23:20 - Mamić je pogodio! 23:20 - Csaszar je iskoristio sedmerac. Prevario je Ivića koji sjajno brani u drugom poluvremenu. Isključenje Gojuna, Mađari imaju sedmerac. 23:19 - Šebetić je opet strijelac, ovaj put je pogodio iz teške situacije. 22:18 - Šebetić je zabio, Hrvatska je na plus četiri. 21:18 - Kontrec je zabio za tri razlike. 20:18 - Nesretno smo primili gol, a onda je zabio Horvat. Hrvatska igra puno bolje u nastavku. 18:16 - Štrlek je zabio, a nakon njega i Jamalija koji je nakon toga zaradio isključenje. 17:16 - Mađari su na minus jedan. Mandalinić nije iskoristio sedmerac! 17:15 - Cindrić je zabio, Hrvatska prvi put ima plus dva! 16:15 - Harsanyi i Štrlek su zabili. 15:14 - Mamić je vratio prednos na našu stranu. 14:14 - Igra se gol za golom, Duvnjak i Harsanyi su zabili. 13:13 - Csaszar i Ligetvari brzo su vratili prednost na mađarsku stranu. No, Mamić je zatim izjednačio. 12:11 - Hrvatska je povela golom Duvnjaka. Ovo je prvo vodstvo nakon 3:2 i serija od 5:0. Kraj prvog poluvremena (11:11) 11:11 - Izjednačenje! Šebetić je zabio, napravili smo seriju 4:0. 10:11 - Duvnjak! Hrvatska se vraća, imamo samo gol zaostatka. 9:11 - Štrlek je zabio! 8:11 - Balogh je zabio s igračem manje, Mađarska je prvi put bila na plus četiri. Štrlek je na drugoj strani odmah uzvratio. Mađarska ima igrača manje. 7:10 - Harsanyi je siguran sa sedam metara, evo Mađara opet na plus tri. 7:9 - Cindrić je zabio. Mađari su mogli otići na plus četiri, ali je Ivić sjajno reagirao. Kontrec je dobio dvije minute isključenja. Teški trenuci za našu reprezentaciju. 6:9 - Harsanyi je zabio, primamo lake golove. Babić je na gol stavio Ivića koji je odmah obranio jedan zicer. 6:8 - Lekai je opet prošao kroz našu obranu, a na drugoj je strani uzvratio Horvat. 5:7 - Mađari su na plus dva. Juhasz. 5:6 - Vratili smo se s dva brza gola. Mandalinić je sada zabio iz sedmerca. 3:6 - Evo Mađarske na plus tri. 3:5 - Lekai je zabio, Mađari prvi put imaju dva razlike. 3:3 - Mađari su izjednačilim a onda i poveli. Dosta griješimo u napadu. Horvat nije iskoristio sedmerac, pogodio je vratnicu. 3:2 - Horvat je pobjegao u kontru i vodimo! 8:40 - Isključen je i Schuch kod Mađarske. Duvnjak je dobio dvije minute isključenja, igramo bez vratara. 2:2 - Sjajan gol Mandalinića iz teške situacije. 1:2 - Prvi gol Hrvatske nakon pet i pol minuta igre. Musa je presjekao loptu i gurnuo Štrleka u kontru. No, Mađari su uzvratili preko Banhidija. 0:1 - Harsanyi je doveo Mađare u vodstvo nakon slabe reakcije u našoj obrani. Prvi gol večeras. 20:45 - Počela je utakmica!. 20:41 - Igrači su na terenu, intoniraju se himne. Hrvatska se jučer mučila s autsajderom Saudijskom Arabijom i na kraju slavila 28:23, a danas će imati puno teži posao. Statistika s Mađarima nam ide u prilog - do sada smo se na velikim turnirima susrela 12 puta i slavili u devet utakmica. Zanimljivo je i da Hrvatska prvi put na svjetskim prvenstvima igra bez rukometaša koji nastupaju u mađarskim klubovima. Dobra vijest za Željka Babića jest i to što u mađarskoj reprezentaciji nema najvažnijeg igrača Laszla Nagyja. Protiv Njemačke se ozlijedio i više nije ulazio u igru. Nama se vraća Stipe Mandalinić. Prvi igrači već su na terenu i zagrijavaju se za Mađarsku. #Handball2017 #phenomenalhandball #iznadsvihhrvatska #crohandball #HUNCRO Videozapis objavljuje Hrvatski rukometni savez (@hrs_insta) Sij 14, 2017 u 10:48 PST >> Loša organizacija: Sobe u kojima su reprezentativci su male, hrana loša, a u gradu nema plakata za SP 