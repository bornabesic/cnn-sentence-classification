Nikica Bule i Borna Borošak pobjednici su prvog noćnog turnira u padelu odigranog u centru na Zagrebačkom velesajmu. Nakon dva dana, spomenuti dvojac je među šezdesetak parova, pokazao najviše. Noćni turnir u padelu novitet je u sportskoj ponudi grada Zagreba, a odaziv natjecatelja i posjetitelja u padel centru na Velesajmu bio je sjajan.  Nekoliko stotina posjetitelja obišlo je osam terena na kojima se igralo cijelu noć. Turnir je završen dan kasnije finalnim dvobojem od 20 sati. Prvi noćni turnir privukao je i brojne poznate hrvatske sportaše poput Borne Ćorića, Dubravka Šimenca, Jerka Leke, Roberta Prosinečkog, Alena Peternaca... No, turnir je imao i međunarodni karakter jer su nastupili i neki padel igrači iz Španjolske, među njima i Victor Silva, instruktor padela i sudac iz Seville.  Noćni turnir u padelu sada će u padel centru na Velesajmu biti organiziran svakog mjeseca, najavili su organizatori. 