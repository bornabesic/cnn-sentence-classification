Lopez je nasilno izbio loptu iz ruku Ibake, a onda je igrač Toronta fizički nasrnuo na Lopeza i uslijedilo je naguravanje u kojem su padali udarci šakom u glavu. U sinoćnjoj utakmici Toronta i Chicaga mogli su prvenstveno uživati ljubitelji košarke jer je utakmica bila zaista fenomenalna, Raptros je u produžecima preokrenuo i na kraju dobio Bulls sa 122:120. Ipak, u utakmici su mogli uživati i poklonici borilačkih sportova. Naime, ogleda Toronta i Chicaga obilježila je tučnjava i to u superteškoj kategoriji između Sergea Ibake i Robina Lopeza. Situacija se dogodila u trećoj dionici utakmice nakon trice Butlera za vodstvo 88:72. Iznervirani dvojac žestoko se obračunao pod košem Toronta, a sve je počelo gotovo nevidljivim guranjem u reketu. Sukob se na kraju pretvorio u najbrutalniju tučnjavu ove sezone. Lopez je nasilno izbio loptu iz ruku Ibake, a onda je igrač Toronta fizički nasrnuo na Lopeza i uslijedilo je naguravanje u kojem su padali udarci šakom u glavu. Na koncu su ljutiti igrači jedva razdvojeni, a obojica su isključena. Prekid je dobro sjeo Raptrosu koji je nakon toga nadoknadio 15 koševa. Junak utakmice bio je DeMar DeRozan koji je ubacio nevjerojatna 42 koša i koji je zapravo osigruao produžetak 37 seknudi prije kraja. Joseph je još dodao 19 koševa, a Ibaka 18. Kod Chicaga najbolji je bio Butler s 37 koševa, a Rondo je pridonio s 24. — ESPN (@espn) 22. ožujka 2017. 