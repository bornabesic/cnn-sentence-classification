Hrvatski borac Mirko Filipović (42) pobijedio Muhammeda Lawala (35) tehničkim nokautom u drugoj rundi i izborio polufinale Rizinova Grand Prixa. Cro Cop je doživio ovaciju prepune Saitama Arene. U prvoj rundi Amerikanac je bio aktivniji i srušio je Mirka, te imao blagu sudačku prednost. No u drugoj rundi Cro Cop je izbjegao rušenje i sjajnim boksačkim tehnikama razbio King Moa.  - Hvala vam na podršci, vidimo se za dva dana protiv Baruta - rekao je Cro Cop. King Mo, koji je prošle godine osvojio Grand Prix, čestitao je hrvatskom borcu.  - Svi koji su prošli su pravi prvaci. Cro cop, možda dogodine, dobijem uzvrat. Hvala vam, dobili ste sjajnu borbu - rekao je Lawal. Mirkov suparnik u polufinalu na Staru godinu je estonski div Baruto koji je pobijedio Tsuyoshija Kosakea. 