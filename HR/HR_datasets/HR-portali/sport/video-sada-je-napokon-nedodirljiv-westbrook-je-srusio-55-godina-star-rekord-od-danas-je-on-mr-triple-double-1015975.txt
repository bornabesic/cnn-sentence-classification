Od danas je službeno zaslužio nadimak 'Mr. Triple-Double', a u povijesnoj utakmici s Denverom ubacio je čak 50 koševa, osvojio je 15 skokova i podijelio deset asistencija. U pobjedi Oklahome nad Denverom 106:105, Russell Westbrook srušio je 55 godina star rekord Oscara Robertsona i time ušao u povijest kao prvi košarkaš koji je upisao 42. ‘triple-double’ učinka u regularnom dijelu jedne NBA sezone. Od danas je službeno zaslužio nadimak ‘Mr. Triple-Double’, a u povijesnoj utakmici s Denverom ubacio je čak 50 koševa, osvojio je 15 skokova i podijelio deset asistencija. Ipak, bilo je dosta neizvjesno. U posljednjoj dionici utakmice Westbrooku je nedostajala jedna asistencija do ulaska u povijest i njegovi suigrači nikako nisu uspijevali ubaciti loptu u koš nakon njegova dodavanja. Nakon nekoliko promašaja Kantera i Sabonisa, napokon je usijedila trica Semaja Christona za tri poena. Dvorana je tada eruptirala i svi su valjda shvatili kako sudjeluju u djeliću povijesti. — OKC THUNDER (@okcthunder) 9. travnja 2017. Osim što je skinuo Robertsonov rekord iz sezone 1961./62., Westbrook je tricom s istekom sirene donio pobjedu Oklahomi i time izbacio Denver iz doigravanja. No, to također nije sve. Naime, Westbooku je ovo bio treći ‘triple-double’ s 50 ili više koševa, a to prije njega nije uspjelo nikome u NBA ligi. Mislite da je gotovo? E pa nije. Westbrook je srušio i velikana američke košarke, Wilta Chamberlaina po broju ‘triple-double’ učinaka u karijeri. Westbrook je za sada na broji od 79 TD učinaka i četvrti je na NBA listi svih vremena. Ispred njega su samo Oscar Robertson sa 181, Magic Johnson sa 138 i Jason Kidd sa 107. 