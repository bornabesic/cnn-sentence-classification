Dvojac je odigrao fantastičnu utakmicu, Leonard je dominirao s 29 poena, a Parker s 27, ali francuski košarkaš imao je sjajnu šutersku noć, ušlo mu je 11 od 14 šuteva i to mu je osobni rekord u doigravanjima. San Antonio Spurs izbacio je iz doigravanja Memphis Grizzlies pobjedom 103:96, odnosno s ukupnih 4:2 u seriji prvog kruga. Najefikasniji u redovima pobjednika bili su Kawhi Leonard i Tony Parker. Dvojac je odigrao fantastičnu utakmicu, Leonard je dominirao s 29 poena, a Parker s 27, ali francuski košarkaš imao je sjajnu šutersku noć, ušlo mu je 11 od 14 šuteva i to mu je osobni rekord u doigravanjima. Spomenimo i kako je LaMarcus Aldridge pridonio sa 17 poena i 12 skokova. Kod Memphisa najefikasniji su bili Mike Conley s 26 poena, Marc Gasol s 18, Zach Randolph s 13 i Vince Carter s 12 poena. San Antonio će u polufinalu igrati protiv ljutog teksaškog rivala Houstona, a serija počinje u ponedjeljak u San Antoniju. Toronto Raptors također je ostvario plasman u polufinale pobjedom nad Milwaukeejem. Bila je to tvrda utakmica i tijesna pobjeda 92:89, odnosno ukupno 4:2 u seriji. Raptors je imao u jednom dijelu utakmice čak 25 poena prednosti, ali Bucks je uspio preokrenuti i doći do vodstva pred sam kraj utakmice. Raptors je nekako vratio vodstvo, a Bucks je imao priliku odvesti utakmicu u produžetke pri rezultatu 90:87. Ipak, Raptors je odigrao lukavo i pustio mladog ‘The Greek Freaka’ Antetokounmpa da zakuca tri sekunde prije kraja. Do kraja utakmice DeMar DeRozan je iz slobodnih bacanja ubacio još dva poena iz slobodnih bacanja i donio pobjedu Torontu. Isti je igrač predvodio svoju momčad s 32 poena, Kyle Lowry je pridonio s 13 poena, a ostatak ekipe nije bio dvoznamenkast. Kod Milwaukeeja najbolji je bio, Giannis Antetokounmpo s 34 poena i devet skokova, a Middleton i Dellavedova pridonijeli su s 19 i 12 poena. Toronto će u nastavku natjecanja igrati s prvacima iz Clevelanda. 