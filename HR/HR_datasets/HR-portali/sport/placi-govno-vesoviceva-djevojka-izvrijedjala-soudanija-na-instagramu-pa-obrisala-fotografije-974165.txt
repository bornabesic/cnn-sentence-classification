Foto: Instagram "SOUDANI? Iz kojeg džepa da ga izvadim", govorio je Rijekin igrač Marko Vešović nakon pobjede 3:1 nad Dinamom u finalu Kupa. Crnogorac nije bio umjeren u izjavama nakon slavlja, no njegovi "biseri" nisu prelazili granice dobrog ukusa. Zato je i sebe i njega osramotila njegova djevojka Tamara Bulatović, koja je na svojemu Instagramu objavila fotografiju Soudanija koji plače nakon utakmice uz skandalozan komentar "Plači, govno! Veške te stavio u džep, gdje si bio 'najbolji igraču lige'?". Crnogorska manekenka je ubrzo obrisala taj post s Instagrama, no screenshotovi su se pojavili na internetu. Tamara je objavila i fotografiju na kojoj Vešović leži nakon duela s Hodžićem, nakon kojeg mu sudac nije dao drugi žuti karton. Ispod fotografije je zalijepila desetak emotikona s uzdignutim srednjim prstom. Tamara na svojemu profilu "troublemaker_tb" često objavljuje fotografije s Rijekinim igračem, no ovo joj zaista nije trebalo.