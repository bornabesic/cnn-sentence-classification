Najbolju utrku odvozio je Sebastian Vettel, koji je imao start iz noćne more, jer se na početku sudario s momčadskim kolegom Kimijem Raikkonenom nakon čega je pao u poretku. No, sjajnim pretjecanjima Vettel je stigao do druge pozicije. Mercedesov vozač Nico Rosberg nastavio je svoju sjajnu formu te je na VN Kine u Šangaju stigao do treće pobjede u ovoj sezoni, šeste u nizu. Nijemac je ciljem prošao s gotovo 40 sekundi prednosti nad Sebastianom Vettelom u Ferrariju. Treće mjesto na pobjedničkom postolju pripalo je Red Bullovom vozaču Daniilu Kvyatu. Branitelj naslova Lewis Hamilton startao je sa začelja zbog problema u kvalifikacijama oko mjenjača, ali je utrku uspio završiti na sedmom mjestu. Rosberg je postao četvrti vozač u povijesti Formule 1 kojem je uspjelo upisati 6 pobjeda u nizu. Rosberg je bio uvjerljiv vodeći gotovo cijelu utrku, jedino je prva tri kruga vodio Red Bullov Daniel Ricciardo. Nažalost, nakon što ga je Rosberg pretekao Ricciardu je eksplodirala guma, pao je na začelje, ali je sjajnom vožnjom uspio doći do 4. mjesta. Ipak, najbolju utrku odvozio je Sebastian Vettel, koji je imao start iz noćne more, jer se na početku sudario s momčadskim kolegom Kimijem Raikkonenom nakon čega je pao u poretku. No, sjajnim pretjecanjima Vettel je stigao do druge pozicije. Poslije tri utrke Rosberg je na čelu s maksimalnih 75 bodova, drugi je Hamilton sa 39, a treći Kvyat sa 36. U poretku konstruktora, Mercedes je vodeći sa 114 bodova, a prati ga Ferrari sa 61. Ovogodišnje prvenstvo Formule 1 nastavlja se 1. svibnja utrkom za Veliku nagradu Rusije u Sočiju. POS. DRIVER TEAM TIME POINTS 1 NICO ROSBERG MERCEDES 1:38:53.891 25 2 SEBASTIAN VETTEL FERRARI +37.776s 18 3 DANIIL KVYAT RED BULL RACING +45.936s 15 4 DANIEL RICCIARDO RED BULL RACING +52.688s 12 5 KIMI RÄIKKÖNEN FERRARI +65.872s 10 6 FELIPE MASSA WILLIAMS +75.511s 8 7 LEWIS HAMILTON MERCEDES +78.230s 6 8 MAX VERSTAPPEN TORO ROSSO +79.268s 4 9 CARLOS SAINZ TORO ROSSO +84.127s 2 10 VALTTERI BOTTAS WILLIAMS +86.192s 1 