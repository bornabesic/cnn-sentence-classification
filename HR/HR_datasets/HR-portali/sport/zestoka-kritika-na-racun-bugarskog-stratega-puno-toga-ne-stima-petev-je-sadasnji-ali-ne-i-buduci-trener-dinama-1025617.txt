“Dinamo je odigrao jako loše protiv Splita na Parku mladeži. U svemu me najviše smeta što Ivajlo Petev uvijek govori da to nije bilo tako loše, a bilo je", kazao je analitičar. Do kraja sezone u Prvoj HNL ostala su još tri kola, prvenstvo već dugo nije bilo ovako neizvjesno, a Rijeka je trenutno prva s pet bodova prednosti pred Dinamom. Na svu sreću posljednjih par kola nema toliko govorancije o suđenju, već je u fokusu zbivanja sam nogomet. Dinamo se u prošlom kolu provukao protiv Splita s 1:0 uz dosta lošu izvedbu, a to nije promaklo HRT-ovom analitičaru Jošku Jeličiću koji je u emisiji Stadion uputio par kritika na račun aktualnog prvaka. “Dinamo je odigrao jako loše protiv Splita na Parku mladeži. U svemu me najviše smeta što Ivajlo Petev uvijek govori da to nije bilo tako loše, a bilo je. Treba biti realan i reći da se Dinamo provukao i da je postignuti gol čista slučajnost”, oštro je komentirao Jeličić. Uvjeren je kako u svlačionici nešto ne štima. “Jasno je kako nešto u svlačionici ne štima. Petev je sadašnji, ali ne i budući trener Dinama. Bit će zanimljivo vidjeti što će se promijeniti na kraju sezone”, napomenuo je Jeličić. ‘Oko sokolovo’ Mateo Beusan tvrdi kako je suđenje u prošlom kolu bilo dobro i da nije bilo puno spornih detalja. Jadranski derbi nije ostavio repove, bila je po jedna situacija na svakoj strani u kaznenim prostorima, ali Zebec se držao kriterija i u oba slučaja nije pokazao na bijelu točku. Rijeka je svladala Hajduk i zadržala pet bodova prednosti pred Dinamom, a do kraja su ostala tri kola. Rijeka prvo igra sa Slavenom u gostima, pa s Cibalijom kod kuće i na koncu s Dinamom na Maksimiru. “Znam da se još igra, ali za mene je Rijeka već prvak i ja im čestitam”, uputio je raniju čestitku Jeličić. Dinamo je pobjedom pobjedom u Parku mladeži gurno Split na zadnje mjesto, a Cibalija se pobjedom protiv Istre izvukla sa začelja. Jeličić ima svojeg favorita za ostanak. “Navijam da Vinkovčani ostanu u ligi, imam strašne simpatije prema njima”, kazao je Jeličić.