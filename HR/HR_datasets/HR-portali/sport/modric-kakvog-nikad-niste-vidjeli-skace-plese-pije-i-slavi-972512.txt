Foto: Screenshot DA NIJE bilo Luke Modrića, Real ove sezone vjerojatno ne bi bio prvak Španjolske, niti bi bio u finalu Lige prvaka. Hrvatski čarobnjak vukao je svoju momčad kad god je trebalo i nakon što je protiv Malage osvojio prvi naslov prvaka u Realu, Modrić je slavio kao nikada dosad. Na Twitteru se pojavila snimka na kojoj Modrić nakon utakmice s Malagom stoji s mobitelom ispred suigrača i vodi navijanje pjesmom "Campeones!", a potom se pridružuje slavlju. Kasnije je objavljena i snimka na kojoj Modrić oduševljeno, uz piće, slavi na autobusu s otvorenim krovom, a netko mu dodaje čašu uz komentar "rijetko viđeno da netko asistira Modriću".