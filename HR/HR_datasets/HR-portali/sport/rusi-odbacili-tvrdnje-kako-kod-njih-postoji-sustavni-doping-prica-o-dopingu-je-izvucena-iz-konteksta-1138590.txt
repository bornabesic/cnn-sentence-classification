Ruska antidopinška agencija (RUSADA) odbacila je tvrdnje kako postoji sustavni doping u toj zemlji, dodavši kako su izjave njezinih čelnike izvučene iz konteksta. Američki New York Times je prenio izjavu direktorice RUSADA-e Ane Antseliovič koja je kazala kako se radilo o "institucionalnoj zavjeri", ali i odbacila optužbe da je "država sponzorirala doping". Iz Rusije je brzo stigao demanti. RUSADA je objavila da je sve pogrešno interpretirano, dok su iz Kremlja poručili kako će provjeriti vjerodostojnost teksta.  U posljednjem izvještaju Međunarodne antidopinške agencije (WADA) navodi se kako je više od 1,000 ruskih sportaša od 2011. do 2015. sudjelovalo u programu za koji je znala i država. Pozitivni dopinški rezultati bili su ustanovljeni u više od 30 sportova, uključujući i nogomet. U izvješću se navodi kako je tehnika zamjene uzoraka urina korištena u Sočiju postala redovita praksa moskovskog laboratorija koji je radio s vrhunskim sportašima. Visoki sportski dužnosnik Vitali Smirnov, koji je karijeru počeo još u sovjetsko vrijeme, a kojem je predsjednik Putin povjerio reformu državnog antidopinškog sustava, priznao je da je bilo pogrešaka u sustavu. "Ne želim pričati umjesto odgovornih ljudi, ali kao bivši ministar sporta i predsjednik Ruskog olimpijskog odbora smatram kako su napravljene pogreške," kazao je 81-godišnji Smirnov. 