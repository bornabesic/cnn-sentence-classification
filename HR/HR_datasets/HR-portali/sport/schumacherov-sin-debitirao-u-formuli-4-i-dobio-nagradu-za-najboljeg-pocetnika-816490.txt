Screenshot (Bild) MICK SCHUMACHER, sin legendarnog vozača Formule 1 Michaela, debitirao je u Formuli 4. U debiju je 16-godišnji Mick, koji vozi za nizozemsku momčad Van Amersfoort, zauzeo deveto mjesto nakon što je u utrku krenuo s 19. pozicije.   Mick, koji je prije sedam godina počeo voziti karting, dobio je nagradu za najboljeg početnika na utrci u Oscherslebenu.  "Sretan sam što sam završio deveti, ali nisam vjerovao da bih mogao dobiti nagradu za najboljeg početnika", rekao je Mick. Podsjetimo, njegov otac Michael, sedmerostruki prvak Formule 1, i dalje se nalazi u teškom, ali stabilnom stanju nakon ozljede glave koju je zaradio na skijanju u prosincu 2013. godine.