Real Madrid teškom je mukom došao do pobjede u 32. kolu Primere na gostovanju kod Sporting Gijona. Iako je domaća momčad dva puta vodila, imala bod do 90. minute, na kraju je vodeća momčad lige došla do pobjede 3:2 i tri ogromna boda u borbi za naslov prvaka. Trener lidera prvenstva odlučio se kockati, odmarao je glavne igrače za uzvrat Lige prvaka protiv Bayerna pa je na teren od prve minute poslao sljedeću momčad: Casilla; Danilo, Ramos, Nacho, Coentrao - Isco, Kovačić, James - Lucas, Morata, Asensio. Dakle, jedino je Ramos od prvotimaca zaigrao u startu, a na kraju se uspostavilo da je to dobra odluka jer je Real slavio i odmorio važne igrače, iako su drhtali do posljednjih trenutaka. Sporting je poveo već u 14. minuti kada je Mikel Vesga sjajno prebacio cijelu obrabnu Reala, a Duje Čop utrčao u prazan prostor i majstorski zatresao mrežu. Na žalost domaćih navijača, radost nije dugo trajala, već tri minute kasnije Isco se sjajno oslobodio čuvara te odličnim udarcem postavio rezultat s kojim se otišlo i na odmor.  Početkom nastavka Vesga, koji je asistirao Čopu kod prvog gola, je pokazao da je inspiriran danas pa je nakon njegova udarca glavom Sporting Gijon opet poveo. No, ni ovoga puta nije dugo trajalo njihovo vodstvo jer je u 59. minuti Morata sve vratio na početak. Danilo je ubacio s desne strane, a napadač Reala glavom je zabio svoj 12. prvenstveni gol ove sezone. Real je nakon toga bacio sve karte u napad, pritiskao i promašivao, a kad se činilo da je sve gotovo,  opet se ukazao Isco. Španjolski nogometaš u 90. minuti zabio je za potpuni preokreto i svojim drugim golom na susretu postao junak kraljevskog kluba. Real je ove sezone osvojio najviše bodova u cijeloj ligi nakon preokreta na gostovanjima... Čop je u redovima Sportinga igrao do 79. minute, a Mateo Kovačić kod Reala do 89. Luka Modrić susret je odgledao s klupe. >>Bale zbog Modrića izazvao pobunu u Realu! Evo što mu smeta 