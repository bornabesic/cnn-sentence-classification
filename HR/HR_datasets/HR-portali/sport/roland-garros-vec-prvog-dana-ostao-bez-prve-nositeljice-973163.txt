Foto: Guliver Image/Getty Images ANGELIQUE KERBER nastavila je s očajnim rezultatima i ispala već u prvom kolu Roland Garrosa. Njemicu, prvu tenisačicu svijeta, s dva puta po 6:2 izbacila je Ruskinja Ekaterina Makarova. Kerber je odigrala očajan meč i tako još jednom pokazala da je daleko od prošlogodišnje forme kada je osvojila Australian Open i US Open. Dodajmo i da se Petra Kvitova vratila na teren nakon što je pauzirala jer je napadnuta prilikom pljačke svoje kuće. Čehinja je sa 6:3, 6:2 pobijedila Amerikanku Juliju Boserup. "Zapravo nisam imala dosta vremena za treniranje, ne više od dva-tri tjedna, ali sam zadovoljna", izjavila je nakon meča 27-godišnja Čehinja koja je nakon napada nožem morala operirati lijevu ruku.