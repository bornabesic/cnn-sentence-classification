U Cedeviti još nije igrao igrač s takvim odrazom kakav ima branič Ra’shad “Birdman” James. A on sa svojih 185 centimetara leti kao ptica i zakucava i preko centara. – Ovo je deveta sezona da sam sportski direktor, a takvog igrača još nismo imali. I Mobley je mogao skočiti jako visoko, Wright je došao k nama s aureolom letača, Jackson moćno zakucava, no nitko nije imao takav odraz kao James – kazao je Matej Mamić, kojem se pridružio i kondicijski trener Slaven Hlupić: - Nevjerojatna je ta njegova reaktivnost u igri. To još nisam vidio. Tri “vau” zakucavanja Prvi trener Veljko Mršić svjestan je da takav James može biti i veliki mamac za publiku: – Nikad u karijeri nisam igrao s igračem odraza od 110 cm. Njegova tri zakucavanja bila su moćna. Vau! Volio bih da tako agresivan bude u svakoj utakmici jer on svoj nevjerojatan fizički potencijal ne koristi dovoljno. Neka igra u najvećoj mogućoj brzini, pa čak i pod cijenu pogrešaka. Nastup protiv Gran Canarije bio je najbolji Jamesov nastup u Cedeviti (19 koševa), a s tri spektakularna zakucavanja bio je generator energije s tribina. – To je dio mog posla. Volim kada svojim zakucavanjima mogu isprovocirati povratnu energiju s tribina u korist momčadi. Ra’shad je ovaj put igrao puno više nego obično jer nije bilo bolesnog Pierrea Jacksona, no ističe da ne bi volio da hitronogi razigravač ode u NBA ligu. – Meni se čini da će on ostati. Za razliku od Jacksona, koji je poprilično opterećen povratkom u NBA ligu, James si to ne nameće, što nam je kazao još po dolasku: Uvijek posvećen klubu  – Ja sam posvećen klubu u kojem jesam i želim pomoći Cedeviti da osvoji ABA ligu. S obzirom na taj njegov nevjerojatni atletizam, a u NBA ligi to je primarni kriterij, kako to da nije dobio priliku preko Atlantika? – Neke stvari jednostavno se ne mogu kontrolirati. 