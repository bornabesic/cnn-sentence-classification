Na Instagram profilu irskog nogometaša osvanula je videosnimka Modrićeve rođendanske čestitke osmogodišnjem obožavatelju. Svega dan nakon što je odigrao odličnu utakmicu za Real Madrid na Vincente Calderonu i pomogao svojem klubu da se plasira u finale Lige prvaka, hrvatski reprezentativac Luka Modrić odlučio je razveseliti svojeg mladog obožavatelja. Riječ je o sinčiću bivšeg mu suigrača iz Tottenhama, Robbieja Keanea. Na Instagram profilu irskog nogometaša osvanula je videosnimka Modrićeve rođendanske čestitke osmogodišnjem Robbieju Keaneu mlađem. “Bok mali Keano, kako si?! Samo sam te želio pozdraviti i zaželiti ti sve najbolje za tvoj rođendan. Čuo sam da dolaziš u Madrid uskoro gledati našu utakmicu. Ako dođeš, odvest ću te u svlačionicu da upoznaš sve igrače. Čuvaj se i vidimo se uskoro”, poručio je Modrić. Uz objavljenu videoporuku 36-godišnji Robbie Keane stariji je napisao: “Divna poruka mog bivšeg suigrača Luke Modrića. Mali Keano je uzbuđen i raduje se što će te vidjeti”. Lovely message from my old mate @lukam10 little keano buzzing 👍 looking forward to seeing you @realmadrid for the game 👌#spurs #realmadrid Objavu dijeli Robbie Keane (@robbiekeane) Svi 10, 2017 u 10:36 PDT 