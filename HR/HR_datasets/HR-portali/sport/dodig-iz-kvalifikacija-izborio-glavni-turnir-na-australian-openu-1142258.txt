Hrvatski tenisač Ivan Dodig plasirao se u glavni ždrijeb prvog grand slam turnira sezone Australian Opena nakon što je u subotu u trećem kolu kvalifikacija sa 6:1, 7:5 pobijedio Kineza Di Wua. U meču koji je trajao sat vremena i 20 minuta, Dodig je servirao šest aseva i šest je puta oduzimao servis suparniku. Dodigu (ATP-153.) je ovo druga pobjeda protiv Wua (ATP-159.)u isto toliko susreta. Dodig će tako u prvom kolu Australian Opena igrati protiv Uzbekistanca Denisa Istomina, 119. na ATP ljestvici, s kojim je do sada igrao jednom, 2013. godine i slavio.  Ako slučajno prođe prvo kolo, u drugom kolu Dodiga će čekati težak zadatak jer ide na boljeg iz ogleda između Španjolca Fernanda Verdasca i drugog tenisač svijeta Novaka Đokovića. Protiv Španjolca, 40. tenisač svijeta, hrvatski je tenisač igrao četiri puta i slavio samo jednom. Drugi tenisač svijeta Đoković je bio bolji u sva tri dosadašnja susreta protiv Dodiga.