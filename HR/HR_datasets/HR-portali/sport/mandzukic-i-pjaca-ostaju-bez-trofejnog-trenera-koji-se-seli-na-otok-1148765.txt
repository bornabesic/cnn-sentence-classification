Massimiliano Allegri će na kraju sezone vjerojatno raskinuti ugovor s Juventusom. Talijanski trener sa Starom damom ima ugovor do 2018. godine, a domaći mediji prenose kako je na izravno pitanje hoće li na ljeto preuzeti Arsenal odgovorio: - Neću potvrditi, ni demantirati. Naime, već se dva tjedna po medijima provlači priča kako je Allegri priopćio Juventusovom vodstvu kako je s klubom došao do vrha. U dvije sezone osvojio je duplu krunu te sada grabi prema trećoj! Juventus je dvaput od 2014. obnavljao ugovor s Allegrijem. Prvi kandidat za njegovog nasljednika u momčadi u kojoj igraju naši Mario Mandžukić i Marko Pjaca je Fiorentinin trener i bivši Juventusov igrač Paulo Sousa, a spominje se i Luciano Spalletti. Treneru Rome ovog ljeta ističe ugovor. >>Tužna sudbina slavnog nogometaša: Teško je, više nemam ni za privatni zrakoplov... >>Evo zašto je propao dogovor bivšeg igrača vatrenih s Rijekom 