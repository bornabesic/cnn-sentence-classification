Moderni nogomet, u kojem novac čini čuda, svakodnevno pomiče granice, kako financijske, tako i dobne. Skauti su počeli gledati sve mlađu djecu, a takvi transferi postali su iznimno česti. Tako je ovih dana i Juventus, klub naših Marka Pjace i Marija Mandžukića, doveo desetogodišnjeg Rasheda Al Hajjawija, palestinsko čudo od djeteta, kako ga već zovu na društvenim mrežama. Rashed Al Hajjawi odrastao je u Norveškoj u kojoj je počeo igrati nogomet, a videosnimke njegovih nogometnih sposobnosti brzo su se širile internetom pa su za njega ''zagrizli'' i najveći nogometni klubovi. Prvo je trenirao u Liverpoolu, zatim u Realu, a sada ga je, eto, odlučio dovesti talijanski gigant koji će uložiti u njegov razvoj, u nadi da se u njegovim nogama krije talent koji će jednoga dana eksplodirati. Pogledajte video i uvjerite se u kvalitete ovog malog umjetnika... 