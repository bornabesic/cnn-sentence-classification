Potez večeri, tjedna, a možda i jedan od najzabavnijih cijele sezone u rubrici Shaqtin' A Fool u vlasništvu je Robina Lopeza. Inače duhoviti centar Bullsa noćas je u jednoj akciji napravio nešto što nasmijalo sve u publici... Početkom treće četvrtine sjajno ga je u reketu proigrao Nikola Mirotić, Lopez je poskočio i - prebacio tablu. Urnebesnom pokušaju centra Bullsa slatko su se nasmijali čak i njegovi suigrači. Obožavamo je zbog sjajnih akcija, atraktivnih poteza, izuzetnih sportaša, no NBA liga pruža nam i trenutke poput ovoga... Inače, Boston je na svom parketu pobijedio 108-97 i vodi protiv Chicaga 3-2 u seriji te je na pragu drugog kruga. 