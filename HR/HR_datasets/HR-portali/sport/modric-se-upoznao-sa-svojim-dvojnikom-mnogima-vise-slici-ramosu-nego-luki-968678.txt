LUKU MODRIĆA je trener Zinedine Zidane ponovno odlučio odmoriti pa je hrvatski veznjak Realovo razbijanje Granade (4:0) pratio s klupe za rezervne igrače. Na stadionu u Granadi bio je i dječak kojeg španjolski mediji nazivaju Modrićevim dvojnikom. Kamere su pratile dječaka koji je čekao da Hrvat završi sa zagrijavanjem kako bi ga upoznao.  Modrić se fotografirao s oduševljenim dječakom i poklonio mu hlačice, budući da u tom trenutku kod sebe nije imao Realov dres.   Na društvenim mrežama su mnogi prokomentirali da Modrićev dvojnik više sliči njegovom suigraču i prijatelju Sergiju Ramosu, a neki su komentirali da je najtočniji opis kako je dječak jedinstvena mješavina Hrvata i Španjolca.