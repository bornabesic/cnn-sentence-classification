Barcelona je sezone završila osvajanjem trofeja. Katalonci su na Vincente Calderonu svladali Alaves s 3:1 i osvojili Kup kralja. Barcelonu je u vodstvo doveo Messi koji je u 30. minuti s vrha šesnaesterca lijepo zabio nakon dodavanja Neymara. Samo tri minute kasnije Hernandez je sjajno pogodio iz slobodnjak za izjednačenje. Ipak, Barcelona je odmor otišla s prednošću. Gomes je s desne strane pronašao Neymara na drugoj vratnici kojem nije bio problem pogoditi praznu mrežu.  Konačni rezultat postavio je Paco Alcacer u sudačkoj nadoknadi prvog poluvremena. Ivan Rakitić odigrao je čitavi susret za Barcelonu. Dodajmo i da je ovo bila posljednja utakmica Luisa Enriquea na klupi Barcelone, ali i posljednji susret na Vincente Calderonu. Atletico će od iduće sezone igrati na novom stadionu, dok će se stari srušiti. PSG osvojio Kup Francuske PSG je u finalu na Stade de Francu pobijedio Angers autogolom Isse Cissokha u 90. minuti utakmice. Parižani su tako postali najuspješniji klub u povijesti ovog natjecanja s 11 naslova.