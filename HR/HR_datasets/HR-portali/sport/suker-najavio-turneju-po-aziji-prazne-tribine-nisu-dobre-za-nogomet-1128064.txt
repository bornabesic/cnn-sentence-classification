- Vidjeli smo da je Island imao i svojih šansi koje nije iskoristio, hvala Bogu. Vrlo su važna tri boda i ovo nam je odskočna daska prema Rusiji, ali još nije sve gotovo - rekao je nakon pobjede Hrvatske protiv Islanda (2:0 predsjednik Hrvatskog nogometnog saveza Davor Šuker, piše Goal. Prvi čovjek hrvatskog nogometa otkrio je kako će reprezentacija na proljeće u - Aziju. - Imat ćemo skupštinu, trebamo se dobro pripremiti za Ukrajinu u ožujku... Imat ćemo prijateljskih ogleda, turneju po Kini, bit će dosta aktivnosti. Čestitke svima i nadam se da nećemo imati problema. Kockaste još uoči zimske reprezentativne pauze čeka prijateljska utakmica protiv Sjeverne Irske u Belfastu u utorak od 19:45, a HNS karte neće prodavati hrvatskim igračima. - Morate shvatiti da smo zatvorili tribinu protiv Sjeverne Irske da nam se ne dogodi da napokon ne dočekamo pun stadion protiv Ukrajine, nego da igramo jednu lijepu, prekrasnu utakmicu s navijačima - rekao je Šuker. - Baš sam razgovarao s islandskim predsjednikom, ovo nije dobro za nogomet kad se zatvaraju tribine jer pate svi, prije svega igrači koji su naučili na navijače, ali i mi u Uefi i Fifi koji moramo razmišljati o nekim drugim načinima kažnjavanja. Junak se ozlijedio; Modrić: Razlika? Pa na klupi je malo hladnije... - Da sad pitate tisuću nogometnih ljudi pomaže li hrvatska država sport, svi bi rekli 'da'. Ali koliko? Nama će se dogoditi da će gospodin Orban napraviti stadion u Mađarskoj, da će pomoći sa svojim tvrtkama i kapitalom, a mi ćemo se zapitati tko treba napraviti tu infrastrukturu - završio je Šuker. 