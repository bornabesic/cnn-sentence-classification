Foto: Hina JUG nije uspio obraniti naslov europskog prvaka! U Budimpešti je mađarski Szolnoki u finalu slavio s velikih 10:5. Jug je u prethodna dva dana u tijesnim utakmicama pobijedio grčki Olympiacos i talijanski Pro Recco, ali u finalu nije mogao preko domaćina.   Od početka utakmice Mađari su pred devet tisuća bučnih navijača zaigrali oštro u obrani. Jug je dobio prvu četvrtinu s 2:1, no sve ostale četvrtine pripale su Mađarima koji su imali više daleko snage od iscrpljenih Dubrovčana. Najbolji sastav Mađarske za kojeg igraju četiri reprezentativca Mađarske, tri Srbije, te po jedan iz Francuske i Australije nisu nijednog trenutka dali šansu Jugu da se nakon zaostatka od 4:6 na poluvremenu vrati u igru. Junak dvoboja bio je mađarski vratar Viktor Nagy koji je obranio čak 13 šuteva, dok je Marko Bijač imao samo pet obrana.    Treće mjesto na završnom turniru osvojili su vaterpolisti Pro Recca koji su sa 15:6 pobijedili mađarski Eger, dok je u dvoboju za peto mjesto Brescia svladala Olympiakos sa 8:5.