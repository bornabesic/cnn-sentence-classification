Dinamo je zainteresiran za 16-godišnjeg napadača Milana Antonija Fabozzija! Tako barem tvrde talijanski mediji koji su proteklih dana objavili veliku priču o mladom nogometašu koji se sprema u inozemstvo, piše Goal.com. Antonio Fabbozzi rođen je 28. ožujka 2000. godine, a još nema profesionalni ugovor s europskim velikanom. Talijani navode kako su za usluge ovog mladića zainteresirani još Arsenal, Borussia Dortmund, Bayer Leverkusen, Leipzig, West Ham, Stoke City, West Bromwich... "Mogu potvrditi veliki interes brojnih europskih klubova za Antonija Fabozzija, no na kraju će odlučivati Milan. Antonio puno duguje ovom klubu, ovdje se želi prvenstveno dokazati i njegov prioritet je Milan. Ništa nećemo napraviti bez znanja Milana" poručio je odvjetnik Luis Vizzino, inače i službeni agent mladog igrača. Talijani ipak vjeruju kako je ovo klasični "spin", kako Vizzino ovakvim medijskim istupima želi svom klijentu omogućiti što bolji i kvalitetniji ugovor. Antonio Fabozzi igra na poziciji centarfora, iako ga se često može vidjeti na desnom krilu. Igra za mladu (U-17) momčad Milana za koju je ove sezone u 17 nastupa postigao šest pogodaka. Cijelu priču pročitajte na portalu Goal.com. 