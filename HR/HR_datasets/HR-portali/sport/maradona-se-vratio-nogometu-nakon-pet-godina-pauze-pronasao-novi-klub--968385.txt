LEGENDARNI Argentinac Diego Maradona (56) trenersku karijeru nastavit će u Ujedinjenim Arapskim Emiratima na klupi tamošnjeg drugoligaša Al-Fujairaha.  Bit će to njegov prvi trenerski angažman nakon petogodišnje pauze.  "Istina je, preuzeo sam Al-Fujairah," potvrdio je Maradona na društvenim mrežama slikajući se s brojem 10.  Al-Fujairah je ove sezone osvojio četvrto mjestu u drugoj ligi ostavši bez plasmana u viši rang natjecanja. Maradonin zadatak bit će pokušati izboriti plasman u prvu ligu.       Službeno predstavljanje bit će idućeg tjedna.  Posljednji posao jedan od najboljih nogometaša svih vremena, koji kao trener nije uspio doseći igračke uspjehe, imao je je u Al Waslu, također u UAE, ali je dobio otkaz nakon samo jedne sezone.  Vodio je i argentinsku reprezentaciju s kojom je stigao do četvrtfinala SP-a 2010. u Južnoj Africi izgubivši od Njemačke 0:4, te Racing Club.