Srbijanska tenisačica Ana Ivanović objavila je da se do kraja sezone povlači iz tenisa. Ivanovićeva je kao razlog navela ozljedu. "Vratila mi se ozljeda šake i liječnik mi je savjetovao da se na izvjesno vrijeme povučem kako bih se oporavila i vratila maksimalnu snagu", napisala je tenisačica u pismu javnosti. No, nisu svi uvjereni da je ovo jedini razlog. Strani mediji špekuliraju da je Ivanović trudna s njemačkim nogometašem Bastianom Schweinsteigerom te da se zbog toga privremeno povlači. Nogometno-teniski par u bračnu je luku stupio prije dva mjeseca u Veneciji. >> Nina objavila fotku sa Anom Ivanović i otkrila kako je bilo na sportskom vjenčanju godine! 