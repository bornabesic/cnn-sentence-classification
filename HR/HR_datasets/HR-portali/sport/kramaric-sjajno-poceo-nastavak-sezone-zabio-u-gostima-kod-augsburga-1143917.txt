Andrej Kramarić odlično je počeo nastavak sezone u Bundesligi. Njegov Hoffenheim u susretu 17. kola gostovao je kod Augsburga, a hrvatski napadač u 64. minuti bio je strijelac za konačan rezultat - 2:0. Kramariću, koji je u igru ušao u 46. minuti umjesto Ochsa, ovo je četvrti ovosezonski pogodak. Prije njega u strijelce se upisao Wagner (u 47. minuti).    Schalke četiri kola nije znao za pobjedu, a onda je do tri boda stigao protiv Ingolstadta (1:0) i to Burgstallerovim pogotkom u sudačkoj nadoknadi. Wolfsburg je identičnim rezultatom nadjačao HSV, a strijelac jedinog pogotka bio je Mario Gomez u 83. minuti. Njemačkom repezentatvicu to je peti pogodak za Vukove ove sezone. U susretu Darmstadta i Borussije Mönchengladbach mreže su mirovale (0:0) dok je druga Borussija, ona iz Dortmunda, slavila kod Werdera sa 2:1. Schurrle (5') i Piszczek (71') bili su strijelci za pobjednički sastav dok je za domaćina pogodio Bartels (59').   Kasnije igraju Leipzig i Eintracht.  Bayern je jučer u prvoj utakmici 17. kola preokretom kao gost svladao Freiburg sa 2:1. >>Bayern golovima Lewandowskog okrenuo protiv Freiburga 