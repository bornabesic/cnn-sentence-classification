Lazio je u gradskom derbiju srušio Romu i njezine snove o naslovu prvaka. U Torinu već otvaraju šampanjac, a Napoli je pobjedom protiv Intera opasno zaprijetio Rominom drugom mjestu koje vodi izravno u Ligu prvaka. Roma u sljedećem kolu gostuje kod Milana, sigurno neće biti Rüdigera koji je protiv Lazija pocrvenio zbog divljačkog starta na Srbina Đorđevića, a moguće je i kako će Rimljani biti bez 'oskarovca' Kevina Strootmana. Nizozemac je autor jednog od najsramotnijih poteza simuliranja u posljednje vrijeme. Prijeti mu suspenzija na osnovu TV snimke nakon što je pao od propuha, a sudac je nasjeo i pokazao na penal iz kojeg je De Rossi zabio za 1-1. No ima pravde pa je Lazio do kraja zabio još dva gola za pobjedu. Strootman ne bi bio prvi igrač u Serie A koji je kažnjen zbog simuliranja ili nesportskog ponašanja. Iliev je dobio kaznu 2005. godine, Interovac Adriano kažnjen je na temelju snimke 2007. godine, kao i Krasić iz Juventusa 2010. godine. Nije Strootman jedini koji je ovaj vikend umislio da je na velikom platnu, a ne na nogometnom terenu. Materijala za Hoolywood bilo je i na otočkim travnjacima. Ajde, ovakav penal u Italiji ili Španjolskoj, ali u Premiershipu? Englezi su poznati licemjeri, kunu se u poštenje i osuđuju simuliranje osim u slučajevima kad simuliraju njihovi junaci. Recimo, kad to radi Wayne Rooney, onda je to 'izbjegavanje golmana', a kad to napravi Eduardo da Silva, kao protiv Celtica, onda sljedeći dan dobije naslovnicu 'CheatED' i na prvoj sljedećoj utakmici zvižde mu čak i Arsenalovi navijači. No niti jednom navijaču Uniteda nije palo napamet, a vjerojatno ni neće, zviždati Marcusu Rashfordu za ono što je napravio na utakmici protiv Swansea Cityja. Rashford je u nadoknadi prvog dijela sramotno odglumio penal, ali United ni uz taj 'poguranac' nije uspio dobiti Swansea, momčad koji se bori za ostanak u ligi. Isti dan, druga utakmica. Manchester City gubi od Middlesbrougha, Leroy Sane ulazi u šesnaest metara i pada. Još jedna gluma, možda ne tako kako ona Rashfordova, ali ovo je penal kakav se u Premiershipu prije 10 godina nikad ne bi sudio.  Leroy Sané penalty vs Middlesbrough Right decision ?@LeroySane19 #MUFC #MUNSWA #MCFC #LFC #THFC #CFC #AFC #MIDMCIpic.twitter.com/tsf7sLgslU   