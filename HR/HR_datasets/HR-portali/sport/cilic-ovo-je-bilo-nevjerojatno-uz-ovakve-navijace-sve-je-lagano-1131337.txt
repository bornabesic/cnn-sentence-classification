Međugorski kumovi Marin Čilić i Ivan Dodig doveli su Hrvatsku na korak od osvajanja Davis Cupa. U igri parova svladali su Argentince Del Potra i Mayera čime je naša reprezentacija povela 2:1. - Hvala svima na podršci, danas je bilo nevjerojatno. Ovo je pobjeda za nas sve - rekao je Čilić ispred 15.000 navijača koji su danas u Areni napravili sjajnu atmosferu. Čilić nam sutra u 14 sati može donijeti pobjedu. Igra s Del Potrom. - Apsolutno će biti snage za sutra. Uz ovakvu podršku je sve lagano - dodao je prvi hrvatski reket. I Ivan Dodig je impresioniran publikom. - Hvala vam puno, hvala ljudi. Idemo! - dodao je Dodig i dodao: - Meč je bio napet i da nije bilo ovako publike sigurno bi bilo teže. I ja sam promukao od vikanja. Molim vas, sutra dođite svi, pratite Marina i idemo do kraja. >> Čilić i Dodig slavili u paru, Hrvatska je na korak od osvajanja Davis Cupa!