Screenshot (Youtube) CHAPECOENSE, klub koji je krajem prošle godine izgubio gotovo cijelu momčad u padu aviona, ponovno tuguje.  Naime, ispao je iz Copa Libertadoresa nakon što je kažnjen jer je za klub nastupio igrač koji nije imao pravo nastupa.  U pobjedi 2:1 protiv Lanusa zaigrao je branič Luiz Otavio, čak je i zabio pobjednički gol dvije minute prije kraja, ali nije smio igrati u tom susretu jer je u prethodnoj utakmici isključen. Umjesto pobjede 2:1 i prolaska dalje, CONMEBOL je objavio da je Lanus pobijedio službenim rezultatom 3:0.   Tako su dalje prošli Lanus s 13 bodova i Nacional s osam, a Chapecoense sa sedam je ostao na trećem mjestu i osigurao je tek mjesto u Copa Sudamericani. Iz Chapecoensea tvrde da nisu na vrijeme primili e-mail od CONMEBOLA da je Luiz Otavio suspendiran na tri utakmice. Saznali su to tek dvije minute prije početka utakmice, a tada je već bilo kasno mijenjati sastav.  Iz kluba poručuju da će se žaliti i da žele nastaviti natjecanje u južnoameričkoj Ligi prvaka.