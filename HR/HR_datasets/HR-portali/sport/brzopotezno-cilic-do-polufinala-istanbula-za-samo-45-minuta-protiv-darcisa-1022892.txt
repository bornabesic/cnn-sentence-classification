Čilić, koji je postavljen za drugog nositelja, u polufinalu će igrati protiv Argentinca Diega Schwartzman koji je u četvrtfinalu pobijedio Srbina Dušana Lajovića 7-5, 6-2 Hrvatski tenisač Marin Čilić plasirao se u polufinale ATP turnira u Istanbulu nakon što je pobijedio Belgijanca Stevea Darcisa 6-1, 6-1. Čilić je do pobjede protiv 49. tenisača svijeta stigao za svega 45 minuta ispustivši po jedan gem u svakom setu. Bio je to njihov drugi međusobni susret i druga Čilićeva pobjeda nakon što je slavio 2009. u Indian Wellsu. Čilić, koji je postavljen za drugog nositelja, u polufinalu će igrati protiv Argentinca Diega Schwartzman koji je u četvrtfinalu pobijedio Srbina Dušana Lajovića 7-5, 6-2. Čilić do sada nije igrao protiv 24-godišnjeg Argentinca i 46. tenisača svijeta. 