Golman Rijeke Andrej Prskalo bio je vrlo dobar u pobjedi nad Slaven Belupom u Koprivnici. - Još imamo tu utakmicu protiv Cibalije, treba se maksimalno koncentrirati, ići 150 posto. Rujevica je valjda već sad rasprodana, vjerujem da će nam Armada biti 12. igrač - započeo je pa nastavio: - Svi već traže ulaznice, ali neće ih biti za sve. Izjave nakon utakmice: Rijeka je pobjedom došla na korak od naslova prvaka Više na http://bit.ly/2qSj0Gt Reporter: Renato Jukić O Dinamu ne razmišljaju: - Nećemo sad još razmišljati o Maksimiru, treba napraviti sve da pobijedimo Cibaliju, onda možemo o Dinamu. Trener Matjaž Kek uvijek od nas traži da koncentracija bude maksimalna - govori Prskalo. Veznjak Filip Bradarić rekao je sljedeće: - Teško je bilo, znali smo da će biti, razmišljali smo i o tome nisu bez pobjede ovdje, kako ne... Ali skupili smo se, pokazali smo karakter koji cijele sezone krasi ovu momčad i uzeli tri boda. Pokazali smo da smo najbolja momčad u HNL-u, ali još nije gotovo. Ne smijemo se otpustiti, idemo ozbiljno odraditi još ta četiri dana i pobijediti, na Rujevici proslaviti naslov prvaka. Trener Slaven Belupa Željko Kopić rekao je sljedeće: - Rijeka je najbolja momčad u prvenstvu, skroz su blizu osvajanju naslova, cijele sezone igraju odlično, a tu igru su prezentirali i danas. Mi nismo uspjeli iskontrolirat utakmicu na početku i Rijeka je uspjela u onome po što je došla. Pritisak Rijeke prvo poluvrijeme bio je preintenzivan i mi nismo uspjeli zadržati posjed. Kasnije sam zbog toga radio izmjene, ali ni to nije bilo dovoljno za suprotstaviti se Riječanima na pravi način. Matjaž Kek ovako je analizirao viđeno: - Mislim da smo zasluženo pobijedili, izuzetno pametno, pogotovo u prvom dijelu. Znate da nam je inače jako teško u Koprivnici i sad smo korak bliže cilju. Igrači kontroliraju taj psihički pritisak i ja bi im čestitao. Fali nam jedan korak, treba ostati miran fokusiran - započeo je Kek pa nastavio: - Naš cilj je bio opterititi im bokove. Neka se provesele i neka što prije prebace koncentraciju na utakmicu s Cibalijom. Sad treba uživati, ne raditi budalaštine, sport je takav da si najbolji kad je kraj. Imamo iza sebe vojski navijača koji su uvijek s nama i mi im uvijek pokušavamo uzvratiti što bolje. Još jednom pohvale igračima, Siguran sam da će do ujutro biti Rujevica rasprodana, treba ostati miran i fokusiran i moram vladati situacijom na terenu. 