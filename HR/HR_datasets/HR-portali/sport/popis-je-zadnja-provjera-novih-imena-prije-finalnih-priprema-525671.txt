Izbornik naše rukometne reprezentacije, Lino Červar, objavio je popis igrača za reprezentativno okupljanje koje je zakazano za lipanj 2017. godine. Hrvatski rukometaši okupljaju se 13. lipnja u 9 sati ispred hotela Panorama u Zagrebu od kuda kreću put Poreča gdje će trenirati sve do 22. lipnja. Nakon Poreča vraćaju se u Zagreb kako bi 23. lipnja, u koncertnoj dvorani Vatroslav Lisinski, sudjelovali na završnom izvlačenju skupina za Europsko prvenstvo 2018. kojem je domaćin Hrvatska. Filip Ivić – KS Vive Tauron Kielce Ivan Pešić – HC Meshkov Brest Matej Ašanin – HC Sporting CP Zlatko Horvat – RK PPD Zagreb Jerko Matulić  HBC Nantes Ivan Vida – RK Dubrava Manuel Štrlek - KS Vive Tauron Kielce Lovro Mihić – HC SPR Wisla Plock David Mandić – RK Izviđač Ljubuški Igor Vori – RK PPD Zagreb Željko Musa – SC Magdeburg Krešimir Kozina – HC  Füchse Berlin Marino Marić – MT Melsungen Marko Mamić – HC Dunkerque  HB Grand Littoral Sandro Obranović – HC MOL-Pick Szeged Jakov Gojun -  HC  Füchse Berlin Stipe Mandalinić – RK PPD Zagreb Alen Blažević – HC MOL-Pick Szeged Luka Cindrić  HC Vardar Igor Karačić – HC Vardar Matej Hrstić - RK Izviđač Ljubuški Domagoj Pavlović – RK PPD Zagreb Luka Stepančić – HC Paris-Saint Germain Luka Šebetić – RK PPD Zagreb Ivan Sršen – RK Nexe Jakov Vranković – SC Dinamo Bucuresti Prokomentirao je potom popis reprezentativaca za sljedeće okupljanje:  - Ovaj popis bit će zadnja ogledna provjera novih imena prije finalnih priprema za Europsko prvenstvo 2018. Imat ćemo uvid i u ovu grupu s nekolicinom novih igrača. Uspostavit ćemo ponovno naš koncept i izgled momčadi kao temelj za sve što nas očekuje u budućnosti. Moramo se usredotočiti na detalje koji će biti prepoznatljivi u našoj igri. Ono što je izuzetno važno za ovu akciju, ali i svaku sljedeću, je visoka motiviranost i atmosfera bez kojih nema ni kvalitetnog rada. U proteklom periodu razgovarao sam s igračima, posebno onim iskusnijima, i raduje ih novo okupljanje te u njima vidim ogromnu motiviranost za sve izazove koji nas čekaju pred domaćom publikom. Reprezentaciju će u Poreču posjetiti i Domagoj Duvnjak koji uspješno odrađuje rehabilitaciju nakon operacije.