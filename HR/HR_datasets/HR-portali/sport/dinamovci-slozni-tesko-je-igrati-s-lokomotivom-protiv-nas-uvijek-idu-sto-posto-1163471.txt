Lokomotiva nikada nije svladala Dinamo, a ta se tradicija očekivano nastavila i jučer u Kranjčevićevoj. Lokosi su vodili 1:0, no modri su iz dva jedanaesterca okrenuli utakmicu i nastavili lov za Rijekom. Iako je Lokomotiva u povijesti uspjela osvojiti tek jedan bod protiv "velikog brata" i to kada je Dinamo već osigurao naslov, Amer Gojak kaže da im nije lako igrati protiv lokosa. -  Teška je to bila utakmica, Lokomotiva uvijek ide sto posto protiv nas. Iako nismo dobro ušli u utakmicu, uspjeli smo se vratiti i kako je vrijeme prolazilo igrali smo sve bolje i bolje. To se vidi i po konačnom rezultatu. Najbitnije da smo osvojili tri boda i idemo u nove utakmice po nove pobjede - rekao je ofenzivac Dinama. S njim se slaže i Borna Sosa. - Znali smo da će biti teška utakmica od početka jer Lokomotiva je protivnik koji konstantno želi dati sve od sebe. Ušli su agresivno u utakmicu, kasnije smo dobro reagirali nakon primljenog gola i na kraju dobili kvalitetom. >> Hodžić dvaput pogodio s bijele točke za preokret Dinama protiv lokosa. Sudac Soudaniju progledao kroz prste >> Petev o spornom trenutku: Soudani je bio nervozan. Tokić odgovorio na glasine o puštanju 