U petoj finalnoj utakmici doigravanja, u Domu Dražena Petrovića Cedevita je u svladala Cibonu sa 78-75 (15-18, 15-12, 28-16, 20-29) i osvojila svoj četvrti naslov prvaka zaredom Cedevita je hrvatski košarkaški prvak, u petoj finalnoj utakmici doigravanja, u Domu Dražena Petrovića Cedevita je u svladala Cibonu sa 78-75 (15-18, 15-12, 28-16, 20-29). Cibona je odigrala solidnih prvih dvadesetak minuta, potom se raspala, drugim riječima Cedevita kao da je dodala gas i lako se odvojila potom samo uvećavala prednost. No, u zadnjih pet minuta Cibona je uspjela nadoknaditi desetak koševa, no preostala dva do tri nije. Iako je i imala prigodu, no Šakić je promašio zicer nekih minutu prije kraja, u bitnom napadu… Cibona se dobro držala u prvome poluvremenu, fino je neutralizirala šut Cedevite. Cibona je do najveće prednosti došla u 5. minuti, nakon trice Rozića za 10-5, a Cedevitino najveće vodstvo bilo je +4 (23-27), nakon polaganja Krušlina u kontranapadu, što mu je omogućio Boatright ukradenom loptom i asistencijom. Cedevita je u prvom poluvremenu imala mizeran šut za tricu, pogodivši tek jednom iz 14 pokušaja. No, momčad Veljka Mršića je to uspjela nadoknaditi nadskakavši Cibonu (27-17), uz čak devet napadačkih skokova. I jedna i druga momčad su šuterski bile iznimno neraspoložene. Otvaranje drugog poluvremena odlučilo je pobjednika, a u tom je razdobolju briljirao Cedevitin Amerikanac Ryan Boatright. U pet minuta Cedevita je napravila 14-2 u koje je Boatright ugradio 11 koševa i asistenciju za tricu Marka Tomasa koji je pogodio za 44-32. Trostruki prvaci su do najvećih +17 (65-48) došli u 32. minuti, a tri minute prije kraja imali +14 (72-58), kad je Veljko Mršić odlučio ubaciti svoju drugu petorku. Cibona je u nevjerojatnoj seriji stigla do samo tri koša zaostatka na 35 sekundi prije kraja (71-74) i Nebojša Joksimović je dvaput promašio ‘zicer’ za jedan poen zaostatka. Miro Bilan je pogodio oba slobodna bacanja na drugoj strani, a nakon promašene trice Marinellija Cedevita je ipak uspjela zaključila utakmicu.