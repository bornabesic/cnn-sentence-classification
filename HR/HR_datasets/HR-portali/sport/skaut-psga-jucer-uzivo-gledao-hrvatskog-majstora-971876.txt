Foto: Hina NIJE tajna da PSG već neko vrijeme prati Ivana Perišića, ali interes pariških šeika za sjajnim hrvatskim reprezentativcem dobio je jučer dodatnu potvrdu. Inter je gostovao u Rimu kod Lazija i slavio je 3:1, a skaut pariške momčadi uživo je promatrao Perišića. Premda Talijani traže za Ivana čak 55 milijuna eura, ta cifra sigurno ne predstavlja poseban problem za bogate Francuze.  Protiv Lazija Perišić je upisao asistenciju, već devetu ove sezone, a u 40 nastupa Perišić je zabio i deset golova. Uz Perišića skaut PSG-a jučer u Rimu gledao je i Felipea Andersona. 24-godišnji Brazilac ove sezone u 39 utakmica zabio je pet golova i dodao još 13 asistencija.