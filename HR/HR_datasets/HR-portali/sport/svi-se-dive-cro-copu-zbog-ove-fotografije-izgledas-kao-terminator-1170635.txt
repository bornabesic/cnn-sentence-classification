Godine kao da su stale za Mirka Filipovića. Hrvatski borac, iako su mu već 42 godine, ništa ne prepušta slučaju i neumorno trenira u svojoj dvorani u Gajnicama priželjkujući uzvratnu borbu sa slavnim Fjodorom Jamjeljanjenkom. Ovog tjedna, nakon jednog treninga, objavio je fotografiju na Facebooku na kojoj izgleda besprijekorno i vidi se da je vrhunski pripremljen.  – Mirko, trebao bi se baciti u filmske vode, izgledaš kao Terminator – poručio je jedan korisnik, a bilo je i onih koji su zatražili poneki savjet. – Mirko kako reguliraš spavanje? Nakon nekoliko sati napornog treninga kasno u noć adrenalin skoči pa je potrebno neko vrijeme da se organizam smiri. U redu je kad je čovjek premoren pa zaspi, ali što učiniti ako se radi desetak sati, a spava samo tri, četiri. I to potraje i mjesec dana – bilo je pitanje za Cro Copa, a on je odgovorio: – Nekad zaspim oko ponoći, a nekad cijelu noć ne mogu zaspati. To nije često, ali dogodi se. I to poslije iznimno jakih treninga pa sam drugi dan prebijen, ali svejedno odradim trening. Ali zato svako poslije podne ''ubijem oko'' na dva, tri sata. 