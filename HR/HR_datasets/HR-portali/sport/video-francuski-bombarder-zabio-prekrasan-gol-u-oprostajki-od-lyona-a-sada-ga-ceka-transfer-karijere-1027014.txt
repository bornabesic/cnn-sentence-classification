Francuz je već odavno dokazao kako je klasa, a iz sezone u sezonu odolijevao je ponudama europskih velikana, no, ovoga ljeta prelomio je odlučio otići. Ljetni prijelazni rok još nije ni počeo, a već se zna jedan ‘kapitalac’. Francuski ‘bombarder’ Alexandre Lacazette odigrao je svoju posljednju utakmicu za Lyone u remiju s Nicom (3:3) u posljednjem kolu francuskog prvenstva. Lacazette je uspio dva puta zabiti i doći do brojke od 35 golova u 44 utakmice ove sezone. Sjajni 25-godišnji ‘paker’ ipak nije prvi na listi strijelaca, ispred njega je napadač PSG-a Edinson Cavani s 35 golova. No, utješno, Lacazette je po posljednji puta uspio oduševiti navijače Lyona ovim sjajnim pogotkom u utakmice s Niceom. Alexandre Lacazette Goal HD – Lyon 2-1 Nice 20… by Football–Live I to je bilo to za Lyon od velikog Lacazettea, barem za sada jer bi ovoga ljeta trebao napustiti klub, premda ima ugovor do 2019. godine. Francuz je već odavno dokazao kako je klasa, a iz sezone u sezonu odolijevao je ponudama europskih velikana, no, ovoga ljeta prelomio je odlučio otići. Najveći favorit za njegov potpis je Atletico Madrid. Simeone već mjesecima radi na transferu Francuza, a to je i sam Lacazette priznao nakon utakmice s Niceom, odnosno, natuknuo je kako bi Atletico mogao biti nova destinacija. “Vrijeme je da odem, napredujem i vrijeme je da dokažem sebi i drugima da mogu biti još bolji, odnosno biti uz rame najboljim napadačima današnjice. Imao sam u prošlosti neke nesuglasice s čelnicima kluba, ali je sada sve u redu i klub treba zaraditi od mog transfera. Stoga se želimo rastati u dobrim odnosima. Atletico? Vidjet ćemo. To je odličan klub i jaka momčad, koja svake godine  igra u završnici Lige prvaka. Imaju sjajne navijače, grade novi stadion i sigurno će biti još bolji u budućnosti”, kazao je Lacazette. “Samo o meni ovisi gdje ću nastaviti i puno sam o tome razmišljao, odluku ćete brzo znati. U Atleticu igra moj sunarodnjak Griezmann, a zajedno smo nastupali u mlađim selekcijama reprezentacije i tako smo se počeli družiti i postali smo prijatelji. Antoine je jedan od najboljih i ja želim postati jednako dobar”, kazao je Lacazette. Inače, Francuz je itekako zadužio Lyon, u sedam godina zabio je 127 golova i upisao 43 asistencija, a odigrao je ukupno 274 utakmice. Procjenjuje se kako bi Atletico trebao iskrcati oko 50 milijuna eura na račun Lyona ako želi Lacazettea u svojim redovima, ali jedino ostaje pitanje hoće li Simeone stvoriti francuski tandem s obzirom na to da je Griezmann velika želja Manchester Uniteda.