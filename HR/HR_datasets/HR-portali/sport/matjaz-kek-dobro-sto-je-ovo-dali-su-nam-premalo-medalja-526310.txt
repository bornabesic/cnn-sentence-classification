Rijeka je novi prvak Hrvatske. Matjaž Kek u posljednjem je dvoboju prvenstva doživio najteži poraz u svojoj HNL karijeri, ali slovenski strateg od toga nije radio dramu. Iako, Kek nakon utakmice nije bio zadovoljan... "O ovoj utakmici ne treba trošiti riječi, bilo je ovo naše turističko izdanje u kojem nismo bili dobri. Ali, ako povučemo crtu nakon 36 kola bili smo jako dobri, Rijeka je bila najbolja. Cijele smo sezone imali sjajnog konkurenta u Dinamu koji nas je mučio do samoga kraja. Čestitam svima u klubu na ovom naslovu, a ova kulisa najveća je nagrada za sve nas koji smo puno patili u ovom prvenstvu" rekao je Matjaž Kek, pa nastavio: "Hoćemo li biti spremni za finale Kupa nakon današnjeg slavlja na Korzu? U nogometu se nakon jednog uspjeha ili neuspjeha ne prestaje igrati. Moji igrači su premladi da bi sada previše slavili, za par dana nas očekuje još jedna utakmica vrijedna trofeja. I tu moramo biti puno bolji. Svašta bih mogao pričati o ovoj utakmici, pogotovo o našem prvom dijelu. Dinamo je danas apsolutno zasluženo slavio." Kako je Župarić? "Nova utakmica je za par dana i to je problem, vidjet ćemo kakvo je njegovo stanje. Imamo puno virovitih igrača, neki su energetski potrošeni. Kod mojih je igrača bilo puno emocija koje uvijek postoje u sportu. Možda bi netko sada i zamjeri, ali igrači moraju ovakve situacije upotreijbiti za svoje dobro. Kako ne bi iznad njih kasnije bili nekakvi upitnici. Puno sam rekao." Nismo vas vidjeli na dodjeli medalja... "Niste dobro gledali. Za nas je bilo premalo medalja, a želio bih se zahvaliti HNS-u na ovom slavlju. Mi smo se svima odužili poštenim odnosom, a pred nama su finale Kupa i novo prvenstvo, za to ćemo biti spremni" završio je Kek...