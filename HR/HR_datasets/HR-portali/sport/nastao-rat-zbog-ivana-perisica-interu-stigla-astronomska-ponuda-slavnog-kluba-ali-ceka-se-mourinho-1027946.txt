Nakon silnih špekulacija i informacija iz treće ruke o još bogatijoj ponudi Mourinha od 65 milijuna eura, u Inter stigla i prva službena ponuda, ali ne s Otoka, već iz Francuske. Hrvatski reprezentativac, Ivan Perišić, polako se promiče u jednu od glavnih zvijezda ljetnog prijelaznog roka. Sve je počelo još prija par mjeseci kada su europske medije preplavili napisi o interesu Manchester Uniteda i vrtoglavim ponudama od 60 milijuna eura. Nakon silnih špekulacija i informacija iz treće ruke o još bogatijoj ponudi Mourinha od 65 milijuna eura, u Inter stigla i prva službena ponuda, ali ne s Otoka, već iz Francuske. Naime, PSG je prvi  poslao službenu ponudu Interu za Ivana Perišića. Pariški klub traži kvalitetna pojačanja za sljedeću sezonu jer ovu su u potpunosti podbacili drugim mjestom u prvenstvu i ispadanjem iz Lige prvaka. Bogati francuski klub lijevu stranu želi ojačati baš Perišićem, a ponuda koju su stavili na stol Interu navodno je teška 55 milijuna eura. Dakle, nije 65 milijuna kao što se nagađalo, ali opet je riječ o astronomskoj svoti novca s obzirom na to da je Perišić procijenjen na 25 milijuna eura. Teško je da će Inter ovako nešto odbiti jer planiraju obaviti skupi veliki ljetni ‘shopping’, a u tom slučaju FFP nalaže da moraju nešto, jednako skupo i prodati. No, zašto prihvatiti samo 55 milijuna eura kada se možda može ‘iskamčiti’ više. PSG je odlična opcija i za Inter i za Perišića, ali Mourinho je još u igri, a njemu nije problem iskrcati, ako treba i deset milijuna eura više samo kako bi ostvario vlastitu želju. Tako tvrdi i Gazzetta dello Sport uz napomenu kako bi Inter ipak pričekao još koju ponudu, veću ponudu. Perišićevim odlaskom Inter bi navodno trebao ići u akciju dovođenja Thomasa Lemara iz Monaca, a to će tek biti transfer koji ruši rekorde s obzirom na to da je Lemar jedan od najcjenjenijih igrača prvaka francuske.