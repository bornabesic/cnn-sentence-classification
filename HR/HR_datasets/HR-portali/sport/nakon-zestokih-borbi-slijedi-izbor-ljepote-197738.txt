Ovogodišnje su sudionice Slovakinje Monika Višnovska i Dagmar Kubinska, Grkinja Vassiliki Panetsidou, Srpkinja Katarian Srika, Mirsada Suljkanović iz BiH, Slovenka Ines Švarc te naše Petra Volf, Azra Saleš, Ivana Bebek i Ana-Marija Čelan. Svih deset zajedno imaju osvojene 23 medalja s europskih i svjetskih prvenstava. – S obzirom na recesiju, još ne znamo koji će biti nagradni fond. Lani je bio 5000 eura – rekao je Novica Bogdanović, direktor natjecanja, i dodaoi: – Tuđe nećemo, svoje ne damo. Neka jedna od naših osvoji prvo mjesto pa neka novac ostane u Hrvatskoj. Ovo natjecanje bit će djevojkama dobra priprema uoči SP-a u Beogradu. – Želja mi je čuti Lijepu našu u beogradskoj Areni – istaknuo je Novica. Nakon žestokih borbi, u istoj dvorani slijedi izbor za Kraljicu Zagreba. 