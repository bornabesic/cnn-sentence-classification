Foto: Mercedes PROJECT One će uskoro biti predstavljen javnosti, a zasad nam se pruža uvid u podvozje i pogonski sklop.  Ne očekujte puno novosti, jer je Mercedes na 24 sata Nürburgringa ponudio tek shematski prikaz osnovnih dijelova. Tako je srce ove hibridne zvijeri 1.6-litreni V6 motor s F1 korijenima i brzinom vrtnje od preko 11.000 o/min, ali i maksimalnom snagom od bar 730 KS. Pridodamo li svemu dva elektromotora za pogon prednje osovine, ukupno je u igri preko 1.000 KS. Pitomije izdanje benzinskog motora u odnosu na ono u F1 bolidu znači i dulji vijek trajanja. Očekuje se da bi mogao odraditi i do 50.000 km. Vratimo li se na službenu skicu jasno se vidi poveći krovni usisnik zraka, te multi-link ovjes.  Recimo i kako je cjelokupna naklada od 275 primjeraka prodana na neviđeno, i to po cijenu od 2,25 milijuna eura za primjerak. Premijera je zakazana za rujan i frankfurtski salon, a prvi primjerci će zaorati asfalt do kraja iduće godine.  Dodajmo i da je potvrđeno da je svih 275 planiranih primjeraka već prodano i to za cijenu od 2,25 milijuna eura, prije poreza i raznih drugih davanja. Automobil će biti dostupan isključivo u izvedbi s upravljačem na lijevoj strani, a službena premijera će se održati na ovogodišnjem frankfurtskom auto salonu. Sve isporuke bi trebale biti obavljene do 2020, a prve bi trebale započeti do kraja iduće godine.