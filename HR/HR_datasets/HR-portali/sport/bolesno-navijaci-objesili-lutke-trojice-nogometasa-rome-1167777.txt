Nepoznati navijači zaprijetili su trojici igrača Rome objesivši na rimskom Koloseumu njihove lutke s porukom "Uvijek spavajte uz upaljena svijetla." Morbidne poruke su upućene Radji Nainggolanu, Mohamedu Salahu i Danieleu De Rossiju. Poruka igračima: "Uvijek spavajte uz upaljena svijetla" Policija je pokrenula istragu, no još uvijek nije poznato jesu li Nainggolanu, Salahu i De Rossiju zaprijetili ultrasi Rome ili gradskog suparnika Lazia. Dio talijanskih medija navode kako su prijetnje uputili navijači Rome razočarani nakon poraza od Lazija (1-3), no dio medija navodi kako su 'lutke' odgovor navijača Lazija. Četiri kola prije kraja prvenstva Roma se bori s Napolijem za drugo mjesto koje direktno vodi u Ligu prvaka. Roma trenutačno ima 75 bodova, bod više od Napolija. Lazio je četvrti sa 67 bodova. Na vrhu je Juventus sa 84 boda. 