Poljaka iz redova Subinog Monaca, Kamila Glika (29), s razlogom ne vole na stadionu Juventusa. Navijači torinskog kluba pamte njegov period karijere kojeg je proveo u gradskom rivalu Torinu od 2011. do 2016. godine. Nakon te avanture, transferiran je u francuski Monaco gdje je jedan od najboljih obrambenih igrača, a poznat je i po izjavama kako 'staru damu' baš i ne podnosi previše. To se vidjelo i u uzvratnoj utakmici polufinala Lige prvaka u Italiji gdje je Kamil konstantno žestoko ulazio u duele. Kulminiralo je pred kraj utakmice kada je sve bilo riješeno (ukupnih 4-1 za Juventus), Poljak je kramponima beskompromisno ušao u igrača od 90 milijuna eura, Gonzala Higuaina. Argentincu su ostali ožiljci... Kamile, što to bi? Nekoliko minuta 'debeljko' je htio uzvratiti Gliku, a na kraju je zbog njega i naš Mario Mandžukić dobio žuti karton poslije serije čvrstih duela. 