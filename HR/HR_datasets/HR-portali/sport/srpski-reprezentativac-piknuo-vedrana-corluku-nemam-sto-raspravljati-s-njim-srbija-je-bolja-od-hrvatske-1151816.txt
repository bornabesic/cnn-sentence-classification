Vedran Ćorluka i Nemanja Pejčinović, hrvatski i srpski reprezentativci, od 2014. godine dijele svlačionicu u Lokomotivu, a budući da su obojica defanzivci usko surađuju u obrambenim zadacima tijekom utakmica moskovske momčadi. Pejčinović je u razgovoru za Sport ekspres otkrio kako se odlično slaže s našim stoperom, a uz njega, najviše vremena u Rusiji provodi sa sunarodnjacima Zoranom Tošićem, nogometašem CSKA, Milošem Teodosićem, košarkašem CSKA i suigračem Petrom Škuletićem. Na pitanje da li raspravlja sa Ćorlukom o tome tko je bolji - Srbija ili Hrvatska, srbijanski reprezentativac je izjavio: - A što ćemo raspravljati. U posljednjih deset godina Hrvati su dizali reprezentaciju na viši nivo. Ali, sada, Srbija je bolja. Imamo veliku šansu da odemo na Svjetsko prvenstvo u Rusiji. Sa Slavoljubom Muslinom na čelu, atmosfera je mnogo bolja, tu je i disciplina, a na svakoj poziciji je zdrava konkurencija. Dodao je kako mu je san da zajedno sa Ćorlukom i ostalim suigračima osvoji rusko prvenstvo i kup, a naglasio je i da mu je sjajno u Rusiji koja mu je drugi dom iako je bio blizu odlaska u Kinu poput brojnih nogometnih zvijezda. >>Hrvati na cijeni: Ćorluka najplaćeniji nogometaš u Rusiji, Srna u Ukrajini >>Ulaznice za utakmicu Hrvatske i Ukrajine u pretprodaji jeftinije za 50 posto 