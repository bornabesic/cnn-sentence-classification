Cristiano Ronaldo jedan je od onih igrača koji se rijetko mijenjaju, a kada se to i dogodi, onda budu ljutiti i razočarani. Bilo je tako i u utakmici protiv Athletica koju je Real dobio s 2:1, a iako je bilo neizvjesno, trener Zidane odlučio je izvaditi Portugalca, što se najboljem nogometašu svijeta nije baš svidjelo. "Zašto ja?! Odje...", promrmljao je Ronaldo prilikom izlaska s terena, što se vidjelo i na snimci koja se pojavila odmah nakon susreta. Sada se pojavio novi video koji pokazuje da se Ronaldo ni na klupi nije smirio. Portugalac je do kraja susreta nezadovoljno vrtio glavom, a u jednom trenutku požalio se i našem Luki Modriću koji je također bio zamijenjen.  "Ali zašto ja", upitao je našeg Luku, a ni hrvatski reprezentativac nije znao odgovor na to pitanje. Zato je na njega odgovorio Zidane. - Ronaldo? Pa i njega se može ponekad zamijeniti. Ništa posebno! Modrić? Luku sam izvadio iz igre jer sam tražio ravnotežu, a ne zato da prepustim teren Athleticu i da se orijentiramo na kontranapade, rekao je trener Reala. >>Panika u Madridu: Luka Modrić više ne igra kao prije