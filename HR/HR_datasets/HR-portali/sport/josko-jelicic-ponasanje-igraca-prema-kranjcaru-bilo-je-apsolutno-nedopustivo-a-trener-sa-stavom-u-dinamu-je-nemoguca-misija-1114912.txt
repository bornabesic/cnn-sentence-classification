Nekadašnji igrač Dinama, a danas stručni komentator na HTV-u Joško Jeličić dao je svoje viđenje posljednjih događaja u modrom klubu i odlasku trenera Cice Kranjčara. - Ovo je logična posljedica svega lošeg što se događalo od kada je Kranjčar preuzeo Dinamo. Nije bilo prepoznatljivosti igre, standardnosti, bilo je dosta lutanja, zapravo su se mučili cijelo vrijeme. Dojam su popravili plasmanom u Ligu prvaka, međutim imali su krizu igre koja uvijek dovede do lošeg rezultata - rekao je Jeličić i dodao: - Ponašanje dijela igrača bilo je apsolutno nedopustivo prema instituciji trenera. Mislim da ljudi koji vode Dinamo, konkretno mislim na predsjednika Barišića, nije pomogao svojem treneru. Momčad je privremeno preuzeo Željko Sopić, no još se ne zna trajno rješenje za trenera. - Želim Dinamu da dođe trener koji će imati svoj stav i viziju, koji će imati dovoljno vremena i prostora, koji će biti autoritet u svlačionici i zaštićen na katu. Bojim se da je to nemoguća misija. >> Pakt Cice i Zdravka Mamića od prvoga dana bio je osuđen na propast 