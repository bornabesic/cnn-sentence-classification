Foto: Screenshot ORGANIZATORI Roland Garrosa izbacili su s turnira domaćeg igrača Maximea Hamoua (21) nakon što je tijekom prijenosa turnira na televizijskom kanalu doslovno napastovao novinarku Maly Thomas koja je uzimala izjave. Hamou je bio u društvu još jednog igrača u javljanju uživo s turnira. Kad mu je novinarka prišla, Hamou ju je nekoliko puta napasno pokušao poljubiti, iako mu se ona izmicala. "Ponašao se strašno primitivno, no to reflektira odnose između muškaraca i žena koji danas, nažalost, postoje. Da nismo bili u prijenosu, udarila bih ga", rekla je šokirana Maly nakon incidenta. Hamou, inače 287. igrač svijeta, izgubio je susret 1. kola od Pabla Cuevasa 6:3, 6:2, 6:4, a turnir mu je oduzeo akreditaciju i više ne može biti u teniskom centru za vrijeme trajanja drugog Grand slama sezone.