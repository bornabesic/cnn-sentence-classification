Sammir se vratio u Dinamo! I starim navikama. Nema sumnje da je sjajni Brazilac jedan od najboljih stranaca koji je zaigrao u dresu 'modre' momčadi. Zarobio je srca mnogih navijača svojim briljantnim potezima na travnjaku, a kada je odlazio mnogi su pretpostavljali da to nije posljednje zbogom Maksimiru. I dogodilo se da se vratio iz Kine, da je ponovo obukao modri dres i poveo svoju momčad po naslov prvaka Hrvatske. Doduše, s nešto manje uspjeha nego u svojem prvom angažmanu što ga je koštalo udaljavanja iz momčadi. Naime, Dinamo u petak igra prvenstvenu utakmicu 33. kola protiv Splita na Parku Mladeži, a Sammir nije u momčadi. U četvrtak je normalno trenirao da bi mu Ivajlo Petev poručio da ne mora pakirati stvari za Split jer ostaje u Zagrebu. Čini se kako Sammiru odluka i nije preteško pala. Ili možda i je pa je tugu odlučio utopiti u vinu. Sammir je osim po dobrim igrama u Dinamu ostao i zapamćen po brojnim noćnim izlascima i burnom životu. - Život je brz. Živi sa stilom - napisao je nogometaš Dinama na Instagramu. Life is fast . Live with style . Objavu dijeli Jorge Sammir Cruz Campos (@iamsammir) Svi 12, 2017 u 6:28 PDT 