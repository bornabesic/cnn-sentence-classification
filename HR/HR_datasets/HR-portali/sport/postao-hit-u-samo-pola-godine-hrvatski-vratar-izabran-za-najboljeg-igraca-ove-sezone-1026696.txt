Kalinić je do sada skupio 18 nastupa u belgijskom prvenstvu i pritom je primio 15 pogodaka, a u osam utakmica uspio je sačuvati mrežu netaknutom. Premda je u klub stigao tek u siječnju, hrvatskom vrataru i reprezentativcu, Lovri Kaliniću, to je bilo dovoljno da osvoji srca navijača i suigrača u Gentu. Belgijski klub objavio je kako je baš Lovre Kalinić ovosezonski dobitnik nagrade ‘Jean-Claude Bouvy’ za najkorisnijeg igrača sezone. Kalinić nije u klubu ni punih pola godine, ali je svojim obranama uspio oduševiti navijače koji su ga izabrali za najboljeg, odnosno, najkorisnijeg, igrača čitave sezone. Kalinić je do sada skupio 18 nastupa u belgijskom prvenstvu i pritom je primio 15 pogodaka, a u osam utakmica uspio je sačuvati mrežu netaknutom. Došao je s Gentom i do osmine finala Europske lige i to nakon što je kolo ranije izbacio engleski Tottenham. Gent je trenutno treći u belgijskom prvenstvu i zaostaje svega jedan bod za drugoplasiranim Bruggeom kod kojeg će u posljednjem kolu tražiti pobjedu plasman u kvalifikacije za Ligu prvaka.