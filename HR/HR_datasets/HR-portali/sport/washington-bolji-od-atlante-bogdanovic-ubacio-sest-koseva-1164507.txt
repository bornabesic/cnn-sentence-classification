John Wall i Bradley Beal igrali su sjajno u pobjedu Washington Wizardsa protiv Atlanta Hawksa 109:101, pa sada Washington vodi sa 2-0 u pobjedama. John Wall je ubacio 32 koša te je imao devet asistencija, a Beal je dodao 31 koš. Hrvatski košarkaš u redovima Washingtona Bojan Bogdanović u 22 minute zabio šest koševa (šut 1-7), te je imao šest skokova. Kod Atlante istaknuo se Paul Millsap sa 27 koševa i deset skokova, dok je Dennis Schröder ubacio 23 koša. Houston Rocketsi također vode sa 2-0 u pobjedama protiv Oklahoma Cityja, nakon što su noćas slavili sa 115:111. Ponovno je Oklahoma bila "One man show", Russell Westbrook upisao je "triple-double", 51 koš, deset skokova i 13 asistencija. No, potrošio je čak 43 lopte, a u posljednjoj četvrtini gađao je mizernih 4-18. Houston je, po običaju, predvodio James Harden sa 35 koševa. Dobro su ga pratili Eric Gordon sa 22 i Lou Williams sa 21 košem. I bez Kevina Duranta, koji je pauzirao zbog ozljede, Golden State je bio prejak za Portland, te je slavio sa 110:81, te vodi sa 2-0 u pobjedama. Warriorsi su uspješno zaustavili najbolje igrače Portlanda Damiana Lillarda (12 poena) i C.J. McColluma (11), koji su ukupno zabili samo 23 koša. Bez ozlijeđenog bosanskohercegovačkog centra Jusufa Nurkića, Portland nije dostojan suparnik Warriorsima. U pobjedničkoj momčadi Stephen Curry je bio prvo ime sa 19 poena, te po šest skokova i asistencija. Klay Thompson ubacio je 16, a pričuvni igrač Javale McGee 15 koševa. 