Screenshot: Twitter DUODECIMA. Riječ je koju od plasmana Reala u finale Lige prvaka, gdje ga u subotu od 20.45 čeka Juventus, ponavljaju svi navijači prvaka Europe. Duodecima znači 12. Real bi pobjedom nad prvakom Italije postavio dva rekorda: prvi bi obranio naslov pobjednika Lige prvaka i po 12. put osvojio naslov u elitnom nogometnom natjecanju. Kada klub čeka ovako povijesna, epska utakmica, onda je u jednakom tonu morala biti i najava. Real se potrudio i napravio video u kojem su efektno sabrani svi ključni trenuci u pohodu do velikog finala, s posebnim naglaskom na četvrtfinalne i polufinalne trijumfe nad Bayernom i Atleticom. Zadnja sekvenca kratkog filma prikazuje pehar pobjednika Lige prvaka, preko kojeg piše "A por la 12.", što znači "Prema 12."