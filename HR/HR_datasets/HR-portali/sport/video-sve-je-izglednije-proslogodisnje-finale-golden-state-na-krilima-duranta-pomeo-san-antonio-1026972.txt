Golden State ima priliku završiti seriju četvrtom utakmicom koja se u ponedjeljak igra u San Antoniju. Golden State je stigao na korak od finala NBA-a nakon što je u trećoj utakmici finala Zapadne konferencije poveo s 3:0 protiv San Antonija. Spurs je doživio na svojem terenu doživio novi poraz, izgubili su sa 120:108 i čini se kako ćemo ove sezone gledati reprizu prošlogodišnjeg finala jer Cleveland na Istoku odražuje jednako dobar posao protiv Bostona. Golden State ima priliku završiti seriju četvrtom utakmicom koja se u ponedjeljak igra u San Antoniju. Warriors je postala treća momčad u povijesti NBA-a koja je pobijedila u svih prvih 11 utakmica doigravanja jer Cleveland trenutno ima skor 10:0 i vodi 2:0 protiv Bostona u finalu Istoka. Kevin Durant odigao je najbolje u redovima pobjednika, ubacio je 33 poena i odnio deset skokova, a Steph Curry je pridonio s 21 poenom. San Antonio je igrao bez svojeg najboljeg igrača Kawhija Leonarda i Tonyja Parkera zbog ozljeda, a u prvoj četvrtini iz istog razloga izgubili su i Davida Leeja koji je povrijedio koljeno. Najučinkovitiji kod Spursa bio je Manu Ginobili sa 21 poenom, a LaMarcus Aldridge je ubacio 18 poena.