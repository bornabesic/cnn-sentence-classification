Dario Šarić briljira u dresu Philadelphia 76-ersa, iz utakmice u utakmicu oduševljava navijače. Bilo je tako i sinoć na utakmici protiv Bostona koju je njegova momčad na domaćem parketu dobila 105:99. Hrvatski košarkaš na terenu je proveo 32 minute te je s 23 poena bio najefikasniji igrač svoje momčadi. Uz to upisao je šest skokova, četiri asistencije te imao dvije ukradene lopte. "On je rookie godine, to je sada svima jasno", pišu na forumima oduševljeni navijači. A Šarić je sinoć oduševio i s nekoliko atraktivnih poteza, od čega se ističu dvije asistencije 'bez gledanja'. Videa koja su se pojavila na društvenim mrežama odmah su postale pravi hit, a neki navijači otišli su toliko daleko da su asistenciju preko gotovo cijelog igrališta proglasili asistencijom godine. Hrvatski košarkaš svakim danom ima sve više fanove. Već u prvoj sezoni zaludio je NBA publiku... >>Šarić sve bliže nagradi za novaka godine: Odveo je Philadelphiju do nove pobjede     