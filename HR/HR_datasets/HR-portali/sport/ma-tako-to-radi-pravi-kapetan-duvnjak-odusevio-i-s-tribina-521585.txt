Tako to izgleda kad vas s tribina bodri ozlijeđeni kapetan. Bravo, Domagoj, srce ti je na pravom mjestu. To su emocije, napisao je bivši suigrač Domagoja Duvnjaka iz Kiela Dominik Klein. Njemački je rukometaš Kiel ove sezone zamijenio Nantesom, no bez kluba u kojem je proveo najljepše trenutke u karijeri ne može. Naravno da je pratio četvrtfinalnu utakmicu Lige prvaka s Barcelonom, a kada se po tko zna koji put kamera u dvorani okrenula prema ozlijeđenom Duvnjaku, svi navijači 'zebri' mogli su biti itekako ponosni na svog kapetana. Wenn der verletzte Kapitän seine Mannschaft von der Tribüne aus anfeuert, dann sieht das so aus ... 👏🏼👍🏼💪🏼 stark @domagojduvnjak88 ... Das sind Emotionen !!! Du hast das Herz am richtigen Fleck ❤️ @thwhandball ⚫️⚪️ Objavu dijeli DK #dreimaldreimachtneun (@33dominik9) Tra 23, 2017 u 1:06 PDT Iako je tek nedavno operiran, Duvnjak utakmicu s Barcelonom nije želio propustiti ni za što na svijetu i bio je najvatreniji navijač svoje momčadi iz prvih redova tribina. S obzirom na velike probleme ove sezone, pa i izostanak njihova najboljeg igrača i kapetana Duvnjaka, veliko je iznenađenje pobjeda Kiela 28-26 i odlazak na uzvrat s nadom u novi Final Four. - Pokazali smo još jednom koliko smo napaljeni i gladni pobjeda u Ligi prvaka - rekao je veteran 'zebri' Blaženko Lacković. Uzvrat će biti izrazito težak, no Kielu nitko nije vjerovao ni prošle sezone protiv istog protivnika pa su prošli dalje. Nisu im vjerovali ni ove sezone, a ne vjeruju im ni nakon ove pobjede, no to je Kiel, to su Nijemci. Nikad ih ne otpisujte, pogotovo kada ih predvodi ovakav kapetan, makar i s tribine... 