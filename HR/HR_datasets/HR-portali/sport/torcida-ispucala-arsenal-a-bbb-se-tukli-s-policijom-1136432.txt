Derbi u Splitu nije mogao proći bez nereda na tribinama. Domaći navijači od početka utakmice Hajduk - Dinamo (0:1) vrijeđala je Zagrepčane, vikala neprimjerene povike... Dimne baklje i bengalke zbog kojih je utakmica u drugom poluvremenu na trenutak prekinuta dodatno će povećati kaznu splitskog kluba. Disciplinski sudac MAXtv Prve lige Saša Pavličić-Bekić gotovo svako kolo ima Hajduk na dnevnom redu zbog navijača. Nakon prazne sjeverne tribine za utakmicu protiv Intera, sljedeća utakmica bijelih u Splitu protiv Istre 1961 u veljači mogla biti bez gledatelja. No ni Dinamo se neće izvući. Kamere su zabilježili su nerede na dijelu tribine na kojem su se nalazili Bad Blue Boysi. Palili su se transparenti, morala je intervenirati i specijalna policija. Sigurno će kazna stići i u Maksimir. Inače, Torcida je odaslala jasnu poruku što misli o regionalnoj ligi, koja se najavljuje. Njihov transparent “Protiv lopova i mafije za jaču ligu, Zakonom o sportu. Bratimljenje nije opcija. Torcida protiv yugo lige.” pljeskom je popratio cijeli stadion. Glas naroda je pokazao palac dolje regionalnoj ligi.  