U utakmici 35. kola Prve HNL Istra 1961 je u Puli pobijedila Split sa 1:0 (1:0). Pobjednika je u 17. minuti odlučio Puclinov pogodak. Pred 1500 gledatelja na stadionu Aldo Drosina sudio je Pajač iz Zeline. Sedma Istra 1961 sada ima 36 bodova, dva manje od šestog Slavena Belupa, dok je Split ostao posljednji sa 18 bodova, dva manje od pretposljednje Cibalije. U posljednjem kolu kako bi izbjegao ispadanje u drugu ligu Split u petak mora pobijediti Osijek dok Cibalia ne smije biti bolja od Lokomotive. Naslov prvaka u nedjelju je osigurala Rijeka 4:0 pobjedom protiv Cibalije. Riječki sastav (88 bodova) kolo prije kraja ima nedostižnih pet bodova više od drugoplasiranog Dinama.