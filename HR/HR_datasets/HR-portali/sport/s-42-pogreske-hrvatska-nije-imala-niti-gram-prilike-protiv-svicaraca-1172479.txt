Odbojkaši Hrvatske nisu nastavili u pobjedničkom ritmu kvalifikacijski turnir u Zagrebu za odlazak na Svjetsko prvenstvo, Nakon pobjede nad Norveškom, sinoć je stigao poraz od Švicarske (1:3). Nakon što smo dobili prvi set (28:26), izgubili smo sljedeća tri premda smo zaslužili igrati peti jer smo u četvrtom vodili sa 16:, pa sa 23:22, a onda su Švicarci napravili tri boda za redom. Najviše bodova za Hrvatsku osvojili su Leo Andrić (19), Filip Šestan (na slici, 13) i Marko Sedlaček (11). - Napravili smo 42 pogreške, gotovo dvostruko više od njih i pravo je čudo kako smo osvojili jedan set. Jako nam puno nedostaje prvi dizač Cima Žukovski koji bi u tijesnim završnicama setova ipak znao donijeti prave odluke. Morao sam odmarati Rajića jer je u siječnju imao operaciju leđa, a turnir je dugačak pa će nam još trebati. Galić je probao ali ne može - istaknuo je izbornik. Već večeras (20 sati, Dom odbojke Bojan Stanić) igramo protiv jakih Bjelorusa. Ako želimo zadržati kakvu-takvu šansu da izborimo sljedeći krug onda moramo pobijediti.