Foto: Hina   JAKA kiša koja je počela padati u popodnevnim satima u Parizu primorala je organizatore grand slam turnira Roland Garros na otkazivanje današnjeg programa, pa će naša Petra Martić dvoboj 3. kola protiv Latvijke Anastasije Sevastove odigrati ipak u nedjelju.   Martić i Sevastova su svoj meč trebale započeti oko 17 sati.   Marin Čilić je bio brži od kiše i ranije se plasirao se u 4. kolo Roland Garrosa s uvjerljivih 6-1, 6-3, 6-3 svladao je Španjolca Feliciana Lopeza u dvoboju koji je trajao sat i 47 minuta.   Ivan Dodig sa svojim partnerom Španjolcem Marcelom Granollersom plasirao se u četvrtfinale parova na Roland Garrosu.   Hrvatsko-španjolski par je u subotu slavio protiv Nizozemca Jeana Rojera i Rumunja Horie Tecaua s 6-3, 5-7, 6-3.   Dodiga i Granollersa u četvrtfinalu čeka boljega iz dvoboja američko-novozelandskog para Harrison/Venus i Indijaca Raje i Sharana.