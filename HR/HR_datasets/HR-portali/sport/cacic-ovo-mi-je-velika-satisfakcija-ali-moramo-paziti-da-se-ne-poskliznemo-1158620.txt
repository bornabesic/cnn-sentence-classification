Hrvatska je na Maksimiru svladala Ukrajinu s 1:0 i tako mirno može čekati nastavak kvalifikacija za Svjetsko prvenstvo. Izbornik Ante Čačić nakon utakmice prvo je zahvalio navijačima na podršci. - Hvala svima koji su nas podržali. Nosila nas je podrška s tribina, a ovaj put nas nisu izbacili iz koncepcije - rekao je Čačić za HTV. Izbornik se osvrnuo na utakmicu. - Ukrajina je neugodna momčad, a analize će biti dosta vremena. U prvom poluvremenu smo imali dosta prilika i mogli smo povesti s više razlike. U nastavku smo malo energetski pali, ali mislim da je pobjeda zaslužena - rekao je Čačić i dodao: - Skijaškim rječnikom, odradili smo prvu vožnju. U dobroj smo situaciji uoči druge i moramo paziti da se ne poskliznemo. Čačiću je uoči utakmice HNS produljio ugovor na još dvije godine. - Hvala čelnicima saveza, to mi je velika satisfakcija. Uvijek vrijediš onoliko koliko te igrači prate, nadam se da će to potrajati. >> Maksimir je opet bio pun: Hrvatska sjajnim golom Kalinića stigla do važne pobjede 