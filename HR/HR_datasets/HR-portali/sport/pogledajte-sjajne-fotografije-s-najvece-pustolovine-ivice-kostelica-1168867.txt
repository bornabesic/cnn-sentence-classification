Ivica Kostelić vratio se kući nakon što je okončao najveću pustolovinu života. Za 19 dana sa svojim slovenskim prijateljem Mihom Podgornikom na skijama je prehodao 550 kilometara grenlandske bijele pustinje. Dvojac se nakon iznimno napornog puta morao suočiti s bolnim posljedicama, teškim ozeblinama uzrokovanim jakim udarima vjetra i do 120 km/h te temperaturama koje su dosezale i do minus 34. Ivici je Grenland trebao biti priprema za osvajanje Sjevernog i Južnog pola, no na kraju je odustao. – Razmišljao sam ja o tome, no poslije ovoga to me ne zanima jer sam se suočio s granicama mogućeg. Za mene je ovo bilo preteško i ne bih to želio ponoviti. Ni najgorem neprijatelju ne bih to želio – rekao je Ivica. No, uspomene će ostati. Naš proslavljeni skijaš na Facebooku je objavio sjajnu fotogaleriju s puta. Preporučujemo da je pogledate i pročitate Ivičine opise na fotografijama. 