Možda mu je nekakva utjeha onaj prekrasan pogodak preko glave koji je zabio Realu u finalu, ali ona četiri komada koje je 'popila' njegova momčad teško će zaboraviti. Hrvatski napadač Mario Mandžukić predstavljen je svijetu kao vječno namrgođen tip kojemu ništa nije po volji. Za to je dobrim djelom kriv Juventus s onom kampanjom na društvenim mrežama u kojoj pokušavaju izazvati bilo kakvu emociju kod Mandžukića. Uz to, dali su mu nadimak ‘Mr. No good’, ali Mario je odlučio pokazati da on itekako ima emocije. Nakon utakmice finala Lige prvaka u kojoj je Real potopio Juventus s 4:1, Mario nakon susreta nije imao snage za razgovor. ipak bilo mu je to već drugo finale Lige prvaka u kojem je ostao bez trofeja. Možda mu je nekakva utjeha onaj prekrasan pogodak preko glave koji je zabio Realu u finalu, ali ona četiri komada koje je ‘popila’ njegova momčad teško će zaboraviti. Mariju je trebao jedan cijeli dan da se javi svojim navijačima, a poslao je emotivnu poruku preko svojeg Instagram profia. “Ponosan sam što sam dio ove momčadi i kluba. Imali smo nevjerojatnu sezonu s velikim pobjedama, sjećat ćemo ih se zauvijek i imamo dva velika trofeja i proslave na kraju. Poraz u finalu Lige prvaka je teško prihvatiti, ali iskoristit ćemo ga kao inspiraciju da budemo bolji sljedeće godine i osvojimo trofej za ovaj klub i navijače koji ga zaslužuju. Tužan sam što čujem za ozlijeđene navijače u Torinu. Nadam se da će se svi oporaviti. Nije bila najljepša večer za fanove Juventusa, ali imali smo ih puno ove godine. Imat ćemo ih još više sljedeće”, napisao je Mandžukić.