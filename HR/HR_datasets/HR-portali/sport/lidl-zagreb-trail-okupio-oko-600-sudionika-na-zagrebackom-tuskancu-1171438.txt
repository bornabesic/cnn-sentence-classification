Brojni trkači i ljubitelji sporta bogatiji su za još jedno trail iskustvo. Prošle subote na Tuškancu, urbana utrka Lidl Zagreb Trail na jednom je mjestu okupila obožavatelje izazova i zdravog načina života. Trgovački lanac Lidl s ponosom podržava ovu manifestaciju već treću godinu, i to drugu godinu kao glavni sponzor Zagreb Traila. Atraktivne trail utrke iz godine u godinu nude nove izazove, pustolovine i doživljaje, a treking liga izvrstan je spoj sporta, rekreacije i druženja. Nije čudno da je upravo Lidl glavni sponzor ove manifestacije, s obzirom na to da posebnu pažnju poklanja segmentu zdravlja svojih zaposlenika te ih kroz razne projekte potiče na sportski, zdrav i aktivan život. Lidl Zagreb Trail privlači sve više ljudi, a ove se godine natjecalo oko 600 sudionika u 3 različite kategorije. Svi rekreativci, početnici i mališani uputili su se na Light kategoriju od 7 km, oni malo hrabriji su isprobali Active 15.5 km, a trkači s najboljom kondicijom spremno su se uputili u novi izazov -Challenger 24 km. Svi natjecatelji mogli su uživati u prekrasnom okruženju od omiljenog parka Cmrok pa sve do popularnog izletišta Zelengaj. Lidl je za pobjednike svih kategorija osigurao i poklon pakete, a pobjednike u svim kategorijama te detaljan poredak možete pronaći ovdje.