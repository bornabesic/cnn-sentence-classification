Francuski nogometaš Samir Nasri, strijelac pobjedničkog pogotka za Sevillu na gostovanju kod zagrebačkog Dinama u 3. kolu Lige prvaka, neće biti na raspolaganju za dvoboj koji će Sevilla i Dinamo odigrati u srijedu na stadionu Sanchez Pizjuan, objavio je andaluzijski klub u ponedjeljak. "Nasri je pretrpio ozljedu mišića lijeve zadnje lože i otkrio je pregled magnetskom rezonancom. Koliko će dugo igrač izbivati s terena, bit će poznato nakon dodatnih pretraga", stoji u priopćenju iz Seville. Nasri je ozlijeđen u subotnjem prvenstvenom dvoboju na gostovanju kod Sporting Gijona, gdje je Sevilla osvojila bod (1:1). Koliko je važan Francuz za Sevillu, pokazuje da je po dolasku na jednogodišnju posudbu iz Manchester Cityja bio devet puta u početnoj postavi te postigao tri pogotka u svim natjecanjima. Osim dvoboja s Dinamom, vrlo je vjerojatno da će bivši francuski reprezentativac morati propustiti i prvenstveni derbi protiv Barcelone koju će Sevilla ugostiti u nedjelju, 6. studenoga. >> Sevilla remizirala sa Sportingom, Nasri se ozlijedio i upitan je za Dinamo 