Hrvatski rukometaši izborili su i treću pobjedu na Svjetskom prvenstvu u Francuskoj. U 3. kolu skupine C Babićevi izabranici pobijedili su Bjelorusiju sa 31:25 (18:15). Hrvatska do pobjede nije mogla bez Domagoja Duvnjaka koji je osjetio bolove u koljenu, pa ga izbornik Babić u prvom poluvremenu nije uvodio u igru. U nastavku, kada je bilo najpotrebnije, kapetan je povukao i odveo Hrvatsku do pobjede. Hrvatsku je do pobjede predvodio Luka Cindrić sa osam golova, koji je igrao sjajno pogotovo u prvom poluvremenu. Zlatko Horvat zabio je pet, a Domagoj Duvnjak četiri pogotka. Kod Bjelorusa Artja Karalek zabio je sedam, Denis Rutenka i Sergej Šilovič po pet pogodaka. Naši su rukometaši dobro otvorili susret i niti jednom nisu dozvoli suparniku da se razmaše. Hrvatska je nakon uvodnih 2:2 ubacila u višu brzinu i stvorila prednost od tri-četiri pogotka razlike. Sjajno prvo poluvrijeme odigrao je Luka Cindrić (8), a Štrlek i Horvat zabili su po tri pogotka. Na odmor smo otišli s tri gola prednosti - 18:15. Kriza na početku nastavka trajala je do ulaska u igru Domagoja Duvnjaka. Hrvatska je tada iz minute u minutu povećavala prednost i na kraju smo pobijedili sa šest pogodaka razlike - 31:25. U 46. minuti je zbog udarca laktom Šebetić dobio crveni karton. Ovom pobjedom Hrvatska je i osigurala plasman u osminu finala dva kola prije kraja natjecanja po skupinama. Ranije u našoj skupini Mađarska je nadjačala Čile sa 34:29 (17:14). Tijek utakmice: Hrvatska - Bjelorusija 31:25 (18:15) 60' - Utakmica je završila! 58' - Zabio je Mandalinić - 31:25. 57' - Božić Pavletić zabio iz sedmerca. 56' - Mihić vrati na pet razlike - 29:24. 55' - Bjelorusi zabili nakon osam minuta. 54' - Još jedna obrana Stevanovića. 53' - Mandalinić zabio peti pogodak za našu momčad u nizu... 51' - Novi pogodak Duvnjaka i odlazimo na pet razlike - 27:22. 51' - Mihić iz kontre zabio i povećao naše vodstvo! Zabili smo tri pogotka u nizu. 49' - Horvat (5) iz sedmerca zabio za 25:22. 48' - Duvnjak zabio i vratio našu prednost na dva pogotka - 24:22. 47' - Rutenka je smanjio na poodak razlike. 46' - Stevanović je obranio, a zbog prekršaja i udarca laktom crveni karton je dobio Šebetić. 45' - Duvnjak zabio još jedan pogodak - 23:21. 43' - Bjelorusija je imala priliku za izjednačenje, ali nisu zabili. Duvnjak pogodio za 22:20. 42' - Karalek zabio i smanjio našu prednost - 21:20. 41' - U prvih deset minuta igramo slabo. Zabili smo samo tri pogotka u nastavku. 40' - Gojun dobio dvije minute kazne. 39' - Horvat zabio tek naš treći pogodak u drugom dijelu - 21:18. 36' - Duvnjak je ipak ušao u igru. 35' - Mandalinić zabio iz sedmerca - 20:18 34' - Cindrić nije iskoristio sedmerac. 34' - Dva bjeloruska igrača su ekspresno isključena. 34' - Trenutačno u napadu igramo s četiri igrača. 33' - Pogreška hrvatske klupe. Dobili smo još jedno isključenje. 33' - Stepančić vraća na tri razlike. 32' - Mihić je isključen. Bjelorusija smanjuje prednost, zabio je Rutenka. 31' - Počelo je drugo poluvrijeme. Završilo je prvo poluvrijeme, Hrvatska vodi protiv Bjelorusije s tri pogotka razlike - 18:15. 30' - Osmi pogodak Cindrića u prvom poluvremenu!!! 29' - Puhovski smanji razliku - 17:14. 28' - Gojun je dobio dvije minute kazne. 28' - Novi pogodak Cindrića. 26' - Zabili smo tri pogotka u nizu. Strijelac je bio Štrlek (3). 25' - Cindrić (6) puni mrežu Bjelorusa!!! 24' - Cindrić iz sedmerca zabio svoj peti pogodak na utakmici - 14:12. 23' - Bjelorusi su s igračem manje zabili dva pogotka. 22' - Horvat trećim pogotkom vraća na dva razlike. 21' - Imam igrača više. Gajdučenko je dobio kaznu od dvije minute. Musa nije zabio. 18' - Kontrec u kontri vraća ponovno na tri razlike - 12:9. 18' - Nakon dugog napada Horvat (2) je s krila zabio za 11:9. 17' - U obrani ne igramo baš najbolje, ali i dalje vodimo. Smanjio je Kuleš. 15' - Prvi put smo odigrali brzi centar, a zabio je Cindrić (4) - 10:8. 14' - Novi pogodak Mamića. 12' - Cindrić je zabio treći pogodak na utakmici - 8:6. 12' - Mamić je ponovno vrati na dva razlike. 10' - Bjelorusi su zabili dva pogotka u nizu i smanjili na 6:5. 9' - Nakon Iviće obrane iz kontre je Štrlek zabio za 6:3. 7' - Štrlek iz kontre za tri razlike - 5:2. 6' - Pogotkom Stepančića otišli smo na prednost od dva razlike. 5' - Horvat s krila ponovno dovodi Hrvatsku u vodstvo - 3:2. 4' - Karalek je zabio za izjednačenje. 3' - Novi pogodak Cindrića. 3' - Šilović je izjednačio - 1:1 2' - Dobro se reagirali u obrani, a u kontra udaru je Cindrić zabio prvi pogodak za Hrvatsku - 1:0. 1' - Mamić izvana nije uspio zabiti. 1' - Imao prvi napad- Idemo, Hrvatska. 20.40 - Utakmica počinje za pet minuta. 20.33 - Domagoj Duvnjak trebao bi danas biti na poštedi, kapetan je osjetio bol u koljenu. No, ako će biti potrebno pomoći će svojim suigračima. 20.30 - Hrvatskim rukometašima prvi će put u povijesti pravdu dijeliti sutkinje, blizanke iz Francuske, Julie i Charlotte Bonaventura. 20.20 - Hrvatskim rukometašima najveća opasnost prijeti od srednjeg vanjskog bjeloruske reprezentacije Barysa Puhovskog koji je protiv Saudijske Arabije zabio devet pogodaka iz 16 pokušaja. 20.15 - U našoj skupini danas je već igrana jedna utakmica u kojoj je Mađarska pobijedila Čile sa 34:29. A kaptan Laszlo Nagy napustio je reprezentaciju zbog ozljede gležnja, više pročitajte OVDJE. 20.00 - Dobra večer! Ovdje pratite uživo prijenos utakmice Hrvatska - Bjelorusija. 