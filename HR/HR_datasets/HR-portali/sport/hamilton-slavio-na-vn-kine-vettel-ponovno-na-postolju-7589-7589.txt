Završna dva kruga utrke vozači su prošli vozeći se iza sigurnosnog vozila, koje je moralo izaći zbog toga što je Maxu Verstappenu otkazao motor, pa je njegov bolid morao biti uklonjen sa staze. Aktualni svjetski prvak u formuli 1 Britanac Lewis Hamilton u Mercedesu slavio je na Velikoj nagradi Kine u Šangaju, ispred momčadskog kolege Nijemca Nice Rosberga. Pobjedom na stazi u Šangaju, u utrci u kojoj je vodio od starta do cilja, Hamilton (68)je povećao svoju prednost u redoslijedu vozača na 13 bodova u odnosu na Sebastiana Vettela (55) u Ferrariju, koji je na nedjeljnoj utrci osvojio treće mjesto, a četvrti je bio njegov momčadski kolega Finac Kimi Raikkonen. Završna dva kruga utrke vozači su prošli vozeći se iza sigurnosnog vozila, koje je moralo izaći zbog toga što je Maxu Verstappenu otkazao motor, pa je njegov bolid morao biti uklonjen sa staze. Već sljedećeg vikenda na raporedu je četvrta utrka sezone Svjetskog prvenstva formule 1, a vozit će se za Veliku nagradu Bahreina. 