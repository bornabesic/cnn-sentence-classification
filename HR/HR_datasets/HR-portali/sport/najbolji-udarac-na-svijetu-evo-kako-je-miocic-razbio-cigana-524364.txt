Stipe Miočić pobijedio je Juniora Dos Santosa u prvoj rundi tehničkim nokautom i po drugi put obranio pojas teškaškog prvaka UFC-a. Miočić se tako revanširao Brazilcu za poraz od prije 2,5 godine i upisao peti nokaut zaredom. Odmah se vidjelo da će Stipe dominirati noćas. Još pri ulasku u oktagon dalo se primijetiti da je Cigano dosta napet dok je Stipe bio mekan i opušten. Tako je i ušao u borbu i odmah se nametnuo u sredinu oktagona. A onda je krenula serija udaraca i jedan stražnji direkt odsjeo je na Juniorovoj bradi. To je bilo to. Brazilac je pao i Miočić je samo odradio posao do kraja. Evo kako je to izgledalo. 