U trećem kolu Lige prvaka Dinamo je na Maksimiru izgubio od Seville 0:1, a tu je utakmicu s tribina pratilo oko šest tisuća gledatelja. Tijekom utorka u Zagrebu je padala dosadna kiša koja je mnoge odgovorila od dolaska na stadion, zbog čega su ovi koji su došli na utakmicu zaslužili još veću pohvalu. Upravo to napravio je Dinamo koji im je zahvalio na svojim službenim stranicama. "GNK Dinamo zahvaljuje svakom od 6048 navijača koji su došli bodriti svoj klub na stadion Maksimir, s kojeg ih nije otjerala ni jaka kiša. Svjedočili smo pristojnoj utakmici Lige prvaka te se nadamo se da će takvih i boljih biti još i više, baš kao i vas, dragih navijača. Mnogo novca i napora uložili smo posljednjih godina u maksimirski stadion na kojem smo podstanari, ali smo svjesni da nismo uspjeli stvoriti ni minimum komocije onakve kakva je pravilo na stadionima koje posjećujemo tijekom europskih gostovanja. Dinamova kuća nema krov i samo zajedno možemo to promijeniti. Vi navijači, vas 6048, koliko vas je bilo na Maksimiru, vi ste naši heroji! >>Pogledajte kako su se BBB-i na originalan način sjetili heroja Blage Zadre 