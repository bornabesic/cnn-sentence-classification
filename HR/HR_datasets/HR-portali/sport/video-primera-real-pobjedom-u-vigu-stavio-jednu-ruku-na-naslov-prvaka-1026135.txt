U zaostaloj utakmici nogometaši Reala pobijedili u Vigu Celtu s 4-1, prije zadnjeg kola "kraljevski klub" ima tri boda više od Barcelone Nogometaši Real Madrida stigli su nadomak osvajanja naslova prvaka Španjolske nakon što su u zaostaloj utakmici pobijedili u Vigu Celtu s 4-1. Real ima 90, Barcelona 87 bodova, a Celta je 13. s 44 boda.  Prije zadnjeg kola “kraljevski klub” ima tri boda više od Barcelone i doći će do naslova ukoliko ne izgubi kod Malage u nedjelju ili ukoliko Barcelona doma ne pobijedi Eibar. U  Vigu je briljirao Cristiano Ronaldo koji je u 10. minuti snažnim udaracem s 18 metara postigao vodeći, a u 48. minuti nakon proigravanja Isca i drugi gol na utakmici. U 63. minuti je isključen napadač Celte Aspas, da bi u 68. minuti Isco pogriješio na svojoj polovici, a Guidetti uz pomoć Ramosa smanjuje na 1-2. No, samo dvije minute kasnije Benzema povećava na 3-1 i rješava pitanje pobjednika. Kroos je u 88. minuti zabio za konačnih 4-1. Luka Modrić je odigrao cijelu utakmicu za Real, dok je Mateo Kovačić ušao u igru u 72. minuti. 