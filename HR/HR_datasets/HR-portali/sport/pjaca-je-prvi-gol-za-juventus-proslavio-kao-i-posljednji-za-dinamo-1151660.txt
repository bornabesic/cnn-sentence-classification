Marko Pjaca zabio je sinoć prvijenac za Juventus u utakmici protiv Porta (2:0), a proslavio ga je kao i posljednji gol za Dinamo. Pjaca je na Dragau ušao u 67. minuti i pet minuta kasnije doveo svoju momčad u vodstvo. Gol je proslavio rogovima, rukama na glavi, baš kao i svoj posljednji za Dinamo. Bilo je to u pretkolu Lige prvaka protiv Vardara 20. srpnja prošle godine.  Pjaca je ljetos za 23 milijuna eura prešao u Juventus u kojem se nije previše naigrao. Mučila ga je i ozljeda zbog koje ga nije bilo dva mjeseca. No, sinoć je stigao i prvi pogodak za staru damu i sada će mu sigurno biti lakše. >> Evo što je Marko Pjaca rekao nakon prvog gola u dresu Juventusa 