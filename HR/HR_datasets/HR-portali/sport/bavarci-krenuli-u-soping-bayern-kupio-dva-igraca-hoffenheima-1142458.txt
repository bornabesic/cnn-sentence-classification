Njemački nogometni velikan Bayern pojačao je svoje redove, ali za iduću sezonu kupivši dva igrača Hoffenheima - braniča Niklasa Sulea (21) i veznjaka Sebastiana Rudyja (26). Rudy dolazi u Munchen kao slobodan igrač, dok je odšteta za Sullea 35 milijuna eura. Obojica će do konca sezone ostati u Hoffenheimu, a potom sele na Allianz Arenu. "Doveli smo dva njemačka reprezentativca što je sjajno ulaganje u budućnost. Vjerujem kako smo načinili sjajan potez," kazao je izvršni direktor Bayerna Karl-Heinz Rummenigge. Sule je karijeru započeo u Hoffenheimu, igrao je za sve njemačke reprezentacije, a bio je i član olimpijske reprezentacije koja je u Rio de Janeiru osvojila drugo mjesto. Za A sastav je debitirao u kolovozu u prijateljskom susretu protiv Finske. Rudy je karijeru počeo u Stuttgartu, a 2010. preselio u Hoffenheim. Za njemačku reprezentaciju je odigrao 12 susreta. 