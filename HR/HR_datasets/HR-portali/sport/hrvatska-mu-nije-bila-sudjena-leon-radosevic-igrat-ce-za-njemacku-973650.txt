Foto: Getty Images/Guliver Image LEON Radošević (27) dvaput je propustio igrati za hrvatsku reprezentaciju nakon što su ga u tome spriječile ozljede. Hrvatska reprezentacija mu očito nije bila suđena, pa je igrač njemačkog Brose Basketsa iz Bamberga podnio zahtjev za njemačkom putovnicom. Tako bi Radošević, osim što bi dobio priliku igrati za Njemačku, svom klubu oslobodio prostor za još jednog stranca, budući da pravila njemačke lige nalažu maksimalno šest stranaca u momčadi. Radošević je do 2013. godine igrao u Ciboni, odakle je otišao u berlinsku ALBA-u. Nakon toga je 2015. godine otišao u Bamberg u kojemu je standardni igrač.