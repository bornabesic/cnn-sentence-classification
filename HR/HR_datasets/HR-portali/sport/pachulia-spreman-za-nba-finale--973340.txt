Foto: Getty Images / Guliver image  GRUZIJSKI košarkaš Zaza Pachulia koji zadnje dvije utakmice završnice Zapadne konferencije zbog ozljede nije mogao igrati za svoju momčad Golden State Warriors, bit će spreman za finalni okršaj NBA protiv branitelja naslova Cleveland Cavaliersa. Prva utakmica trećeg uzastopnog finala u kojem igraju Cleveland i Golden State na rasporedu je u četvrtak, u Oaklandu. "On trenira, sudjeluje i u potpunosti je operativan", kazao je pomoćni trener Golden Statea Mike Brown. Pachulia je ozlijeđen u drugoj igri konferencijskog finala protiv San Antonio Spursa koje su Warriorsi lako eliminirali rezultatom 4:0 u seriji. Od početka doigravanja ove sezone Gruzijac je bio član prve petorke Warriorsa i ima prosjek 6,1 koš i 4,3 skoka po utakmici.