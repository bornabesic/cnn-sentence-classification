Hrvatski košarkaši reprezentativac Dario Šarić bio je jedan od najboljih igrača Philadelphije u pripremnoj utakmici protiv Washingtona koji do pobjede 125-119 stigao tek u drugom produžetku. Šarić je igrao tek 18 minuta i već početkom treće četvrtine preselio je na klupu te se više nije vraćao u igru, no i to mu je bilo dovoljno vremena za 14 koševa (šut 5/7, za tricu 2/3) i četiri skoka. Naš je igrač bio četvrti strijelac 76-ersa za koje je Richaun Holmes ubacio 20, Jerami Grant 17, a Hollis Thompson 15 koševa. Najbolji u pobjedničkoj momčadi s 24 koša bio je Kelly Oubre Jr. Bila je to druga pripremna utakmica za Philadelphiju i prvi poraz. Svoju prvu utakmicu u predsezoni odigrali su Brooklyn Netsi koji su pred svojim navijačima svladali Detroit sa 101-94. Hrvatski reprezentativac Bojan Bogdanović nije zaigrao, jer ga vodstvo momčadi ne želi prebrzo izložiti opterećenjima nakon napornog reprezentativnog ljeta. Strijelce Netsa je s 21 košem predvodio Jeremy Lin, a novopridošli, nesuđeni hrvatski reprezentativac Justin Hamilton je ubacio devet koševa. 