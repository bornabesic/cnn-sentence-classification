Nismo se još bavili Juvnetusom, razmišljamo samo o sebi i svojoj igri kao i prije svake utakmice ove sezone, rekao je Mateo Kovačić talijanskim medijima najavljujući finale Lige prvaka (3. lipnja). Iako će vjerojatno utakmicu početi na klupi, Mateo bi priliku u finalu mogao dobiti s klupe, a o svojim protivnicima ionako već sve zna. - Znamo kako dobre igrače imaju, no imamo i mi i pokazat ćemo za što smo sposobni u Cardiffu. Paulo Dybala je jako opasan, a da ne govorim o Higuainu i Mariju Mandžukiću. Pogledajte im samo obranu i Gigija Buffona... A upravo se o Juventusovoj obrani najviše priča u Madridu, hoće li igrati s tri ili četiri čovjeka odozada... - To nema uopće veze. Trener nas je upozorio da će utakmica biti izrazito izjednačena, a ja sam uvjeren da će biti sjajan sudar dvije velike momčadi - zaključio je Kovačić za kojeg se Talijani i dalje nadaju da će se vratiti u Serie A.