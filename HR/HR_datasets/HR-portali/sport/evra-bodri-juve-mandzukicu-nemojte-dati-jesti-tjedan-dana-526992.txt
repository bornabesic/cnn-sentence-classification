Juventus će u finalu Lige prvaka igrati protiv Real Madrida. Juveu je ovo drugo finale u zadnje tri godine dok Real može postati prva momčad u povijesti Lige prvaka koja je obranila naslov. Motivacije s obje strane neće nedostajati, a za dodatno 'nabrijavanje' 'stare dame' pobrinuo se njezin bivši igrač Patrice Evra. - Malo podrške prije velike utakmice. Kapetane, jesmo li spremni ili ne? Gigione! Moj Bože, moj Bože! Smiri se Max, Higuain će to riješiti. Paolo, želim masku. Ne znam gdje ju stavljaš. Nemoj da moram bogohuliti. Zabij gol. Zabij gol kao što to inače radiš. Mandžukiću nemojte dati jesti tjedan dana! Želim da bude u "no good" raspoloženju, "no good!" Ljutit kao ratnik - rekao je Francuz. Za kraj je dodao. - Na kraju svega, dečki, nemojte me rasplakati, molim vas. Znam, znam, Sami! Evra je u Juventus stigao besplatno iz Manchester Uniteda i u klubu se zadržao tri godine. Karijeru je nastavio u Marseilleu.