U FINALU ovogodišnjeg Eurokupa košarkaša igrat će svije španjolske momčadi, Valencia i Unicaja. Nakon što je Unicaja plasman u finale izborila još prošloga tjedna svladavši ruski Lokomotiv Kuban sa 2-0 u pobjedama, Valencia je u srijedu u odlučujućoj trećoj polufinalnoj utakmici na svom parketu svladala Hapoel iz Jeruzalema sa 90:75 i sa 2-1 u pobjedama stigla do završnice. Finalna serija također će se igrati na dvije pobjede, od 28. ožujka do 5. travnja, a prednost domaćeg terena imat će Valencia. Zanimljivo, Valencia i Unicaja bili su suparnici hrvatskog prvaka Cedevite u drugom krugu natjecanja po skupinama.