Foto: Hina HRVATSKA odbojkaška reprezentacija otvorila je kvalifikacije za Svjetsko prvenstvo 2018. godine pobjedom protiv Norveške 3-1 (25-23, 22-25, 25-19, 25-15). Susret je odigran u zagrebačkom Domu odbojke Bojan Stranić pred 200-tinjak gledatelja. U ostalim susretima iz skupine E Švicarska je pobijedila Dansku 3-1, dok je Srbija bila bolja od Bjelorusije 3-0. Direktan plasman na Svjetsko prvenstvo izborit će pobjednici šest skupina, dok će svi drugoplasirani tvoriti novu skupinu iz koje će pobjednik izvaditi vizu za SP. Svjetsko prvenstvo će se održati od 10. do 30. srpnja 2018. u Italiji i Bugarskoj. Hrvatski odbojkaši dosad su sudjelovali samo na jednom svjetskom prvenstvu, 2002. u Argentini i osvojili su 19. mjesto.   REZULTATI: 1. kolo: Hrvatska - Norveška 3-1 (25-23, 22-25, 25-19, 25-15) Švicarska - Danska 3-1 (25-23, 19-25, 25-20, 25-18) Srbija - Bjelorusija 3-0 (25-17, 25-22, 25-15) 2. kolo - 25. svibnja Danska - Srbija Bjelorusija - Norveška Hrvatska - Švicarska 3. kolo - 26. svibnja Norveška - Danska Srbija - Švicarska Hrvatska - Bjelorusija 4. kolo - 27. svibnja Srbija - Norveška Danska - Hrvatska Švicarska - Bjelorusija 5. kolo - 28. svibnja Norveška - Švicarska Hrvatska - Srbija Bjelorusija - Danska