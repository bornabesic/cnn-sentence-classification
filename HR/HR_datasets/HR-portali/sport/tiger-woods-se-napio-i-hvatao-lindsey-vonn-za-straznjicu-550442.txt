Poznata skijašica Lindsey Vonn i poznati golfer Tiger Woods od ožujka ove godine su u vezi, a tek prekjučer su se prvi put pojavili zajedno u javnosti na nekom velikom skupu. Trenutačno najpoznatiji svjetski sportski par odlučio je doći na gala večer u njujorškom muzeju \"Metropolitan\", ali nije sve baš prošlo idealno. Naime,  Tiger je previše zavirio u čašicu te na kraju večeri osramotio svoju djevojku. Kako prenose američki mediji, na zabavi nakon službenog dijela večeri, golfer se popeo na pozornicu i izvodio plesne poteze koji su nasmijavali sve prisutne, a vrhunac je bio kad je pred svima uhvatio poznatu skijašicu za stražnjicu. Nakon toga, Vonn je odlučila da je najbolje da krenu kući, ali Woods joj je ubrzo nakon toga priuštio još jednu neugodnost - spotaknuo se i pao po stepenicama. Nakon toga, vidno šepajući je stigao do automobila i otišao kući.