Hrvatsku u petak na Maksimiru očekuje važna utakmica s Ukrajinom u kvalifikacijama za Svjetsko prvenstvo u Rusiji 2018. godine. Bit će to ogled dviju vodećih momčadi, a gosti vjeruju kako mogu iznenaditi izabranike Ante Čačića. No, Viktor Leonenko, legenda ukrajinskog nogometa (triput bio proglašen nogometašem godine) i bivši suigrač njihova izbornika, još edne legende - Andrija Ševčenka, smatra kako će Ukrajinci u Zagrebu - 'izgorjeti'. - Iskreno, ne razumijem Ševčenka. Najavio je kako će za reprezentaciju igrati samo oni koji su standardni u svojim klubovima, no sada vidimo da se ipak predomislio. Siguran sam da će pola ukrajinske reprezentacije izgorjeti protiv Hrvatske. Također, smatram da će u Zagrebu igrati ista momčad koja je igrala jesenas, a pridodan bi eventualno mogao biti Matvienko - naglašava Leonenko i dodaje: - Čudi me i to, što nije pozvao u momčad Yevhena Khacheridija. Kako to da nema mjesta za jednog od naših najboljih obrambenih igrača koji bi mogao zaustaviti Marija Mandžukića - pita se legendarni igrač kijevskog Dinama.  >>Marko Pjaca otkrio što misli o kritikama trenera Allegrija i minutaži koju dobiva u Juventusu >>Navijači opkolili Mandžukića, Rakitića, Modrića i ostale 