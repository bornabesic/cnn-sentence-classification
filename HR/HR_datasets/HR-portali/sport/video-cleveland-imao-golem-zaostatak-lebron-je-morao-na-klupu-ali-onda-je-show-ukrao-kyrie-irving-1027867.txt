Cleveland ne bi bio tu gdje je da u momačadi ima samo LeBrona Jamsea. Nakon što je James preselio na klupu terenom su zagospodarili Kevin Love i fantastični Kyrie Irving. Cleveland je poveo s 3:1 u finalnoj seriji doigravana Istočne konferencije protiv Bostona. Cavaliers je pobijedio s uvjerljivih 112:99, ali nije sve bilo baš tako jednostavnu tijekom utakmice. Sredinom druge četvrtine LeBron James zaradio je četvrtu osobnu, a na semaforu je data bilo 49:33 za Boston i činilo se da će Celtics ipak prebaciti ukupni skor u egal. Ipak, Cleveland ne bi bio tu gdje je da u momačadi ima samo LeBrona Jamsea. Nakon što je James preselio na klupu terenom su zagospodarili Kevin Love i fantastični Kyrie Irving. Irving je u trećoj dionici upisao čak 21 poena i praktički sam preokrenuo utakmicu. Kevin Love je upisao 17 poena na utakmici, ali upisao je i 17 skokova. Na kraju treće četvrtine Cleveland je imao sedam koševa prednosti, a do kraja se vratio u LeBron pa su uspjeli povesti 3:1 u seriji. James je nakon očajne partije u trećoj utakmici, ovu utakmicu završio s 34 poena na svom kontu, kao i s pet skokova i šest asistencija, ali prvo ime bio je Kyrie Irving koji je upisao 42 poena uz izvanredan šut 15/22 i to mu je najbolji rezultat u karijeri što se tiče doigravanja. Kod Bostona nitko nije upisao više od 19 poena, a toliko je imao Avery Bradley. Peta utakmica igra se u noći na petak u Bostonu, a Cavaliers treba samo još jednu pobjedu da dođe do finala NBA-a protiv Golden Statea.