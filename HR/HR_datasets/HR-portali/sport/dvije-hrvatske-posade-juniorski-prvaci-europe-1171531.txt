Jako dobre vijesti za budućnost hrvatskog veslanja stigle su iz njemačkog Krefelda, sa Europskog prvenstva za juniore. Čak dvije naše posade osvojile su naslov juniorskih prvaka Starog kontinenta. Uspjelo je to sjajnom ženskom kvartetu, četvercu bez kormilara, kojeg su činile Ivana i Josipa Jurković, Bruna Milinović i Izabela Krakić te muškom četvercu s kormilarom Lukom Balekom u sastavu Frane Filip Grma, Luka Gojanović-Rakić, Ivan-Ante Grgić i Fabio Ipša.