Monaco je ove sezone pokazao više, pokazali su da su ekipa koja se može nositi s klubovima puno zvučnijeg imena i momačadi. No, ono što su svi nekako pretpostavljali moglo bi se i dogoditi. Monaco je u napetoj završnici francuskog prvenstva ipak uzeo naslov ispred goropadnog PSG-a, ali zapravo su svojim nastupom u Ligi prvaka, odnosno plasmanom u polufinale, kupili srca velikog dijela nogometnih zaljubljenika. Imali su sve, flekisbilnu i modernu zadnju liniju, stamenu i organiziranu veznu liniju i brz, eksplozivan i učinkovit napad predvođen 18-godišnjim Kylianom Mbappeom. No, tu zapravo i nastaje problem. Naime, Monaco je do sada uglavnom služio nogometašima kao jedna od najvećih odskočnih dasaka u Europi, a ruski milijarder Dimiri Ribolovljev, vlasnik kluba, zaželio se trofeja, a opet svjestan je kako stoje stvari. Te se dvije klupske politike izravno kose jedna s drugom. Ne može se istovremeno graditi i rasprodavati momčad. OK, Portu to možda i uspijeva, ali dugoročno se vidi kako taj klub nema perspektivu postati ništa više od kluba koji želi dogurati najviše do četvrtfinala Lige prvaka. Monaco je ove sezone pokazao više, pokazali su da su ekipa koja se može nositi s klubovima puno zvučnijeg imena i momačadi. No, ono što su svi nekako pretpostavljali moglo bi se i dogoditi. Pred vrata kluba iz Kneževine već se neko vrijeme gomilaju bogati pomuđači, a potražnja je ogromna. Tiemoue Bakayoko, Bernardo Silva, Thomas Lemar, Fabinho, Sidibe, Radamel Falcao i naravno, Kylian Mbappe, nogometaši su koji bi ovoga ljeta mogli napustiti klub. “Ne možemo zadržati najbolje igrače ako oni žele napustiti klub”, kazao je vlasnik kluba ruski milijarder Dmitri Ribolovljev. Monaco nema financijskih problema i zbog toga si mogu priuštiti bolje ugovore igračima i možda ih mogu uvjeriti da će i sljedeće sezone imati jednake izazove. No, ostat će nemoćni pokucaju li Barca, Real i njima slični. “Nismo prisiljeni prodavati i nemamo problema s financijama, ali mi nismo Real ili Barcelona. Ne možemo mi držati igrače, ako oni žele ići niti ćemo ikoga u klubu držati protiv njegove volje. Takav vam je biznis, uvijek moraš pratiti trendove, a ako ideš protiv trendova uvijek ćeš izgubiti”, objasnio je Rus. Za sada bi Monaco mogao dobiti rekordno visoku odštetu, ako je vjerovati uglednim europskim medijima koji prenose kako se za mladog Mbappea nudi oko 120 milijuna eura. “Ne znam koliko Mbappe vrijedi, možda 100 milijuna eura ili više? O tome će odlučiti oni koji ga žele dovesti”, veli Ribolovljev. Bio je Monaco u sličnoj situaciju 2015. godine s Anthonyjem Martialom, tada također klincem kojeg je na kraju Manchester United doveo za gotovo 50 milijuna eura. “Nismo ga mogli zadržati, on je htio ići baš u United. Svatko od nas ima svoj put i ne možeš držati čovjeka protiv njegove volje”, kazao je Rus. No, nije Mbappe jedini za kojeg su počele sijevati ponude. Na meti su i veznjaci Bakayoko i Bernardo, a navodno bi obojica trebala preći u redovo novog prvaka Engleske, Chelseaja i to za oko 80 milijuna eura. Svi ti transferi itekako su realni, a nastavi li Ribolovljev ovako pričati do kraja ljeta mogao bi ostati bez cijele momčadi, u Monacu se očito treba samo treba pokucati i pitati ‘koliko tražite’?