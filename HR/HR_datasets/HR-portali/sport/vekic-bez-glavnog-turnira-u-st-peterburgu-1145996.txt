Hrvatska tenisačica Donna Vekić nije se uspjela kvalificirati u glavni ždrijeb WTA turnira u ruskom St. Peterburgu, nagradnog fonda 710.900 dolara, nakon što je u posljednjem kvalifikacijskom kolu bolja od nje sa 6-4, 5-7, 7-5 bila Belgijka Kirsten Flipkens. Hrvatska će, ipak, imati predstavnicu u glavnom turniru. Ana Konjuh je imala izravan ulaz u glavni ždrijeb i za suparnicu u prvom kolu dobila je Rumunjku Monicu Niculescu koja se nalazi na 35. mjestu pojedinačne WTA ljestvice, četiri pozicije ispred naše tenisačice. Pobjednica tog dvoboja u 2. kolu će igrati protiv 1. nositeljice turnira, Rumunjke Simone Halep, koja je slobodna u prvom kolu. Konjuh i Niculescu će svoj meč igrati u utorak.