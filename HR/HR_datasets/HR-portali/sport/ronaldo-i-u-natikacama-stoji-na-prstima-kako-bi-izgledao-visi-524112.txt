Nismo ga previše vidjeli na Calderonu, a gotovo da se nije primijetio ni u svlačionici. Zapravo, da nije iskoristio svoj zaštitni znak i stao na prste, što radi uoči svake utakmice na grupnoj fotki, možda ga ne bismo ni vidjeli. VAMOS EQUIPO👌👍 Objavu dijeli Cristiano Ronaldo (@cristiano) Svi 10, 2017 u 2:03 PDT Cristiano Ronaldo visok je 185 centimetara, ali na gotovo svakoj fotografiji na kojoj pozira sa suigračima, stoji na prstima kako bi izgledao viši. Karim Benzema, koji je valjao Atleticove igrače po travi u uzvratu, viši je od Ronalda dva centimetra, ali ako pogledate fotografiju ispod, to ne stoji. Zapravo, stoji, ali na prstima.  Ronaldo je igrao cijelu utakmicu na Calderonu, nije zabio i stigao Messija koji je na 11 golova, no još ima šanse. Ako Juventusu zabije dva, prestići će najvećeg rivala što je uoči Bayerna bilo gotovo nezamislivo. Ronaldo je bio na dva gola, no Bavarcima i Atleticu u prvoj utakmici zabio je osam golova iz 12 udarac u okvir! Ovo su samo neki od rekorda koje Ronaldo drži u Europi. Zabio je najviše golova u Ligi prvaka i europskim kupovima (103), ima najviše asistencije (30), hat-trickova (7), golova koje je zabio u gostima (49), golova u nokaut fazi (52) i najviše je sezona bio najbolji strijelac (pet puta). Realu protiv Atletica nije ni trebao raspucani Ronaldo jer i minimalni poraz odveo je 'kraljeve' u finale Lige prvaka s Juventusom. A tamo će loviti povijest i pokušati prvi put obraniti krunu u ovom natjecanju. S ovakvim Ronaldom, koji se probudio u pravo vrijeme, kruna je na putu u Madrid. No imat će i Juve nešto reći o tome... 