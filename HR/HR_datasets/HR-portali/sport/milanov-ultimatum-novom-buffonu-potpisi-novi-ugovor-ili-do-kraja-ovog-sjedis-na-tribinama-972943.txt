Foto: Getty Images / Guliver Image NAJBOLJI mladi golman svijeta, 18-godišnji Gianluigi Donnarumma, dobio je ultimatum njegovog matičnog kluba. Svi vodeći talijanski sportski listovi na naslovnicama subotnjih izdanja donose da je Milan ucijenio nasljednika njegovog imenjaka Buffona, da će kao ne potpiše novi ugovor koji mu nude Rossoneri, onaj aktualni prosjediti do kraja, točnije ljeta 2018. na tribinama. Problem s malim Gigijem je dvojak; s obzirom da je važeći ugovor potpisao kao maloljetnik, taj nije mogao trajati dulje nego do lipnja 2018. i po tom stipendijskom ugovoru zarađuje godišnje minimalnih 250 tisuća eura. Što je još važnije, oko njegovog novog ugovora, prvog "punoljetničkog" Milan pregovara s njegovim menadžerom, ovim "gospodinom": Mino Raiola zastupa Ibrahimovića i Pogbu, a poznat je a kao jedan od najtežih pregovarača u menadžerskom (polu)svijetu i ne prihvaća između tri i tri pol milijuna eura, koliko Milan novim ugovorom nudim Donnarummi. Ovakav zastoj u pregovorima jedva je dočekao Manchester City, koji prema pisanju talijanskih medija, čeka s ponudom od 70 milijuna eura kako bi otkupio Donnarummu godinu dana prije kraja njegovog ugovora s Milanom. Rossonerima bi taj transfer donio ogroman profit s obzirom da je mladi golman ponikao u klubu, ali novi kineski vlasnici žele zadržati "domaćeg dečka" i ljubimca navijača.