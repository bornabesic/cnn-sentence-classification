Foto: Hina "NOGOMETNI OSCAR", nagrada za najboljeg hrvatskog nogometaša, odlazi u povijest. Američka Akademija filmskih umjetnosti i znanosti koja dodjeljuje filmskog Oscara, po kojem je dakako nagrada Hrvatske udruge Nogometni sindikat dobila ime, pismom je iz Los Angelesa zabranila da se ime Oscar koristi u nazivu hrvatske nogometaške nagrade. HUNS je tako nakon četiri godine morao promijeniti ime nagrade u "Trofej nogometaš", kako se zove kipić koji je od pokretanja nagrade do danas, svake godine osvojio Luka Modrić, a najveći je favorit da je uzme i peti put, odnosno prvi put pod novim imenom.  "Trofej nogometaš" bit će dodijeljen na gala večeri 8. lipnja, a tom prilikom bit će proglašen i najbolji igrači i momčad Prve HNL u izboru svih igrača prvoligaških klubova. Birali su i najboljeg igrača do 21. godine, najboljeg trenera i suca.