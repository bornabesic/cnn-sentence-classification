Nakon što je Barcelona pobijedila Sevillu s 3:0, Realu je pobjeda protiv Leganesa u 30. kolu Primere postala imperativ da zadrži bodovnu prednost na ljestvici. Zinedine Zidane odlučio je odmoriti glavne zvijezde pa na popisu uopće nisu bili Cristiano Ronaldo, Gareth Bale i Toni Kroos, a Karim Benzema i Luka Modrić započeli su na klupi. No, i takav sastav reala utakmicu je započeo furiozno i već nakon 23 minute vodio je 3:0. Prvi gol u 15. minuti zabio je James, u 18. je povisio Morata, a isti igrač zabio je i za 3:0. Za taj mu je gol sjajno asistirao Mateo Kovačić koji je započeo susret od prve minute. No, gosti su se pribrali i uspjeli vratiti u utakmicu. U 32. minuti Gabriel je smanjio na 1:3,a samo dvije minute kasnije zabio je i Luciano, što je izazvalo paniku u redovima Reala koji je jedva dočekao predah. Nastavak susreta opet je bio u dominaciji Reala koji je već u 49. minuti poveo 4:2. Nakon ubačaja Jamesa, Mantovani je postigao autogol. Nakon toga ritam susreta je pao, a najbolju priliku u drugom poluvremenu imao je Lucas Vazquez koji je u 88. minuti sjajno prošao, ali mu je onda i idealnoj situaciji vratar domaće momčadi odlično obranio. Mateo Kovačić odigrao je solidnu utakmicu u kojoj je asistirao, a s travnjaka je izašao u 81. minuti kada je umjesto njega ušao Modrić. Real je i dalje na prvom mjestu, ima dva boda više od Barcelone i utakmicu manje. >>Barcelona slomila Sevillu u samo osam minuta, Luis Suarez zabio škaricama 