Bojan Bogdanović bio je solidan sa 12 pogodaka u još jednom porazu Brooklyn Netsa koje su sinoć sa 116:111 pobijedili New York Knickse, dok je Mario Hezonja zabio dva koša za Orlando Magic koji je svladao New Orleans Pelicanse sa 114:111 u pripremnim utakmicama uoči početka NBA lige. Bogdanović je na terenu proveo 22:48 minuta i osim 12 koševa ubilježio je i dva skoka. Najučinkovitiji kod Brooklyna, kojem je to peti poraz u šest utakmica u predsezoni, bio je Jeremy Lin sa 24 pogotka. New York Knickse predvodio je Carmelo Anthony koji je zabio 21 koš.  Hezonja je odigrao 18:19 minuta i uz dva koša upisao je i dvije asistencije. Evan Fournier sa 24 pogotka i Serge Ibaka sa 18 bili su najučinkovitiji u redovima Orlanda kojem je to druga pobjeda u sedam predsezonskih utakmica. Anthony Davis je za Pelicanse zabio 33 koša. Sinoć su još igrali Maimi Heat i Charlotte Hornets, a sa 96:88 bolji su bili košarkaši Charlotte. >> Debakl Orlanda, Hezonja i Rudež imali očajnu šutersku večer 