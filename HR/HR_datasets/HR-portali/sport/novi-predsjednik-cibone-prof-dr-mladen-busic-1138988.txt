U danima kada je ostala bez dvojice nadarenih igrača - Ante Žižić već je u dresu Darüşşafake, a Žan Mark Šiško zatražio je raskid ugovora - Cibona je dobila novog predsjednika. Na jučerašnjoj Skupštini kluba odlučeno je da to bude prof.dr.sc. Mladen Bušić, vrhunski okulist, ali i ravnatelj Kliničkog bolničkog centra “Sveti Duh”. Dogodilo se to nakon ostavke dosadašnjeg predsjednika Upravnog odbora Aleksandra Petrovića, a dan prije velikog regionalnog derbija s Partizanom (19 sati) u koji Cibona ulazi hendikepirana. Baš kao i Žižiću, menadžer Slovencu Šišku također je Miško Ražnatović, a gle slučajnosti, on je menadžer i Partizanovu treneru Aleksandru Džikiću.  >> Andrija Žižić: Moj brat Ante iz Cibone odlazi čista obraza 