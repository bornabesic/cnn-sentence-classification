Foto: Getty Images/Guliver Image ISKUSNI nogometni stručnjak David Moyes (54) podnio je ostavku na dužnost menadžera Sunderlanda nakon što je ove sezone s klubom sa sjeveroistoka Engleske zauzeo posljednje mjesto u Premier ligi. "Želio bih se zahvaliti predsjedniku Ellisu Shortu i upravi što su mi omogućili voditi Sunderland kao i navijačima koji su uvijek strastveno podržavali klub. Mom nasljedniku i igračima želim svu sreću u borbi za povratak u Premier ligu", objavio je Moyes. Prema pisanju engleskih medija, Moyes se odrekao odštete od 3 milijuna funti za raskid ugovora s dosadašnjim klubom.