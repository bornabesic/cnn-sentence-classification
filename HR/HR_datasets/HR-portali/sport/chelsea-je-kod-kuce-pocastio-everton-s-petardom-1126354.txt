U posljednjoj subotnjoj utakmici 11. kola Premier lige Chelsea je kod kuće dobio Everton sa 5:0, te je privremeno zasjeo na vrh prvenstvene ljestvice.  Dva gola zabio je Eden Hazard (19, 56), a po jedan Marcos Alonso (20), Diego Costa (42) i Pedro (65). Nakon impresivne pobjede protiv Barcelone u Ligi prvaka prije četiri dana, Manchester City je u 11. kolu Premier lige na svom terenu neočekivano remizirao (1:1) protiv novaka u ligi Middlesbrougha. City je poveo golom Sergija Aguera u 43. minuti, a u sudačkoj nadoknadi izjedanačujući pogodak za Middlesbrough zabio je Marten de Roon (90+1).                                        Bilićev West Ham je na svom stadionu igrao 1:1 protiv Stokea. Najbolji strijelac čekićara Michail Antonio, koji po potrebi igra na desnom krilu ili desnog braniča, u 65. minuti doveo je u vodstvo domaćine. Stoke je uspio izjednačiti u 75. minuti, nakon pogreške vratara Adriana strijelac je bio Bojan Krkić.  Iako je pola sata imao igrača manje, posljednjeplasirani Sunderland upisao je prvu pobjedu u sezoni, svladavši u gostima Bournemouth sa 2-1. Pobjednički gol zabio je Jermain Defoe u 74. minuti iz penala.  U nedjelju u derbiju kola Arsenal dočekuje Tottenham, dok Liverpool igra protiv Watforda. 