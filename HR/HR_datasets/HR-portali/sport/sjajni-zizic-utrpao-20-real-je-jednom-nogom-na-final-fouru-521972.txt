Svoju vjerojatno najbolju utakmicu u Euroligi odigrao je Ante Žižić. Hrvatski centar predvodio je svoju Darušafaku u porazu protiv Real Madrida 88-81 u Istanbulu. Real je tako opet poveo u seriji i sada je 2-1 za Španjolce. Španjolska je momčad tijekom susreta imala i 19 koševa prednosti, uoči posljednje četvrtine je vodila 12 razlike, ali se Darušafaka u završnim minutama uspjela približiti. Pa ipak, to nije bilo dovoljno za slavlje i Real će za dva dana imati priliku zaključiti seriju u Istanbulu i plasirati se na Final Four. Najbolji u redovima Darušafake bio je Ante Žižić s 20 poena, jednom asistencijom i pet skokova. Imao je šut iz igre 7/8 te 6/7 slobodna bacanja za 28:07 minuta provedenih na parketu. Real je do pobjede predvodio sjajni Jaycee Carroll s 21 poenom, koji je za 20:44 minuta na parketu pogodio 5/8 trica dok je Gustavo Ayon ubacio 18 koševa (8/13 za dva, slobodna bacanja 2/2) uz devet skokova. 