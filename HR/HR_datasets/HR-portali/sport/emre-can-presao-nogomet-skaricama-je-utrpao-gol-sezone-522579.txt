Liverpool i Dejan Lovren u velikoj su borbi za plasman u Ligu prvaka za sljedeću sezonu, a večeras su pobijedili Watford 1-0 neviđenom golčinom veznjaka Emrea Cana. Taj je gol je pao u drugoj minuti sudačke nadoknade prvog poluvremena i bila je to lijepa utjeha za goste nakon što im se u 13. minuti utakmice ozlijedio ponajbolji igrač Phillipe Coutinho. Can je zabio golčinu škaricama na lijepu asistenciju Lucasa Leive, a ovaj gol itekako kandidira za najbolji gol sezone. Bio je to peti gol u sezoni Nijemca. Pogledajte i uvjerite se! Naš stoper Dejan Lovren odigrao je svih 90 minuta u pobjedi svoje momčadi koja sanja o trećem mjestu, odnosno plasmanu u Ligu prvaka. Imali su i sreće budući da je u zadnjim sekundama Sebastian Prodl zatresao prečku! Ipak, pobjedu 'redsima' donio je sjajni Can golom koji je oduševio i slavnog Garyja Linekera. 