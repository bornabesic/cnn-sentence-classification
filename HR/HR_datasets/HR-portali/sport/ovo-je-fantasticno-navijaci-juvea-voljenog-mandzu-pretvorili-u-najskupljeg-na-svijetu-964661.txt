Foto: Twitter JUVENTUS - BARCELONA 0:0 u uzvratnoj utakmici četvrtfinala Lige prvaka. Juve je prošao u polufinale jer je u prvoj utakmici pobijedio 3:0. Talijanski mediji oduševljeni su nevjerojatnom snagom, izdržljivošću, požrtvovnošću i nesebičnošću Marija Mandžukića na objema utakmicama, u kojima je talijanski prvak deklasirao španjolskog i izborio polufinale LP-a, a njihovo mišljenje dijele i navijači Juventusa. Navijači im se pridružuju u odama Mandžukiću na društvenim mrežama. Isto ono što su radili za vrijeme i nakon prve utakmice, ponavljaju i danas, zadivljeni psihofizičkim performansama napadača koji se potpuno podredio momčadi i igra što god treba, a najčešće je lijevo krilo i bek. Među brojnim hvalospjevima ističe se uradak navijača koji je Mandžukića "pocrnio", odnosno napravio njega i kombinaciju Paula Pogbe, veznjaka kojeg je prošlog ljeta prodao Manchester Unitedu za rekordno visoku odštetu od 105 milijuna eura. S obzirom na to da je godinu ranije Mandžukić kupljen za 20 milijuna eura odštete Atleticu, računica je jasna: Juve je na napadača koji je ujedno savršena zamjena za prodanog veznjaka, potrošio tek petinu iznosa dobivenog od Pogbe. Koliko se taj posao isplatio, govorio i natpis na montaži i ispod nje: "Paul, gledaj ga i uči. On radi ono što si ti trebao." Ostali navijači Juventusa također ne štede pohvale na račun voljenog hrvatskog borca: "Mandžukić na lijevom krilu je MVP obiju utakmica četvrtfinala": "Hvala Allegriju što je imao nos i promijenio taktiku u 4-2-3-1 s Mandžukićem na lijevom krilu": "U momčadi od čelika, s najboljom obranom na svijetu, Mandžukić je po cijelom terenu": "Ako igra protiv tvog kluba, ne podnosiš ga, ako je u tvom klubu, obožavaš ga. Mandžukićevo žrtvovanje za momčad i prljavi poslovi koje obavlja donose pobjede": "Ako je Eto'o kod Mourinha bio lijevi bek, onda je Mandžukić kod Allegrija golman": "Nastojim shvatiti koje je Mandžukićevo mjesto na terenu": "Postoji li išta što Mandžukić ne radi. Ovaj lik je posvuda": "Majko mila, koliko prljavog posla obavlja ovaj Mandžukić"": U idućem izdanju Fantasy Footballa kupit ću Mandžukića, ali kao napadača: Mandžukić radi isto što i Eto'o: Mandžukić kao Butthead: Juventus, sastavljen od otpadaka Cuadrada, Higuaina, Khedire, Danija Alvesa, Mandžukića, naučio je kako parkirati bus.