Kako je ključni svjedok ostao bez Eura? Da li je stoper Liverpoola iz reprezentacije udaljen zbog svoje uloge u USKOK-ovoj istrazi protiv Mamića? Novi Max! od subote, 16. travnja otkriva pozadinu priču zbog čega je izbornik Čačić olako iz sastava za Euro otpisao najboljeg hrvatskog stopera, novog junaka Liverpoola Dejana Lovrena. U naizgled ishitrenoj reakciji zaboravilo se da su Lovren i Luka Modrić krunski svjedoci u postupku protiv braće Mamić, jer su obojica sa svojih računa podizali milijunske iznose koje im je uplaćivao Dinamo, a oni su ih davali obitelji Mamić. Ne treba zaboraviti da su Modrić i Lovren dali svoje iskaze USKOK-u, a na temelju tih iskaza, onome što su priznali pred istražiteljima odlučit će se hoće li ostati svjedoci koje se neće kazneno goniti ili mogu postati i – optuženici. Lovren je konkretno uključen u slučaj iz 2011. godine kada je Dinamo odobrio pozajmicu od 4,4 milijuna eura Zoranu Mamiću. Lovren je imao potpisan Zapisnik o raskidu ugovora kojim je potvrdio da nema nikakvih potraživanja prema Dinamu, no ipak mu je isplaćeno gotovo 26 milijuna kuna na ime navodnih potraživanja iz njegova transfera u Lyon. Lovren je, prema USKOK-ovim saznanjima, dobiveni novac proslijedio Zoranu Mamiću koji je njime vratio svoju 'pozajmicu' Dinamu i zadržao kojih dva milijuna kuna... Prema USKOK-u, Dinamo je pritom oštećen za 36 milijuna kuna, a oštećen je i državni proračun za više od 12 milijuna kuna. Lovrenov iskaz je tu od ključne važnosti, kako za Mamiće, tako i za njega. Postupci njega i izbornika Čačića u novoj aferi u reprezentaciji očito nisu bili samo plod nervoze i nepromišljenosti... U novom Maxu i Duje Čop, napadač Malage, proziva Antu Čačića: – Izborniče, mjesto mi je na Euru u Francuskoj! Zaslužio sam poziv igrama u Španjolskoj! Mjestu među vatrenima za Francusku nada se još jedan dinamovac, najskuplje pojačanje u HNL-u u povijesti, Marko Rog. – Nastup u Francuskoj je moj san.... – poručuje i Rog izborniku. Novi Max! otkriva i senzaciju iz Sigeta – Hrvatski dragovoljac dovodi prekaljenog Ivicu Olića da karijeru završi u crno-plavom dresu. Prvi kontakti su uspostavljeni, Dragovoljac vjeruje u novi veliki uzlet, kao u danima kad su njegove boje branili Blaž Slišković ili Robert Prosinečki. Novi Max donosi ekskluzivni intervju s legendarnim Il Capitanom, vječnim Javierom Zanettijem iz Intera koji je Hrvatsku i te kako upoznao kroz Bobana, Šimića, Kovačića, Brozovića, Perišića... Zanetti kaže za Max!: "Ovaj Euro obilježit će Luka Modrić!" Ekskluzivno za Max! govori i veteran UFC-a, Amerikanac Josh Barnett. I on je itekako zapamtio jednog Hrvata: – Mirko Filipović čak me triput pošteno izmlatio... Dvostruki zlatni olimpijac, veliki riječki vratar Valter Matošević, sada trener vratara u rukometnoj reprezentaciji, kategorički tvrdi za Max: – Ivan Stevanović sada je prvi golman svijeta, od njega nitko nije bolji.... Samo uz Max! još možete nabaviti ulaznice za rukometni spektakl PPD Zagreb – PSG u Areni, 23. travnja. Sve ulaznice već su rasprodane... >>'Već smo pomalo zaboravili koliko veliku ulogu Lovren ima u postupku protiv braće Mamić' 