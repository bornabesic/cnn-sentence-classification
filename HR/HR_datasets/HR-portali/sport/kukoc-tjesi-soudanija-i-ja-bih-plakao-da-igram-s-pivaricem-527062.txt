Soudanijeve suze obišle su Hrvatsku. Dinamov Alžirac sjeo je na travu nakon poraza od Rijeke u finalu Kupa u kojem je Dinamo prvi put nakon 2005. ostao i bez Kupa i bez prvenstva. Vešovićeva djevojka nije bila impresionirana. Alžircu je dvaput poručila da je go***, 'čestitkama' se pridružio i mladi igrač Rijeke simptomatičnog prezimena Mulac koji je Soudaniju opsovao majku, a javio se i Tonći Kukoč, samoprozvani najbolji lijevi bek Hrvatske od Jarnija. - Kralju, razumijem te. Plakao bih i ja da igram s Pivarićem. Glavu gore - napisao je u komentaru ispod Soudanijeve fotografije bivši igrač Hajduka koji je nedavno sa Zrinjskim osvojio naslov u Bosni i Hercegovini.  Soudani je tako, ni kriv ni dužan, postao predmet sprdnje i uvreda. Kukoč, koji je dobio 10.000 kuna kazne zbog majice 'HNS Mafia' i koji je rekao da golove kakve zabija Leovac on daje s narančama, proteklih sezona ismijavao je konkurenciju u HNL-u smatrajući da je za klasu bolji od svih. Najviše se sprdao s Dinamom, ali i s Hajdukom koji ga je otpisao pa se usporedio s Modrićem i Bobanom koje Hajdukova struka također nije prepoznala kao talente. Niki Kovaču, dok je ovaj bio izbornik, poručio je da mu je bolje da ga pozove u reprezentaciju inače će igrati za Bugarsku i tamo probijati bokove kao nekad Jarni...