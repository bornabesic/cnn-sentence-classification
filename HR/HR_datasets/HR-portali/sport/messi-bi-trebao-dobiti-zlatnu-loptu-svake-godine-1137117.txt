Predsjednik španjolskog velikana Barcelone Josep Maria Bartomeu izjavio je kako bi zvijezda njegovog kluba, Argentinac Lionel Messi trebao osvojiti "Zlatnu loptu" svake godine i to iz razloga što je on najbolji nogometaš svih vremena.   "Zlatna lopta bi trebala pripasti Messiju svake godine jer je on najbolji igrač u povijesti nogometa. Ima još dobrih igrača, ali Messi je nedvojbeno broj jedan", kazao je Bartomeu. Prošloga je tjedna "Zlatnu loptu" za ovu godinu dobio napadač Real Madrida Portugalac Cristiano Ronaldo kojemu je to četvrta ovakva nagrada u karijeri, dok ih Messi ima pet. Posljednji igrač koji je osvojio "Zlatnu loptu" prije ere Messi-Ronaldo bio je Brazilac Kaka 2007. godine. 