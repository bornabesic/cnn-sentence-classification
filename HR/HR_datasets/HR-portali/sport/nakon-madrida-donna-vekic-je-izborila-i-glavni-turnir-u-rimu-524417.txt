Hrvatska tenisačica Donna Vekić izborila je nastup u glavnom ždrijebu WTA Premier turnira u Rimu. Ona je u posljednjem, 2. kolu kvalifikacija svladala Japanku Nao Hibino sa 6-3, 6-3.  Vekić će u 1. kolu za suparnicu imati Francuskinju Caroline Garciju. Na turniru u Rimu igrat će i Mirjana Lučić-Baroni koja za suparnicu u 1. kolu ima Čehinju Lucie Šafarovu. Na ATP "masters 1000" turniru u Madridu igrat će dvojica hrvatskih igrača, Marin Čilić koji je slobodan u 1. kolu i Ivo Karlović koji će igrati protiv Nijemca Tommyja Haasa. 