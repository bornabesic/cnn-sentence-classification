Nijemac Dimitrij Ovčarovi i Kineskinja sa španjolskom putovnicom Shen Yanfei pobjednici su europskog stolnoteniskog TOP 16 koji je održan u portugalskom Gondomaru. Aktualni europski prvak i peti igrač svijeta je u finalu pobijedio iznenađenje turnira Portugalca Joaoa Monteira 4-2. Treće mjesto je osvojio Rus Aleksander Šibajev, a četvrti je bio Šveđanin Kristian Karlsson. U Portugalu je nastupio i najbolji hrvatski stolnotenisač Andrej Gaćina, no odustao je zbog ozljede. Gaćina je u prvom susretu pobijedio Rusa Šibajeva 3-1, u drugom meču je izgubio od Portugalca Apolonija 1-3, a treći meč protiv Nijemca Filusa je predao zbog ozljede. Kod djevojaka slavila je Kineskinja sa španjolskom putovnicom Shen Yanfei koja je u finalu pobijedila Kineskinju s turskom putovnicom Hu Melek 4-1. Treće mjesto je osvojila Kineskinja koja nastupa za Austriju Liu Jia nakon što je u 'malom finalu' porazila europsku prvakinju Rumunjku Elizabetu Samaru sa 4-1. >> Gaćina počeo pobjedom, a onda se ozlijedio 