MATEO KOVAČIĆ nastupom za Real u pobjedi nad Sevillom (4:1) u 37. kolu La Lige, uspio je što i samo još trojica hrvatskih nogometaša. Mladom (23) veznjaku to je bio 50. prvenstveni nastup za najbolji klub na svijetu, a toliko i više nastupa za Real od njegovih sunarodnjaka imaju još samo Robert Prosinečki (55), Davor Šuker (86) i Luka Modrić (137). Kovačić je u Real došao u ljeto 2015. iz Intera, uz odštetu od 30 milijuna eura, a u svakoj od dviju sezona upisao je po 25 nastupa u La Ligi. Ove ima još dvije utakmice kako bi povećao brojku, odnosno približiti se Prosinečkom koji je za Real igrao kada se Kovačić rodio, u proljeće 1994.