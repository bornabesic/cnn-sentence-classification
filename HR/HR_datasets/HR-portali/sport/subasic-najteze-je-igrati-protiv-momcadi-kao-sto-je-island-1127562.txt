Nacionalna selekcija Islanda dolazi u Zagreb na krilima velikog uspjeha na Europskom prvenstvu u Francuskoj i plasmana u četvrtfinale, a hrvatski vratar Danijel Subašić osvrnuo se na komentare da pogotke zabijaju uglavnom nakon protivničkih pogrešaka.  - Nije bitno kako Islanđani zabijaju, bitno je da igraju dobro i zabijaju. Svi stanu iza lopte, kompaktni su, a protiv takvih je najteže igrati. Čekaju protunapad, dobri su u prekidima i neće biti lako. Igramo bez publike, no ključno je da budemo pravi, da damo sve od sebe, što i činimo od samog početka ovih kvalifikacija - rekao je Subašić. Hrvatska će pobjedom pokušati napraviti novi korak prema osvajanju prvog mjesta i plasmanu na Svjetsko prvenstvo u Rusiji 2018. godine. - Nadam se da neću imati puno posla protiv Islanda, ali na EP-u su dokazali da su kvalitetan sastav. Nisu možda atraktivni, no poštujemo ih. Ipak, vjerujem da imamo kvalitetu probiti njihov blok. Naš je cilj pobjeda i moramo uzeti sva tri boda - zaključio je Danijel Subašić. >> Tjednik Max! i sport Večernjeg lista pratite i na Facebooku >> Imamo bolje liječnike nego u Realu, Juventusu, Barceloni... 