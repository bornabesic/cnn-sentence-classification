NAKON što je mali Rudeš uveo u Prvu HNL, Igor Bišćan preko noći prometnuo se u hit trenera. Senzacionalan rezultat postignut s Rudešom izašao je izvan granica Hrvatske i izazvao interes u regiji. Tako slovenski portal Nogomania piše kako Milan Mandarić, vlasnik ljubljanske Olimpije i nekoć prvi čovjek Portsmoutha koji je uveo u Premiership želi Bišćana, čiji je fan još od vremena kad je Igor igrao u Liverpoolu.  Olimpija je druga u prvenstvu Slovenije, a preko prvaka Maribora izborila je finale Kupa, no kako pišu Slovenci, Mandarić prvog trenera Safeta Hadžića ne vidi kao dugotrajno rješenje na klupi Zmajčeka. Tko zna koliko u tome ima istine i bit će zanimljivo čuti što o svemu kaže bivši hrvatski reprezentativac i prvak Europe s Redsima.