U derbiju 36. kola engleskog nogometnog prvenstva Arsenal je pobijedio Manchester United 2:0 i ostao u utrci za plasman u Ligu prvaka. Topnici su pitanje pobjednika riješili između 54. i 57. minute postigavši dva gola, a strijelci su bili Granit Xhaka (54) i Danny Welbeck (57).      U prvom današnjem susretu Liverpool je na svom travnjaku odigrao skromnih 0:0 protiv Southamptona. Liverpool je u 66. minuti imao kazneni udarac, ali je Fraser Forster obranio udarac Jamesa Milnera. Dejan Lovren je odigrao cijeli susret za redse, a u 89. minuti je zaradio žuti karton. Na ljestvici vodi Chelsea s 81 bodom i dvije utakmice manje, Tottenham je drugi sa 77 bodova i utakmicom manje, a Liverpool je treći sa 70 bodova. Slijede Manchester City (69), Manchester United (65) i Arsenal (63). 