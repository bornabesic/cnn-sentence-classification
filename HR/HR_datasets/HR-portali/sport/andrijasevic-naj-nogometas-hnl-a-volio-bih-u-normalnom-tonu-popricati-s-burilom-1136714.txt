Franko Andrijašević najbolji je igrač MAXtv Prve lige za 2016. godinu u izboru tportala. U ovom zanimljivom izboru najboljeg igrača domaće lige biraju kapetani svih deset hrvatskih prvoligaša, a po četvrti put u nizu nagrada odlazi u ruke nekom nogometašu Rijeke. Posljednjih godina ovu su nagradu uzimali Leon Benko, Andrej Kramarić i Marin Tomasov... Veznjak Rijeke na koncu je skupio 54 boda, četiri više od drugoplasiranog El Arbi Hilal Soudanija. Trećeplasirani je bio još jedan igrač Rijeke - Stefan Ristovski (30 bodova). O ozbiljnosti ovog izbora najbolje govori podatak kako su u prošlosti ovu nagradu osvajali Niko Kranjčar, Eduardo da Silva, Luka Modrić, Mario Mandžukić, Sammir, Andrej Kramarić, dok je prošle sezone slavio Marin Tomasov... "Velika je čast igrati za reprezentaciju, nema većeg od toga. Ako dobijem taj poziv za Kinu bit ću presretan" kazao je Franko Andrijašević, pa nastavio: "Smatram da je moj nogometni put morao biti takav, sada se odlično osjećam i hvala Bogu igram dobro. Najveće zasluge za to idu ljudima iz Rijeke, od prvog se trenutka super osjećam na Rujevici." Konačni redoslijed: Andrijašević (Rijeka) 54, Soudani (Dinamo) 50, Ristovski (Rijeka) 30, Ćorić (Dinamo) 24, Gavranović (Rijeka), Mitrović (Rijeka) 16, Vešović (Rijeka) 12, Bradarić (Rijeka), Futacs (Hajduk), Kalinić (Rijeka), Perošević (Osijek), Pivarić (Dinamo) 10, Benković (Dinamo), Grezda (Lokomotiva), Gorgon (Rijeka) 8, Fernandes (Dinamo), Kožulj (Hajduk) 6, Maleš (Rijeka) 4, Filipović (Inter), Majer (Lokomotiva), Pešić (Split), Šitum (Dinamo) 2... >>Viš pročitajte na portalu Goal.com. 