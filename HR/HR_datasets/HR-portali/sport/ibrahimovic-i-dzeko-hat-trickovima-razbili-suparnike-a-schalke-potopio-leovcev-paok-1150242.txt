U prvom susretu 16-ine finala Europske lige Manchester United je na Old Traffordu pobijedio St. Etienne 3-0, Roma je na gostovanju razbila Villarreal 4-0, a gostujuće pobjede ostvarili su i Schalke, te Bešiktaš. Sva tri gola u pobjedi 'Crvenih vragova' zabio je Zlatan Ibrahimović (15, 75, 88-11m). Ibrahimović je stigao do brojke od 17 postignutih golova u susretima protiv St. Etiennea koji je tako postao najveća 'žrtva' švedskog napadača. Ibrahimovic naime, niti jednom klubu u karijeri nije zabio više golova.   Dvoboj na Old Traffordu obilježio je i okršaj braće Pogba. Daleko poznatiji 23-godišnji Paul nosi dres Uniteda, dok je tri godine stariji Florentin člana francuskog kluba. Braća su odrasla u Roissy-en-Brieu, predgrađu Pariza. Florentin je vrlo rano preselio u Celtu Vigo, a potom se vratio u Sedan, da bi prije pet godine stigao u St Etienne. Paul je igrao za Le Havre, a zatim preselio u Manchester United. 'Crvene vragove' je napustio 2012. otišavši u Juventus, ali se na Old Trafford vratio prošle godine. Paul i Florentin imaju još jednog brata. Florentinova blizanca Mathiasa koji igra za Spartu Rotterdam. Roma je na El Madrigalu 'razbila' Villarreal 4-0, a najbolji igrač utakmice bio je Edin Džeko koji je postao vodeći strijelac ovog natjecanja s osam golova. Vodeći pogodak je postigao Emerson Palmieri (32), a zatim je BiH napadač postigao tri gola (65, 79, 86).   Schalke je u Solunu slavio 3-0 protiv PAOK-a. Golove za njemački sastav zabili su Guido Burgstaller (27), Max Meyer (82) i Klaas-Jan Huntelaar (89). Marin Leovac je igrao cijeli susret za PAOK, a u 34. minuti je dobio žuti karton. Gostujuću pobjedu je upisao i Bešiktaš pobijedivši Hapoel Beer-Shevu 3-1. Gosti su poveli u 42. minuti autogolom Williama Soaresa, no dvije minute kasnije izjednačio je Elynaiv Barda. Pobjedu turskom sastavu donijeli su Cenk Tosu u 60. minuti, te Atiba Hutchinson u 90. minuti. Za Bešiktaš je cijeli susret igrao Matej Mitrović. Anderlecht je pobijedio Zenit 2-0, a oba gola zabio je Frank Acheampong (5, 31). Uzvratni susreti su 23. veljače. >>Sjajna večer Hrvata: Kalinićev Gent šokirao Tottenham! Srna slavio sa Šahtarom, a N. Kalinić i Badelj s Fiorentinom 