Ispričavam se svima za moj jučerašnji ispad, žao mi je zbog toga. Međutim, nisam zaslužio da me vrijeđaju nakon 50 utakmica i 30 golova, rekao je za Klix.ba Ivan Lendrić koji je sezonu završio kao prvi strijelac Premijer lige s 19 golova.  No, oproštaj od Željezničara nije bio lijep jer je ispraćen uvredama navijača. - Nekolicina navijača me uspjela isprovocirati jer su mi tijekom cijele utakmice psovali ustašku majku. Neka se zapitaju jesam li to zaslužio. Bila je to ujedno Lendrićeva posljednja utakmica za plave s Grbavice. - Odigrao sam posljednju utakmicu za Želju, ponosan sam na sebe i svoje suigrače. Hvala svima, posebno njima, zajedno smo napravili ove rezultate. Prvi sam strijelac, to bez svojih suigrača ne bih mogao ostvariti. Hvala i navijačima koji su nas bodrili tijekom cijele sezone pa i kad je bilo najteže. Novi klub Lendrić ne želi još otkriti. - Što se tiče novog kluba, zasad nemam što reći, sve će se znati na vrijeme.