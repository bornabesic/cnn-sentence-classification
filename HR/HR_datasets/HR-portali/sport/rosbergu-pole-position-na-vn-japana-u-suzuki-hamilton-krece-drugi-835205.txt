Kvalifikacije su prilično kasnile zbog teške nesreće Rusa Danila Kvjata, koji je iz svog uništenog Red Bulla ipak izašao bez ozljeda. Mercedesov vozač Nijemac Nico Rosberg bio je najbrži na kvalifikacijama za F1 Veliku nagradu Japana na stazi u Suzuki. Rosbergu je to drugi “pole-position” sezone, a na startu utrke u nedjelju društvo će mu u prvom redu praviti momčadski kolega i vodeći u ukupnom poretku Britanac Lewis Hamilton, koji je lani bio pobjednik Suzuke. U drugom redu bit će Finac Valtteri Bottas (Williams) i Nijemac Sebastian Vettel (Ferrari). Kvalifikacije su prilično kasnile zbog teške nesreće Rusa Danila Kvjata, koji je iz svog uništenog Red Bulla ipak izašao bez ozljeda. U ukupnom poretku Hamilton vodi s 41 bodom prednosti ispred Rosberga, dok 49 bodova zaostaje Vettel. Utrka u Suzuki počinje u 7 sati po srednjoeuropskom vremenu. 1. Nico Rosberg (NJEM/Mercedes) 1:32.584 2. Lewis Hamilton (VBR/Mercedes) 1:32.660 3. Valtteri Bottas (FIN/Williams-Mercedes) 1:33.024 4. Sebastian Vettel (NJEM/Ferrari) 1:33.245 5. Felipe Massa (BRA/Williams-Mercedes) 1:33.337 6. Kimi Räikkönen (FIN/Ferrari) 1:33.347 7. Daniel Ricciardo (AUS/Red Bull-Renault) 1:33.497 8. Romain Grosjean (FRA/Lotus-Mercedes) 1:33.967 9. Sergio Pérez (MEK/Force India-Mercedes) 10. Daniil Kvyat (RUS/Red Bull-Renault) 