Nikola Moro u posljednjih se nekoliko mjeseci standardizirao u prvoj momčadi Dinama, a nogometno umijeće pokazao je i u subotnjoj pobjedi "modrih" nad novim prvakom Rijekom, kada je u 34. minuti asistirao Hilalu Soudaniju za drugi gol Zagrepčana u pobjedi 5-2. No mladi hrvatski veznjak šest minuta potom morao je izaći iz igre zbog ozljede gležnja. Bojazni svlačionice Dinama da neće moći zaigrati u finalu Hrvatskoga nogometnog kupa u Varaždinu protiv Rijeke u srijedu (20:15, HRT 2/HNTV) pokazale su se - istinitima. "Zbog iskrenutog i puknutog ligamenta neću biti na terenu, ali ću biti glavni navijač Dinama u finalu Kupa! 💙 Hvala vam svima na podršci - puno mi znači, dat ću sve od sebe da do priprema budem zdrav! 💪🙏", objavio je Nikola Moro na Facebook-stranici.