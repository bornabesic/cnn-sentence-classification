Oxford City engleski je šestoligaš, nikad nije igrao u nekom višem rangu engleskog nogometa, ali većina nogometnih obožavatelja vjerojatno je čula za klub iz Oxforda. Otočki klub zaslužan je za zgodnu situaciju, koja je ubrzo postala viralni hit. Naime, njihov nogometaš potpisao je ugovor u McDonald'su. Oxford City je na Twitteru objavio fotografiju na kojoj Matt Paterson potpisuje ugovor u McDonald'su i smiješi se kameri. Mnogi navijači počeli su se sprdati pa su tako nastali neki komentari poput "barem je dobio doživotnu zalihu Big Maca" ili "ako zabije dovoljan broj golova dobit će McFlurry bonus". Klub inače igrače potpisuje na Marsh Laneu gdje je i smješten. Ne zna se točan razlog zašto su napadača potpisali u McDonald'su. Na kraju svega reagirao je i sam lanac brze hrane. - Dobar u šesnaestercu i često podiže trofej. Veliki smo fanovi Oxfordova novog pojačanja - napisali su iz engleskog McDonald'sa na Twitteru.