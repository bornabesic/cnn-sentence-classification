Kylian je ove sezone odigrao 43 utakmice, zabio je 26 golova i 14 puta je asistirao. Uz ovakvu statiskiku nije ni čudo što ga svi žele u svojoj momčadi. Prema napisima Telegraph Sporta, Real Madrid je poslao astronomsku ponudu od 120 milijuna eura za Monacovo čudo od djeteta, Kyliana Mbappea. Ipak, odgovor Monaca bio je šokantan – Real je dobio odbijenicu! Da je kojim slučajem prihvaćena ponuda Reala, Mbappe bi ostao upamćen kao igrač koji je srušio rekord u visini odštete, odnosno, njegova otkupna cijena nadmašila bi one Paula Pogbe, Cristiana Ronalda i Garetha Balea. No, ono što još više čudi jest Monacov plan da zadrži mladog ofenzivca. Monegaški klub spreman je ponuditi Mbappeu novi ugovor, što znači kako ga nemaju namjeru prodavati, premda su za mladog Francuza zapeli gotovo svi bogati europski klubovi. Monaco ima želju da mladi napadač ostane i sljedeće sezone, ali na kraju će zapravo sve ovisiti upravo o mladom Mbappeu. Na pitanje hoće li i dalje nastaviti odbijati ponude za Mbappea, dopredsjednik Monaca Vadim Vasilyev poručio je kako sve ovisi o igraču. “Odbijat ćemo ponude, iako sve ovisi i o igraču. Ponudit ćemo mu produljenje ugovora i nadamo se da će ga prihvatiti i ostati s nama”, kazao je dopredsjednik. Mbappe je svojim igrama ove sezone uvelike pomogao svojem klubu da dođe do naslova prvaka, progurao ih je svojim golovima do polufinala Lige prvaka, a tek mu je 18 godina. Kylian je ove sezone odigrao 43 utakmice, zabio je 26 golova i 14 puta je asistirao. Uz ovakvu statiskiku nije ni čudo što ga svi žele u svojoj momčadi, ali opet, sve ovisi o njemu.