Engleska je pobjedom nad Litvom (2:0) učvrstila vodeće mjesto u skupini F kvalifikacija za Svjetsko prvenstvo u Rusiji. Gordi Albion slavio je pogocima Jermaina Defoea (22') i Jamiea Vardyja (66'). Zanimljivo kako je to Defoeu bio prvi nastup za Englesku nakon više od tri godine stanke. No, najemotivniji trenutak dogodio se netom prije početka utakmice kad je petogodišnji Bradley Lowery, vjerni navijač Sunderlanda, zajedno s Defoeom poveo englesku reprezentaciju na travnjak Wembleyja. Dječak boluje od vrlo rijetkog oblika tumora, neoblastoma, koji mu je dijagnosticiran kad je imao tek dvije godine. Nakon brojnih kemoterapija zloćudni tumor mu se vratio u srpnju prošle godine, a nedavno mu je otkriven još jedan tumor - na leđima. Zbog svega, liječnici su mu predvidjeli nekoliko mjeseci života, a njegova obitelj je očajna. Nakon što je Bradleyjeva tužna priča objavljena u medijima prikupljeno je 700.000 funti za liječenje u inozemstvu. I sada samo ostaje nada da će se sve ipak okrenuti na dobro. Dotad, u sjećanju će ostati slika koja tjera u plač, slika malenog Bradleyja kako čvrsto grli Defoea uoči intoniranja himni... >>Nakon više od 1200 dana stanke: U englesku reprezentaciju vraća se legendarni napadač >>Southgate: Engleska može biti najbolja na svijetu 