Sve je spremno za subotnji boksački spektakl u Londonu. Anthony Joshua (27) i Vladimir Kličko (41) borit će se na Wembleyu borit će se za naslove svjetskog prvaka po verzijama IBF, WBA i IBO. Londonski stadion već je odavno rasprodan, a očekuje se 90.000 gledatelja. Bit će to najskuplja boksačka borba u povijesti koja je organizirana na Otoku od čak 60 milijuna eura. Najviše će zaraditi Anthony Joshua bez obzira na ishod meča. Britanski boksač dobit će 17,5 milijuna eura, dok je Kličkova zarada još uvijek nepoznata.  Mladi Britanac za svoj zvjezdani uzlet najviše može zahvaliti svom treneru Seanu Murphyju. Tako je nedavno Anthony iznenadio trenera te mu kupio BMW 640d M Sport Coupe vrijedan 70.000 eura.   - Što je ovo, što si to učinio? Strah me je to voziti! - rekao je trener dok je s Joshuom i društvom stajao kraj automobila. - Anthony mi je davno rekao kako će se pobrinuti za mene. Ali meni je dovoljno da osvaja naslove - dodao je trener. 