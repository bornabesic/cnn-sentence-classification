VASSILIS Spanoulis je do zadnjih sedam minuta polufinala Final Foura Eurolige protiv CSKA-a zabio točno nula koševa. No, kao toliko puta do sada, "Kill Bill" je potegnuo kad je bilo najvažnije i ponovno odvukao Olympiacos do finala Eurolige. Susret je završio sa 14 koševa i šest asistencija. Godinama nitko ne zna kako zaustaviti fantastičnog Grka, a Fenerbahčeov Ekpe Udoh je iznio vrlo jednostavno rješenje. "Kill Bill! Treba ga ubiti, ha, ha. Naravno, ne doslovno. No, bilo bi dobro da ga u zadnjih pet minuta netko stvarno potpuno izolira. Samo ne znam tko", rekao je Amerikanac. Momčad Željka Obradovića sutra će pokušati osvojiti svoju prvu titulu europskog prvaka, a Obradoviću bi to bila deveta u trenerskoj karijeri. "Oni imaju strašno puno kvalitetnih igrača, moramo se spremiti za sve njih. Evo, pokušao sam protiv Reala zaustaviti Llulla pa mi je zabio 28 koševa. No, imamo plan", rekao je Žoc. Finale između Fenerbahčea i Olympiacosa igra se sutra u 20 sati.