U 23. kolu turskog prvenstva Basaksehir je pobijedio Alanyaspor, a za goste se ponovno u strijelce upisao Junior Fernandes. Domaća momčad povela je u 38. minuti golom Edina Višće, a prednost je početkom nastavka povisio Pektemek. U 57. minuti bivši dinamovac zabio je lijep gol s desetak metara.  Fernandes je tako ponovno pronašao odličnu formu koja ga u zadnje vrijeme nije krasila u Dinamu. U prva četiri nastupa za novi klub postigao je tri pogotka. Podsjetimo, Fernandes je bio najskuplji igrač Dinama, a onda ga je Ivajlo Petev otpisao. Sada u novom klubu, u kojem je na posudbi, pokazuje da nije zaboravio igrati, ali da mu je očito nedostajalo motiva. >>Junior Fernandes otkrio zašto je morao otići iz Dinama 