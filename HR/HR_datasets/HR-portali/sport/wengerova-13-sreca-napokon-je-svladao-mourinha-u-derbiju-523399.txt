U derbiju 36. kola Premier lige, Arsenal je na domaćem terenu svladao Manchester United 2-0. U prvom poluvremenu su mreže mirovale, ali onda su u drugom u samo tri minute topnici zabili dva pogotka preko Xhake i Welbecka. U 13. pokušaju Arsene Wenger je konačno svladao Joséa Mourinha.  U 54. minuti postignut je prvi pogodak na utakmici. Arsenal je poveo s 1-0, a strijelac je bio Xhaka. Švicarac je uputio udarac s otprilike 25 metara i pogodio Herreru u leđa, a lopta je dobila veliki luk i iznenadila De Geu na vratima gostiju. To je bio 50. premierligaški gol u 50. susretu Arsenala protiv Uniteda. Već su tri minute kasnije domaći udvostručili vodstvo. Oxlade-Chamberlain je s desne strane ubacio predivnu loptu i pronašao Welbecka koji je iza leđa Smallinga silovito zakucao loptu pod prečku Unitedova gola. Momčad Joséa Mourinha je tako primila dva pogotka u samo tri minute, a prije današnjeg susreta su primili isti broj golova u 11 i pol sati u Premier ligi. Arsenal je unatoč današnjoj pobijedi još uvijek na šestom mjestu s 63 boda, ali ima utakmicu manje u odnosu na Manchester United koji drži peto mjesto s 65 bodova. No možda će zadovoljstvo pronaći u činjenici da su prekinuli 25. utakmica dug niz Manchester Uniteda bez poraza u Premier ligi. Zadnja momčad koja je to napravila je bio Chelsea 23. listopada prošle godine. Obje ekipe za cilj imaju izboriti mjesto u Ligi prvaka ove sezone, a za "topnike" će to jedino biti moguće ako dođu do četvrtog mjesta. Momčad Joséa Mourinha pak osvajanjem Europske lige može ući u najelitnije europsko natjecanje. U četvrtak ih očekuje uzvratni susret polufinalne utakmice protiv Celte Vigo. Arsenal će dan prije igrati zaostalu utakmice Premier lige protiv Southamptona i imat će priliku prestići United na ljestvici. Liverpool je u prvoj utakmici dana remizirao bez golova sa Southamptonom na Anfieldu. James Milner pritom nije uspio realizirati penal u 66. minuti. Hrvatski reprezentativac Dejan Lovren odigrao je svih 90 minuta za "redse" koji bi ovim kiksom mogli ostati bez izravnog plasmana u Ligu prvaka. Sada imaju bod više od Manchester Cityja na trećem mjestu, ali i utakmicu više dva kola prije kraja. 