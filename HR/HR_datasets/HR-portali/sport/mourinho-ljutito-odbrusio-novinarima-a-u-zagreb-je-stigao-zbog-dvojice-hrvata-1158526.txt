Trener Manchester Uniteda Jose Mourinho stigao je danas u Zagreb gdje je pozvan kao gost Predraga Mijatovića. Portugalac je odsjeo u centru grada, u hotelu Esplanade. U jednom trenutku izašao je iz hotela, a na izlazu su ga dočekali brojni novinari pa je ljutito odbrusio: "Hvala što ste mi dopustili da prošetam po gradu", rekao je Mourinho i vratio se u hotel. Kao što smo već pisali, a što tvrde i engleski mediji, trener Uniteda u Zagreb je stigao kako bi razgovarao s Ivanom Perišićem, ali prema novim informacijama, na utakmici između Hrvatske i Ukrajine želio bi pogledati još jednog našeg igrača. Navodno se Marcelu Brozoviću, također igraču milanskog Intera. Talijanski mediji već su u nekoliko navrata pisali kako bi Broz na ljeto mogao otići, a broj zainteresiranih klubova svakim danom sve je veći. Stoga ne bi trebalo čuditi da ga želi i Manchester United, posebno kada se zna da je Mourinhu potreban jedan kvalitetan veznjak koji bi igrao uz Pogbu. Portugalac će tako večeras pratiti i Brozovića kojem je vrijednost prema Transfermarktu 22 milijuna eura, a u ugovoru ima klauzulu prema kojoj može otići ako za njega netko ponudi 50 milijuna eura. >>Način na koji je Čačić izabran ispod svakog je nivoa, a Šukera mi je žao... 