Nogometaši Dinama izgubili su sinoć od Juventusa (0:4), a kako je rekao Željko Sopić, već kod 0:2 okrenuli su se derbiju protiv Hajduka. Modri će u nedjelju na Maksimiru dočekati Hajduk, a poznato je i tko će suditi taj dvoboj. Pravdu na utakmici koja počinje u 17 sati dijelit će Ivan Bebek, a njemu će pomagati Miro Grgić iz Osijeka i Tomislav Petrović iz Valpova. Uloga četvrtog suca dodijeljena je Željku Frkoviću iz Gospića. Nakon deset kola Dinamo je na trećoj poziciji s 22 boda, dok je Hajduk s 20 bodova mjesto ispod njega. >>Petev stigao i želi odmah na klupu! Sopić vjeruje da će on voditi derbi 