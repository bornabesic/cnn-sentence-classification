Hrvatski rukometni reprezentativac Igor Karačić s Europskog prvenstva vratio se s ozljedom. Naime, dobio je udarac od kojeg mu je nastao hematom na testisima, a nakon pregleda utvrđeno je da je nužna operacija, koja je uspješno obavljena.  Izveli su je doktori Davor Tomić i Mario Kordić u Mostaru, a Karačić im se zahvalio u kratkoj izjavi koju je prenio Hrvatski rukometni savez. - Zahvaljujem ovom prilikom liječnicima gospodi Kordiću i Tomiću koji su uspješno obavili ovaj zahvat. Naredna četiri dana provest ću u mostarskoj bolnici nakon čega slijedi oporavak kod kuće. Nadam se što skorijem povratku na rukometne terene, izjavio je Karačić koji je nakon povratka s EP-a imao lijep doček u Mostaru. >>Tisuće ljudi dočekalo Karačića. On im zapjevao "Tiho, tiho teče Neretva" 