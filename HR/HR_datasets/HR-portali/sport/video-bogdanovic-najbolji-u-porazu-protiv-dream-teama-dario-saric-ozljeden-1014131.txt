Bobo je imao sjajan šut, gađao je četiri trice od sedam pokušaja, a iz igre je gađao 6/11, dok je s linije slobodnih bacanja bio besprijekoran, gađao je četiri od četiri. Hrvatski košarkaš Bojan Bogdanović odigrao je sjajnu utakmicu za svoj Wizards protiv ‘dream trama’ Golden Statea. Ipak, Bobina momčad poražena je s uvjerljivih 139:115, ali Bogdanović je bio najefikasniji kod svoje momčadi. Bobo je imao sjajan šut, gađao je četiri trice od sedam pokušaja, a iz igre je gađao 6/11, dok je s linije slobodnih bacanja bio besprijekoran, gađao je četiri od četiri. Utakmicu je završio s 20 poena, jednom asistencijom i šest skokova za nešto više od 28 minuta provedenih na parketu. Ipak, prvo ime Wizardsa bio je njihov najbolji igrač i jedan od najboljih ‘playeva’ lige, John Wall koji je došao do brojke od 802 asistencije u jednoj sezoni i postao klupskim rekorderom. Spomenimo kako je dobar bio i Bradley Beal koji je ubacio 2o poena. Kod Golden Statea najraspoloženiji je bio Steph Curry koji je ubacio čak devet trica i susret završio s 42 koša na svojem računu, a usput je podijelio i osam asistencija. Dobar je bio i Draymond Green s 11 koševa, 13 asistencija i 12 skokova, kao i Klay Thompson koji je ubacio 23 koša. Dobru večer imao je i Dario Šarić, glavni kandidat za nagradu ‘rookieja’ godine. Šarić je u porazu Philadelphije od Toronta 113:105 ubacio 16 koševa, ugrabio je tri skoka, jednom asistirao i jednom ukrao loptu. Bio je drugi najbolji na parketu iza Luwawu-Cabarrota koji je ubacio 23 koša i ugrabio tri skoka. No, Šarić je igrao samo nešto manje od 24 minute jer je osjetio bol u lijevoj peti. Nakon utakmice to je i potvrdio. “Bol u peti osjećam već zadnje dvije sezone, a to je zbog toga što sam odigrao dosta utakmica. Manje sam igrao jer me liječničko osoblje želi sačuvati. Nije to ozljeda koja me može udaljiti s parketa, to je samo bol od previše utakmica”, objasnio je Šarić. 