Bivša najbolja tenisačica svijeta Ruskinja Marija Šarapova nakon 15 mjeseci suspenzije vratila se tenisu pobjedom protiv Talijanke Roberte Vinci 7-5 6-3 u 1. kolu turnira u Stuttgartu. Šarapova je u ožujku prošle godine zbog dopinga suspendirana na dvije godine, ali je Sportski arbitražni sud (CAS) u Švicarskoj odlučio smanjiti trajanje njezine suspenzije na 15 mjeseci. Ruskinja ja priznala kako je koristila meldonij zbog problema sa srcem, ali nije znala da je on zabranjen. "Ovo je najljepši osjećaj na svijetu. Ovaj trenutak sam čekala mjesecima, osjećala sam se kao na početku karijere," kazala je 30-godišnja Ruskinja. Vlasnica pet Grand Slam naslova je za turnir u Stuttgartu dobila pozivnicu što je izazvalo niz prosvjeda njezinih kolegica. Jedna od najglasnijih je bila Poljakinja Agnieszka Radwanska. "Ovakav način ulaženja na turnire trebao bi se omogućiti igračicama koje su pale u renkingu zbog ozljeda, bolesti ili neke više sile, a ne za one koji se taman vraćaju nakon suspenzije zbog dopinga", rekla je Radwanska koja je trebala igrati protiv Šarapove u drugom kolu. Međutim, neočekivano je izgubila od Ruskinje Ekaterina Makarove. 