Najbolja momčad regularnog dijela sezone po prvi je put u doigravanju bila na koljenima. U drugoj četvrtini San Antonio Spursi imali su velikih +25 i Golden State bio je u velikim problemima. No kako to veliki obično rade, digli su se i u trećoj četvrtini serijom 18-0 stigli na samo -5, a na kraju i potpuno okrenuli utakmicu i slavili 113-111 u šokantnoj završnici te tako poveli 1-0 u finalu Zapada. Deveta je to uzastopna pobjeda Warriorsa u ovogodišnjem doigravanju, bez ijednog poraza, a do nje su ih ponovno predvodili fantastični Steph Curry s 40 te Kevin Durant s 34 koša. A San Antonio se osim šokantnog poraza našao ponovno u velikim problemima s ozljedama. Kawhi Leonard se taman vratio na parket, igrao sjajnu utakmicu, vukao Spurse, no početkom treće četvrtine krivo je doskočio na nogu Pachulije i ponovno ozlijedio lijevi gležanj te se do kraja utakmice nije vraćao na parket. A upravo se njegovim izlaskom igra Spursa raspala i veliko je pitanje koliko momčad Gregga Popovicha može bez svog najboljeg igrača. Do tada je Leonard zabio 26 uz osam skokova i tri asistencije. Za 40 minuta na parketu LaMarcus Aldridge zabio je 28, veteran Ginobili 17... 