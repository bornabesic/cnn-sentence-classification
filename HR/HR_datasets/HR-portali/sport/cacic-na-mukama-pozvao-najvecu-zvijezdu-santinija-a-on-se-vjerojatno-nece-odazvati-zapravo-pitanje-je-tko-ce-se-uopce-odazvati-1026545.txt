Čačić tu zaista nije kriv i nema previše manevarskog prostora jer su mu svi reprezentativci od A do Ž postava zauzeti igranjem finalnih utakmica u prvenstvima, pa se termin odluke konačnog popisa pomaknuo za ponedjeljak. Ostalo je nešto manje od tjedan dana do prijateljske utakmice s Meksikom, a izbornik Ante Čačić očito nema ideje kako izmisliti reprezentativce koje bi vodio na avanturu u Los Angeles. Očekivalo se da će izbornik u petak, to jest danas, objaviti popis putnika koje vodi u SAD, ali to se za sada nije dogodilo i pitanje je hoće li se i dogoditi. Čačić tu zaista nije kriv i nema previše manevarskog prostora jer su mu svi reprezentativci od A do Ž postava zauzeti igranjem finalnih utakmica u prvenstvima, pa se termin odluke konačnog popisa pomaknuo za ponedjeljak. Čačić je posljednji poziv uputio Ivanu Santiniju, napadaču Caena koji briljira ove sezone. Napadaču je to ispunjenje snova, ali jednostavno ne zna hoće li se moći odazvati jer njegov klub u subotu rješava pitanje ostanka u ligi. Trenutno su 17. na ljestvici, ali moglo bi se dogoditi da ispadnu iz lige ili igraju doigravanje za ostanak. Gostuju kod PSG-a i teško je za očekivati da će to ispasti dobro po njih, a ako Cean ode u doigravanje Čačić se može pozdraviti i sa Santinijem. Zašto ističemo baš Santinijev poziv? Santini je trebao biti jedan od najzvučnijih imena za utakmicu s Meksikom, vjerovali ili ne. Od udarne A postave gotovo sigurno neće putovati niti jedan nogometaš. Neće ni oni iz takozvane B postave, to jest pričuve i nogometaši koji su inače na širem popisu. Također, neće ni HNL-ovci iz Dinama i Rijeke. Osijek je ustupio Škorića i Barišića, ali oni se kao i Hajdukovi Vlašić i Tudor bore za treće mjesto i nije baš svejedno tko će ići u kvalifikacije za Europsku ligu kao treći ili kao četvrti. Može se baš dogoditi da se o trećem mjestu odlučuje u zadnjem kolu, a onda otpadaju svi. Imao je Čačić na radaru i neke nogometaše Lokomotive, ali opet i tu nastaju problemi. Šunjić, Kolinger, Majer i Karačić glavni su igrači Dinamove filijale, a ne bi baš bilo pošteno da idu na Cibaliju u zadnjem kolu bez pola momčadi pogotovo zato što Cibalija i Split vode mrtvu trku za ostanak u ligi, a Cibalija bi ovako imala znatno lakši posao jer Split igra protiv Osijeka. Tu bi jedino bilo ‘pošteno’ da se i Osijek odrekne svojih reprezentativaca, pa da i Splitu bude lakše, ali takvi scenariji zaista nisu u granicama ‘fari playa’. I što Čačić sada može? Tko će mu se odazvati za ‘holivudsku’ avanturu koju će, kako kaže Šuker, gledati pola SAD-a? Jasno je da se HNS ima čemu veseliti jer će im kapnuti dobra ‘lova’, ali je li Čačiću zaista trebala ova glavobolja uoči važne utakmice s Islandom u kvalifikacijama zs SP koja slijedi brzo nakon Meksika? 