Glavni sudac Craig Thomson na trenutak je prekinuo utakmicu škotske lige Kilmarnock - Dundee (0:1) nakon što se njegov pomoćnik požalio na želučane probleme. Dok se Kilmarnockov igrač Jordan Jones spremao izvesti udarac iz kuta prišao mu je pomoćni sudac Even McWilliam, ali se odmah i udaljio od korner zastavice. Jones je ponudio pomoć, ali se McWilliam odmaknuo i povraćao sa strane. Sudac je dobio ovacije s tribina, a gledatelje je oduševila i reakcija glavnog suca koji mu je pokazao crveni karton. Thomsonovom pomoćniku sigurno nije bilo do smijeha...