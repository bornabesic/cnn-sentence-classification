Modrić je za 22 ovosezonska nastupa u Primeri ocijenjen s ocjenom 7.2, a njegov suigrač iz Reala i reprezentacije Mateo Kovačić sa 7.1, dakle, zamalo ga je i on 'prešišao'. Primera je završila, Real Madrid okitio se naslovom prvaka nakon pet godina ‘suše’, a portal WhoScored objavio je idealnu, odnosno, najbolju momčad španjolskog prvenstva. Portal je to koji prema brojnim statističkim parametrima ocjenjuje nogometaše, a u najboljih jedanaest nogometaša ove sezone uvrstio je tek dvojicu nogometaša Reala. Realov dvojac čine, desni bek Dani Carvajal s ocjenom 7.2, a u veznom redu se našao Toni Kroos s ocjenom 7.7. Za hrvatskog reprezentativca Luku Modrića nije bilo mjesta, ali zanimljivo je da je umjesto njega upao bivši igrač ‘los blanoca’ i jedan od najvećih promašaja Reala svih vremena, Asier Illaramendi s ocjenom 7.3. Illara je trenutno igrač Real Sociedada, a doslovce je otjeran iz Reala uz već spomenuti epitet jednog od najgorih u povijesti kluba. Modrić je za 22 ovosezonska nastupa u Primeri ocijenjen s ocjenom 7.2, a njegov suigrač iz Reala i reprezentacije Mateo Kovačić sa 7.1, dakle, zamalo ga je i on ‘prešišao’, prema WhoScoredu naravno. Od četiri ofenzivca čak trojica dolaze iz redova najvećeg gubitaša ove sezone, iz Barcelone. Našli su se tu Messi (8.5), Neymar (8.5) i Suarez (7.8), a društvo im pravi Alteticov Griezmann s ocjenom 7.4. Interesantno, u momčad prvenstva nije upao ni Cristiano Ronaldo, trenutno najbolji nogometaš svijeta. Isto tako, zanimljivo je kako Atletico ima više igrača u momčadi sezone od Reala. Uz Griezmanna tu s još i Diego Godin (7.2) te Felipe Luis (7.5). Isto tako, na vratima se našao golman Alavesa, Pacheco, a u momčad se kraj Godina na stopersku poziciju ugurao i Alvarez iz Bilbaa.