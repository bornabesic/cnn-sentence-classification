Foto: Getty Images/Guliver Image SEBASTIAN VETTEL pobjednik je VN Monaka u kojoj je kroz boks prestigao momčadskog kolegu Kimija Raikkonena, a dvojac je Ferrariju donio prvu pobjedu u Monaku od 2001. Vettel je pobijedio Raikkonena dužim ostankom na stazi na ultrasoft gumama na kojima je odvozio šest krugova više, a treći je završio Daniel Ricciardo u Red Bullu koji je kroz boks pobijedio Bottasa. Valtteri Bottas izgubio je jedno mjesto u odnosu na start i završio je četvrti u dosad najlošijoj utrci za Mercedes ove sezone na kojoj su osvojili samo 18 bodova, a peti je završio Verstappen u drugom Red Bullu.  Embed from Getty Images   Carlos Sainz ostvario je rezultat sezone za Toro Rosso na šestom mjestu, a Lewis Hamilton uspio se probiti do sedmoga mjesta nakon starta s 13. mjesta i osvojiti šest bodova, ali njegov zaostatak za Vettelom sada iznosi 25 bodova. Grosjean je osvojio četiri boda za Haas osmim mjestom ispred Masse u Williamsu i drugoga vozača Haasa Kevina Magnussena. Jenson Button na tužan je način okončao svoju F1 karijeru nakon što se u 60. krugu zabio u Wehrleina kasnim kočenjem u zavoju Portier čime je njegov Sauber prevrnuo na bok, srećom bez posljedica po njemačkog vozača.