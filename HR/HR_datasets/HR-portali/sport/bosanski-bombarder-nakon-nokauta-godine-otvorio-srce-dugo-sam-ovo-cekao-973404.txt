Foto: Getty Images/Guliver Image  DAMIR HADŽOVIĆ spektakularno se vratio iz ponora nakon uvjerljivo izgubljene prve dvije runde te je nakon samo sedam sekundi posljednje dionice fantastičnim koljenom nokautirao Marcina Helda na sinoćnjem UFC spektaklu u Stockholmu.  Hadžović je jako dobro otvorio borbu, vrlo pametnim stand upom. Birao je odlične trenutke za napade i nekoliko je puta vrlo kvalitetno pogodio Poljaka. Held je kvalitetno odgovarao, ali je uvidio da na nogama neće moći dominirati te je nakon nešto više od dvije minute krenuo po rušenje. To mu je odmah i uspjelo te je došao u gornju poziciju. Napadao je šakama i laktovima, no Hadžović se vrlo dobro branio iz donje pozicije. Posljednjih pola minute runde Held se prebacio Hadžoviću na leđa, no nije uspio doći do dovoljno čvrstog gušenja.  Drugu rundu Held odmah otvara rušenjem te pokušava doći do leđa. Hadžović se ipak uspio ustati te čak i odbaciti Poljaka sa sebe, ali nije dugo uspio zadržati borbu u stand upu. Posljednje dvije minute runde Held je bio izuzetno agresivan, ali velika snaga volje rezultirala je time da je Hadžović dočekao kraj runde, iako u njoj nije uspio ništa ponuditi, pa bi se možda na sudačkim karticama našao i skor 10-8.  No, sudačke kartice nisu bile potrebne jer je Hadžović došao do pobjede fantastičnim potezom na početku treće runde. Held je ovog puta umjesto rušenja pokušao krenuti na Imanari Roll, tehniku napada noge, nakon koje se dolazi do pozicije za izvođenje “heel hook” poluge. Budući da je to Heldova specijalnost, može se pretpostaviti da je Hadžović bio spreman i da je cijelu borbu to koljeno “držao na okidaču”. Kada je napokon dočekao, fantastično je pogodio trenutak i poslao poljskog borca instantno u zemlju snova.   Velika je to pobjeda za Hadžovića, koji bi u slučaju poraza teško zadržao posao u UFC-u. Za nokaut je nagrađen i bonusom, a mnogi su ga već proglasili kandidatom za nokaut godine. Hadžović se na svom službenom Facebook profilu obratio svim navijačima i fanovima.    "Pobijedio sam nokautom u trećoj rundi. Čekao sam dugo vremena ovaj meč. Osjećaj povratka je nevjerojatan! Tako sam oduševeljen tolikom podrškom i ljubavi koju primam, svaki pozitivan komentar i čestitka me pogađaju direktno u srce. Hvala vam mnogo svima! Hvala", napisao je Hadžović na službenom Facebooku uz fotografiju na kojoj u rukama nosi obje zastave – onu Bosne i Hercegovine, te druge domovine Danske.