Lokomotiva je izborenim nastupom u četvrtom pretkolu Europske lige postigla povijesni uspjeh, a večeras na Maksimiru mlada zagrebačka momčad priredila je još jedno iznenađenje. Protiv velikog favorita, belgijskog Genka, izborila je neodlučen rezultat - 2:2. Lokomotiva je gubila 0:2, no ipak je uspjela izboriti remi i tako produžiti nadu uoči uzvrata koji je na rasporedu 25. kolovoza u Genku. Golove za goste zabili su Leon Bailey (36-11m) i Mbwana Samatta (47), dok su strijelci za Lokomotivu bili Mirko Marić (52-11m) i Ivan Fiolić (59). Gosti su poveli u 36. minuti iz jedanaesterca kojeg je realizirao Leon Bailey. Kazneni udarac je skrivio Eros Grezda igrajući rukom u kaznenom prostoru. Na 2:0 je povisio Mbwana Samatta u 47. minuti nakon odličnog Walshovog ubačaja.  Tračak nade Lokomotivi je donio Mirko Marić u 52. minuti iz kaznenog udarca kojeg je izborio Bartolec, a domaćin se u 59. minuti potpuno vratio u susret nakon brze kontre koju je realizirao Ivan Fiolić. Bočkaj je sjajnom dugom loptom uposlio Fiolića koji je zaobišao vratara Bizota i zabio. Trener Tomislav Ivković uoči susreta kazao je kako bi za njegovu momčad svaki rezultat osim poraza bio povoljan uoči uzvrata u Belgiji. Cilj je ostvaren, a budući da nemaju imperativ prolaska lokosi će moći rasterećeno igrati u Belgiji. Prije ogleda s Genkom, momčad s Kajzerice u Europskoj ligi bila je uspješnija od andorske Santa Colome, finskog RoPS-a i ukrajinske Vorskle iz Poltave. Tijek utakmice: LOKOMOTIVA - GENK 2:2 (0:1) 90' Kraj utakmice! Lokomotiva i Genk odigrali su bez pobjednika u prvom susretu 4. prekola -2:2 85' Heynen nije bio precizan  72' Fiolić je pokušao sa 20 metara, ali odlazi daleko od gola 68' Opet je Bočkaj zadao probleme gostujućoj obrani. Opalio je sa 17 metara, a lopta je prošla pored lijeve vratnice 65' Bočkaj je lijepo prošao po lijevoj strani pa gađao prvi kut, ali nije bio precizan 58' GOOOL Lokomotiva je izjednačila! Bočkaj je sjajno dugom loptom pronašao Filoića koji je potom zaobišao vratara Bizota i zabio 51' GOOOL Marić je siguran s bijele točke, Lokomotiva je odmah uzvratila Genku! 50' Jedanaesterac za Lokomotivu! Bartolec je srušen u kaznenom prostoru 47' GOOOL Gen je povećao vodstvo na 2:0! Walsh je nabacio s desne strane, a Samatta je glavom skrenuo u donji desni kut 46' Počelo je drugo poluvrijeme! 45' Kraj prvog poluvremena! Genk vodi 1:0 38' Majstorović je nakon kornera glavom tukao pored gola 35' GOOOL Genk vodi 1:0! Strijelac je Bailey iz jedanaesterca. Sudac je dosudio kazneni udarac nakon što je Grezdu lopta pogodila u ruku iako je izgledalo da štiti glavu. 25' Grezda je gostujućeg vratara navukao na pogrešku, ali je zadnja linija Genka očistila opasnu situaciju ispred Fiolića 20' Genk je dvaput zaprijeto, ali Zagorac je spriječio pokušaje Belgijaca 14' Susret prate i košarkaši Cedevite Zahvaljujemo KK Cedeviti na dolasku na utakmicu i datoj podršci! #lokosi @KKCedevita pic.twitter.com/d2Wg8BJ4gn 8' Po jedan udarac sa svake strane u uvodnom dijelu odlazi iznad gola. Fiolić je pokušao iz slobodnog udarca 1' Počela je utakmica Lokomotiva (4-2-3-1): Zagorac - Bartolec, Majsotorović, Perić, Rožman - Šunjić, Ćorić - Grezda, Fiolić, Bočkaj - Marić. Genk (4-2-3-1): Bizot - Walsh, Dewaest, Colley, Uronen - Heynen, Ndidi - Buffel, Pozuelo, Bailey - Samatta. ------------- >>Ivković: Odgovara nam svaki rezultat osim poraza >>Lokomotiva pobjedom izborila doigravanje za Europsku ligu 