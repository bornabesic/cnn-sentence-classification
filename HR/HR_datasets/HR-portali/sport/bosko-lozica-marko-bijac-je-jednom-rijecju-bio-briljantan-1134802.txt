U blistavoj igračkoj karijeri Boško Lozica uglavnom je igrao na poziciji sidraša, no oni koji su ga gledali kažu da je bio kompletan igrač. Bio je sjajan plivač, imao je odličan pregled igre, a golove je zabijao kao od šale, obično iz prve. Kao trener, Mladosti je donio dva prvenstva - i neka se zna prvo hrvatsko - no ostao je žal za Kupom prvaka. Jadran je u tom hrvatskom finalu 1993. u dvije utakmice bio bolji. Pretekao Sukna u polufinalu - Vegar se mogao proslaviti, ali Posinković mu je obranio četverac. A meni je i sad krivo što uoči tih finalnih utakmica nisam bio odlučniji prema kondicijskom treneru Noli u traženju da se momčad malo više odmori. To je trebala biti kruna moje trenerske karijere - kaže Lozica. Godina koja je iza nas bila je... - Vrhunska. Jedino možemo žaliti što smo opet izgubili od glavnog konkurenta Srbije. No, Srbi imaju tu sreću da imaju dva vrhunska ljevaka Filipovića i Mandića koje je jako teško blokirati. A tko je prema Boškovu sudu najbolji kod nas? - Marko Bijač. Jednom riječju: briljantan. Svi koji su pratili vaterpolo mogli su uživati u njegovim fenomenalnim obranama. I za Jug i za reprezentaciju. Sukno je na drugom mjestu? - Sandru se mogu nakloniti za sve ono što je napravio u karijeri, nadam se da će tako i nastaviti, a drugi je zato što su Bijač i njegov Jug u polufinalu Lige prvaka izašli kao pobjednici nad Suknom i njegovim Pro Reccom. Što vam se sviđa kod Obradovića? - Polivalentan igrač, srčan. Može odigrati i braniča i vanjskoga, po potrebi sidraša, a na posljednjoj utakmici s Egerom čak je i branio. Gine u svakoj utakmici, bio bolestan ili zdrav. Jedina moja zamjerka mu je što ponekad ne zna obuzdati temperament. Što krasi Šetku? - Posljednje dvije sezone odigrao je na vrlo visokoj razini, a posebno se istaknuo na OI u Riju. Može igrati i na lijevoj i na desnoj strani, pa nam je tako riješio mnoge probleme. Kad drugima nije išlo, preuzimao je odgovornost i odlučivao pobjednika. Macan me osvojio “vijkom” Među sedam najboljih je i Pavić? - Nosio je Olympiakos do finala Lige prvaka a svoju veličinu pokazao je kad je u reprezentaciji mjesto među vratnicama prepustio Bijaču. Bez taštine, tražilo se ono što je najbolje za momčad. No, tako je i Vićan prihvatio Pavića... Izbor ste zaokružili mladim nadama? - Nadam se da se Lončar i Bušlje, koji su imali odličnu sezonu, neće ljutiti što sam prednost dao mlađima. Bukić pokazuje stalni napredak i u Mladosti polako preuzima ulogu vođe, a Macan me osvojio onim golom s dva metra, “vijkom”, što ga je zabio u Riju. Poredak: 1. Marko Bijač (Jug) 7 2. Sandro Sukno (Pro Recco) 6 3. Paulo Obradović (Jug) 5 4. Anđelo Šetka (Roma) 4 5. Josip Pavić (Olympiakos) 3 6. Luka Bukić (Mladost) 2 7. Marko Macan (Jug) 1