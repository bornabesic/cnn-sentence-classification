Usred partije, jedan od sudaca prilazi djevojčici (12) i govori joj da ustane i napusti natjecanje. Njezina haljina, zaključili su organizatori, bila je prekratka i preizazovna.  Curica je sudjelovala na nacionalnom prvenstvu, a domaćin je bio Putrajaya. - Pa to je neviđena glupost! Majka joj je bila tamo i nije mogla vjerovati. Curica je mislila da je nešto pogriješila. Odvratno je kako su se ponijeli prema njoj. Direktor turnira joj nije dopustio da se natječe - rekao je trener djevojčice Kaushal Khandhar. Objavio je i fotografiju sporne haljine. - Evo, pogledajte. Zbog ovoga je direktor turnira maltretirao djevojčicu koja je prvakinja u svojoj regiji i koja je, zajedno s majkom, potrošila dosta novca kako bi došla na ovaj turnir, a uplatila je i kotizaciju - dodao je Khandhar, koji više od 20 godina igra šah u Maleziji i kaže da nikad nije doživio nešto slično. DEAR MALAYSIAN CHESS COMMUNITY, I heard the most disturbing incident from one of my student’s mother. At the National... Dodao je i kako je majka zvala direktora, a on se pokušao izvući. - Nikad, ali baš nikad nisam vidio ni čuo za ovakav slučaj. Ovo je neviđena sramota. Kasnije je mojoj učenici prišao jedan od sudaca na turniru te joj se ispričao. No nije mogao ništa jer je to bila odluka direktora. Dan kasnije majka je nazvala direktora turnira. Prvo se pravio blesav, ali dobro je znao što se dogodilo i priznao je da je on to odlučio.. Obećao je nazvati natrag, ali nije - dodao je Khandhar. Ako se direktor turnira u pet dana ne javi i javno ne ispriča djevojčici i njezinoj obitelji, Khandhar će kontaktirati odvjetnike koji će se pozabaviti ovim slučajem.   