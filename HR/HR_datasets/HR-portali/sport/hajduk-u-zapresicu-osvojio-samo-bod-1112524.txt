Nogometaši zaprešićkog Intera i Hajduka odigrali su 1:1 u prvoj utakmici osmog kola MaxTV Prve HNL. Jasno, osvojenim bodom više je bio zadovolniji Samir Toplak, trener domaće momčadi, bez obzira što su njegovi dečki veći dio utamice vodili. – Osvojeni bod protiv Hajduka  uvijek je dobar. Bilo da igramo doma ili kod njih  na Poljudu. Žao mi je što Blažević nije iskorisito priliku za 2:0 jer vjerujem  da  bi  taj  rezultat  na  kraju i obranili.  Ovako,  u  drugom poluvremenu  smo se skroz povukli, branili smo prednost i na kraju je nismo uspjeli obraniti – istaknuo je Samir Toplak. U  drugom  poluvremenu  Zaprešićani nisu uputili niti jedan udarac prema vratima  Hajduka.  To što nisu primili više od tog izjednačujućeg pogotka zaslužan je Jakov Filipović. –  Odgovorno tvrdim da je taj dečko za hrvatsku reprezentaciju! Pa s kakvom mirnoćom on igra! On nam drži cijelu obranu – istaknuo je Toplak. I  na jednoj i na drugoj strani izostali su ključni igrači zbog viroze koju su  dobili  na utakmici mladih reprezentacija u Gruziji. Domaćin je bio bez Kolaka, a Hajduk bez Vlašića i Tudora. –  Tudor  se  nešto  bolje  osjećao pa sam ga ubacio u drugom poluvremenu i svaka  mu  čast na pogotku. Bez imalo ljutnje prema domaćinu, ali mislim da smo trebali pobijediti – rekao je Marijan Pušnik, trener Hajduka te dodao: –   To dokazuje i statistika udaraca na vrata koja je debelo u našu korist. Umjesto da postignemo pogodak odmah u prvoj minuti kada je u prilici bio Futacs,  mi smo ga primili. A primili smo pogodak kakav se ne smije primiti ni na pionirskoj utakmici. Naravno da sam razočaran bodom. Sve smo krivo radili, nismo se držali dogovora iz svlačionice kod prekida. Ma, previše je tu bilo soliranja – zaključio je trener Hajduka prije povratka u Split. >>Nekima to smeta, ali puno toga u Hajduku treba mijenjati 