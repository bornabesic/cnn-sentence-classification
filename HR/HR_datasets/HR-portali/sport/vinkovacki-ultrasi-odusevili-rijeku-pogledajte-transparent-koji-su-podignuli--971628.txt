VINKOVAČKI Ultrasi oduševili su Riječane na Rujevici. Dok je momčad Matjaža Keka na terenu uništavala Cibaliju i jurila prema potvrdi naslova prvaka, gostujući navijači podignuli su čestitku protivnicima. "Nikad oprostiti 1999. Nikada zaboraviti", poručili su Ultrasi, podsjećajući na ukradenu titulu Rijeci 1999-te godine zbog nepostojećeg zaleđa Hasančića kod gola Osijeku, ali i na svoju priliku u Kupu iste godine protiv Osijeka, kad su ostali bez trofeja u kontroverznim okolnostima. Osijek je do produžetaka, stigao tek u 94. minuti, a susret je u dobroj mjeri odredio sudac Reno Sinovčić, koji je isključio čak dva vinkovačka igrača. Podizanje transparenta popratili su povicima "HNS pederi, nogomet ste sjebali", a Armada im je zapljeskala.