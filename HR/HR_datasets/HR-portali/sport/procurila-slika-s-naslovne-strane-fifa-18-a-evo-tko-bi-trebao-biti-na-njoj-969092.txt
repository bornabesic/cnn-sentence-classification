SLUŽBENI datum izlaska FIFA 18 još uvijek nije potvrđen, ali jedna stvar je sigurna, a to je da ga svi nestrpljivo čekamo. Prema nekim nagovještajima EA Sport licenciranu verziju trebao bi objaviti u rujnu. Za razliku od prethodne verzije, FIFA 17 koja je napravljena u "The Journey" modu, od FIFA 18 se očekuju nova ažuriranja, bolja grafika i inovativnije ideje. Čini se da bi se na naslovnoj strani trebao naći Paul Pogba, zvijezda Manchester Uniteda koji će zamijeniti Marca Reusa. On se nalazio na naslovnoj strani prethodne verzije FIFA 17. Ali hoće li se Pogba doista naći na naslovnoj strani, veliko je pitanje. To je upitno zbog glasina o FIFA-inoj istrazi o transferu Pogbe iz Juventusa u United. Cijena tog transfera iznosila je 105 milijuna eura i najskuplji je u povijesti nogometa.