Njemački nogometni prvoligaš Mainz dva je dana nakon završetka sezone otpustio trenera Martina Schmidta (50) iako je osigurao ostanak u Bundesligi. Mainz je prvenstvo okončao na 15. mjestu i prvoligaški status sačuvao bez dodatnih kvalifikacija zahvaljujući boljoj razlici pogodaka od 16. Wolfsburga, no niz loših rezultata u završnici, šest poraza u posljednjih deset kola, naveo je čelnike kluba da raskinu suradnju sa Schmidtom i prije isteka ugovora. Švicarski je stručnjak preuzeo Mainz u veljači 2015. godine, a ugovor s klubom je imao do ljeta 2018.