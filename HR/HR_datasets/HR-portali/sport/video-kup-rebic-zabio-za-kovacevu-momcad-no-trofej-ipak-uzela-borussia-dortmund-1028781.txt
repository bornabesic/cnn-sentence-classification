U finalnoj utakmici u Berlinu na Olimpijskom stadionu njegov Eintracht iz Frankfurta poražen je protiv Borussije Dortmund 1-2 (1-1), nakon neloše partije njegove momčadi, no razlika u kvaliteti igračkog kadra naposljetku je ipak pretegla u korist Borussije Hrvatski trener Niko Kovač nije uspio doći do njemačkog Kupa, u finalnoj utakmici u Berlinu na Olimpijskom stadionu njegov Eintracht iz Frankfurta poražen je protiv Borussije Dortmund 1-2 (1-1), nakon neloše partije njegove momčadi, no razlika u kvaliteti igračkog kadra naposljetku je ipak pretegla u korist Borussije. Borussia je povela u 8. minuti nakon odličnog prodora i udarca pod prečku Osmanea Dembelea, da bi Eintracht izjednačio u 29. minuti kada je Rebić iskoristio precizno dodavanje Gaćinovića i pogodio donji desni kut. U 39. minuti je napadač momčadi iz Frankfurta Seferović pogodio vratnicu, da bi u 68. minuti Aubameyang doveo Borussiju u vodstvo iz kaznenog udarca nakon što je vratar Hradecky srušio Pulišića u šesnaestercu. Pet minuta prije kraja Aubameyang je pogodio vratnicu, a Kovačeva momčad nije uspjela doći do izjednačenja. Borussija je osvojila svoj četvrti kup i to konačno u četvrtom uzastopnom finalu nakon što su protekle tri godine gubili finalni dvoboj. Eintracht je ostao na četiri trofeja, a zadnji su osvojili daleke 1988. godine.