Hrvatska je na korak do senzacije protiv Španjolske. Iako su nam kladionice davale male šanse zbog izostanka Čilića, Karlovića i Čorića, naši tenisači nakon drugog dana Davisova kupa vode 2:1 i blizu su četvrtfinala. Danas je, nakon borbe koja je trajala gotovo 4 i pol sata, hrvatski par Draganja/Mektić slavio protiv dvojice Lopeza sa 6:7 (6), 7:6 (7), 7:6 (5), 2:6, 6:4. - Nevjerojatan meč, nevjerojatna publika, atmosfera i partner - rekao je Nikola Mektić za HTV nakon susreta, a njegov partner dodao: - Dosta smo zajedno doručkovali i pričali i zato smo ovako uigrani. Ma, nema tu kemije, to je čista fizika. Ovo je najbolja atmosfera u kojoj sam igrao, uživao sam Zadru, ali ovo je fantastično  - rekao je Marin Draganja. Pred nama je odlučujući dan, u nedjelju lovimo bod koji bi nam značio prolaz u četvrtfinale. Izbornik Željko Krajan bio je sretan nakon današnjeg spektakla, ali svjestan je da je još puno posla u nedjelju. Inače, pobjednika dvoboja između Hrvatske i Španjolske već čeka Srbija koja već nakon dva dana ima 3:0 protiv Rusije. Ako izbacimo Španjolsku, u četvrtfinalu ćemo biti domaćin