Bayern je potvrdio i proslavio naslov prvaka na svojoj Allianz Areni, a bila je to zaista emotivna utakmica jer su se u 3:1 pobjedi protiv Frieburga od nogometa oprostili velikan europskog nogometa, Philipp Lahm i Xabi Alonso. Odigrano je posljednje 34. kolo njemačke Budndeslige i bilo je to jedno od najuzbudljivijih ove sezone. Bayern je potvrdio i proslavio naslov prvaka na svojoj Allianz Areni, a bila je to zaista emotivna utakmica jer su se u 3:1 pobjedi protiv Frieburga od nogometa oprostili velikan europskog nogometa, Philipp Lahm i Xabi Alonso. U ovoj emotinvoj utakmici Bayern je uzeo sva tri boda i završio prvenstvo na prvom mjestu s 82 boda. Bavarci su poveli već u četvrtoj minuti preko Robbena, a asistent je bio Xabi Alonso. Na novi gol čekalo se do 73. minute kada je Vidal povisio na 2:0, a Petersen samo tri minute kasnije smanjuje na 2:1. U 82′ odnosno u 87. minuti teren su uz ovacije napustili Alonso i Lahm, a onda je Bayern u sudačkoj nadoknadi natukao još dva gola. Ribery je zabio u prvoj, a u četvrtoj minuti sučevog dodatka zabio je Kimmich. All Goals & highlights HD – Bayern Munich 4-1… by sharmanher Izuzetno dramatično bilo je na utakmici Dortmunda i Bremena. Borussiji je trebala pobjeda da izbjegne kvalifikacije za Ligu prvaka, a nije sve baš teklo prema planu. Werder je zabio u sedmoj, Junuzović je bio strijelac i odmah je nastala panika. No, onda Reus i Aubameyang u 32. i 42 minuti preokreću utakmicu u korist Borussije. No, onda ponovo nastupaju problemi. Bartels u 46. minuti poravnava, a Kruse preokreće za Werder u 68. minuti na 3:2 za bremenski klub. Potom Dortmund poravnava iz penala u 75. minuti, a zabio je Reus, te na koncu na isti način zabija Aubameyang u 89. minuti utakmice za novi preokret Dortmunda. Borussia Dortmund vs Werder Bremen 4-3 All… by Goalsport Koln je svladao Mainz s 2:0 golovima Hectora i Osaka i sljedeće sezone igrat će kvalifikacije za Europsku ligu, dok se Mainz provukao i ostao u ligi, premda ima isti broj bodova, kao i omjer pobjeda, poraza i remija kao i Wolfsburg. Wolfsburg je pak igrao s izravnim konkurentom za ostanak u ligi HSV-om i izgubio je te će morati igrati dodatne kvalifikacije za ostanak u ligi kao 17. momčad prvenstva. Wolfsburgu su zapaprili Kostić i Waldeschmidt, iako su momci iz ‘vučjeg grada’ poveli preko Knochea u 23. minuti. Eintracht našeg Nike Kovača odigrao je jedva 2:2 kod kuće protiv druge momčadi lige, Leipziga i završio je 11 na ljestvici. Poveli su gosti preko Sabitzera i povisili preko Poulsena. No, Kovačevi nogometaši uspjeli su nekako iščupati remi u zadnjim minutama. Prvo je zabio Vallejo u 83′, a onda i Blum u 90. minuti. Eintracht Frankfurt 2-2 RB Leipzig – All Goals… by emmapollard Leverkusen je rastočio Herthu s čak 6:2, ali berlinska momčad može biti zadovoljna jer će igrati kvalifikacije za Europsku ligu, dok će Bayer morati biti zadovoljan što je završio na 12. mjestu. Krenuli su silovito i preko Chicharita i Havertza poveli su s 3:0 do poluvremena, potonji je zabio dva komada. U nastavku Kiessling iz penala diže na 4:0 u 64. minuti, a onda su se domaćini sjetili igrati nogomet i umanjili preko Weisera. Aranguiz potom dovodi Bayer u 5:1 vodstvo u 81. minuti, a do kraja je Hertha smanjila preko Allaguia i Bayer potvrdio preko Pohjanpala. Hoffenheim je odigrao 0:0 s Augsburgom kod kuće i ipak ostao na četvrtom mjestu koje vodi u kvalifikacije za Ligu prvaka, dok je gostujuća momčad završila sezonu na 13. mjestu. Kramarić je igrao cijeli susret. Schalke je odigrao tek 1:1 sa putnikom u drugu ligu Ingolstadtom. Zabio je Avdijaj u drugoj minuti za Gelsenkirchen, a poravnao je Gross za domaćina koncem prvog dijela. Schalke je sezonu završio kao deseta momčad lige. Monchengladbach je odigrao na svojem terenu 2:2 s Darmstadtom i sezonu okončao na devetom mjestu, dok je Darmstadt odavno putnik u niži rang. Svi golovi pali su u drugom dijelu, a poveli su domaćini preko Hazarda. Schipplock je smanjio u 62. minuti, a Raffael je vradio BMG u vodstvo u 65. minuti. Na koncu je u 90. minuti Heller vratio utakmicu u egal. Liga prvaka: Bayern, RB Leipzig, Dortmund i Hoffenheim (kvalifikacije). Europska liga: Koln, Hertha i Eintracht Frankfurt (finalist Kupa protiv Dortmunda). Doigravanje za ostanak: Wolfsburg protiv treće momčadi druge lige, dakle, Braunschweiga ili Hannovera. Najbolji strijelac: Pierre-Emerick Aubameyang s 31 golom.