Bio je to doista epski meč koji će se prepričavati i pamtiti još dugo godina, a meč su prokomentirala i dva velika hrvatska boksačka imena i imaju zanimljivo stajalište. Britanski boksač Anthony Joshua osvojio je naslov svjetskog prvaka u teškoj kategoriji prema IBF, IBO i WBA verzijama. Joshua je u Londonu na Wembleyju, pred 90 tisuća ljudi, svladao ikonu boksa, Ukrajinca Vladimira Klička, nokautom u jedanaestoj rundi. Bio je to doista epski meč koji će se prepričavati i pamtiti još dugo godina, a meč su prokomentirala i dva velika hrvatska boksačka imena i imaju zanimljivo stajalište. Stjepan Božić i Filip Hrgović smatraju kako sudac nije smio prekinuti borbu u jedanaestoj rundi! Joshua je početkom jedanaeste runde ‘namirisao krv’ i krenuo je silovito na Klička i ovaj je brzo pao i krenulo mu je brojanje. Nekako se pridigao, ali nakon pola minute opet je završio na podu nakon serije udaraca. Nakon novog brojanja Kličku su noge bile kao od gume, ali uspio se pribrati i vratiti u meč. Nakon par sekundi Britanac je gurnuo Ukrajinca na konopce i počeo ispaljivati serije udaraca i tu je sudac uletio i prekinuo meč, iako se Kličko u tom trenutku branio svim silama. “Ma to je bila velika greška suca! Kličko se u tim trenucima branio svim silama, borio se do posljednjeg atoma snage da ostane u meču i nije srušen! Tu sudac nikako nije smio prekinuti meč, pogotovo jer je bio kraj jedanaeste runde. Kada bi uzeli u obzir cijeli meč bilo bi korektno da je Kličko dobio priliku u zadnjoj rundi, zaslužio ju je i ovo je velika greška suca”, komentirao je Božić i poentirao, “Za mene je Kličko moralni pobjednik”! S Božićem se složio i Hrgović… “Slažem se, baš zato što se Kličko dizao toliko puta i vraćao u meč sudac je trebao pustiti borbu do kraja. No, ovo je sve skupa gledano fenomenalno za boks, obojica su pokazala veliko boksačko umijeće. Joshua je nova, poboljšana verzija Klička, ali slažem se sa Stjepanom da je Vladimir moralni pobjednik. Možda smo malo previše naklonjeni Kličku, znate, dugo nije bilo takvog boksača kao što je Joshua”, završio je Hrgović. Anthony Joshua vs Wladimir Klitschko – Round 11 by LiveFootball28 