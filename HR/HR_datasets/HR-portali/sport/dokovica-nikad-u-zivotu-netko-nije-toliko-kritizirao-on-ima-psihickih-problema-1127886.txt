Adriano Panetta, bivši talijanski tenisač i osvajač Roland Garrosa 1976. godine, žestoko je kritizirao najbolje tenisače svijeta Novaka Đokovića i Andyja Murraya. Prvo se osvrnuo na srpskog tenisača koji vjerojatno nikad u životu nije dobio takve kritike. - Novak si je umislio da je Bog. Ima problem zbog kojeg ne igra dobro, rekao je Panetta pa dodao: -  On ima 29 godina i 300 milijuna dolara na bankovnom računu, a angažirao je gurua koji svima obećava mir i ljubav. Ima psihičkih problema. Nešto bolje prošao je Andy Murray, ali ni njega ne preferira. - Murray igra toliko defenzivno da to nije gledljivo. Meni je to tužno. Talijan navija za Federera pa je zbog toga toliko žestoko kritizirao spomenuti dvojac. - istina je da Federer nije među prvih deset nakon 14 godina, ali on već dugo ne igra, zaključio je bivši talijanski tenisač. >> Tjednik Max! i sport Večernjeg lista pratite i na Facebooku 