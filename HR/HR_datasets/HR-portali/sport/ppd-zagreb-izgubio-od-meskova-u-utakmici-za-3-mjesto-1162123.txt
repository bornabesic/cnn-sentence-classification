Rukometaši PPD Zagreba u nedjelju su u utakmici za treće mjesto na završnom turniru SEHA lige izgubili od domaćina bjeloruskog Meškova iz Bresta sa 19:23 (10:14). Igrači Meškova stalno su bili u prednosti, u prvom poluvremenu ona je iznosila od tri do pet golova razlike, a na odmor su otišli sa prednošću od četiri pogotka. U prvom dijelu kod Zagreba najraspoloženiji je bio Dobrivoje Marković sa 4 pogotka. U nastavku su igrači Zagreba u nekoliko navrata došli na dva gola minusa, ali nisu imali snage za preokret, i Meškov je slavio sa 23:19. Kod PPD Zagreba najbolji su bili Zlatko Horvat i Dobrivoje Marković sa po pet pogodaka, a vratar Ivan Stevanović skupio je devet obrana.  U redovima Meškova najefikasniji je bio Rastko Stojković sa četiri gola, hrvatski rukometaš Ljubo Vukić zabio je tri, koliko su dali i Dainis Kristopans te Iman Jamali, dok je naš reprezentativni vratar Ivan Pešić imao 13 obrana. U finalu igraju skopski Vardar i mađarski Veszprem (20 sati).