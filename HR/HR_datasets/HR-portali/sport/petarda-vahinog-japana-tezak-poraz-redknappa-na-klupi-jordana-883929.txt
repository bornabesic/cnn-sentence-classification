Foto: Hina JAPAN, kojeg vodi bivši Dinamov trener Vahid Halilhodžić, s 5:0 pobijedio je Siriju u azijskim kvalifikacijama za Svjetsko prvenstvo. Dva gola za Japance zabio je Kagawa, po jedan su dodali Honda i Haraguchi, dok je Al Massri postigao autogol.   Uvjerljiva je bila i Australija koja je s 5:1 nadigrala Jordan, kojeg vodi Harry Redknapp. U prvoj utakmici na klupi Jordana Redknapp je slavio s 8:0 protiv Bangladeša, no u drugoj je doživio težak poraz, a za sve je okrivio nedostatak kondicije jer mu većina nogometaša igra u slaboj jordanskoj ligi.