Real Madrid po 11. je put osvojio Ligu prvaka, a Luka Modrić postao drugi igrač hrvatski s dva naslova prvaka Europe. Epilog je to večerašnjeg finala između Reala i Atletica u Milanu. Odluka o prvaku na kraju je pala nakon jedanaesteraca, nakon što je prvih 90 minuta završilo 1:1, a u produžecima nije bilo golova. Trener Real Madrida Zinedine Zidane u Milano je odveo čitavu momčad da bi na kraju Matea Kovačića poslao na tribine. Luka Modrić je, dakako, bio u početnom sastavu kraljevskog kluba. Real je bolje otvorio utakmicu i zaprijetio već u šestoj minuti. Bale je izveo slobodnjak s 20-ak metara iskosa, loptu je dirao Benzema i skrenuo smjer, no Jan Oblak fantastično je reagirao i spasio svoju momčad. Obrana Atletica devet minuta kasnije opet je loše reagirala kod prekida i Real je poveo. Kroos je izveo slobodni udarac, Bale je glavom loptu nabacio u peterac, a Sergio Ramos je spremio u mrežu Jana Oblaka. Španjolski branič tako se pridružio Ramosu, Messiju, Raulu, Ronaldu i Eto'u koji su zabijali u dva finala Lige prvaka. No, kod pogotka je bio u zaleđu što sudac Mark Clattenburg nije vidio i oštetio Atletico. Početkom drugog dijela Atletico je imao najbolju priliku za pogodak. Pepe je nepotrebno srušio Torresa u svom šesnaestercu pa je Clattenburg pokazao na bijelu točku. Kazneni udarac izveo je Grizmann koji je tukao snažno i pogodio - gredu. Atletico se nakon neiskorištenog jedanasterca još više otvorio i nastavio pritiskati gol Reala. No, Simeoneovi ratnici nisu uspjeli pravu priliku. Utakmicu je na drugoj strani mogao riješiti Benzema kojega je Modrić u 69. minuti majstorski proigrao, no Oblak je sjajno reagirao. Nakon toga u odličnoj prilici bili Ronaldo i Bale, ali ni oni nisu uspjeli zabiti. I umjesto da Real riješi utakmicu, zabio je Atletico. Juanfran je u 79. minuti dao oštru loptu s desne strane, a Carrasco je s druge vratnice zakucao u mrežu. Postao je tako prvi Belgijac koji je postigao gol u Ligi prvaka ili Europskoj ligi. Nakon toga se otišlo u produžetke koje su obje momčadi odigrale oprezno. Real je u posljednjim minutama stisnuo gradskog rivala, no nije uspio zabiti i o prvaku Europe su odlučivali jedanaesterci. Tragičar je na kraju bio Juanfran koji je pogodio vratnicu i donio Realu naslov. Za Real su bili precizni Lucas Vazquezm, Marcelo, Ramos, Bale i Ronaldo, dok su za Atletico zabili Griezmann, Gabi i Saul Niguez. Real Madrid tako je ponovio uspjeh iz 2014. kada je također svladao Atletico u finalu te stigao do 11. naslova prvaka Europe te je najuspješniji klub. Atletico će na svoj prvi trofej morati pričekati. I za kraj spomenimo Luku Modrića koji je odigrao svih 120 minuta za Real. Luka je nakon Darija Šimića drugi hrvatski nogometaš s dva naslova prvaka Europe te još jednom dokazao da je trenutno jedan od najboljih nogometaša svijeta. 