Moja prijateljica nije htjela kupiti ulaznice za prvi red pa sam joj obećala da ću joj učiniti uslugu i da će završiti na u TV prijenosu ako sjedne u prvi red. I, eto, učinila sam to, sad je popularna, nasmijala se atraktivna Shea Norton, igračica 'Lingerie Footballa' koja je svojom proslavom 'touchdowna' oduševila navijače. Njena ekipa Seatle Mist slavila je s nevjerojatnih 106-0 protiv Denver Dreama, a Shea je odlučila na svoj način zabaviti publiku iako je teško zamisliti da su se dosađivali gledajući dame u donjem rublju kako trče terenom. - Ma to mi je prijateljica koju treniram, a tako dobro izgleda zbog mene. Htjela sam zabaviti publiku malo, pa pobijedile smo 106-0 i ljudi su umirali od dosade. No u videu se vidi i kako je jedan od navijača iskoristio priliku i 'potapšao' atraktivnu igračicu po stražnjici. To joj se, naravno, nije svidjelo. - U tom trenutku nisam pojma imala tko me dira, ali da sam shvatila, odmah bi ga izbacili s tribine. Pa to je bio gotovo kao napad na mene. Jedna je stvar što smo tako odjevene, ali poštujte nas kao djevojke i sportašice. Gledajte, navijajte, slikajte, uživajte u utakmici, ali nemojte nas dirati tako jer ću vas naći i razbiti - smije se Shea.