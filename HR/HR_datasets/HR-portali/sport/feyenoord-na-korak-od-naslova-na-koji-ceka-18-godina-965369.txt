FEYENOORD je sve su bliže osvajanju naslova prvaka nakon što je dva kola prije kraja prvenstva pobjegao Ajaxu na četiri boda viška. Momčad iz Rotterdama je u 32. kolu na gostovanju pobijedio Vitesse s 2:0, dok je PSV u derbiju kola porazio Ajax s 1:0 i tako Kopljanike udaljio iz utrke za prvo mjesto. Lider prvenstva je do pobjede došao golovima Nicolaia Jorgensena (10, 28), te stigao na korak od 15. naslova prvaka, na koji čeka od 1999. godine.  A, u derbiju igranom u Eindhovenu pitanje pobjednika razriješio je Juergen Locadia u 25. minuti utakmice, kada je prekrasno pogodio iz slobodnog udarca za pobjedu.   Feyenoord sada vodi na ljestvici sa 79 bodova, Ajax je drugi sa 75 bodova, dok PSV na trećem mjestu ima 72 boda. U idućem kolu Feyenoord gostuje kod Excelsiora, a u zadnjem kolu će imati priliku proslaviti naslov prvaka na svom De Kuipu protiv Heraclesa. Posljednji put klub iz Rotterdama je bio prvak 1999. godine. Ajax u zadnja dva kola očekuje Go Ahead Eagles (doma) i Willem II (vani). PSV idućeg vikenda gostuje kod Groningena, a u zadnjem kolu će kod kuće igrati protiv PEC Zwollea.