Nogometaši Bordeauxa svladali su kao gosti Lyon sa 3:1 na stadionu na kojem će u srijedu, 14. rujna, gostovati zagrebački Dinamo u 1. kolu skupine H Lige prvaka.  Francuski doprvak je pogtokom Kalulua došao do vodstva već u 2. minuti, ali su gosti preokretom u drugom poluvremenu došli do pobjede. Bordeaux je do odmora uspio izjednačiti pogotkom Malcoma u 33. minuti. U 67. minuti domaći veznjak Gonalons zaradio je crveni karton, a Bordeaux je iskoristio brojčanu prednost. Francuz hrvatskog porijekla Gregory Sertic bio je strijelac vodećeg pogotka za goste u 71. minuti, a Menez je u 90. minuti potvrdio pobjedu Bordeauxa koji je u četiri kola uspio osvojiti devet bodova i nalazi se na vrhu ljestvice. Po sedam bodova i utakmicu manje imaju Monaco, Guingamp i Nica, a PSG je osvojio sedam bodova iz četiri utakmice. Lyon je na šestom mjestu sa šest bodova. 