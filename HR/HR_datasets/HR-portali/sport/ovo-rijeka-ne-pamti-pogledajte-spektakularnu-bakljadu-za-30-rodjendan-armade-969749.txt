ZANIMLJIVO je da Armada slavi svoj 30 rođendan večer prije nego li im u goste dolazi Hajduk u možda najvažnijoj utakmicu u klupskoj povijesti. Pobjeda u Jadranskom derbiju Rijeku bi dovela na samo koračić od osvajanja prve titule u klupskoj povijesti. Tisuće Riječana su večer prije utakmice obilježili 30. rođendan Armade spektakularnom bakljadom, kakva se u Kvarneru ne pamti. 2000 navijača rasporedilo se po tri kilometra dugima Molo Longu i Trsatu, a upaljeno je 1987 baklji i ispaljeno 87 signalnih raketa.