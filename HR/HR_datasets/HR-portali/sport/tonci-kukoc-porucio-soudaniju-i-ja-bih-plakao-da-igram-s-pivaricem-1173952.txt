Napadač Dinama Soudani sjeo na travnjak nakon što je njegova momčad izgubila od Rijeke u finalu Kupa i zaplakao. Modri su tako prvi put od 2005. ostali bez naslova, a Soudani je bio najutučeniji igrač kluba na finalu u Varaždinu. Alžirca je pokušao "utješiti" nogometaš Zrinjskog Tonći Kukoč i samoprozvani najbolji lijevi bek u Hrvatskoj. - Kralju, razumijem te. Plakao bih i ja da igram s Pivarićem. Glavu gore - napisao je Kukoč uz Soudanijuevu objavu na Instagramu, prenose 24sata. Post je kasnije obrisao. Soudani se nakon finala našao na udarcu jer ga je vrijeđala Vešovićeva djevojka, a mladi igrač Rijeke Mulac mu je opsovao majku.