Najbolje rangirana Hrvatica na najnovijoj WTA ljestvici objavljenoj u ponedjeljak je i dalje Mirjana Lučić Baroni koja se nalazi na 30. mjestu što je u odnosu na prošli tjedan pad od jednog mjesta.  Ana Konjuh, koja je prošli tjedan igrala turnir u Sankt Peterburgu gdje je zaustavljena u četvrtom kolu, napredovala je dva mjesta i sada je 37. tenisačica svijeta. Donna Vekić, koja je na istom turniru također zaustavljena u drugom kolu, napredovala je četiri mjesta i sada se nalazi na 84. poziciji. Jana Fett je pala jedno mjesto i sada je 236. tenisačica svijeta, a napredak od jednog mjesta zabilježila je Petra Martić koja se sada nalazi na 287. poziciji. Vrh ljestvica je bez promjena. Prva je Amerikanka Serena Williams, druga je Njemica Angelique Kerber,a treća Čehinja Karolina Pliškova. WTA ljestvica, 6. veljače: 1   (1)   Serena Williams(SAD)              7780    2   (2)   Angelique Kerber(Njem)          7115    3   (3)   Karolina Pliskova(Češ)  5270    4   (4)   Simona Halep(Rum)              5172    5   (5)   Dominika Cibulkova(Slk)       5070    6   (6)   Agnieszka Radwanska(Polj)        4915    7   (7)   Garbine Muguruza Blanco(Špa)     4720    8   (8)   Svetlana Kuznetsova(Rus)        3915    9   (9)   Madison Keys(SAD)                 3897    10  (10)  Johanna Konta(VBr)             3705    30  (29)  MIRJANA LUČIĆ BARONI (HRV)      1556    37  (39)  ANA KONJUH (HRV)                1386    84  (88)  DONNA VEKIĆ (HRV)                766     236 (235) JANA FETT (HRV)     214     287 (288) PETRA MARTIĆ (HRV)     159