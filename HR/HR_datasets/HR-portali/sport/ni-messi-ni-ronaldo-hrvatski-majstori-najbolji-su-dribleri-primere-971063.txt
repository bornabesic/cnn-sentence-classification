NI Messi, ni Ronaldo, ni Neymar. Na vrhu najboljih driblera Primera našla su se dvojica hrvatskih nogometaša. Mateo Kovačić statistički je najuspješniji dribler La Lige među nogometašima koji su više od 50 puta pokušali proći protivnika. Kovačić ima 78 pokušaja uz 74,36% uspješnosti. Odmah iza Matea smjestio se Luka Modrić koji je od 56 pokušaja driblinga njih 71,43 posto izveo uspješno. Najviše pokušaja driblinga ima Neymar, čak 306 uz 53,59 posto uspješnosti. Messi je imao 208 pokušaja s 57,69% uspješnosti. Cristiano Ronaldo ima 73 pokušaja i samo 32,88% uspješnih.