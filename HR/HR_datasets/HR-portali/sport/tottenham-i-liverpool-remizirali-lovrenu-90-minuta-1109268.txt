U prvom susretu 3. kola engleskog nogometnog prvenstva Tottenham i Liverpool su odigrali 1-1. Gosti su poveli u 43. minuti golom Jamesa Milnera iz jedanaesterca, a izjednačio je Danny Rose u 72. minuti. Povratnik u hrvatsku reprezentaciju Dejan Lovren odigrao je cijeli susret za 'Redse', a u 63. minuti je dobio žuti karton.  Tottenham nakon tri kola ima pet, a Liverpool četiri boda. U subotu je na rasporedu još sedam utakmica, a sastaju se Chelsea - Burnley, Crystal Palace - Bournemouth, Everton - Stoke City, Leicester City - Swansea City, Southampton - Sunderland, Watford - Arsenal i Hull City - Manchester United, dok su u nedjelju na rasporedu dvije utakmice West Bromwich Albion - Middlesbrough, te Manchester City - West Ham United. 