Iza Marina Čilića dan je kojega će sjećati s posebnim užitkom. U četvrtfinalu Mastersa u Parizu svladao je Novaka Đokovića sa 6:4 i 7:6, prvi put u njihovih 15 mečeva. Đoković bi vrlo lako mogao izgubiti i prvo mjesto na ATP ljestvici jer je Andy Murray u naletu, a za smjenu na tronu treba doći do finala turnira. Srpski mediji uglavnom pišu o Đokoviću, no posvetili su prostor i našem tenisaču. "Hrvat je bio bolji rival, diktirao je tempo i zasluženo stigao do trijumfa", piše Radiotelevizija Srbije na svojoj internetskoj stranici. I Kurir naglašava da je pobjeda našeg tenisača bez mrlje. "Đoković je naletio na raspoloženog Marina Čilića koji je svladao Novaka prvi put u njihovom 15. međusobnom susretu. Čilić je zasluženo pobijedio". Blic donosi reakcije hrvatskih medija na pobjedu Čilića te naglašava: "Prva pobjeda Čilića dočekana je kao nacionalni praznik u Hrvatskoj." >> Čilić će ostvariti najbolji plasman u karijeri i dokrajčiti vladavinu Novaka Đokovića 