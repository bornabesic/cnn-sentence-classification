Nogometaši Istre jučer su odradili rekuperacijski trening, no bez Marija Tota. Trener je išao izvaditi doznake. Točnije, Tot je otvorio bolovanje. Ništa čudno nakon svega što je doživio u posljednjih nekoliko dana kada su ga njegovi igrači izbacili iz autobusa te mu doslovno okrenuli leđa na Maksimiru uoči utakmice protiv Dinama.  Pomoćni trener Darko Raić Sudar vodio je trening nakon kojeg su se igrači sastali s izvršnim direktorom kluba Michaelom Gloverom. Vanja Iveša, koji je i podigao glas protiv politike forsiranja mladih igrača zadržao se najduže na razgovoru. - Osjetio sam dužnost reći da neke stvari ne idu u pravom smjeru te da smo se opet počeli kretati unatrag - istaknuo je golman Istre.