Nema opuštanja, kad si s Cro Copom na tatamiju, uvijek budi spreman. To je naučio njegov sin Ivan (13) koji je tati dao ruku na kraju treninga, zapravo, on je mislio da je to kraj treninga, ali bio je to početak lekcije. rolling with my son❤️ Mirko Filipović odradio je trening sa sinom u dvorani koja je u sklopu njihove kuće. Nakon hrvačkog treninga Ivan je krenuo na drugu stranu, ali tata ga je pozvao da se pozdrave. Cro Cop je iskoristio Ivanovu nepažnju i bacio ga na parter. Nedavno je Mirko objavio da se dogovorio s Ivanom. Ako ga ovaj natjera da tapka, dat će mu svu imovinu, sve što je zaradio. - Onda će on meni davati džeparac - rekao je Cro Cop. Ivan napreduje iz dana u dan i Mirko bi uskoro mogao biti u problemima. - Ivan je jako talentiran. Već treninra hrvanje i BJJ. Lijevak je i baca lude high-kickove, baš kao ja. Velik je i jak za svoje godine. Nadam se da neće postati profesionalni borac, ali ako se odluči boriti, podržat ću ga - rekao je nedavno Mirko za Večernji list. Cro Cop je objavio kraj karijere, nedavno je operirao koljeno deveti put, ali bez treninga ne može. Ima još jednu želju za kraj karijere, a to je uzvrat protiv legendarnog Fjodora Jemjeljanenka, po mnogima najboljeg MMA borca ikad, kojeg je izazvao. Rus u lipnju ima meč protiv Matta Mitrionea u Bellatoru i već je pristao na Mirkov izazov. Ta borba mogla bi biti na rasporedu pred kraj godine. 