Hajduk je aktivirao opciju produženja ugovora s Ahmedom Saidom na još tri godine te tako kompletirao napadačku četvorku za narednu sezonu, jer su od ranije produženi ugovori Ohandzi, Ercegu i Futacsu.  Premda je standardnost momčadi ključ dobrog rezultata, trebalo bi dobro zaroniti u povijesne knjige Hajduka kako bi se pronašao podatak kada su četvorica napadača skupa odigrala pune dvije sezone. Vjerojatno krajem sedamdesetih godina prošloga stoljeća, ako ne i ranije. A upravo bi se aktualna napadačka četvorka, Futacs, Ohandza, Erceg i Said, koji su najbolji strijelci u ovoj, mogli boriti za naslov najboljeg strijelca Hajduka i u narednoj sezoni.  Hajduk je jučer aktivirao opciju, po kojoj nakon probne sezone može jednostrano produžiti ugovor s Ahmedom Saidom na još tri sezone, čime je nikad ranije kompletirao napadačku postavu za narednu sezonu, jer su prije Saida produženi ugovori Ohandzi, Ercegu i Futacsu, što pred trenera Joana Carrilla stavlja slatke brige. Najviše utakmica odigrao je Said – 32, najviše golova postigao je Futacs – 14, dok Erceg i Ohandza imaju po 7 asistencija.  Hajduk nakon Rijeke ima najefikasniji napad u HNL-u, i nema sumnje kako će i u narednoj sezoni četvorka Futacs, Erceg, Ohandza i Said biti moćno Hajdukovo oružje u borbi za vrh HNL-a te još jedan pokušaj proboja u Europsku ligu. 