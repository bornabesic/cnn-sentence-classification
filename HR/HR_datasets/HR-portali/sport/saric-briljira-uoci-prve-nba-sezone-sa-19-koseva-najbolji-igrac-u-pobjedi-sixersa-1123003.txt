Hrvatski košarkaš Dario Šarić bio je s 19 koševa najbolji igrač Philadelphia Sixersa koji su u predsezonskoj utakmici NBA lige pobijedili Miami Heat s 113:110.  Šarić se priprema za svoju prvu NBA sezonu koja bi mogla biti odlična sudeći po pripremnim utakmicama. Šibenčanin je sinoć minutu prije kraja postigao odlučujuću tricu s kojom su Sixersi poveli s četiri razlike, a 19 poena postigao je sa šutem 8-14 te je imao i zapaženih sedam skokova i jedan asist. Kod momčadi s Floride najbolji je bio Slovenac Goran Dragić s 17 koševa.  Nastupio je i Dragan Bender koji je u pobjedi svojih Phoenix Sunsa nad Lakersima (98:94) promašio sva tri šuta i ostao bez poena te ubilježio dva skoka za 12 minuta igre.  >> Neprežaljeni Dražen danas bi proslavio 52. rođendan... 