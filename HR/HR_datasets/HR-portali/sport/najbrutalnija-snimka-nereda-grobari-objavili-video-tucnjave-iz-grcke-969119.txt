Screenshot (Youtube) NEDAVNO je odigrano finale grčkog Kupa, a obilježili su ga neredi navijača PAOK-a i AEK-a. U Grčkoj su se našli i Grobari, navijači beogradskog Partizana. Grobari su u bratskim odnosima s navijačima PAOK-a pa su u Grčkoj gostovali kako bi im pomogli u okršajima s rivalima.  Domaćin finala Kupa bio je grad Volos, ali grčka policija nije uspjela zaustaviti nasilje huligana. Stadion ima dio iznad tribina na kojem su se navijači tukli i bacali stolice, dok je policija sve nemoćno gledala. Ozlijeđeno je 50 navijača, dvojica teško, a koristili su se čak i noževi. Utakmica u kojoj je PAOK slavio 2:1 kasnila je skoro sat vremena.  Grobari su objavili svoje snimke iz Grčke na kojima je zabilježeno čak 25 minuta brutalne tučnjave.