Zamislite da ste sasvim solidan nogometaš koji igra u stabilnom klubu kakav je španjolski Eibar. Imate mirnu sezonu, a za kraj, gostujete kod Barcelone i igrate rasterećeno.  Pokažete što znate, naravno, jasno je da ste slabiji od protivnika, ali svejedno - imate pozitivan rezultat na račun svoje vještine oko pola sata prije kraja. I, onda se ukaže majstor Hernandez, glavni sudac utakmice. Pri 2-2 u 73. minuti, uspio je svirati OVO. Alba je pao sam od sebe, ali Messi je to promašio. Pravda je zadovoljena. Tri minute poslije, Neymar pada u šesnastercu i Hernandez ponovno pokazuje na bijelu točku. Pritom, drugi žuti karton zaradio je Capa, a Messi ovaj put nije kiksao. Svejedno, Barceloni je ovo sve bilo nedovoljno za naslov prvaka, budući da je Real slomio Malagu na Rosaledi. Ali, penal Neymara... Zar stvarno? Kome ovo treba?