U susretu 4. kola I skupine kvalifikacija za svjetsko nogometno prvenstvo 2018. u Rusiji, reprezentacija Ukrajine je u Odesi pobijedila Finsku 1:0 i probila se na drugo mjesto s dva boda manje od vodeće Hrvatske. Pogodak odluke zabio je Artem Kravets u 25. minuti. Napadač Granade se upisao među strijelce već treću utakmicu u nizu. Zabio je i na gostovanju kod Turske (2:2), te u domaćoj pobjedi protiv Kosova (3:0). U ostalim utakmicama skupine I Hrvatska je u Zagrebu pobijedila Island sa 2:0, dok je Turska u Antalyji istim rezultatom pobijedila Kosovo.  U idućem kolu, 24. ožujka sastaju se Hrvatska - Ukrajina, Turska - Finska, te Kosovo - Island.   Wales je pred svojim navijačima remizirao sa Srbijom 1:1. Gareth Bale je u 30. minuti igre doveo Velšane u vodstvo nakon velike pogreške u gostujućoj obrani. Robson-Kanu je na desnom boku oteo loptu Nastasiću, odigrao je povratno u kazneni prostor, a zvijezda Reala je kroz nove Branislava Ivanoovića loptu pospremila u mrežu. Utakmicu je obilježila nezgoda Dušana Tadića. Naime, igrač je nastradao u 36. minuti kada je nesmotreno igrao Taylor. Pogodio ga je kopačkom u glavu i rasjekao mu nos. Tadić je bio prekriven krvlju, a liječnici su je pokušavali zaustaviti nekoliko minuta. Igrač je ipak uspio nastaviti utakmicu.   U 85. minuti je Gareth Bale zatresao i vratnicu,a Velšanima se to odbilo o glavu jer su samo minutu kasnije Srbi zabili za zjednačenje. Strijelac je bio Mitrović. Rezultati skupine D: Gruzija  - Moldavija 1:1 (Valeri Qazaishvili 16/Alexandru Gatcan 78), Austrija - Irska 0:1 (James McClean 48), Wales - Srbija 1:1 (Gareth Bale 30/Aleksandar Mitrović 86).   Italija je s 4:0 pobijedila Lihtenštajn, a svi golovi su pali u prvom poluvremenu. Bilo je to rekordnih 45 minuta za Talijane koji su prema protivničkom golu ispaliti čak 16 udaraca. Strijelci su na utakmici bili Belotti u 11. minuti, Immobile je zabio samo minutu kasnije. Candreva je povisio na 3:0 u 32. minuti, a konačni je rezultat postavio Belotti. Pobjedu od 4:0 je upisala i Španjolska koja je ugostila Makedoniju. Peh za Makedonce se dogodio odmah na zagrijavanju kada im se ozlijedio prvi golman Gačevski  je morao uskočiti Dimitrievski. Velkoski je krivac za prvi pogodak Španjolaca jer je u 34. minuti pospremio loptu u vlastitu mrežu. Rezultat se nije mijenjao do 63. minute kada se u strijelce upisao Vitolo. Z zadnjih 10 minuta igre su se u strijelce upisali Monreal i Aduriz. Rezultati skupine G: Albanija - Izrael 0:3 (Eran Zahavi 18pen, Dan Einbinder 66, Eliran Atar 84). CK: Berat Djimsiti 17, Etrit Berisha 55 (oba Alba). Promašeni penal: Zahavi (Izr,58), Lihtenštajn - Italija 0:4 (Andrea Belotti 11,44, Ciro Immobile 12, Antonio Candreva 32), Španjolska - Makedonija 4:0 (Darko Velkovski 34ag, Vitolo 63, Nacho Monreal 84, Aritz Aduriz 85). 