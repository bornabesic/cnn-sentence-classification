Andy Murray napravio je lijepu gestu nakon što se već doveo na rub poraza protiv Rogera Federera u humanitarnom meču za djecu u Africi. Roger je pobijedio sa 6-3 i 7-6. Osim lijepe priče i pozadinske slike meča, utakmicu je obilježio sakupljač loptica. Na Federerove pobjede već smo navikli, ali na to da neki klinac servira protiv Švicarca, nismo baš.  Federer je prvi set pobijedio 5-3, a u tie-breaku drugog vodio 6-5. Murray se tada već pomirio da Federer odnosi još jednu pobjedu pa je odlučio zabaviti publiku, ali i razveseliti mladog tenisača.  Pozvao je sakupljača loptica i dao mu reket da završi meč. Dječak je, naravno, prihvatio izazov. Tko odbija servira protiv Rogera? Murray i mali su zamijenili uloge.  Nije dječak potpuni teniski antitalent, ali valjda se prepao kad je vidio tko je s druge strane mreže, te je na meč-loptu napravio - dvostruku servis-grešku. Nasmiješeni Roger dao mu je još jednu priliku, ali dječak je odbio. Na kraju krajeva, Murray bi trebao imati zadnju riječ u porazu kojeg je zaslužio. 