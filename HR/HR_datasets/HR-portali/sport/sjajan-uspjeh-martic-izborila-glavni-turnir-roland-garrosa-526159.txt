Uz Mirjanu Lučić-Baroni, Anu Konjuh i Donnu Vekić, Hrvatska će imati i četvrtu tenisačicu u glavnom turniru Roland Garrosa. Petra Martić prošla je i treće kolo kvalifikacija i bit će u glavnom ždrijebu slavnog francuskog turnira. Martić je pobijedila 8. nositeljicu kvalifikacija Marinu Zanevsku u tri napeta tie-breaka 7-6, 6-7, 7-6 i tako se nakon dvije godine vratila na najveću scenu svjetskog tenisa. Zanevska je u prvom setu povela 5-1, imala i set loptu, no Martić se fantastično vraća i u tie-breaku osvaja prvi set. U drugom setu obrnuta situacija. Petra je vodila 5-2, no Ukrajinka koja igra pod belgijskom zastavom se vraća i slavi u tie-breaku. U trećem setu Martić je imala dva breaka, no tek je u 13. igri uspjela slaviti.