 Petev je također nekoliko puta naglasio kako će igrati samo oni koji zavrijede svoje mjesto u momčadi, a toga se i pridržavao u posljednjih nekoliko kola i to ga je na koncu dovelo u bolju situaciju i sada je pet bodova iza Rijeke. Trebalo je bugarskom strategu Ivajlu Petevu nešto više od pola godine da u potpunosti preuzme glavnu riječ u svlačionici. Rezultatska kriza, loša forma i golem zaostatak za vodećom Rijekom zamalo su Bugarina stajali otkaza, ali uspio je uvjeriti čelnike Dinama da može preokrenuti stvari. I preokrenuo je stvari, ali njegov zahtjev očito je bio da može slagati momčad kako on želi, odnosno, da će igrati oni koji to i zasluže. Petev je također nekoliko puta naglasio kako će igrati samo oni koji zavrijede svoje mjesto u momčadi, a toga se i pridržavao u posljednjih nekoliko kola i to ga je na koncu dovelo u bolju situaciju i sada je pet bodova iza Rijeke. No, netko je taj novi režim morao ‘platiti glavom’. Taj netko je novo-staro pojačanje Sammir. Bivši hrvatski reprezentativac zaista nije oduševio otkako se vratio u klub i Petev ga zaista više nema razloga držati u prvoj momčadi. Sammir je propustio utakmice protiv Cibalije i Intera, a to se pravdalo time da nije još spreman. Uoči utakmice sa Splitom Petev je rekao da je Sammir u konkurenciji, ali onda ga je ipak izostavio iz sastava. Naime, Sammir se nije našao na popisu za utakmicu u Splitu koja se igra u petak u 20 sati. Sammir vjerojatno opet nije sto posto spreman, a možda ga Petev čuva za fotofiniš sezone. Bilo kako bilo, Sammir nije opravdao status pojačanja jer zaista nije previše ojačao momčad, ali do kraja sezone ima još malo vremena pa Sammir stigne opravdati ulogu. 