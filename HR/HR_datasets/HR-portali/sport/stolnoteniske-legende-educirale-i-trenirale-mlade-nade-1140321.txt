U organizaciji Hrvatskog stolnoteniskog saveza i Zagrebačkog stolnoteniskog saveza u Akademiji Dragutin Šurbek okupilo se nekoliko mladih i talentiranih stolnotenisača i stolnotenisačica iz Zagreba i šire okolice. Točnije, pozvane su kadetkinje koje su vodeće na rang listi. Kamp je napravljen u dva dijela, a ono što je važno, nije se samo treniralo, već su mladi imali i edukaciju od starijih igrača, bivših i sadašnjih reprezentativaca.  Tako su ovih dana treninge vodili treneri: Dragutin Šurbek junior, Darko Arapović te Tamara Boroš i Sandra Paović. - Drago mi je što se okupila ova grupa curica i nekoliko dečkiju, osobno se rado  pojavim na takvim okupljanjima i pomognem koliko mogu. Odlična incijativa od Darka te se nadam da će se se to češće održavati. Kada sam doma nije mi se teško odazvati, nije problem svoje slobodno vrijeme uložiti u hrvatski stolni tenis i ove mlade - istaknula je legendarna Tamara Boroš.