Branič Real Madrida Dani Carvajal sjajno je večeras asistirao Karimu Benzemi u pobjedi kraljevskog kluba nad Napolijem (3:1) u osmini finala Lige prvaka. Carvajal je u 18. minuti vanjskim dijelom kopačke idealno pronašao Francuza koji je glavom pogodio za 1:1. Vidi se da Španjolac trenira s Lukom Modrićem budući da je taj potez "vanjskom" gotovo pa zaštitni znak hrvatskog nogometaša. Navodi to i španjolska Marca koja podsjeća da je Modrić tako sjajno pronašao Benzemu u utakmici protiv Borussije Dortmund. Mi se sjećamo i Lukinog dodavanja na Euru 2012. u utakmici protiv Španjolske kada je idealno uposlio Rakitića čiji je udarac glavom nažalost branio Casillas.... >> Real u pet minuta na početku nastavka slomio Napoli, Luka Modrić predvodio vezni red kraljevske momčadi 