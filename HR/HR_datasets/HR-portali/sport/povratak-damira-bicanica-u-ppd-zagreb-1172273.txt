Damir Bičanić sljedeće sezone igrat će za rukometaše PPD Zagreba. Ovaj 32-godišnjak iz Vukovara karijeru je počeo u Umagu, pa je igrao za Osijek, Medveščak, Zagreb, Ademar i Chambery. U Francuskoj se zadržao najduže, punih sedam godina, a u Zagreb se vraća nakon deset godina. Igrajući za reprezentaciju Hrvatske osvojio je srebro i broncu na EP-ima 2010 i 2012. godine, broncu na SP-u 2013., te olimpijsku broncu na OI 2012.