'Prvo što mi palo na pamet je bilo da izađem što prije iz bolida kako bih pokazao svojoj majci da je sve OK'. Prva utrka nove sezone Formule 1 u Australiji završila je dvostrukom pobjedom Mercedesovog dvojca, Rosberg je slavio ispred Hamiltona, ali utrku je najviše obilježila stravična nesreća Fernanda Alonsa, koji se pravim čudom izvukao bez ozbiljnije ozljede. Horor scena dogodila se u 17. krugu kada je Alonso pokušao preteći Estebana Gutierreza, ali je udario prednjim desnim točkom u bolid te se dvaput prevrnuo u zraku u velikoj brzini, a zaustavio se u zidu od guma. “Prvo što mi palo na pamet je bilo da izađem što prije iz bolida kako bih pokazao svojoj majci da je sve OK”, kazao je Alonso nakon utrke te dodao: “U tom trenutku niste zapravo svjesni gdje se nalazite. Samo letite i vidite nebo, pa tlo, pa opet nebo i tlo, i ne znate”, opisao je trenutak nesreće. Gutierrez je nakon nesreće odmah pohitao prema Alonsu i uskoro su oba vozača se zagrlila svjesni da su stvari mogle proći jako gore…Ovako, Alonso je dobio samo par modrica na koljenima. 