Kadeti Cibone pod vodstvom trenera Ante Samca postali su novi prvaci Europe. U finalu Europske kadetske lige svladali su ekipu Grosuplja 74-55 (19-12, 23-11, 17-11, 15-21). Cibosi su dominirali od samog početka utakmice. Nakon prve četvrtine imali su vodstvo od +7 (19-12) koje je do poluvremena još raslo pa se na odmor otišlo s uvjerljivih 42-23. U drugom dijelu utakmice mladi cibosi nastavaljaju svoju dominaciju na parketu pa je razlika već na početku drugog dijela narasla na visokih +32 (57-25). U zadnjoj četvrtini probudila se momčad Grospulja. No to nije bilo dovoljno kako bi ozbiljnije zaprijetila cibosima koji su tako uvjerljivo slavili i osigurali prvo mjesto u kadetskoj europskoj ligi. Roko Prkačin, inače sin proslavljenog košarkaša Nikše Prkačina, proglašen je kao MVP i najbolji je strijelac turnira, dok su sjajnom igrom svoje mjesto u petorci zaslužili Fran Paponja i Hrvoje Majcunić. Prkačin je postigao 26 koševa, 23 skoka i sedam asistencija.