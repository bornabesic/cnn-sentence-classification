Autor islandskog čuda je švedski nogometni stručnjak, Lars Lagerback. Mnogi tvrde kako je dotični najzanemareniji trener u Europi, jer listajući njegovu statistiku odmah se lako uvidi da je veoma uspješan. U 15 godina koliko je trenirao švedsku reprezentaciju čak pet puta ju je odveo u u završnice velikih natjecanja. Kao izbornik Nigerije zamalo je ušao u drugi krug natjecanja na SP 2010. godine. Kada je prihvatio ponudu Islandskog saveza u listopadu 2010. godine, Island je bio niže rangiran od Lihtenštajna. Nikome nije bilo jasno zašto se ovaj trener odlučio za mali savez iz države s 330 tisuća stanovnika. Sport je sjajna platforma za senzacije. Uostalom, sport ne bi bio sport kada ne bi bilo senzacija. Stoga, priča o nogometnoj reprezentaciji Islanda koliko bila senzacionalna najbolja je potvrda životnosti i zanimljivosti sporta, konkretno nogometa. Islandske sjajne igre na europskoj smotri, naposljetku i eliminacija Engleza u osmini finala priča je tjedna po svim svjetskim medijima. Autor ovoga sportskog čuda je švedski nogometni stručnjak, Lars Lagerback. Mnogi tvrde kako je dotični najzanemareniji trener u Europi, jer listajući njegovu statistiku odmah se lako uvidi da je veoma uspješan. Evo, u 15 godina koliko je trenirao švedsku reprezentaciju čak pet puta ju je odveo u u završnice velikih natjecanja. Kao izbornik Nigerije zamalo je ušao u drugi krug natjecanja na SP 2010. godine. Kada je prihvatio ponudu Islandskog saveza u listopadu 2010. godine, Island je bio niže rangiran od Lihtenštajna. Nikome nije bilo jasno zašto se ovaj trener odlučio za mali savez iz države s 330 tisuća stanovnika. Nacionalni sport u Islandu je rukomet, no cijela država, cijeli otok poludio je za nogometom. Osim o ribolovu i vulkanima na Islandu je i nogomet postao top tema razgovora. Uostalom, dvadestak posto cijelog pučanstva Islanda je u Francuskoj i navija za svoje nogometaše. Island je kreirao možda i najveću senzaciju u povijesti europskih nogometnih prvenstva. Island je u dvoboju osmine finale pobijedio Englesku s 2-1 (2-1). Island koji broji 330 tisuća stanovnika i koji nema profesionalnu nogometnu ligu nadvisio je veliku Englesku s 50 milijuna stanovnika i s četiri profesionalne nogometne lige. Nogometni preporod zemlje koja nema svoju profesionalnu ligu počela je s dolaskom Larsa Lagerbacka za kormilo reprezentacije. I sjajnim partijama Island je izborio dokvalifikacije za svjetsku smotru u Brazilu i eliminiran je u dvobojima protiv Hrvatske koju je tek preuzeo Niko Kovač od smijenjenog Igora Štimca. Impresivna je u tim dvobojima bila činjenica da je Lars Lagerbäck bio predavač na nogometnoj akademiji koju je pohađao Niko Kovač! Prije nekoliko godina Lagerbäck je kao strani predavač iz elitne europske skupine održao kratko predavanje budućim hrvatskim trenerima gdje se tada školovao Niko Kovač. U kvalifikacijama za Euro Island je sjajio. Završio je na drugom mjestu svoje skupine s 20 osvojenih bodova, iza prvoplasirane Češke (22 boda), ali i ispred nogometnih sila poput Turske (18) i Nizozemske (13), koja je u potpunosti razočarala i ostala bez plasmana na prvenstvo Starog kontinenta. I počela je euforija. Čak 15 tisuća navijača Islanda apliciralo je za karte utakmica svoje nacionalne vrste. Zato po francuskim stadionima ori islandska pjesma, a navijači ove otočke zemlje ističu se po pristojnom ponašanju i bučnom navijanju. Zagrebimo malo u povijest, UEFA je Island priznala tek 1958. godine, a od tada do danas nogomet je strašno napredovao. No, nikad se nije plasirao na veliko natjecanje, do ove godine. Kada je Lagerback stupio u pregovore s Islandskim nogometnim savezom nije bio podvrgnut imperativima. Sam se sjeća: “Kada sam preuzeo ovaj posao, pred mene nitko nije postavio nikakve ciljeve, a kamo li da je netko tražio da uđemo u dodatne kvalifikacije za SP ili da odemo na EP. Međutim, nikada ne bih prihvatio ovaj posao da nisam vjerovao da možemo ostvariti nešto ovakvo. Preuzeo sam posao jer sam uvidio da imam vrlo zanimljivu skupinu igrača, posebno u generaciji U-21 koja je igrala finale Eura 2011. godine. Pogledao sam dobro tu momčad, posebno igrače koji su igrali jako dobro na U-21 Europskom prvenstvu u Danskoj 2011. godine i vidio da je to momčad s puno talenta i potencijala. Ti igrači su imali veliki prostor za napredak i moje su se procjene pokazale dobrima”. Pričaju da je uveo sjajnu atmosferu u reprezentaciju, da s igračima ima složen, a opet intiman odnos. Kad se spomene novac tu Lagerback tvrdi: “Nismo baš najbogatiji savez, ali nema pritužbi među igračima. Primjerice, jednom smo morali čekati šest sati na let, nitko od igrača se nije žalio. Putovali smo redovnom linijom na Cipar”. Poslije kraha u dokvalifikacijama za SP u Brazilu protiv Hrvatske Lagercback se nije dao smesti i pokolebati. “Naravno da smo bili razočarani što nismo otišli u Brazil a bili smo tako blizu. Iako, nitko nije očekivao da ćemo dogurati ovako daleko u kvalifikacijama pa smo se time mogli utješiti. No, novi izazov je slijedio, europske kvalifikacije, rekao je trener koji je prije Islanda vodio i Švedsku, ali i Nigeriju. Kaže da mu je pomoglo iskustvo iz vođenja tih reprezentacija. “Uvijek je zanimljivo doći u novu sredinu. Najveće razlike su izvan terena. Kada dođete u novu zemlju, morate naučiti što više o toj zemlji i kulturi prije nego što počnete raditi. Nigerijci su bili vrlo profesionalni na terenu i sasvim drugačiji izvan terena. Morao sam se prilagoditi, oni ne vole kada su javno kritizirani.. Tašti su. Moj posao kao trenera jest da imam viziju, ideju vodilju, stup oko kojeg se sve okreće. Pogledajte svijet nogometa, te najbolje momčadi na svijetu, Real, Barcelonu, Bayern… Uvijek vidite ideju njihove igre, namjere i ambicije. Ako se toga ne pridržavate, teško možete uspjeti”. “Tajne nema”, ističe Lagerback. “Islandski igrači nisu samo talentirani, već imaju i odličan pristup i karakter. Isto tako, srčano igraju za svoju reprezentaciju. Ponosan sam na njih i sve što su napravili dosad, ali nadam se da još nismo rekli sve.” Kako je došlo uopće do suradnje Lagerbacka s Islandom? “Vidio sam da tu ima materijala. Malo tko mi je vjerovao. Na prvom sastanku s igračima i vodstvom Saveza postavio sam cilj – osvajanje prva dva mjesta u skupini kvalifikacija za SP i napredak od 50 mjesta u rankingu Fife. Lako je postaviti cilj, ali potrebno je imati igrače koji mogu to ostvariti i dokazao sam da sam s pravom vjerovao u njih. Već sam se plasirao na svjetska i europska prvenstva, no kada sam to napravio s malom nacijom poput islandske mojoj sreći nije bilo kraja. Dokazao sam da je apsolutno sve moguće. A svi žele igrati protiv nas, jer kao slabašni smo. Nije tako baš, zar ne. A meni je najvažnije da sam imao pravo kad sam vjerovao u nas. Držim da je ovo što smo napravili s Islandom nešto posebno, veliko”. Skroman kakav jest, Lagerback uživa u boravku na Islandu. “Uživam u ovom poslu. Igrači su me jako lijepo dočekali, kao i ljudi iz nogometnog saveza, a kad god sretnem ljude na ulici, jako su ljubazni i puni hvale za posao koji radimo. Naravno da pomaže to što ostvarujemo dobre rezultate. U nogometu sam dovoljno dugo da znam što diktira puno tih stvari. Ali atmosfera oko momčadi i u državi je uistinu jako lijepa. A interes je sada veliki. Nekako mi se čini d aje – projekt Island – moj najbolji noogmetni rad u cijeloj karijeri”. Lagerback stalno ističe da mu je posao s vođenjem Islanda posljednji u životu. Ovaj 65-godišnjak na klupi je već dekadama i uvjeren je kako ne bi imalo smisla kao starac voditi momčadi i prodavati pamet. Lagerback ima svog pomoćnika, makar je po dužnostima i odgovornosti potpuno ravnopravan njemu. To je trener Heimir Hallgrimsson kojeg Islandski nogometni savez želi zadržati kao izbornika nakon odlaska Lagerbacka. “Meni je lakše kada znam da ću momčad ostaviti u dobrim rukama”. Novinari na Islandu strašno cijene organizacijske i nogometne sposobnosti i Lagerbacka i Hallgrimsona. “Ova dva stručnjaka, su podigli organizaciju reprezentacije na uzvišenu razinu, a disciplinu složili tako da i igrači uživaju u njoj. Nije tako daleko vrijeme kada su islandski igrači iz inozemstva u reprezentaciju stizali kao da dolaze na odmor. Ta su vremena nepovratno prošla. To su sad ambiciozni sportaši, ljuti kad izgube”. pišu islandske novine. Island je u nogometu nekad bio sinonim za visoke poraze i nikakav utjecaj u nogometu? Danas? Možda najveća senzacija europskog nogometa ikada! Zaslugom Larsa Lagerbacka. 