Foto: HJZ PRVOG dana Europskog judo prvenstva za mlađe seniore u Izraelu najbolji rezultat ostvarila je Tihea Topolovec koja je osvojila brončanu medalju. Ljetno vrijeme u Tel Avivu dalo je poticaj hrvatskim judokama, a najbolje su krenule judašice u kategoriji do 52 kg. Tihea Topolovec je pobijedila Giles (GBR), dok je Tena Šikić, kao prva nositeljica ždrijeba, s dva odlična wazarija prošla Chertyl (UKR). U četvrtfinalu, prema očekivanjima, Šikić je išla na jaku Distriju Krasniqi (KOS), a nakon što nije uspjela proći u četvrtfinale, u repasažu, na putu prema mogućoj bronci, zaustavila ju je Myriam Blavier (BEL) sa 3-1.  Tihea Topolovec je u četvrtfinalu imala za protivnicu iskusniju Katinku Szabo (HUN), a nakon što je Mađarica povela 0-1 u kaznama, Topolovec je postala aktivnija, međutim nije bilo dovoljno vremena i upisala je poraz. U repasažu je odmah na početku borbe protiv Perez Box (ESP) povela sa 1-0 (yuko), a nakon toga odlično kontrolirala borbu te došla do pobjede vrijedne borbe za broncu.  Borba za broncu joj je donijela Fabiolu Pidroni (ITA) te je još jednom odlično odradila borbu. Povela je 18-godišnja hrvatska judašica na wazari i zatim do kraja borbe sačuvala prednost za odličan rezultat u Tel Avivu i prvu hrvatsku medalju. U kategoriji do 63 kg, Ana Kokeza je podbacila protiv Padille Guerrero (ESP) (dva wazarija), dok je Maja Blagojević pokazala više od Kokeze, ali je Renshall (GBR) sa 1-0 (yuko) prošla dalje. "Ne mogu biti zadovoljna porazom, ali mi je drago da sam se vratila nakon ozljede. Imali smo dobre pripreme za Izrael i sad želim nastaviti trenirati i vratiti se na vrhunski nivo", prokomentirala je Blagojević svoj nastup. U subotu nastupaju Brigita Matić (do 78 kg) i Karla Prodan u istoj kategoriji, dok u kategoriji preko 78 kg nastupaju Ivana Šutalo i Tina Radić. U muškoj konkurenciji u subotu Hrvatsku predstavljaju Dominik Družeta (do 81 kg) i Marko Kumrić (do 90 kg). Pregled početnih borbi hrvatskih judoka na EP U23 Tel Aviv 2016: Subota 12.11. 2016. Brigita Matić – Kulaga (POL) (do 78 kg)Karla Prodan – Hershko (ISR) (do 78 kg) Ivana Šutalo - Zaleczna (POL)/Boyle (GBR) (preko 78 kg)Tina Radić – Myers (GBR) (preko 78 kg)Dominik Družeta – Girardoz (SUI) (do 81 kg)Marko Kumrić – Klammert (CZE) (do 90 kg)