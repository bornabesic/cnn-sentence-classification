Domagoj Vida nakon četiri godine igranja u Ukrajini odlazi iz kijevskog Dinama s kojim ima ugovor do ljeta 2018. godine. Za hrvatskog reprezentativca već se neko vrijeme zanima Beşiktaş, a turski mediji tvrde da je postignut dogovor. Klub čiju je momčad do prije dvije godine vodio Slaven Bilić platit će Dinamu sedam milijuna eura. Vidina plaća u Beşiktaşu bit će četiri milijuna eura. U zimskom prijelaznom roku u momčad iz Istanbula stigao je Matej Mitrović iz Rijeka. Domagoj Vida na Transfermarktu ima cijenu od devet milijuna eura.