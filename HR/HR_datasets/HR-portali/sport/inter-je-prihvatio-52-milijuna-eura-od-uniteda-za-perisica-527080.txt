Iako još ništa nije službeno, ono o čemu se nagađalo zadnjih dana sad je, čini se, riješeno. Ivan Perišić odlazi u Manchester United za 52 milijuna i postaje prvi Hrvat na Old Traffordu.  Prema pisanju Gazzette predstavnici klubova sinoć su do dugo u noć pregovarali i sad se samo čeka službena potvrda transfera. Iako se činilo kako bi ovaj transfer moglo pokvariti inzistiranje novog trenera Intera na Perišićevom ostanku u klubu, do toga ipak nije došlo. Interu je hitno potreban novac, točnije 35 milijuna eura do 1. lipnja kako bi ispoštivali uvjete financijskog fair-playa. A upravo je toliko iznosila prva ponuda Uniteda. Lukav je taj Mourinho... Ivan bi u Unitedu trebao zarađivati sedam milijuna eura po sezoni, a s klubom s Old Trafforda potpisat će do 2020. godine. Sretni mogu biti i u Hajduku jer će na račun ovog transfera uprihodovati oko 1,5 milijuna eura.