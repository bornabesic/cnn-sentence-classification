Dinamo i Rijeka u derbiju 18. kola na Maksimiru su podijelili bodove (1:1). Riječani su tako ostali na plus šest ispred prvog pratitelja. - Naravno da nisam zadovoljan, imali smo 4-5 prilika, a primili smo pogodak. Moramo učiti iz naših greški, samo je šteta kako smo danas i ranije u Ligi prvaka primili puno golova iz naših glupih grešaka - rekao je trener Dinama Ivajlo Petev koji ne misli da je prvenstvo gotovo. - Ništa još nije riješeno, u igri je još mnogo utakmica do kraja prvenstva. Petev kaže da nije ovo maksimum njegove momčadi. - Vjerujem da možemo bolje, pokušavamo iz igrača izvući maksimum te po meni ovo nije najbolje što Dinamo može pružiti. Petev je naglasio da Dinamo igra problem s realizacijom.  - Veliki europski klubovi iz jedne prilike postignu pogodak, a mi iz šest ne možemo zabiti. Iako, golman Rijeke bio je vrlo dobar, obranio je sve što je mogao. Trener Rijeke Matjaž Kek ne želi ni pomisliti da je utrka za prvaka gotova. - Gdje je to još od gotovog. Pitate me je li gotovo, a danas je točno polovica prvenstva - rekao je Kek koji je ovako vidio utakmicu: - Isključenje je bitno utjecalo na tijek utakmice, a igrači su se zainatili kad je Gorgon isključen. Kome? Što ja znam, valjda meni. Znate kakav sam. 