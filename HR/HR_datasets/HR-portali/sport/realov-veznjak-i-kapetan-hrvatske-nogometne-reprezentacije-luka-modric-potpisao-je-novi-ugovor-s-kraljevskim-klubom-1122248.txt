Realov veznjak i kapetan hrvatske nogometne reprezentacije Luka Modrić potpisao je novi ugovor s kraljevskim klubom koji ga na vjernost veže do 30. lipnja 2020. godine, a prema njemu bi trebao zarađivati oko sedam milijuna eura po sezoni. – Jako sam sretan što sam produžio ugovor s najboljim klubom na svijetu. Želim u Realu završiti karijeru, a ovim potpisom korak sam bliže tom cilju – rekao je Luka na konferenciji za novinare i dodao: – Cilj ove sezone jest osvojiti sve i obraniti naslov u Ligi prvaka. Kapetan hrvatske reprezentacije trenutačno se oporavlja od operacije kojom mu je prije dva tjedna uklonjen odlomljeni komadić hrskavice u lijevom koljenu, a prema prognozama na teren bi se mogao vratiti sredinom studenoga. >> Ronaldo objasnio koliko je Luka Modrić važan za Real Madrid 