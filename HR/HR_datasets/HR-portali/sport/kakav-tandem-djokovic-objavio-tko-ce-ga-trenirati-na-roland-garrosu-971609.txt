NAKON ŠTO se tjednima nagađalo tko bi mogao biti novi trener Novaka Đokovića, Srbin je nakon poraza od Alexandera Zvereva u finalu rimskog Mastersa otkrio da će ga na Roland Garrosu voditi Andre Agassi. "On je čovjek kojeg iznimno pošutjem. Smatram da mi može pomoći i na terenu i izvan njega", rekao je Đoković i dodao kako je zadnjih nekoliko tjedana često razgovarao s Agassijem preko telefona i dogovorili su privremenu suradnju. "Ništa još nije dugoročno. Dogovorili smo se da bude sa mnom u Roland Garrosu pa ćemo vidjeti što i kako dalje", dodao je Đoković. Agassi je u mirovini od 2006. godine, a u karijeri je osvojio osam Grand slamova, četiri manje od Đokovića. Roland Garros počinje sljedeće nedjelje.