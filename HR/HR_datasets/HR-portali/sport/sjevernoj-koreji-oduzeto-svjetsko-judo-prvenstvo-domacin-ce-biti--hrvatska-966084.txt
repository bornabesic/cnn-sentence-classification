SJEVERNA KOREJA trebala je biti domaćin ovogodišnjeg Svjetskog juniorskog judo prvenstva, no ono joj je oduzeto. Naime, Međunarodna judo federacija odlučila je Sjevernoj Koreji dodijeliti organizaciju ako "međunarodna situacija bude stabilna". Budući da to nije slučaj te da su mnoge reprezentacije odbile putovati u Sjevernu Koreju, prvenstvo je promijenilo domaćina. Tako će se najbolji juniori svijeta za medalje boriti u Zagrebu od 18. do 22. listopada.