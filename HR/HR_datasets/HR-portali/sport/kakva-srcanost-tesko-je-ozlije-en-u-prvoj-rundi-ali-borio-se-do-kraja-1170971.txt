EFC Worldwide priredba proteklog vikenda održala se u Johannesburgu u Južnoj Africi te je obilovala sjajnim potezima i brutalnim nokautima o kojima se priča i nekoliko dana kasnije. Neki od mečeva su bili toliko dobri da su preko noći postali viralni i završili na mnogim portalima koji se inače ne bave MMA scenom u Južnoj Africi, piše Fight Site. Posebno impresivnu predstavu je pružio Francois Groenewald. Iako nije pobijedio, Groenwald je pružio iznimno hrabru i požrtvovnu predstavu protiv Philippea Roucha. Naime, Groenewaldu je već u prvoj rundi dvoboja dislociran lakat, no unatoč stravičnoj ozljedi borac je izdržao gotovo do samog kraja. Rouchu je tijekom meča pukla jagodična kost. Na koncu su zajedno prevezeni u bolnicu. EFC Worldwide organizacija je izdala priopćenje u kojem potvrđuje da će pokriti sve troškove liječenja obojice jer su svi njihovi borci osigurani. Što je priličan raritet u MMA svijetu. Pogledajte ovaj odličan MMA dvoboj: