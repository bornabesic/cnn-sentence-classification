Nisam došao u Juventus zbog novca, nikada nisam mislio o tome. U karijeri nikada nisam želio letjeti previsoko, morao sam ići korak po korak. Odlučio sam da je pravo vrijeme da napustim Romu, otkrio je Miralem Pjanić pa se osvrnuo na današnje transfere u svijetu nogometa. - Moj transfer? Gledajući ostale transfere, moj je odličan i nije preskup. Ostali su apsurdni, ali ne možemo kriviti igrače. Klubovi su ti koji nude novac - kaže Pjanić koji je u Juventus stigao iz Rome prošle godine za 32 milijuna eura Progovorio je Pjanić i o legendi Juventusa Pirlu. - Ne kopiram Pirla. Proučavao sam njegove poteze na ovoj poziciji, on je jedan od najboljih na njoj, ali ne želim nikoga kopirati. Hoću pokazati kvalitete i pomoći Juventusu. Za kraj se osvrnuo na još jednu legendu, Gianluigija Buffona. - On je legenda. Imati igrače poput njega, koji su takve klase i koji posjeduju toliko iskustva, to je fantastično. On ima pobjednički mentalitet i od njega mogu samo naučiti. 