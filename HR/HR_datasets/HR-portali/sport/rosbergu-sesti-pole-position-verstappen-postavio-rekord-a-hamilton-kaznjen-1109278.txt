Nijemac Nico Rosberg za upravljačem Mercedesa izborio je najbolju startnu poziciju uoči sutrašnje Velike nagrade Belgije na stazi Spa-Francorchamps. Rosberg je odvezao najbrži krug za 1:46,744 minute osvojivši treći uzastopni i šesti 'pole position' ove sezone. Rosbergu je ovo bio i 28. 'pole position' u karijeri i drugi na Spa Francorchampsu nakon 2014.  S drugog mjesta krenut će vozač Red Bulla 18-godišnji Nizozemac Max Verstappen koji je bio sporiji za 0,149 sekunde. Verstappen je time postao najmlađi vozač u povijesti Formule 1 koji će startati iz prvog reda. Iz drugog reda krenut će Ferrarijev dvojac Finac Kimi Raikkonen i Nijemac Sebastian Vettel. Vodeći u ukupnom poretku Svjetskog prvenstva Britanac Luis Hamilton startat će s posljednjeg, 22. mjesta zbog kazne zbog brojnih promjena na motoru. STARTNA LISTA: 1.  Nico Rosberg (Njem/ Mercedes)                  2.  Max Verstappen (Niz/Red Bull - TAG Heuer)      3.  Kimi Raikkonen (Fin/Ferrari)                   4.  Sebastian Vettel (Njem/Ferrari)                   5.  Daniel Ricciardo (Aus/Red Bull - TAG Heuer)      6.  Sergio Perez (Mek/Force India - Mercedes)    7.  Nico Huelkenberg (Njem/Force India - Mercedes)    8.  Valtteri Bottas (Fin/Williams-Mercedes)         9.  Jenson Button (VB/McLaren)                   10. Felipe Massa (Bra/Williams-Mercedes)...