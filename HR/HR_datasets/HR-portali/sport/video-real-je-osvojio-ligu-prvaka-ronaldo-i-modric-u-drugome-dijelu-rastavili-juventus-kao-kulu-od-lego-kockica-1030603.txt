Nakon izjednačenog prvog poluvremena u kojem je krasan gol za Juventus postigao Mandžukić u nastavku se Real razgoropadio i doslovce se poigrao s Juventusom uz konačnu 4-1 pobjedu Ronaldo dva, Casemiro i Asensio po jedan gol za Real, Mandžukić sjajan gol za Juventus – epilog je to finale Lige prvaka u Cardiffu kojeg je Real odlučio u svoju korist. Konačnih 4-1 (1-1) možda ne oslikava sva zbivanja na terenu, no nakon razočaravajućih prvih 45 minuta Reala u nastavku je Real izgledao kao neka druga momčad. Pritisnula je Juventus koji se nije snašao, očekivavši rezervirani Real kao u prvome dijelu. Rizik Reala se isplatio, najprije sretnim golom Casemira, a onda poslije sjajnog prodora Modrića i asistencije za Ronalda sve je bilo gotovo, Buffon je primio treći gol, a tri gola je primio sveukupno u 12 prethodnih europskih utakmica. Primio je potom i četvrti, onako za kraj. Da se vidi tko je bolji… Ovo je Realu 12. naslov prvaka Europe. Juventus je bio bolji u prvome dijelu, napose u prvih dvadesetak minuta, no prvi je povao ipak Real. Riječ je bila o majstoriji Ronalda. Dakle nakon petnaestak minuta inicijative Juventusa Real je uzeo loptu, nije izgledao dominantno, bavio se posjedom, tražio rješenja protiv postavljene Juventusove obrane. Taman kad je utakmicu dodirnula dosada evo Realovog pogotka, i to kakvog. U 20. minuti. Jedan napad Reala završen je dodavanjem Ronaldu na desnoj strani, potom je uposlio natrčalog i usamljenog Carvajala koji se sjurio prema korner crti, pa je zavrnuo loptu Ronaldu koji je čekao na vrhu kaznenog prostora. Kako je to precizan i jak, prizeman udarac bio u desni kut Buffona koji je nakon dugo vremena izgledao potpuno nemoćan. Nije bio ni blizu hvatanje te lopte. Ali, samo sedam minuta trajalo je vodstvo Reala. Onda se na stadionu u Cardiffu ukazao Mandžukić, s petnaestak metara, poluvolejem koji je ličio na škarice Mandžukić je leđima okrenut prema golu prebacio vratara Navasa – 1-1 u 27- minuti. Mandžukića je postignut gol nadahnuo, bio je nezaustavljiv, dvaput ga je u prodoru morao rušiti Carvajal koji je stoga dobio žuti karton. U nastavku je Real prvi zaprijetio, udarcem Modrića s distance, nije to bio jak udarac i Buffon ga je lako ukrotio. I zaista, Real je napravio fin pritisak prema vratima Juventusa, bio je to sasvim drugačiji početak poluvremena. Real je očito pomakao linije prema naprijed i to je štimalo. Juventus se nije snalazio. K tome, igra je postala oštrija, grublja… U 61. minuti trud i napor Reala isplatio se, Casemiro je tukao s više od 25 metara udaljenosti, na putanji je lopta pogodila Khediru, lopta se potom podigla i naglo spustila i jurnula prema desnom kutu zbunjenog Buffona. Ne, nije ju dohvatio, Real je poveo s 2-1. I nakon toga se Juventus pogubio.. Samo četiri minute kasnije Real je došao do 3-1, Modrić je probio desnu stranu i ubacio u peterac Juventusa gdje je u naletu bio Ronaldo. Greške nije bilo, Buffon je opet morao po loptu iza crte. Juventus je zahvatila nervoza, igru nije mogao vratiti, a jos je Cuadrado dobio drugi žuti, crveni kafrton zbog namjernog udaranja Sergia Ramosa. U 90. minuti za 4-1 je zabio Asensio, bila je to samo potvrda velike večeri, velikog drugog poluvremena Reala. All Goals & highlights HD – Juventus 1-4 Real… by LiveGoalsTV