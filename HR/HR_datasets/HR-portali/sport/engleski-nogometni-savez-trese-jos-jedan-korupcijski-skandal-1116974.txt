Sada već bivši engleski izbornik Sam Allardyce nije jedini koji je primao mito za transfere igrača, naime to je isto činilo još osam sadašnjih ili bivših trenera Premier lige, piše "Daily Telegraph".  Allardyce je upravo zbog ovog otkrića britanskog lista, koji tvrdi da je pritom zaradio 400.000 funti, podnio ostavku nakon što je vodio 'gordi albion' samo 67 dana.  Allardyce je snimljen kako s lažnim konzorcijem s Dalekog istoka, koji su glumili trojica novinara Daily "Telegrapha", dogovara transfere igrača, a snimljene su i njegove izjave u kojima omalovažava svog prethodnika Roya Hodgsona. "Daily Telegraph" tvrdi da u toj aferi sudjeluje još osam sadašnjih ili bivših Premier League trenera i dva trenera iz drugih engleskih liga, međutim ne otkriva njihova imena. Isti izvor poseduje i snimak na kojem je agent Pino Pagliari, koji je izgubio licencu kada je otkriveno da je sudjelovao u namještanju utakmica, s još dvojicom muškaraca razgovara kako su platili nogometnim stručnjacima za usluge.  Engleski nogometni savez (FA) i policija su dobili na uvid materijal od lista "Daily Telegrapha".  