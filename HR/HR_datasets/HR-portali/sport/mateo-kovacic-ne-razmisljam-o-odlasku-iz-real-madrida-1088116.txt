Vezni igrač Real Madrida Mateo Kovačić (22), kojeg trener Zinedine Zidane nije uvrstio u momčad u finalu Lige prvaka protiv Atletica, rekao je da ne razmišlja o prelasku u drugi klub jer ima ugovor do 2021. no da je u životu sve moguće. - Bio sam na tribini no osvojili smo Ligu prvaka i svi smo jako sretni - rekao je Kovačić talijanskom internetskom portalu FC Inter News. Na pitanje o mogućem odlasku na posudbu u Milan, o čemu se u medijima nagađa zadnja dva mjeseca, hrvatski reprezentativac je rekao: - Ne razmišljam o drugoj momčadi. S Real Madridom imam ugovor na još pet godina. U životu je naravno sve moguće no o tome sada ne razmišljam. Kovačić je prošlo ljeto došao u Madrid iz milanskog Intera te s prvakom Europe ima ugovor do ljeta 2021. godine. >>Kovačić o odlasku iz Reala: Sve je moguće, zaljubljen sam u Milano 