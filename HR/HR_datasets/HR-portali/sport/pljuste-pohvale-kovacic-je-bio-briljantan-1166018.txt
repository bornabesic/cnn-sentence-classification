Real Madrid sinoć je deklasirao Deportivo sa 6:2, a čitavu je utakmicu odigrao Mateo Kovačić. Hrvatski ofenzivac, 22-godišnjak, pružio je odličnu partiju i sudjelovao u akcijama kod dva gola. Kovačić sve više pokazuje da je zaslužio dres Reala pa i ne čudi što je njegov menadžer demantirao špekulacije da bi mogao preseliti u Romu ili Milan. – Mateo je igrač Real Madrida i sretan je u klubu. To je sve – rekao je Kovačićev menadžer Nikky Vuksan za talijanske medije. Inače, engleski Mirror Kovačiću je za nastup protiv Deportiva dao ocjenu osam, a bolje je prošao samo Isco koji je dobio devetku. "Briljantno je odradio zamjensku ulogu u sredini terena", piše Mirror. 