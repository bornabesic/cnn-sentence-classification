U susretima 3. kola Lige prvaka u utorak pobjede su ubilježili Real, Borussia (D), Juventus i Leicester.  U skupini E Bayer i Tottenham su u Leverkusenu odigrali bez golova 0-0, a hrvatski reprezentazivac Tin Jedvaj ušao je u igru za domaći sastav u 74. minuti. U drugoj utakmici u Moskvi CSKA i Monaco su remizirali, a vrata francuske momčadi je čuvao Danijel Subašić. U skupini F Real je u Madridu očekivano "demolirao" poljsku Legiju s 5-1, a zanimljivo je da se u strijelce nije upisao Cristiano Ronaldo. Mateo Kovačić je ušao u igru u 80. minuti. U drugoj utakmici Borussia Dortmund je slavila kod Sportinga u Lisabonu s 2-1 pogocima Aubameyanga i Weigla, dok je za domaće smanjio Cesar.  U skupini G Leicester je nastavio s pobjedama, pogotkom Mahreza kod kuće se slavili protiv danskog Kopenhagena. Engleski prvak vodi u skupini s maksimalnih 9 bodova. Veliki posao je napravio Porto koji je kod Club Bruggea gubio s 0-1 do 69. minute, a do pobjede je došao iz kaznenog udarca u drugoj minuti sudačke nadoknade. Juventus je čudesno izvukao pobjedu kod Lyona bez naših Marija Mandžukića i Marka Pjace. U prvom dijelu je francuski napadača Lacazette promašio penal, a u 55. minuti je isključen Juventusov igrač Lemina, dok je vratar Buffon imao nekoliko sjajnih intervencija. Talijanski prvak je ipak došao do pobjede golom Cuadrada u 76. minuti.  SKUPINA E Bayer – Tottenham 0-0 CSKA Moskva – Monaco 1-1 (Traore 34/Bernardo Silva 87) SKUPINA F Sporting – Borussia Dortmund 1-2 (Cesar 68/Aubameyang 10, Weigl 43) Real Madrid – Legia Varšava 5-1 (Bale 16, Jodlowiec 20ag,Asensio 37, Vazquez 68, Morata 85/Radović 22pen) SKUPINA G Club Brugge – Porto 1-2 (Vossen 12/Layun 68, Andre Silva 90+2 pen) Leicester – Kopenhagen 1-0 (Mahrez 40) SKUPINA H Lyon – Juventus 0-1 (Cuadrado 76). Promašeni penal: Lacazette (Lyon, 35). CK: Lemina (Juv, 54) Dinamo - Sevilla 0-1 (Nasri 35)   