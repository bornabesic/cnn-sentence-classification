Nakon prvog dana natjecanja u dvobojima 1. kola Svjetske skupine Davis Cupa reprezentacije Italije, Australije, Srbije i Francuske povele su 2-0 i korak su do plasmana u četvrtfinale. Italija je u Buenos Airesu povela protiv branitelja naslova Argentine 2-0. Bodove gostima donijeli su Andreas Seppi i Paolo Lorenzi. Lorenzi je u prvom meču pobijedio Guida Pellu 6-3, 6-3, 6-3, dok je Seppi bio bolji od Carlosa Berlocqa 6-1, 6-2, 1-6, 7-6 (6). Nakon prvog dana natjecanja i Francuska vodi 2-0 protiv Japana u susretu koji se igra u Tokiju. Gilles Simon je lako pobijedio Yoshihita Nishioka 6-3, 6-3, 6-4, dok je Richard Gasquet porazio Taro Daniela 6-2, 6-3, 6-2. Australci su Čehe dočekali u Kooyongu i nakon prvog dana vode 2-0. Nick Kyrgios je rutinski odradio posao protiv Jana Satrala 6-2, 6-3, 6-2, a uvjerljiv je bio i Jordan Thompson protiv Jirija Veselyja 6-3, 6-3, 6-4. U Frankfurtu snage odmjeravaju Nijemci i Belgijanci i nakon prvog dana je 1-1. Belgija je povela nakon što je Steve Darcis poslije pet setova pobijedio Philippa Kohlschreibera 6-4, 3-6, 2-6, 7-6 (2), 7-5 (5). Izjednačio je Alexander Zverev porazivši Arthura De Greefa 6-3, 6-3, 6-4. Srbija je u Nišu povela protiv Rusije 2-0. Prvi bod Srbiji donio je Viktor Troicki koji je slavio protiv Karena Kačanova u pet setova 6-4, 6-7 (3), 6-3, 1-6, 7-6 (6). U drugom meču Danil Medvedev je predao meč Novaku Đokoviću. Medvedev je predao meč pri rezultatu 2-1 u setovima za Đokovića i 1-0 u četvrtom setu. Još se sastaju SAD i Švicarska, te Kanada i Velika Britanija. REZULTATI: HRVATSKA - ŠPANJOLSKA 1-1 FRANKO ŠKUGOR (HRV) - Pablo Carreno (Špa) 3-6, 6-3, 6-4, 4-6, 7-6 (6) ANTE PAVIĆ (HRV) - Roberto Bautista (Špa) 4-6, 2-6, 3-6 NJEMAČKA  - BELGIJA 1-1 Steve Darcis (Bel) - Philipp Kohlschreiber (Njem) 6-4, 3-6, 2-6, 7-6 (2), 7-5 (5) Alexander Zverev (Njem) - Arthur De Greef (Bel) 6-3, 6-3, 6-4 ARGENTINA - ITALIJA 0-2 Paolo Lorenzi (Ita) - Guido Pella (Arg) 6-3, 6-3, 6-3 Andreas Seppi (Ita) - Carlos Berlocq (Arg) 6-1, 6-2, 1-6, 7-6 (6)  JAPAN - FRANCUSKA 0-2 Richard Gasquet (Fra) - Taro Daniel (Jap) 6-2, 6-3, 6-2 Gilles Simon (Fra) - Yoshihito Nishioka (Jap) 6-3, 6-3, 6-4  AUSTRALIJA - ČEŠKA 2-0 Jordan Thompson (Aus) - Jiri Vesely (Češ) 6-3, 6-3, 6-4 Nick Kyrgios (Aus) - Jan Satral (Češ) 6-2, 6-3, 6-2 SRBIJA - RUSIJA 2-0 Viktror Troicki (Srb) - Karen Kačanov (Rus) 6-4, 6-7 (3), 6-3, 1-6, 7-6 (6) Novak Đoković (Srb) - Danil Medvedev (Rus) 3-6, 6-4, 6-1, 1-0, predaja Medvedeva