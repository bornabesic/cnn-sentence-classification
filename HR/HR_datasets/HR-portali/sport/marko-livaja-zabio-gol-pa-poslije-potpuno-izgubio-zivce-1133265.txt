U susretu 14. kola španjolskog nogometnog prvenstva Deportivo Alaves i Las Palmas odigrali su 1:1, a pogodak za goste zabio je hrvatski napadač Marko Livaja. Domaćin je poveo u 4. minuti golom Alexisa, a Livaja je izjednačio u 57. minuti. Bio je to njegov treći pogodak ove sezone nakon što je prva dva zabio u pobjedi protiv Valencije (4-2) u kolovozu ove godine. Livaja je protiv Alavesa na terenu proveo 68 minuta, a osim pogotka u 26. minuti je dobio žuti karton. A nakon što je zamijenjen, ljutito je opalio nogom po torbi! Ljutit na trenera što ga vadi ili na sebe zbog nekog promašaja?   El enfado de Marko Livaja. Un jugador capaz de cosas buenas y malas. Gran gol de 9 el suyo. pic.twitter.com/m8zzxJz1Am Sporting Gijon je kod kuće porazio 'fenjeraša' Osasunu 3:1, a Duje Čop je igrao do 81. minute kada je zamijenjen. Strijelci za Sporting bili su Carlos Carmona (43, 78) i Douglas (56), dok je poraz Osasune ublažio Miguel Flano golom u 86. minuti. 