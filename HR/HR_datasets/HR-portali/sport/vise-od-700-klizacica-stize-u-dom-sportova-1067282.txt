Sve je spremno za veliki klizački spektakl u Ledenoj dvorani Doma sportova u kojem će se 11. i 12. ožujka održati čak dva natjecanja u sinkroniziranom klizanju - 14. ISU Svjetski juniorski kup i 13. Trofej Zagrebačkih pahuljica. Na oba natjecanja će nastupiti više od 700 klizačica iz 34 ekipe i 15 zemalja svijeta i to Češke, Finske, Italije, Kanade, Mađarske, Nizozemske, Njemačke, Rusije, SAD-a, Španjolske, Švicarske, Švedske, Turske Velike Britanije i Hrvatske. Našu zemlju će predstavljati čak pet ekipa - seniorke, juniorke, mlađe juniorke i kadetkinje Zagrebačkih pahuljica te kadetkinje ekipe Ice Cats. - Spremni smo za natjecanje. Ovi posljednji dani su izrazito naporni za djevojke, ali silno se želimo pokazati u pravom svjetlu svojoj publici, pa je onda sve lakše podnijeti. Seniorskoj ekipi ovo će biti posljednja provjera pred Svjetsko prvenstvo koje nas čeka u travnju u Budimpešti i velika nam je želja napokon uloviti sto bodova za programe. S time bi si sigurno pojačali samopouzdanje prije odlaska na SP. Zato pozivam sve koji vole sport da dođu ova dva dana u Ledenu i uživaju ne samo u našim nego i programima nekih od najboljih svjetskih ekipa. Biti će to idealna potvrda da ovo nije samo skup lijepih djevojaka, nego da te djevojke naporno treniraju, sate i sate dnevno su na ledu, ozljeđuju se kao što je nama sada otpala iz prve postave Helena Matić zbog ozljede mišića - rekla je trenerica seniorske ekipe Zagrebačkih pahuljica Nataša Bahat. Natjecanje starta u petak u 16 sati, od 17.00 je svečano otvaranje, a zatim nastavak mnogobrojnih programa. I u subotu natjecanje ekipa sinkroniziranih klizačiza započinje u 16 sati, a ulaz u Ledenu dvoranu je besplatan.  >> Kći predsjednice Grabar-Kitarović oduševila osvojivši novu medalju