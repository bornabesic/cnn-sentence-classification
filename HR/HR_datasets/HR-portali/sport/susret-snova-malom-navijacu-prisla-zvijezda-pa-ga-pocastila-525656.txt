Postoje nogometaši koji su baš - carevi! Ljudine, legende... Dovoljna je jedna gesta. Takvu je imao Nizozemac iz redova Liverpoola, Georginio 'Gini' Wijnaldum. Naime, on je jednom dječaku koji navija za Liverpool kupio kopačke. Jedanaestogodišnji dječak Paddy Mackessy išao je s majkom Louise na Anfield pogledati pobjedu svog kluba protiv Middlesbrougha (3-0) koja je 'redsima' omogućila plasman u kvalifikacije za Ligu prvaka. Dva dana poslije utakmice posjetili su Liverpool City Adidas Store kako bi Paddy pogledao kakve se kopačke nude. Dok je razgledao, iza njega se pojavio veznjak Liverpoola i upitao ga: - Sviđaju li te se te kopačke što gledaš? Koji broj nosiš? - pitao je nogometaš dječaka koji je odgovorio potvrdno. Zatim je Paddy rekao Georginiju koji broj nosi. Za vrijeme boravka u trgovini, njegova majka Louise ga je požurivala i na kraju nisu kupili kopačke, nego otišli van. Paddy se uslikao sa Georginiom i bio presretan, no uskoro je uslijedilo prekrasno iznenađenje. Naime, trgovac je ulicom potrčao za Paddy i Louise i zamolio ih da se vrate, budući da je Wijnaldum Paddyju kupio kopačke koje je gledao. Potom su se ponovno uslikali. - Ušli smo u trgovinu i Paddy je došao kupiti traperice. Kao tipična irska majka, požurivala sam ga jer bi on cijeli dan proveo gledajući nogometne stvari tamo - rekla je njegova majka.