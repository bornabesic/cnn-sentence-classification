Nedjelja 16. listopada 2106. godine ostat će u sjećanjima Hajdukovih navijača zapisana kao jedan od povijesnih dana. Naime, na splitskoj Pjaci, tamo gdje je 1950. godine osnovana Torcida, potpisan je ugovor između tvrtke Tommy i udruge Naš Hajduk o prijenosu vlasništa Hajdukovih dionica. Naš Hajduk je na taj način postao vlasnikom gotovo 25 posto dionica vrijednih oko 35 milijuna kuna i u roku od deset godina Tommy će dobiti taj novac. - Sve je krenulo od očeve ideje da otkupimo dionice Hajduka, koje nisu u vlasništvu Grada. Nikada nismo imali namjeru kupiti većinski paket, a ovim smo pokazal da navijači u nama imaju najvećeg partnera i želim im puno uspjeha u priskupljanju sredstava - kazao je Zoran Mamić, sin vlasnika tvrtke Tommy. Pjaca je bila prepuna, pristaše "bijelih" obilježili su veliki dan na pravi način, a pozdrave im je, preko video zida, odaslao Mario Pašalić, igrač Milana. Pašalić je jedan od simbola Hajdukovih navijača. - Podržavam ideju narodnog kluba i pozivam vas da se uključimo u akciju "ili jesmo ili nismo", a ja znam da jesmo. Hajduk iznad svega, Hajduk iznad svih - poručio je Pašalić. Na taj je način praktički otvorio akciju "Ili jesmo ili nismo" kojom će se prikupljati sredstva za otkup dionica. - Svaki član neka uplati koliko želi i može, svi će dobiti posebnu zahvalnicu. A onaj, koji uplati 1911 kuna ili više dobit će ime i prezime utkano u trećoj garnituri Hajdukovog dresa za slijedeću sezonu - najavio je Ivan Rilov iz udruge Naš Hajduk. 