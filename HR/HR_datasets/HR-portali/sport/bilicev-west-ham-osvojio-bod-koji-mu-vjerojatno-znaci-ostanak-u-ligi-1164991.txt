U utakmicama 34. kola Engleske lige Bournemouth je kod kuće pobijedio Middlesbrough s 4:0 i praktički ga poslao u Drugu ligu, dok je West Ham Slavena Bilić odigrao u Londonu 0:0 s Evertonom.  West Ham i Everton odigrali su borbenu utakmicu u kojoj je domaća momčad bila bolja, a bod čekićarima najvjerojatnije znači i ostanak. Boro je katastrofalno poražen u Bornemouthu (0:4) i svoje izglede za ostanak sveo na minimum jer je pretposljednji s devet bodova manje od zone spasa četiri kola prije kraja. Pobjede su u bobri za ostanak upisali Swansea i Hull City. Velšani su kod kuće pobijedili s 2:0 Stoke, a pomogao im je igrač gostiju Arnautović koji je kod 0:1 promašio kazneni udarac. Hully City je kod kuće protiv Watforda u 25. minuti ostao s igračem manje, ali je ipak slavio s 2:0.  Sunderland je zadnji s 21 bodom, Middlesbrough ima 24, Swansea 31, a potom slijede Hull City (33) i Crystal Palace (35). Ispadaju tri zadnja kluba. Program Engleske lige ovog vikenda je skraćen zbog polufinalnih utakmica FA kupa.  >> Dobar je mali! Pogledajte golčinu Ronaldova sina - a malo je i kopirao tatu