Chapecoense će biti imenovan pobjednikom Copa Sudamericane, objavio je klupski v. d. predsjednik. Ivan Tozzo otkrio je za TV Globo da su mu čelnici CONMEBOL-a potvrdili da će klub koji je u zrakoplovnoj nesreći u kojoj je poginula 71 osoba izgubio 19 svojih igrača dobiti taj trofej. - Uz to, klub će dobiti i dva milijuna dolara nagrade za osvajanje. Sve je dogovoreno, jedino još ne znam gdje će se ceremonija dodjele trofeja održati, rekao je Tozzo, piše Goal. Tozzo je govorio na komemoraciji žrtvama na stadionu Arena Conda, gdje su se okupile tisuće ljudi. Podsjetimo, tu je inicijativu da Chapecoense postane pobjednik Cope pokrenuo njihov nesuđeni suparnik u finalu Atletico Nacional. - Podrška nam stiže sa svih strana svijeta, a sada pokušavamo izgraditi momčad. Ljudi u Chapecu vole i žele nogomet, zato moramo nastaviti. A argentinski San Lorenzo, koji je u polufinalu Cope ispao od Chapecoensea, u prvenstvenoj je utakmici kod Olimpa (2:1) igrao u dresovima brazilskih prijatelja.  Nakon uzvrata polufinala, klubovi su razmijenili dresove, a San Lorenzo je sad u tim majicama i igrao. La salida de @SanLorenzo al campo de juego con las camisetas de @ChapecoenseReal pic.twitter.com/Jkmha4ZRHn La camiseta que usará @SanLorenzo en homenaje a @ChapecoenseReal. Además los jugadores saldrán al campo con las casacas cambiadas en la Semi pic.twitter.com/q2kaWNXKed 