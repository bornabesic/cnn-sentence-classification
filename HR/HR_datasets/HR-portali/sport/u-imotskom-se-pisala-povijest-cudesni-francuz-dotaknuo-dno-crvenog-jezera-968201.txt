U IMOTSKOM se danas pisala povijest ronjenja. Unatoč malim tehničkim problemima, francuski ronilac Frederic Swierczynski u subotu u 11:56 sati dotaknuo je dno jedinstvenog u svijetu Crvenog jezera. Prvi je to put da je netko zaronio u dubine ovog jedinstvenog fenomena i dodirnuo dno jezera. U dubinama se zadržao nešto vise od tri sata, zaronio je na 245 metara i dodirnuo dno. Pritom je uzeo uzorke sedimenta za znanstveni dio ovog spektakularnog zarona. Malo poslije 18 sati Frederic Swierczynski se našao na vrhu jezera uz pomoć pripadnika HGSS-a.