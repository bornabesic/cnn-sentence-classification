Foto: Screenshot YouTube AKTUALNI svjetski prvak Britanac Lewis Hamilton (Mercedes) pobjednik je Velike Nagrade Rusije na stazi u Sočiju, 15. utrke svjetskog prvenstva formule 1 čime je povećao vodstvo u ukupnom poretku. Hamilton je stigao do devete pobjede ove sezone i 42. u karijeri i tako se izjednačio na trećem mjestu svih vremena s Nijemcem Sebastianom Vettelom. Ispred njih su Francuz Alain Prost (51) i Nijemac Michael Schumacher (91). Bila je to zanimljiva utrka u kojoj je već u prvom krugu na stazu izašao sigurnosni automobil nakon udesa Nice Hulkenberga i Marcusa Ericssona. U 13. krugu vozač Lotusa Romain Grosjean je izletio sa staze i udario u zaštitni zid. On je neozlijeđen izašao iz uništenog bolida, a na stazu je ponovo izašao "safety car". Utrka je nastavljena četiri kruga kasnije.