U 30. kolu talijanskog prvenstva Pescara i Milan odigrali su bez pobjednika, završilo je 1:1. Domaćin je poveo već u 12. minuti, ali za taj su pogodak zaslužni gostujući nogometaši. Paletta je vraćao loptu svom vrataru, i to tešku loptu koja je išla unutar okvira, a onda se i Donnarumma nadovezao lošom reakcijom, promašio loptu i pogledom je ispratio kako putuje u mrežu. Milan je poraza spasio hrvatski nogometaš Mario Pašalić koji je u 41. minuti zabio nakon asistencije Carlosa Bacce. Bio mu je ovo treći gol u sezoni. >>Perica zabio gol u remiju s Torinom, Balić na klupi Fiorentina je s trojicom hrvatskih igrača u početnom sastavu svladala Bolognu s 1:0. Milan Badelj i Hrvoje Milić odigrali su svih 90 minuta, dok je Nikola Kalinić pod poluvremenom ostao u svlačionici, a umjesto njega je ušao Babacar koji je u 51. minuti zabio pogodak odluke. Italija, 30. kolo Rezultati: Torino - Udinese 2:2, Chievo - Crotone 1:2, Fiorentina - Bologna 1:0, Genoa - Atalanta 0:5, Palermo - Cagliari 1:3, Pescara - Milan 1:1. 