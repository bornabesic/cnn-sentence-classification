Lijepe vijesti dolaze iz Škotske – Niko Kranjčar vratio se na nogometne travnjake. Bivši hrvatski reprezentativac jučer je odradio prvi trening s Glasgow Rangersima otkako je u lipnju prošle godine zaradio tešku ozljedu u kojoj su mu nastradali križni ligamenti koljena. Škotski mediji pišu da bi se Kranjčar mogao vratiti prije kraja sezone, a navijači su na društvenim mrežama oduševljeni što se Hrvat vratio treninzima. Kranjčar ima 32 godine i mnogi su smatrali da će se povući iz nogometa nakon ove ozljede. No, on je pokazao da je još uvijek iznimno motiviran. – Zbog ozljede nisam potonuo. Nešto u mojoj glavi reklo je da ne odustanem. Najlakše bi sad bilo završiti karijeru, jer ovo je najozbiljnija ozljeda koju sam imao kao nogometaš. No, nadam se da ću se vratiti – rekao je nakon što se ozlijedio. Kranjcar is back! 🔴⚪🔵 pic.twitter.com/0lEy9ojbNJ >> Niko Kranjčar sjajnim pogotkom oduševio Rangersove navijače 