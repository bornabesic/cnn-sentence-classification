Pierre-Emerick Aubameyang (27) bit će prvo veliko pojačanje PSG-a za sljedeću sezonu. Francuski prvoligaš sve je dogovorio oko transfera 27-godišnjeg Gabonca te će dortmundskoj Borussiji platiti odštetu od 70 milijuna eura. Borussijin napadač bio je najbolji strijelac njemačke lige s 31 pogotkom. Nakon četiri godine i 120 pogodaka vraća se u Francusku. Iz St. Etiennea je 2013. godine prešao među žuto-crne za 13 milijuna eura. Aubameyang će u Parizu igrati za godišnju plaću od 10 milijuna, a za potpis ugovora dobit će još šest milijuna eura. Napad PSG-a bit će vrlo opasan sljedeće sezone, jer će Aubameyang igrati uz Cavanija i Draxlera.