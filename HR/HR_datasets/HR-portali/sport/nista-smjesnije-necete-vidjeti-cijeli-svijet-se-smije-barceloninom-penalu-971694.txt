Screenshot (Youtube) U SJENI Realove pobjede u Malagi (2:0), koja je madridskoj momčadi donijela naslova prvaka, ostao je trijumf Barcelone protiv Eibara (4:2). Kataloncima je za obranu titule trebala pobjeda protiv Eibara, ali i poraz Reala koji se nije dogodio. Utakmicu na Camp Nou, od kojeg se kao trener oprostio Luis Enrique, obilježio je urnebesni jedanaesterac za Barcelonu. Naime, u 70. minuti Jordi Alba se našao u kaznenom prostoru gostiju, koji su vodili 2:1, te pucao. Međutim, zapeo je za travu i pao, a sucu se učinilo da je Eibarov igrač srušio Albu. Ne bi bilo ništa čudno u tome da na barem dva metra od Barceloninog igrača nije bilo niti jednog gostujućeg nogometaša...   Messi nije realizirao taj jedanaesterac, ali je na kraju Barcelona ipak preokrenula, a Alba i njegov pad postali hit na internetu.  Tweets about jordi alba