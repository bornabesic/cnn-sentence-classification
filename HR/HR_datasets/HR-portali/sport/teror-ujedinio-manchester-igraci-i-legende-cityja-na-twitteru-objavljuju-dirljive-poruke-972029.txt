Foto: Twitter NOGOMETNI Manchester je pokazao veliko zajedništvo nakon stravičnog pokolja na sinoćnjem koncertu u Manchester Areni u kojoj je poginulo 22 ljudi, a 59 je ozlijeđeno. Odmah nakon strašnih vijesti igrači i legende Manchester Cityja i Uniteda ujedinili su se u podršci obiteljima žrtava i ranjenih te su na Twitteru objavili dirljive poruke podrške. Oba mančesterska kluba su izrazila sućut obiteljima poginulih, a ubrzo su im se pridružili bivši i sadašnji igrači te drugi sportaši koji su vezani uz grad.   Javili su se brojni bivši igrači, a među njima i Edin Džeko, te Peter Schmeichel i Edwin van der Sar.