U Beogradu se danas igra 152. vječiti derbi između Partizana i Crvene zvezde. To je derbi koji je uvijek proglašen utakmicom visokog rizika, a navijački izgredi učestala su pojava. Iako je, kao i uvijek, angažirano nekoliko tisuća policajaca, redara i ostalog osoblja sigurnosne službe, incident se i danas nije uspio spriječiti. I to usred grada. Naime, na Youtubeu se pojavio video kratkotrajne tučnjave, a na njemu se vidi kako je veća skupina navijača Crvene zvezde napala jednog navijača Partizana, pretukla ga i ostavila nasred ceste. Srećom, automobili koji su naišli nisu bili u punoj brzini pa su uspjeli izbjeći mladića koji leži na cesti. >>Skandal trese Srbiju: Udario nogometašicu jer je slavila pobjedu 