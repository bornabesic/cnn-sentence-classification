Foto: AFP  DIREKTOR Renaulta, francuske momčadi u Formuli 1 koja će sljedeće sezone nositi ime Lotus Renault, Eric Boullier, potvrdio je da pregovara s Kimijem Räikkönenom.   "Kim je bio, bolje rečeno jest, mogući scenarij", rekao je Boullier dodavši da se Finčev menadžer Steve Robertson prvi javio njemu.  Svjetski prvak s Ferrarijem iz 2007. godine, koji je posljednje dvije godine proveo u reliju, bio je blizu dogovora s Williamsom, no Englezima je bio preskup.  Kao opcija je Francuzima postao zanimljiv nakon što je definitivno postalo jasno da Poljak Robert Kubica neće biti spreman za početak iduće sezone.