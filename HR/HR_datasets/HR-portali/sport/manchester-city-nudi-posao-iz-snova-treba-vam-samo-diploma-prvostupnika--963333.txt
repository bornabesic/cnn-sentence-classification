CITY FOOTBALL GROUP, vlasnici više nogometnih klubova diljem svijeta uključujući Manchester City, nedavno su objavili natječaj za posao koji je otkrio nove poslovne planove grupacije. Tako uskoro možemo očekivati veću prisutnost grupacije u esportu. >>GEJMERI NISU GIKOVI, NEGO SPORTAŠI NOVE ERE Mjesečno zarađuju preko 200 tisuća kuna! >> ULAŽU MILIJUNE Najveći svjetski klubovi masno plaćaju svoje e-momčadi Za mnoge obožavatelje esporta, pozicija esport menadžera u velikoj grupaciji kao što je City Football Group zvuči kao posao iz snova. Nadziranje esport odjel Grupe, brinuti se za sve esport igrače, stvaranje esport sadržaja, marketing i komercijalizacija glavne su odgovornosti koje Grupa očekuje od svoje nove esport akvizicije. Iako bi za ovakvu poziciju očekivali sumanute zahtjeve i bogato iskustvo, zapravo i nije tako. Diploma prvostupnika, poznavanje rada na računalu, izvrsno služenje engleskim jezikom, poznavanje glavnih smjernica Grupe i naravno, odlično poznavanje esport igara i industrije nisu toliko nerealna očekivanja. Međutim, kako se radi o mladoj i rastućoj industriji, malo ljudi zadovoljava navedene kriterije. Još kad se na to doda potrebno iskustvo u natjecateljskom gejmingu i minimalno dvije godine iskustva u provođenju esport programa i timova, broj mogućih kandidata dodatno se smanjuje. Upravo je to jedan od ključnih problema esport industrije, pronalaženje kvalitetnog kadra za vodeće pozicije u kompanijama koje žele postati dio esporta.  Ali objava natječaja ipak pokazuje interes krupnog kapitala za esport. Manchester City prošle godine potpisao je igrača FIFA-e Kierana "Kez" Browna, a potreba za esport menadžerom ukazuje na to da su apetiti Grupe podosta veći. Potreba za kvalitetnim radnicima u esport industriji samo će rasti, zato srednje škole i fakulteti diljem svijeta pripremaju programe da svojim studentima pruže potrebno iskustvo, kako bi se mogli i profesionalno razvijati u tom smjeru. Za to vrijeme naših sveučilišta nema više na popisima najboljih, a u srednjim školama informatički opremljene učionice su i dalje luksuz, ali zato nam je normalno da sa škola padaju prozori.