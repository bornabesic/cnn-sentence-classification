Foto: M. Gabela / hajduk.hr  TRENER Hajduka Joan Carrillo te sportski dirtektor kluba Mario Branco ostaju na Poljudu. Hajduk je potvrdio da je s dvojcem potpisao nove ugovore, koji traju do kraja natjecateljske sezone 2017/18. Podsjetimo, Branco je najavio da će dati ostavku ako Hajduk ne bude treći u prvenstvu. Igrači su odradili posao i za svog direktora i izborili željenu poziciju na tablici, a Branco je prilikom potpisa ugovora pristao bez naknade napustiti klub ako uprava ili trener ne budu zadovoljni njegovim radom. Španjolac Carrillo u Split je stigao u prosincu 2016. godine. Odradio je 17 utakmica i upisao devet pobjeda, pet remija te doživio pet poraza. Pod Carrillom je Hajduk nakon gotovo deset godina uspio svladati Dinamo na Maksimiru.