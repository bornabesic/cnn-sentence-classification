Plivačica zagrebačkog Medveščaka Cindy Šoštarić izabrana je za Miss sporta Hrvatske u 2016. godini i to posve zasluženo, nakon više od pola godine nadmetanja s mnogim ljepoticama koje smo predstavljali iz tjedna u tjedan u Max! Germanijaku. A sad slijedi novi krug, novih 16 sportašica koje će se pokušati okruniti titulom najljepše te time 2017. učiniti uistinu posebnom. No, prvo ćemo predstaviti 30-ak kandidatkinja... Malotko se može pohvaliti uspjesima na svim poljima, a među njima svakako je Valentina Vuković (22) iz Pule. Čega god se primila, u tome je sjajna. No, nekim se stvarima posebno ponosi. – Atletikom sam se bavila aktivno šest godina, a potom još šest rekreativno. Najviše se ponosim državnim zlatom iz štafete četiri puta 100 metara u kadetskom uzrastu. Također, jako se ponosim i odličnim uspjehom tijekom sve četiri godine na Kineziološkom fakultetu u Zagrebu – rekla nam je Valentina, rođena u Puli 13. siječnja 1995. godine. Ostale kandidatkinje za Miss sporta Hrvatske pogledajte OVDJE.