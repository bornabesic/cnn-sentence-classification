Hrvatska muška košarkaška reprezentacija u prvom će krugu kvalifikacija za nastup na Svjetskom prvenstvu 2019. godine u Kini igrati u skupini D s Italijom, Rumunjskom i reprezentacijom koja mora proći pretkvalifikacije, odlučeno je na ždrijebu u Guangzhouu u nedjelju.  Plasman u drugi krug kvalifikacija izborit će prve tri reprezentacije, a potom slijedi novi ždrijeb u kojemu će se naći 24 reprezentacije koje će biti podijeljene u četiri skupine od po šest reprezentacija. Plasman na SP u Kini izborit će po tri prvoplasirane reprezentacije iz drugog kruga kvalifikacija. SP u Kini održat će se od 31. kolovoza do 15. rujna 2019. 