Danas je prodana i posljednja ulaznica za istočnu tribinu maksimirskog stadiona za kvalifikacijski ogled Hrvatske i Ukrajine, a još samo ovoga vikenda imate priliku u pretprodaji kupiti ulaznice uz 50 posto popusta. Nakon dvije godine bez domaće natjecateljske utakmice, navijači su se zaželjeli hrvatske nogometne reprezentacije. "Od danas više u prodaji nema ulaznica za istočnu tribinu koja je rasprodana, kao i Zapad VIP, pa su za kupnju preostale tek sjeverna i zapadna tribina. Ukupno je prodano više od 17.000 ulaznica do petka poslijepodne, a kapacitet Maksimira za ovu utakmicu je 27.764 gledatelja", izvijestio je Nikša Martinac, HNS-ov povjerenik za ulaznice. Pretprodaja završava ovoga vikenda - blagajne stadiona Maksimir otvorene su još u subotu od 10 do 18 sati. Ulaznice je u pretprodaji moguće kupiti putem interneta do nedjelje 19. ožujka. Ako nakon završetka pretprodaje ostane još ulaznica, njih će po redovnim cijenama biti moguće kupiti putem interneta te na blagajnama od 20. ožujka od 10 do 18 sati do prodaje svih ulaznica. Tribina / cijena ulaznice / cijena ulaznice u pretprodaji Tribina Sjever-gore / 60 kuna / 30 kuna u pretprodaji Tribina Sjever-dolje / 80 kuna / 40 kuna u pretprodaji Tribina Istok / 140 kuna / 70 kuna u pretprodaji - RASPRODANO Tribina Zapad dolje / 240 kuna / 120 kuna u pretprodaji Tribina Zapad VIP sredina / 300 kuna / 150 kuna u pretprodaji - RASPRODANO Kupac ulaznica internetom mora biti isključivo državljanin Republike Hrvatske, bez obzira na adresu prebivališta, uz popunu osobnih podataka (ime i prezime, OIB i adresa kupca) na HNS-ovom portalu za ulaznice; ostali navijači za koje kupac kupuje ulaznice mogu biti i strani državljani. Više informacija o kupnji ulaznica preko interneta: PORTAL ZA ULAZNICE. Utakmica Europskih kvalifikacija za Svjetsko prvenstvo 2018. godine u Rusiji između Hrvatske i Ukrajine na rasporedu je u petak 24. ožujka s početkom u 20:45 sati. >>Bivši nogometaš sad je konzul: Naš sir, maslinovo ulje i vina osvojili su Ukrajince, a Klička dovodim u Split >>Čačić objavio popis igrača za utakmice protiv Ukrajine i Estonije 