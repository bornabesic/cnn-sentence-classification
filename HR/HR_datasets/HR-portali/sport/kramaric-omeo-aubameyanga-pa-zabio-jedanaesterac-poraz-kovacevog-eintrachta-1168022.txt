Hoffenheim je pobijeđen na gostovanju u Dortmundu (1:2) u 32. kolu njemačkog prvenstva pa mu je Borussija preotela treću poziciju na ljestvici koja omogućuje izravan plasman u Ligu prvaka.  Reus je veću u 4. minuti pogodio za vodstvo domaćina, a deset minuta kasnije Aubameyang nije iskoristio jedanaesterac. Zanimljivo kako je prije toga hrvatski napadač Andrej Kramarić prišao svom vrataru te mu nešto šapnuo. Možda je i to omelo Gabonca pa je njegov udarac s bijele točke bio neprecizan, a lopta je prošla pored vratnice. Ipak, navijači dortmundske momčadi veselili su se na svom Signal Iduna Parku pogotku Aubameyanga u 82. minuti. Kramarić je u 85. minuti uspio tek umanjiti vodstvo Borussije, a on je za razliku od vodećeg strijelca Bundeslige (28 golova kao i Lewandowski), bio precizan sa 11 metara. Krami je to 13. ovosezonski pogodak u Bundesligi. Bayern nije bio napadački raspoložen protiv posljednjeg Darmstadta, ali je ipak slavio sa 1:0. Pobjednički pogodak u 18. minuti zabio je Bernat. Eintracht kojeg vodi Niko Kovač nastavio je sa lošim rezultatima u prvenstvu pa ga je u Frankfurtu nadigrao i Wolfsburg (0:2) pogocima Didavija i Gomeza. Ante Rebić igrao je za Eintracht do 67. minute. Tin Jedvaj odigrao je cijeli susret za svoj Bayer koji je u gostima kod Ingolstadta osvojio veliki bod (1:1) jer obje momčadi bore se za ostanak. Momčad iz Leverkusena dijele četiri boda od opasne zone, a još su dva kola do kraja prvenstva. Borussia (M) je odigrala neodlučeno s Augsburgom - 1:1. Poredak: Bayern 76 bodova, Leipzig 63, Borussia (D) 60, Hoffenheim 58, Hertha (-1) 46 bodova... 