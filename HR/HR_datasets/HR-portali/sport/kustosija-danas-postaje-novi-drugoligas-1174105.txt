Danas se igraju posljednja kola u Trećoj hrvatskoj nogometnoj ligi zapad, kao i u MŽNL stredište. U 3. HNL zapad prvak se zna već od ranije - Vinogradar. No, pitanje je tko će biti drugi i tako sljedeće godine igrati u Drugoj HNL. Za sada je tom mjestu bliža Kustošija koja u posljednjem kolu dočekuje porečki Jadran. S nova tri boda Kustošija će biti druga. U slučaju kiksa vreba Trnje koje bi trebalo pobijediti Segestu u Sisku. Od zagrebačkih klubova sigurno ispadaju Stupnik i Samobor. U MŽNL središte prvak je Udarnik iz Kurilovca koji će sljedeće godine biti novi trećeligaš.