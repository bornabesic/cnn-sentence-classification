Šime Vrsaljko odigrao je jednu od najboljih utakmica otkako je stigao u Atletico Madrid. Njegova momčad slavila je u prvom ogledu osmine finala protiv Bayera u Leverkusenu sa 4:2 i još je malo dijeli od četvrtfinala. Hrvatski reprezentativac bio je među najbolje ocijenjenim igračima, dodijelili su mu ocjenu 7.5, a bolji su bili tek Saul Niguez, Antoine Griezmann i Kevin Gameiro (svi po 8). Bivši igrač Dinama, Lokomotive, Genoe i Sassuola u 86. minuti sjajnim ubačajem pronašao je Fernanda Torresa koji je pogodio glavom i postavio konačan rezultat. - Bila je to fantastična večer Hrvata, koji je odlično odigrao na desnoj strani, a stigao je i asistirati za gol Torresa kojim je Atletico gotovo potvrdio plasman u četvrtfinale - hvale ga Španjolci. >>Atletico uvjerljiv u Leverkusenu, Šime Vrsaljko asistent >>Strani mediji bez milosti: Primio je gol iz noćne more, a gotovo ništa nije obranio! Subašić: Ne znam što se dogodilo 