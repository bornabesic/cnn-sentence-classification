U finalnoj utrci prve regate Svjetskog veslačkog kupa (Beograd) srebrni hrvatski olimpijac Damir Martin osvojio je drugo mjesto. Brži od njega u samcu bio je jedino Švicarac Stahlberg. – Da je ovo bila posljednja utrka ove sezone, ne bih bio baš zadovoljan. No i ovako sam razočaran time kako sam vozio dio staze između 1250 i 1750 metara, to nije bilo kako sam očekivao. Morao sam se bolje pripremiti za sprint koji je bio dobar, ali ne i dovoljan zbog loše dionice koja mu je prethodila – kazao je nakon utrke Damir Martin. 