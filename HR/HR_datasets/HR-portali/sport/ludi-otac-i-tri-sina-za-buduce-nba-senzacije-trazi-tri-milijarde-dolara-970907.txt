KONTROVERZNI otac trojice talentiranih košarkaša LaVar Ball ponovno je jedna od glavnih košarkaških tema u američkim medijima. Ovaj put s Nikeom, Under Armourom i Adidasom želi sklopiti ugovor koji je nazvao "The Big Baller Brand" i od njih traži ni manje ni više nego tri milijarde dolara.  Lakersi su nedavno odlučili pozvati u tim najstarijeg sina Lonza Balla. Još nije poznato što on želi od svoje karijere u budućnosti, ali njegov otac smatra da su Lakersi jedini klub za koji bi njegov sin trebao nastupati. Lonzo je pozvan i u Boston Celticse, što se ocu nikako ne sviđa.  Ball smatra da će velike kompanije koje proizvode tenisica požaliti ako s njim ne potpišu ugovor.  "Razgovarat ću s njima jedino ako mi ponude tri milijarde dolara. To je jedini način da pridobiju moje sinove, odnosno preko mene. Sada kada su Lonza zapazili Lakersi, trebali su mi dati milijardu dolara i pustiti me da radim po svome."  Mnogi smatraju da je iznos koji traži nerealan i da previše sanjari o tome, ali otac trojice mladića na sve ima odgovor.  "Ako je vama to nerealno, meni nije."  Novinarka Fox Sporta Kristine Leahy ironično je podbadala Balla. Smatra da bi se trebao usmjeriti i na proizvodnju takvih ženskih tenisica ako želi više zaraditi. Tenzije između nje i Balla događale su se i ranije, a on joj ni ovaj put nije ostao dužan.  "Ja poštujem žene, ali moram reći to: ako se budete tako ponašali, nešto će vam se dogoditi."  Kristine Leahy njegove riječi shvatila je kao prijetnju, što je Balla izbacilo iz takta.  "Vidite kako ona okreće stvari na svoj mlin. Nikada joj ne bih prijetio", rekao je on.  Ball se ne želi miješati u to što će odlučiti njegov sin i tvrdi da mu daje potpunu slobodu u odabiru kluba, ali ipak je izrazio želju da zaigra za Lakerse.  "Evo u čemu je stvar. Htio bih da Lonzo ostane u Los Angelesu, ali ako ga Boston izabere i njemu se to svidi, neću mu to zabraniti."  Ali jedno je sigurno: koji god tim će Lonzo odabrati, Ball će uvijek biti njegova sjena.  "Otac nikada ne napušta svoju djecu. Uvijek ću biti njegov otac. Nikada ne hodam iza njega, nego uz njega i uvijek ću biti mu biti blizak", rekao je Ball.