Kad je Ante Čačić postavio Josipa Šimunića za pomoćnika u reprezentaciji, mišljenja javnosti bila su podijeljena. Dio je pozdravio tu odluku, dok je drugi dio negodovao zbog toga što je smatrao da Šimunić, koji je reprezentativnu karijeri prekinuo nakon žestoke kazne Fife, nije prava osoba za to. - Šimunić je pogriješio i za to je kažnjen, ali ja sam sportaš i gledam ga samo s te strane. On je čestiti čovjek i uvjeren sam da može biti veza s igračima, da će biti dobar motivator, nahvalio ga je Čačić. No, nedavno je HNS na svojim stranicama objavio rezultata koji su postigli kandidati trenerske akademije HNS-a i ispalo je da je Šimunić loš učenik. Posebno na dijelu koji se tiče psihologije. Naime, bivši reprezentativac izašao je na svega tri ispita prije odustajanja, a donio je jedinicu iz psihologije. Da stvar bude gora, bio je jedini od 23 kandidata kojemu je to uspjelo. Iz Osnova metodike Joe ima vrlo dobar, dok je podbacio i iz Osnova teorije treninga, dobio je dvojku. Ta je ocjena također nedovoljna prema pravilniku HNS-ove akademije za dozvolu dobivanja licencije za viši stupanj polaganja. >>Novi skandal: 'Hvala u ime cijele U-17 reprezentacije. Za dom spremni!' 