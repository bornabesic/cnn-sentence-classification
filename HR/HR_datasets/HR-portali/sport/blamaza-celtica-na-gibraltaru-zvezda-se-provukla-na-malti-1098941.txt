Nogometaši gibraltarskog prvaka Lincoln Red Impsa priredili su senzaciju pobijedivši u prvom susretu drugog pretkola Lige prvaka slavni škotski klub Celtic 1-0. Pobjednički pogodak za polu-amaterski sastav protiv bivšeg prvaka Europe postigao je Lee Casciaro u 48. minuti utakmice. "Ovo je sasvim sigurno neočekivani poraz, ali ne treba paničariti. Ispred nas je uzvrat na našem terenu," kazao je menadžer škotskog velikana Brendan Rodgers. Uzvratni susret je 20. srpnja na Celtic Parku. Škotski mediji su ovaj poraz opisali kao najcrniji trenutak u povijesti Celtica. Lincoln Red Imps je najtrofejniji gibraltarski klub sa 22 naslova prvaka pri čemu je osvojio posljednjih 14 titula. U sezoni 2014/15. postao je prvi klub s Gibraltara koji je nastupio uz kvalifikacijama Lige prvaka. Pobjeda protiv Celtica bila je druga pobjeda Lincolna u devet europskih utakmica. Do sada su jedino dobili Santa Colomu iz Andorre. Dinamo Tbilisi (Gru) - Alaškert (Arm)        2-0 Karabag (Azr) - F91 Dudelange (Luk)        2-0 Zrinjski (BiH) - Legia Varšava (Polj)            1-1 Hapoel Beer Sheva (Izr) - Šerif (Mol)          3-2  Valletta (Mal)  - Crvena zvezda (Srb)          1-2 New Saints (Wal) - APOEL Nikozija (Cipr)  0-0 BATE Borisov (Blr)  - SJK (Fin)                     2-0 Lincoln Red Imps (Gib) - Celtic (Ško)         1-0 Salzburg (Aut) - Liepaja (Lat)                     1-0 Vardar (Mak)  - DINAMO (HRV)                 1-2 