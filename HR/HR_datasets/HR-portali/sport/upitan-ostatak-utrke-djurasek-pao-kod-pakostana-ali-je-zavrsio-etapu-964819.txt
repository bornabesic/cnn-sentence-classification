45 KILOMETARA do kraja treće etape Tour of Croatia hrvatski biciklist Kristijan Đurasekdoživio je pad, ali je uspio dovršiti dionicu. Kroz cilj u Zadru prošao je na 112. mjestu, s dvije minute i 32 sekunde zaostatka za Talijanom Nicolom Ruffonijem. Đurasek je slavio na drugoj dionici, od Trogira do Vrata Biokova, ali danas nije imao sreće. Pao je kod Pakoštana. Nakon pregleda, liječnici su utvrdili da nema prijeloma, ali njegova momčad UEA Team Emirates sutra će objaviti hoće li hrvatski biciklist nastaviti utrku.  Još jedan njihov član, talijanski biciklist Sacha Modolo, doživio je pad. Bio je jedan od favorita za osvajanje etape.