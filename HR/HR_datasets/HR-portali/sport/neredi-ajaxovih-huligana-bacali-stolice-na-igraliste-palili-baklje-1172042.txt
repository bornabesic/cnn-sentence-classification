Ajax je nakon 21 godine ponovno igrao u finalu europskog natjecanja, no nije uspio svojiti trofej pobjednika Europske lige protiv Manchester Uniteda (2:0). Crveni vragovi slavili su pogocima Pogbe i Mhitarjana, a razočaranju nizozemskih navijača nije bilo kraja. Nakon što je slovenski sudac Skomina označio kraj utakmice iskalili su se na stolicama Friends Arene u švedskoj Solni. Trgali su ih i bacali na igralište te na djelatnike iz osiguranja.      A tijekom utakmice na tribinama na kojima se okupilo oko 50 tisuća gledatelja priredili su i bakljadu. Dodajmo i kako su Ajaxovi navijači i uoči utakmice sudjelovali u nekoliko incidenata pa su se tako i fotografirali s otetim transparentima suparnika iz Manchestera.