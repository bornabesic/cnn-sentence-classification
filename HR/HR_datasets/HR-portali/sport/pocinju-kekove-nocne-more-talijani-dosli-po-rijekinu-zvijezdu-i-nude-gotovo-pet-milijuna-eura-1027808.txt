Kek je ove sezone zaista izvukao maksimum kod nekih svojih igrača, pogotovo bočnih i veznih igrača, a bilo je i za očekivati da će vrlo brzo netko potraživati usluge Rijekinih zvijezda. Rijeka se okitila prvim i povijesnim naslovom prvaka Hrvatske, a kao što se i pretpostaljvalo, kvalitete pojedinih nogometaša Kekove momčadi jednostavno nisu mogle proći nezapaženo. Kek je ove sezone zaista izvukao maksimum kod nekih svojih igrača, pogotovo bočnih i veznih igrača, a bilo je i za očekivati da će vrlo brzo netko potraživati usluge Rijekinih zvijezda. Bogatiji europski klubovi itekako prate hrvatsku ligu, a dovoljan razlog za to su im Modrić, Kovačić, Pjaca, Mandžukić, Kramarić i da ne nabrajamo, uglavnom u Hrvatskoj se uvijek može pronaći kvalitetnih igrača. Rijeka trenutno ima dvojicu nogometaša koji kvalitetom odskaču od ostatka momčadi, a to su Franko Andrijašević i Filip Bradarić. Ne kažemo da su ostali nešto lošiji, ali ova su se dva imena nekako sama od sebe progurala ispred svih. Upravo je Filip Bradarić, prema pisanju Sky Sportsa i uglednog talijanskog stručnjaka za transfere Gianluce Di Marzija, prvi koji bi mogao napustiti Rujevicu. Bradarić, inače član reprezentacije, jedan je od najboljih igrača Rijeke, a za njegove usluge zainteresirana je talijanska Bologna i nudi oko 4.5 milijuna eura, prenosi Calciomercato. Talijani su uvjereni da bi ta svota vjerojatno zadovoljila Rijeku. Bradarić bi dobio ugovor na pet godina, a Di Marzio tvrdi da su pregovori već započeli da bi sve moglo biti gotovo za par dana. Bradarić je u Rijeku stigao početkom 2015. godine za samo tristotinjak tisuća eura, a ove sezone odigrao je 38 utakmica, zabio dva gola i podijelio četiri asistencije.