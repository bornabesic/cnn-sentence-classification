Hrvatski košarkaš Bojan Bogdanović bio je s 20 koševa najbolji strijelac Brooklyn Netsa koji su izgubili kod San Antionia  (101:130), dok su u porazu Orlanda kod kuće protiv Denvera (113:121) Damjan Rudež i Mario Hezonja imali malu minutažu.   Brooklyn Netsi su po 14. put zaredom izgubili u gostima kod San Antonio Spursa, a Bojan Bogdanović je s 20 koševa za 27 minuta igre (šut 7-13, trice 2-4) te s 4 skoka i 2 asista, bio najbolji pojedinac kod gostiju. Već u prvoj četvrtini Spursi su zabili 41 koš, a predvodio ih je Kawhi Leonardom (30). Hrvatski dvojac u dresu Orlanda nije imao veću rolu u porazu od Denvera. Damjan Rudež je odigrao sedam minuta, pogodio jednu tricu i imao jednu ukradenu loptu, dok je Mario Hezonja imao dva poena iz svog jedinog šuta na utakmici. Danilo Gallinari predvodio je Nuggetse s 21 poenom i šest skokova, a Evan Fournier u dresu Magica je ubilježio 24 koša. LeBron James je sinoć postao je prvi igrač u povijesti s 27.000 koševa, 7.000 skokova i 7.000 asistencija. U pobjedi prvaka Clevelanda protiv Charlotte Hornetsa James je ubacio 44 poena, najviše ove sezone, a dodao je i devet skokova te deset asistencija čime je došao do 7.000 asistencija u karijeri. Rezultati: San Antonio - Brooklyn 130:101 (Bojan Bogdanović 20 koševa za 27 minuta igre, šut 7-13, trice 2-4, 4 skoka, 2 asista) LA Clippers - New Orleans 133:105 Cleveland - Charlotte 116:105 Utah - Sacramento 104:84 Chicago - Miami 105:100 Memphis - Golden State 110:89 Houston - Dallas 109:87 Washington - Milwaukee 110:105 Orlando - Denver 113:121 (Mario Hezonja igrao 7 minuta, 2 koša, šut 1-1, Damjan Rudež igrao 7 minuta, 3 koša, trice 1-1) Indiana - Portland 118:111 