Prošle sezone rasprodana je gotovo cijela momčad, a nije isključivo da će se isto dogoditi i ove sezone. Kao što se i nagađalo, u Rijeci će se ovoga ljeta dosta tržiti. Naslov prvaka preselio se u riječku vitrinu, ali uskoro bi ponajbolji igrači mogli preseliti s Rujevice. Naime, Rijeka, kao i svaki klub moga od nečega živjeti, a kako polovicu budžeta moraju popuniti prodajom igrača logično je da će uslijediti rasprodaja. Prošle sezone rasprodana je gotovo cijela momčad, a nije isključivo da će se isto dogoditi i ove sezone. Prema napisima brojnih stranih medija Bradarić, Mišić, Elez, Vešović i Andrijašević, a posljednji u nizu je švicarski napadač Mario Gavranović. Atenska Gazzetta tako piše da je grčki velikan Olympiacos zainteresiran za usluge Marija Gavranovića, ali zanimljivo je da o odšteti nije bilo niti riječi. Gavranović trenutno vrijedi oko dva milijuna eura i igra dobro, ali kako je zagazio u 28. godinu života ne može se očekivati neka vrtoglava cifra. Gazzetta je svojim čitateljima predstavila Gavranovića kao 27-godišnjaka rođenog u Luganu za koji je i debitirao 2006., sa svega 17 godina. Za Lugano je u 21 nastupu zabio osam golova, a u Švicarskoj je igrao još i za XaMaX te Yverdon. Rano je prešao u Schalke, ali u njemačkom klubu se nije snašao, pa je posuđen u Mainz. U ljeto 2012. godine raskida suradnju sa Schalkeom i vraća se Švicarsku u Zurich. Tamo je konačno proigrao i u 90 nastupa zabio je 26 golova. U siječnju 2016. potpisao je s Rijekom na 2.5 godine i bio je jedan od ključnih igrača ove sezone, zabio je 16 golova u 35 nastupa.