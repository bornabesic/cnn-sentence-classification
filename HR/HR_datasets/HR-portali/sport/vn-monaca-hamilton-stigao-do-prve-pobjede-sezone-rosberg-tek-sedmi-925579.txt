Perez svoju treću poziciju najviše duguje dobroj odluci njegove momčadi da rano u utrci prijeđe na najtvrđe gume za suhu stazu, dok je Vettela upravo koštao loš izbor guma, pa je završio četvrti. Aktualni prvak Formule 1 Lewis Hamilton ostvario je prvu pobjedu u sezoni, na današnjoj Velikoj nagradi Monaka Britanac je slavio ispred Red Bullovog Daniela Ricciarda, dok je do trećeg mjesta stigao vozač Force Indije, Meksikanac Sergio Perez. Utrka je počela sa “safety carom” koji se zbog mokre staze zadržao do 8. kruga, a Ricciardo je mogao do pobjede, ali ga je u tome spriječila loša reakcija njegove momčadi u “pit stopu”. Naime, u 32. krugu otišao je na zamjenu guma koje nisu bile spremne zbog čega je zamjena trajala predugih 13,6 sekundi, te je Hamilton to kaznio i do kraja zadržao prednost. Perez svoju treću poziciju najviše duguje dobroj odluci njegove momčadi da rano u utrci prijeđe na najtvrđe gume za suhu stazu, dok je Vettela upravo koštao loš izbor guma, pa je završio četvrti. Vodeći u ukupnom poretku, Nico Rosberg, završio je tek kao sedmi, s tim da ga je momčadski kolega Hamilton pretekao u 16. krugu. Zbog sudara su utrku ranije završili Kimi Raikkonen, Max Verstappen, Danil Kvyat, Palmet te oba vozača Saubera, Felipe Nasr i Marcus Ericsson koji su se međusobno sudarili. Hamiltonom je ovom pobjedom smanjio prednost Rosberga na 24 boda u ukupnom poretku. Sljedeća utrka vozi se 12. lipnja za Veliku nagradu Kanade u Montrealu. Rezultati utrke 