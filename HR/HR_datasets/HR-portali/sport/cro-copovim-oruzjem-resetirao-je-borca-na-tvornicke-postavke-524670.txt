Na jednoj strani favorit Dylan Goforth kojem su MMA stručnjaci predviđali treću pobjedu u isto toliko mečeva, na drugoj Jordan Fowler s dvije pobjede i šest poraza. Navijači još nisu ni sjeli na svoja mjesta, a sve je bilo gotovo. Amaterska MMA borba u Arkansasu završila je brutalnim nokautom Fowlera koji je napravio korak dva i lijevim high-kickom, udarcem koji je patentirao jedan od najjačih nokautera svih vremena Mirko Filipović, poslao protivnika na spavanac.  Bio je to najbrži nokaut u saveznoj državi Arkansas u MMA priredbama. Pobjednik nije dobio bonus kao Miočić u UFC-u, ali nokaut kojim je ugasio svjetlo protivniku zaslužio je, ako ništa drugo, veliki pljesak uz želju da se se Goforth što prije oporavi... 