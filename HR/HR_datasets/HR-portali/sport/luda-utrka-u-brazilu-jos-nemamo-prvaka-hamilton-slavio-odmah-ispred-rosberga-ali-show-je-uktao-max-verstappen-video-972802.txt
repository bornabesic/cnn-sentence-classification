Hamilton je utrku završio na prvom mjestu, a odmah iza njega je bio njegov momčadski kolega iz Mercedesa, Nijemac Nico Rosberg. Britanski vozač Lewis Hamilton pobjednik je Velike nagrade Brazila i to mu je pošlo za rukom po prvi puta u desetogodišnjoj karijeri. Time si je Hamilton ujedno pružio još jednu šansu za osvajanje nove titule, a imat će je za dva tjedna u Abu Dhabiju. Utrka na Interlagosu trajala je duga tri sata po teškim, kišnim uvjetima. Utrka je prekidana dva puta, a start je kasnio gotovo 15 minuta. Hamilton je utrku završio na prvom mjestu, a odmah iza njega je bio njegov momčadski kolega iz Mercedesa, Nijemac Nico Rosberg. Hamilton se ovom pobjedom približio na svega 12 bodova za Rosbergom tako da će zadnja utrka biti izuzetno zanimljiva. U psoljednjoj utrci Britanac mora ići po pobjedu, ali mora se nadati da će njegov momčadski kolega završiti niže od četvrtog mjesta. Ipak, u brazilskoj utrci ni Hamilton ni Rosberg nisu bili glavne zvijezde, bio je to sjajni mladi Nizozemac, Max Verstappen. Red Bullov vozač ispao je iz prvih deset i to 15 krugova prije kraja, ali onda je pokazao zašto ga nazivaju čudom od djeteta i novim Schumacherom. Do kraja utrke odvozio je fenomenalno i iz kruga u krug samo je skidao vozače, a u preposljednjem krugu prestigao je Sergija Pereza i probio se do trećeg mjesta, odnosno, postolja. Isto tako, srca navijača osvojio je i Felipe Massa koji je ispao u 48. krugu, ali je nakon toga obišao stazu zaogrnut brazilskom zastavom, a usput je i zaplakao dok je grlio suprugu i sina po dolasku u boks. 