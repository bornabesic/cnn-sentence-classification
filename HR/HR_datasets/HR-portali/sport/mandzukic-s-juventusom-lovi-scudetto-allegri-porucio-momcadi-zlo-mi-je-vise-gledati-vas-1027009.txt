Nakon osvojenog Kupa Italije, što im uspjeva već treću sezonu za redom, nogometaši Massimiliana Allegrija brane naslov prvaka Italije, ali nakon toga slijedi ima najvažnija utakmica ove sezone, 3. lipnja igraju s Realom u Cardiffu za naslov Lige prvaka. U 37. kolu, pretposljednjem kolu, talijanskog prvenstva Juventus, zajedno s hrvatskim napadačem u ulozi krila, Marijom Mandžukićem, lovi novi Scudetto. Juventus igra protiv Crotonea na svojem terenu i svlada li davljenika lige osigurat će matematički 33. naslov prvaka Italije. Nakon osvojenog Kupa Italije, što im uspjeva već treću sezonu za redom, nogometaši Massimiliana Allegrija brane naslov prvaka Italije, ali nakon toga slijedi ima najvažnija utakmica ove sezone, 3. lipnja igraju s Realom u Cardiffu za naslov Lige prvaka. Drugim riječima, na pragu su toga da uzmu tri krune. “Želimo osvojiti Scudetto danas i završiti više s tim. Jednostavno, moramo to napraviti. Rekao sam momcima da mi je zlo gledati ih svakoga dana i da će, ako pobijede Crotone i osvoje naslov, dobiti poštedu od nekoliko dana. Poslije toga možemo se u miru spremati za Cardiff”, kazao je kroz šalu Allegri. Početkom sezone tvrdilo se kako Juventus ima preširok kadar, to jest da mogu složiti čak dvije respektabilne momčadi, ali pokazalo se da je Allegri perfektno izbalansirao momčad i upravo zbog toga uspio se boriti na čak tri fronta. “Sada je trenutak sezone u kojem moramo uhvatiti bika za rogove, ali prvo se moramo koncentrirati na Crotone koji je u sjajnoj seriji i uzeo je 17 bodova na zadnjih sedam utakmica. Nakon toga ćemo se okrenuti finalu Lige prvaka. Finale se ne igra, finale se pobjeđuje”, kazao je Allegri.