Slovenski reprezentativac Blaž Janc i desno krilo slovenskog prvaka PL Celja proglašen je najboljim igračem ove sezone u rukometnoj SEHA - Gazprom ligi, hrvatski reprezentativac i čuvar mreže PPD Zagreba Ivan Stevanović proglašen je najboljim vratarom, a španjolski stručnjak Raul Gonzales koji vodi makedonski Vardar izabran je za najboljeg trenera.       U izboru su sudjelovali treneri svih 10 klubova SEHA - Gazprom lige glasajući za igrače po pozicijama tako da su najboljem davali 5 bodova, drugom 2, a trećem u svom izboru po 1. Na kraju je u izboru za najboljeg igrača pobijedio Janc sa 31 bodom, a drugo mjesto su sa po 27 bodova podijelili hrvatski reprezentativac Luka Cindrić iz Vardara, najbolji srednji vanjski u ligi, te najbolji lijevi vanjski Momir Ilić iz mađarskog Telekom Vezsprema. Ivan Stevanović je u izboru najboljeg vratara pobijedio sa 13 bodova, odnosno bodom više od Arpada Šterbika iz Vardara i Rolanda Miklera iz Telekom Veszprema. Najbolju sedmoricu lige čine: vratar Ivan Stevanović (PPD Zagreb); krila Timur Dibirov (Vardar) i Blaž Janc (PL Celje); kružni napadač Rastko Stojković (Meškov Brest) te vanjski igrači Momir Ilić (Telekom Veszprem), Luka Cindrić (Vardar) i Dainis Krištopans (Meškov Brest).  U izboru za najboljeg trenera Raul Gonzalez je zaradio 22 boda, 11 više od drugoplasiranog Branka Tamšea iz PL Celja. Najboljim igračem specijaliziranim za obranu proglašen je Ilija Abutović iz Vardara sa 15 bodova, ispred Mirsada Terzića (Telekom Veszprem) i našeg Tončija Valčića (PPD Zagreb) >>Nexe izbjegao PPD Zagreb u polufinalu Kupa