REAL MADRID na korak je od osvajanja rekordnog 33. naslova prvaka Španjolske. Momčad Zinedinea Zidanea, za koju je Luka Modrić jako dobro odigrao cijeli susret, a Mateo Kovačić ušao u igru od 71. minute, razbila je Celtu u Vigu (4:1) i time stigla na korak od titule. Prije zadnjeg kola Merenguesi imaju tri boda više od Barcelone i doći će do naslova ako ne izgubi kod Malage u nedjelju ili ako Barcelona doma ne pobijedi Eibar.   U Vigu je briljirao Cristiano Ronaldo koji je u 10. minuti snažnim udarcem s 18 metara postigao vodeći, a u 48. minuti nakon proigravanja Isca i drugi gol na utakmici. U 63. minuti isključen je napadač Celte Aspas, da bi u 68. minuti Isco pogriješio na svojoj polovici, a Guidetti uz pomoć Ramosa smanjuje na 1:2. No samo dvije minute kasnije Benzema povećava na 3:1 i rješava pitanje pobjednika. Kroos je u 88. minuti zabio za konačnih 4:1 nakon asistencije Marcela.