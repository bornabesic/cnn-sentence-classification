IAKO je u zasluženoj mirovini, Mirko Cro Cop Filipović i dalje naporno trenira u svojoj dvorani u Gajnicama. Nije tajna da bi legendarni borac htio odraditi oproštajni meč protiv Fedora Emelianenka, no ako i ne uspije u tom naumu, ostat će zapamćen kao privilegirani borac koji je karijeru završio na najspektakularniji mogući način – sa sedam uzastopnih pobjeda u nizu i pojasom pobjednika RIZIN-ovog Grand Prixa.  Filipović je ovog tjedna objavio fotografiju nakon treninga iz svoje dvorane na kojoj izgleda nikad bolje, nikad snažnije i nikad spremnije. Teško je uopće zamisliti da su mu 42 godine, a prema fizičkoj spremi Cro Cop je definitivno spreman za borilište.  Nedavno se pohvalio fotkom koja je snimljena dok je imao 17 godina. Pogledajte razliku.    A evo kako je izgledao na početku svoje MMA karijere.