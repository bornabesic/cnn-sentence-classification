Foto: Twitter MARIO MANDŽUKIĆ nakon radničke i ratničke partije, kojom je iznimno pridonio trijumfu Juventusa nad Barcelonom (3:0) u prvoj utakmici četvrtfinala Lige prvaka, dobiva pohvale ljubitelja nogometa iz doslovno cijelog svijeta. Društvenim mrežama razlijeva se oduševljenje Mandžukićevom predstavom u velikom trijumfu njegove momčadi protiv nositelja duple španjolske krune i aktualnog prvaka te zemlje.  Francuzi: Eh, da je PSG imao barem jednog Mandžukića u Barceloni Slavi ga se zbog požrtvovnosti. Francuzi ističu da PSG ne bi nikada u revanšu osmine finala LP kod Barcelone prosuo velikih 4:0 iz prve utakmice, da je u sastavu imao igrača kao što je neumorni Mandžukić. Englezi: Juventusu bi najveća glupost bila da ga zamijeni sa Sanchezom Englezi upozoravaju Juventus da nikako ne napravi grešku i zamijeni Mandžukića s Alexisom Sanchezom, jer "budite sigurni, taj neće kao Mandžukić pomoagati Alexu Sandru na lijevom boku, nego će se izležavati i žicati prekršaje." Španjolci: Cholo je pucao od ponosa gledajući ga kako se nevjerojatno fizički troši i žrtvuje za momčad Španjolci oduševljeno pišu da je njegov nastup protiv Juventusa bio ogledni primjerak "Cholisma". Tako nazivaju nogometnu filozofiju Diega "Chola" Simeonea, trenera koji je Mandžukića vodio u Atleticu. "Mandžukić se nevjerojatno fizički troši i žrtvuje za momčad. Njegov mukotrpan rad nikome ne prolazi neprimjećeno." Naravno, u pohvalama prednjače Taliijani: "Mandžukić je protiv Intera odigrao savršenu utakmicu; nije pogriješio nijednom loptom, pokretom, odlukom u igri, ničim." "Mandžukić kao Eto'o. Cuadrado kao Pandev. Dybala kao Snejider. Higuain kao Milito. Allegri kako Mourinho. Kako to završava?" Dosta Mandžukićevih fanova, njega i Allegrijev Juventus iz ove sezone, uspoređuju s Eto'ovim i Mourinhovim Interom 2010., kada je osvojio trostruku krunu i Ligu prvaka. "Mandžukić kao Eto'o. Cuadrado kao Pandev. Dybala kao Snejider. Higuain kao Milito. Allegri kako Mourinho. Kako to završava?" retoričko je pitanje.  Gdje je protiv Barcelone stao kamerunski, nastavio je hrvatski napadač  Sjajni kamerunski napadač u ljeto 2009. došao je iz Barcelone u Inter u naponu snage, u 28. godini, a u suprotnom smjeru otišao je Zlatan Ibrahimović i 20 milijuna eura. Iako napadač, poput Mandžukića je u novom klubu uspješno igrao niz uloga, pri čemu je Mourinho koristio njegovu požrtvovnost i igru bez lopte. Još uvijek se pamti kako ga je trener na uzvratu polufinala LP kod Barcelone, kada je isključen Thiago Motta, prekomandirao na lijevog beka, što je Eto'o sjajno odradio. Sedam godina kasnije, drugi veliki talijanski klub igra protiv Barcelone u LP. Juventusu nitko nije isključen, ali je Mandžukić svejedno na istoj utakmici odlično odradio posao lijevog krila i lijevog beka. "Mandžukić zaslužuje poseban spomen. Brani loptu, uzima je, vraća i napada. Posvuda je. Gigant." "Senzacionalna predstava Juventusa, a Mandžukić je isti Eto'o iz sezone kada je Inter uzeo trostruku krunu. Predivno, savršeno." Gazzetta dello Sport ističe da je Mandžukić u pobjedi protiv Barcelone "radio za trojicu": "Mandžukić je posvuda. Nije atraktivan, ali je impresivno koliko se bori i žrtvuje." "Mandžukić je krilo koje lakoćom prelazi put od obrambene do napadačke linije, brani vlastiti gol i ugrožava protivnički." "Koliko se samo Mandžukić žrtvuje i radi. Napadač koji je dodatni veznjak. Velikan!" "Mandžukić je heroj prljavih poslova." "Mandžukić je poput Eto'a iz Intera, Dybala se obukao u Messija, a Juve je zbrisao Barcine marsovce." "Mandžukić je odigrao utakmicu kao Torricelli." prisjeća se Juveov navijač legendarnog borca iz 90-ih. "Nakon onoga što mu je Mandžukić radio na boku, Sergi Roberto treba uzeti 'dan poslije' tabletu." "Na slici su igrač s pet Zlatnih lopti i onaj koji je jači od svih." "Najbolji prošle godine protiv Bayerna. Među najboljima sada protiv Barcelone. Kakva životinja!" "Volim Mandžukićev pristup. Neprestano radi za momčad i bori se svake minute." "Pustili smo Mandžukića, a ostavili Fernanda Torresa. Zvuči kao rasplet tragikomedije." Žali se navijač Atletica: "Sućut Messiju i Sergiju Robertu. Od Mandžukića nisu dobili baš ništa." "Koji kurac gledaš?" "Mandžukića se mora odmah primiti u Juventusovu Kuću slavnih." "Kakvu utakmicu je Mandžukić odigrao?! Heroj!" "Juventusov Mario Mandžukić u akciji protiv Barcelone":