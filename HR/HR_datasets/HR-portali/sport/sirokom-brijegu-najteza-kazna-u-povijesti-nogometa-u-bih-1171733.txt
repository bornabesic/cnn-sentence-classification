Disciplinska komisija Nogometnog saveza Bosne i Hercegovine izrekla je pobjedniku Kupa BiH Širokom Brijegu najveću kaznu u povijesti nogometa u susjednoj zemlji. Komisija je kaznila Široki novčanom kaznom u iznosu od 25 tisuća KM (15,500 eura), te sa čak sedam utakmica pred praznim tribinama zbog brojnih propusta u organizaciji uzvratne utakmice finala Kupa protiv Sarajeva. Široki Brijeg je kažnjen zbog propusta u organizaciji utakmice, poticanja na nacionalnu i vjersku mržnju, skandiranja fašističkih slogana, omalovažavanja državne himne, upotrebe pirotehničkih sredstava i distribucije alkohola na stadionu. Široki Brijeg, kojeg vodi bivši igrač Hajduka Goran Sablić je osvojio Kup boljim izvođenjem jedanaesteraca protiv Sarajeva. Sarajevo je na Pecari slavilo 1:0, a isti je rezultat bio na Koševu u prvom susretu pa su se odmah izvodili kazneni udarci. Široki Brijeg je na kraju pobijedio 4:3.