Nakon Clevelanda svoj posao su odradili i doprvak Golden State. Warriorsi su na gostovanju pobijedili Portland 128-103 i tako se plasirali u polufinale konferencije sa čistih 4-0. Iako ni ovog puta na klupi nije bilo bolesnog trenera Stevea Kerra, Warriorse je ponovno predvodila njihova najveća zvijezda. Steph Curry zabio je 37 koševa, a priključili su mu se Green s 21, Thompson s 18, West s 12, a vratio se i Durant sa 10 koševa... Kod Portlanda Damian Lillard zabio je 34, Aminut 25, Napier 14... U sudaru Washingtona i Atlante serija je izjednačena na 2-2 i nakon dvije utakmice u Atlanti iduća se igra na domaćem parketu Wizardsa. Noćas su Hawksi pobijedili 111-101 uz sedam dvoznamenkastih igrača. Najviše je zabio Milsap (19), Schroder je dodao 18, Bazemore i Howard 16, Hardaway Jr. 15... U momčadi Washingtona ponovno najbolji njihov vodeći dvojac. Beal je utrpao 32, Wall 22 uz 10 asistencija. Bojan Bogdanović igrao je 17 minuta i u tom vremenu zabio 13 koševa i imao tri skoka uz šut iz igre 5/9.  Toronto je poveo 3-2 nakon pobjede protiv Milwaukeeja 118-93 uz rekord Powella u play-offu s 25 koševa. Ibaka je zabio 19, DeRozan 18, Lowry 16 uz 10 asistencija... Kod Bucksa su samo tri igrača bila dvocifrena, Antetokounmpo s 30, Brogdon s 19 i Mondroe s 11. Iduća utakmica igra se u Milwaukeeju. No najuzbudljivije je bilo na polovici treće četvrtine kada su se umalo potukli litavski centar Valančiunas i Greg Monroe. Litavac je najprije stisnuo 'bananu' Monroeu, a onda ga i bacio na parket. Centar Bucksa odmah u idućem napadu Raptorsa odlučio je uzvratiti Valančiunasu i nakon prekršaja svog suigrača napao Litavca nakon čega su obojica dobili tehničku. 