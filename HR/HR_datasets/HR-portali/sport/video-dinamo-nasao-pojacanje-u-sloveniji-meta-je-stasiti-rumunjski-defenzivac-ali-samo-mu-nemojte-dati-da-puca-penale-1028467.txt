Njegov potencijal još nisu prepoznali u rumunjskoj reprezentaciji, doduše igrao je u U-21 reprezentaciji devet utakmica, ali mlad je, ima 25 godina pa još stigne zaigrati za A selekciju. Dinamo je ove sezone podbacio na gotovo svim poljima, ostao je još kup hrvatske, ali pitanje je hoće li i to osvojiti. Uspjehom se može okarakterizirati i plasman u Ligu prvaka, ali to samo financijski uspjeh jer Dinamo je opet bio nekonkurentan u svakom pogledu. Narodski bi se reklo, ‘za prolivenim mlijekom ne vrijedi plakati’ ili tako nekako, pa se u Dinamu već slaže nova momčad za sljedeću sezonu. Nakon što se nagađalo kako bi na Maksimir trebao stići Šveđanin Johansson, defenzivni vezni iz AEK-a, počelo se spominjati još jedno ime, koje također igra na toj poziciji. Naime, riječ je o Alexandruu Cretuu, rumunjskom nogometašu koji trenutno igra u slovenskoj Olimpiji. Stasiti Rumunj vrijedi oko 350 tisuća eura, a u Olimpiji je od 1. siječnja ove godine. Prirodna pozicija mu je ona defenzivnog veznog, ali može igrati i stopera kao i na desnom boku, dakle, polivalentan je igrač… Njegov potencijal još nisu prepoznali u rumunjskoj reprezentaciji, doduše igrao je u U-21 reprezentaciji devet utakmica, ali mlad je, ima 25 godina pa još stigne zaigrati za A selekciju. ‘Cretua žele klubovi iz Italije, Njemačke i Belgije, a prema našim saznanjima jako je zagrijan i Dinamo. Dinamo traži pojačanja nakon što je ostao bez naslova prvaka, a za mjesto defenzivnog veznog najbolje kotira upravo Cretu. Bude li ponuda dovoljno dobra Olimpija mu sigurno neće stvarati probleme’, piše slovenski portal Ekipa24. Cretu je ove sezone odigrao 29 utakmica, dio za matični Iasi, a dio za slovensku Olimpiju, a zabio je dva pogotka i dva puta je asistirao. O Cretuu hrvatska javnost vjerojatno ne zna mnogo, ali na YouTubeu se može vidjeti kako čovjek baš i ne zna pucati penale…