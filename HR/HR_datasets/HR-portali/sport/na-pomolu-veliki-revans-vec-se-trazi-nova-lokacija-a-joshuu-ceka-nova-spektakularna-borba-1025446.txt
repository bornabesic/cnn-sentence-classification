Nagađa se kako bi Joshua mogao u ring s Deontayeom Wilderom iil Josephom Parkerom, ali te borbe bit će teško dogovoriti u kratkom razdoblju. Promotor svjetskog boksačkog prvaka u teškoj kategoriji, Eddie Hearn, otkrio je potencijalne suparnike za Anthonyja Joshuu. Prvak bi trebao novi meč odraditi u listopadu, a kao jedan od glavnih izazivača i dalje se spominje Vladimir Kličko. Joshua je Klička nedavno pobijedio nokautom pred prepunim Wembleyjem, a Ukrajinac u ugovoru ima klauzulu koja mu garantira revanš. Joshua je odmah rekao kako bi volio odraditi revanš s Ukrajincem, ali Kličko se još nije odlučio, no, iz Joshuina kuta i dalje smatraju kako će do revanša doći. “Ako se Kličko vrati i kaže da ne želi revanš, onda ćemo se boriti protiv Kubrata Puleva. Kličkov menadžer otkrio je da će Vladimir uzeti još dva tjedna kako bi sa svojom obitelji dogovorio sve, a onda će javiti što će u raditi u budućnosti. Mi već razmatramo mogućnost revanša i tražimo gdje će se meč održati. Neke od opcija su Cardiff, Dubai, Peking, Katar”, otkrio je Hearn. Nagađa se kako bi Joshua mogao u ring s Deontayeom Wilderom iil Josephom Parkerom, ali te borbe bit će teško dogovoriti u kratkom razdoblju. Dakle, izgledno je očekivati da će se Joshua boriti protiv Klička ili Puleva, a mjesto održavanja borbe trebalo bi biti u Cardiffu. 