Hrvatska nogometna reprezentacija odigrala je osam susreta protiv Estonije ostvarivši pritom šest pobjeda i dva neodlučena ishoda. Hrvatska je protiv Estonije odigrala prvu službenu utakmicu nakon proglašenja neovisnosti. Bilo je to na startu kvalifikacija za EP 1996. godine u Engleskoj. Do tada smo odigrali 13 prijateljskih utakmica, a gostovanje u Tallinnu 4. rujna 1994. godine bio je prvi kvalifikacijski susret 'vatrenih'. Hrvatska je slavila 2-0 golovima Davora Šukera (45, 69). Uzvratni susret je odigran u rujnu 1995. godine u Zagrebu uz uvjerljivu hrvatsku pobjedu 7-1. Tri gola je zabio Šuker (29, 58, 89), a među strijelce su se upisali i Mladen Mladenović (3), Alen Bokšić (29), Zvonimir Boban (41) i Igor Štimac (81). Pogodak za goste zabio je Reim u 17. minuti. Protiv Estonije smo ponovo igrali u kvalifikacijama za Europsko prvenstvo u Portugalu 2004. godine. Dvoboj u Osijeku bio je prvi službeni nastup Otte Barića na hrvatskoj klupi, a susret igran 7. rujna 2002. završio je 0-0. Uzvratni susret je igran u lipnju 2003. u Tallinnu, a Hrvatska je pobijedila 1-0. Pogodak odluke zabio je Niko Kovač u 77. minuti. Uslijedile su dvije međusobne utakmice u kvalifikacijama za Europsko prvenstvo 2008. godine u Austriji i Švicarskoj i dvije hrvatske pobjede. U Tallinnu je bilo 1-0, a u Zagrebu 2-0, a sva tri gola je zabio Eduardo da Silva. U Tallinnu je mrežu Marta Pooma zatresao u 32. minuti, a u Zagreb je zabio dva gola Pavelu Londaku u 39. i 50. minuti. Posljednje dvije utakmice bile su prijateljske. U svibnju 2010. godine u Tallinnu je bilo 0-0, a dvije godine kasnije u Puli je bilo 3-1. Golove za hrvatsku vrstu zabili su Vedran Ćorluka (16), Nikola Kalinić (20) i Ognjen Vukojević (86), dok je strijelac za Estonce bio Vassiljev Konstantin (88).   HRVATSKA - ESTONIJA    8  6  2  0   16-2 Estonija - Hrvatska 0-2 (kvalifikacije za EP 1996 - Tallinn, 4. rujna 1994) Hrvatska - Estonije 7-1 (kvalifikacije za EP 1996 - Zagreb, 3. rujna 1995) Hrvatska - Estonije 0-0 (kvalifikacije za EP 2004 - Osijek, 7. rujna 2002) Estonija - Hrvatska 0-1 (kvalifikacije za EP 2004 - Tallinn, 11. lipnja 2003) Estonija - Hrvatska 0-1 (kvalifikacije za EP 2008 - Tallinn, 2. lipnja 2007) Hrvatska - Estonije 2-0 (kvalifikacije za EP 2008 - Zagreb, 8. rujna 2007) Estonija - Hrvatska 0-0 (prijateljska utakmica - Tallinn, 26. svibnja 2010) Hrvatska - Estonije 3-1 (prijateljska utakmica - Pula, 25. svibnja 2012) 