Foto: Instagram SIGURNO ste se bar nekoliko puta zapitali gdje završe svi oni dresovi koje igrači zamijene nakon utakmica? Najbolji svjetski igrači po logici stvari bi mogli imati na stotine dresova u svojim kolekcijama, iako ih većina podijeli te "suvenire" prijateljima i rodbini. No, neki od njih, poput Lionela Messija, brižno čuvaju sve dresove koje su kroz karijeru razmijenili. "Nikad sam ne tražim druge igrače dresove. Ako je neki Argentinac u protivničkoj momčadi, onda ću s njime razmijeniti dres. No, kad god me netko pita dres, uvijek sam za razmjenu", rekao je Lionel Messi koji je danas na Instagramu i Facebooku objavio fotografiju impozantne kolekcije dresova koju je skupio s godinama. Na njima su i neke Realove legende poput Ikera Casillasa i Raula. Ima Messi na zidu i Tottija i Henryja, a na strop je postavio dres velikog Pavela Nedveda. "Zapravo, samo jednog igrača sam u životu pitao dres. To je bio Zinedine Zidane", rekao je nedavno Argentinac.