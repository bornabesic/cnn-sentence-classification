Kao što se i očekivalo počele su stizati prve ponude na adresu Rijeke. Filip Bradarić mogao bi prvi napustiti Kekovu družinu. Prema pisanju talijanskog Sky Sportsa za 25-godišnjeg veznog igrača Rijeke zanima se Bologna, koja je navodno spremna ponuditi 4,5 milijuna eura. Talijani pišu kako bi ta ponuda mogla zadovoljiti novog hrvatskog prvaka. Bradarić je ove sezone igrao 38 utakmica te je zabio dva pogotka i imao četiri asistencije. Talijanski prvoligaš bi hrvatskom igraču ponudio petogodišnji ugovor. Mogli bi se dogovoriti već za nekoliko dana, tvrdi poznavatelj prilika u talijanskom nogometu Gianluca DiMarzio. Filip Bradarić je u Rijeku došao iz Hajduka u veljači 2015. godine.