Foto: Hina MLADI hrvatski nogometaš, 21-godišnji Robert Murić postigao je svoj prvi pogodak u prvoj talijanskoj nogometnoj ligi u 2:0 (1:0) pobjedi Pescare protiv Palerma u dvoboju 37. kola. Murić je doveo svoju momčad u vodstvo u 15. minuti, a na poluvremenu ga je zamijenio Mitrita koji je u 87. minuti postavio konačni rezultat. Muriću je ovo bio četvrti nastup u prvoj talijanskoj ligi. Oba ova sastava odavno su izgubila izglede za ostanak u Serie A, Pescara je i s ovom pobjedom posljednja sa 17 bodova, dok je Palermo pretposljednji sa 23. Naslov prvaka kolo prije kraja osigurao je Juventus koji ima 88 bodova, četiri više od druge Rome i pet od trećeg Napolija. Uz Pescaru i Palermo društvo najboljih napustit će još Empoli ili Crotone. Uoči posljednjeg kola Empoli, koji će gostovati kod Palerma, ima 32 boda, a Crotone, koji će ugostiti Lazio, 31.