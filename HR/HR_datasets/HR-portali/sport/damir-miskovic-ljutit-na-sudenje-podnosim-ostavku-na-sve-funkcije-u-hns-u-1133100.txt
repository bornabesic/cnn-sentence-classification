Predsjednik Rijeke Damir Mišković podnio je ostavku na sve funkcije u Hrvatskom nogometnom savezu! Napravio je to nakon današnjeg derbija s Dinamom na Maksimiru (1:1), očito revoltiran suđenjem Ante Vučemilovića Šimunovića. Mišković se javio iz Nigerije te je bio vrlo jasan. - Zahvaljujem Vučemiloviću i svim njegovim kolegama koji su dijelili pravdu na utakmici u Maksimiru - rekao je Mišković za Novi list, a zatim dodao: - Podnosim ostavku na mjesto dopredsjednika Hrvatskog nogometnog saveza, na sve funkcije u nogometnoj organizaciji. O svojoj sam odluci obavijestio i predsjednika HNS-a, Davora Šukera!  >> Riječani bijesni: Dinamo ima pomoć sa strane, neka kažu ako jedna momčad mora biti prvak 