Legendarni Barcin veznjak Xavi Hernandez smatra da je jedini Ronaldov problem što igra u eri Lea Messija, a osvrnuo se i na Andrea Gomesa koji nije opravdao očekivanja od svog dolaska u Barcelonu. - Cristiano Ronaldo je rođen za golove, spektakularan je igrač. Problem je što je tu i Messi, a za mene je on najbolji igrač u povijesti. I to je jedini problem kojeg Ronaldo ima, ali on je igrač koji nastavlja zabijati pogotke i ostavlja svoj trag u nogometu - rekao je legendarni Xavi za A Bolu pa je dodao: Gomes je pravio razliku u Valenciji, ali Barca je nešto drugo. Način igre zahtjeva prilagodbu od barem godinu dana. Henry, Abidal i Arda su prošli to - Andre Gomes je pravio razliku u Valenciji, ali Barcelona je nešto drugo. Način igre zahtjeva prilagodbu od barem godinu dana. I igrači poput Henryja, Abidala ili Arde su prošli kroz sve to. Ljudi trebaju biti strpljivi, sljedeće sezone ćemo gledati sigurnijeg Andrea, opuštenijeg i prilagođenijeg Barcinom načinu igre. 