Hrvatski izbornik Ante Čačić najavio je da će u prijateljskom dvoboju protiv Estonije, koji je na rasporedu 28. ožujka u Tallinnu, iz reprezentacije izostaviti dio igrača koji imaju natjecateljske obveze u Ligi prvaka, a poštedu će dobiti i strijelac pobjedničkog pogotka protiv Ukrajine Nikola Kalinić.  Tako u Estoniju neće putovati kapetan Luka Modrić, Ivan Rakitić, Mario Mandžukić, i Danijel Subašić, što znači da će Ante Čačić na Estonce poslati reprezentaciju bez petorice igrača koji su započeli utakmicu protiv Ukrajine. U punoj će minutaži biti Ivan Perišić koji zbog izdržavanja kazne nije mogao igrati protiv Ukrajine, a iz mlade reprezentacije će se priključiti Ante Ćorić, za kojeg je izbornik Čačić ustvrdio kako je već bio u sastavu reprezentacije. Izbornik neće posegnuti ni za jednim od trojice igrača kojima je poslao pretpoziv, a radi se o Franku Andrijaševiću, Mariju Pašaliću i Marinu Leovcu. Tako će u Estoniju u nedjelju ujutro otputovati 21 igrač: vratari Lovre Kalinić i Dominik Livaković; obrambeni igrači Domagoj Vida, Tin Jedvaj, Matej Mitrović, Josip Pivarić i Marko Lešković; vezni igrači Ivan Perišić, Marcelo Brozović, Milan Badelj, Filip Bradarić, Marko Rog, Mateo Kovačić i Ante Ćorić; te napadači Duje Čop, Andrej Kramarić i Marko Pjaca. Utakmica u Estonija - Hrvatska igra se u utorak, 28. ožujka u Tallinu, s početkom u 18 sati po srednjoeuropskom vremenu. >>Hrvatski junaci presretni: Svaka čast gledateljima, bili su sjajni! To nam treba i ubuduće 