McLaren Honda još jednom se nije uspjela probiti u zadnju rundu kvalifikacija. Jenson Button završio je 12. mjestu, a Alonso na 14. Nastavlja se dominacija Nijemca za volanom Mercedesovog bolida. U Sočiju je ove subote Nico Rosberg osvojio svoju drugu pole poziciju sezone. Lewis Hamilton pratio ga je u stopu sve do treće runde kvalifikacija, no zatim se pojavio kvar na njegovoj pokretnoj jedinici i na kraju je osvojio tek deseto mjesto. Sebastian Vettel bio je drugi, ali zbog promjene mjenjača zaradio je kaznu od pet pozicija unazad i startat će sedmi. Valtteri Bottas će startati pokraj Rosberga, a iza njega sunarodnjak Kimi Raikkonen. Felipe Massa u drugom Williamsu startat će četvrti, a iza njega Daniel Ricciardo u Red Bullu i Sergio Perez u Force Indiji. Sebastian Vettel mora startati sedmi, a iza njega će biti Danil Kvjat, Max Verstappen i Lewis Hamilton. McLaren Honda još jednom se nije uspjela probiti u zadnju rundu kvalifikacija. Jenson Button završio je 12. mjestu, a Alonso na 14. Nedjeljna utrka je na rasporedu u 13 sati. 