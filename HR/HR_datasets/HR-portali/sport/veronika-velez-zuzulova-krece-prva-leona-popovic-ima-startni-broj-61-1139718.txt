Veronika Velez Zuzulova pobijedila je na utrci u Zagrebu i postala kraljica Sljemena! Slovačka skijašica bila je vodeća i nakon prve utrke, a odličnu formu potvrdila je i u drugoj vožnji te tako osvojila 100 bodova u glavnom gradu Hrvatske. Da slavlje Slovaka bude potpunije, na drugom mjestu je još jedna Slovakinja, Petra Vlhova. Ona je u prvoj vožnji bila četvrta, a drugu je odskijala fantastično pa je bila u vodstvu do samoga kraja, ali onda ju je ipak u dramatičnoj završnici pretekla Zuzulova. Na trećem mjestu završila je Šarka Strachova iz Češke koja je za pobjednicom zaosttala 52 stotinke. Najveća zvijezda današnje sljemenske utrke Svjetskog skijaškog kupa trebala je biti dvostruka slalomska pobjednica ovog natjecanja Mikaela Shiffrin. Nažalost, Amerikanka nije završila prvu vožnju, kao ni naša skijašica Leona Popović. Najbolji plasman neke Hrvatice na Sljemenu bilo je 2. mjesto Ane Jelušić, izboreno 2007. godine, a potom 3. mjesto Janice Kostelić koje se dogodilo u jednoj od najvećih utrka njezine veličanstvene karijere. Najbolja hrvatska skijašica do postolja je stigla vožnjom bez štapa i rukavice. Nastupila je Janica i u premijernom izdanju utrke, 2005., no tada je izletjela u prvoj vožnji. Zapravo, “haklala” je vrata pa je sama izašla, premda se to i nije najbolje vidjelo. Sljeme je očito bila jedina utrka u kojoj je Janica osjećala pritisak. U ukupnom poretku Svjetskog kupa i dalje vodi Mikaela Shiffrin sa 798 bodova. Druga je Švicarka Lara Gut sa 583, a na trećem mjestu je Slovenka Ilka Štuhec sa 495 bodova. Gut i Štuhec, koje su specijalistice za brze discipline, nisu nastupile u Zagrebu. U poretku slalomašica vodeća Shiffrin ima 400, a Zuzulova 390 bodova. Ženka utrka tako je završila, ali pred nama su nova uzbuđenja u Zagrebu. U četvrtak je na rasporedu muški slalom, ali već sutra nas u centru grada očekuje pravi spektakl - utrka legendi. Kamioni su od ponedjeljka navečer prevezli 1000 kubičnih metara snijega iz Gornje Biste u centar Zagreba. Sve će biti spremno za srijedu i utrku legendi uz Katedralu do Manduševca. Više pročitajte OVDJE. Tijek vožnji Druga vožnja 17:04 - Veronika Zuzulova pobijedila na utrci u Zagrebu i postala kraljica Sljemena! 17:02 - Bernadette Schild nije dobro odvozila, tek je četvrta... Na startu je samo još Zuzulova... 17:01 - Strachova nije uspjela preuzeti vodstvo, trenutačno je druga 16:59 - Petra Vlhova odmah je skinula Hansdotter, ostale su još samo tri skijašice 16:57 - Frida Hansdotter fenomenalno je skijala i preuzela prvo mjesto, ima više od sekunde prednosti! 16:56 - Marie-Michele Gagnon preuzela je vodstvo u drugoj vožnji, Stiegler je sada druga, a na treće mejsto doskijala je Chiara Costazza 16:52 - Resi Stiegler bila je osma u prvoj vožnji, a sad je preuzela vodstvo u drugoj! 16:44 - Imamo novu skijašicu u vodstvu! Katharina Truppe skijala je odlično i u cilj ušla s 81 stotinkom prednosti te preuzela vodstvo. Do kraja je još 12 skijašica... 16:35 - Emelie Wikistroem je preuzela vodstvo u drugoj vožnji, u cilj je ušla s prednošću od 25 stotinki 16:32 - Denise Feierabend, koja je bila 20. u prvoj vožnji, odlično je odvozila drugu i napokon srušila Mougel s trona. Njezina prednost iznosi 67 stotinki 16:25 - Nakon pet skijašica u drugov vožnji, u vodstvu je Laurie Mougel s vremenom 2:06.69 16:18 - Počela je druga vožnja na Sljemenu. Podsjetimo, nakon prve vožnje u vodstvu je Zuzulova... Prva vožnja: 14.19 - Završila je prva vožnja. Evo poretka prvih deset skijašica: 1. Veronika Velez Zuzulova 1:00.40, 2. Bernadette Schild +0.39, 3. Šarka Strachova +0.41, 4. Petra Vlhova +0.48, 5. Frida Handsdotter +0.57, 6. Marie-Michele Gagnon +0.91, 7. Chiara Costazza +0.92, 8. Resi Stiegler +1.04, 9. Ana Bucik +1.21, 10. Christina Geiger +1.23... 14.13 - Nažalost, Leona Popović nije izdržala pritisak i odustala je već nakon nekoliko vrata. 14.06 - Nakon pedeset skijašica poredak prvih deset vozačica nije se promijenio. Još je deset skijašica do naše Leone Popović. 13.46 - Poredak nakon 30 skijašica: 1. Veronika Velez Zuzulova 1:00.40, 2. Bernadette Schild +0.39, 3. Šarka Strachova +0.41, 4. Petra Vlhova +0.48, 5. Frida Handsdotter +0.57, 6. Marie-Michele Gagnon +0.91, 7. Chiara Costazza +0.92, 8. Resi Stiegler +1.04, 9. Ana Bucik +1.21, 10. Christina Geiger +1.23... 13.45 - Austrijanka Julia Gruenwald je s brojem 30 prvu vožnju završila na 16. mjestu. Za vodećom zaostaje 1.61 sekundu. 13.41 - Prvu vožnju završila je i Slovenka Maruša Ferk sa 1.95 sekunde zaostatka za Zuzulovom. 13.37 - Slovenka Ana Bucik je sa startnim brojem 24 došla do devetg mjesta. Za vodećom Slovakinjom kasni 1.21 sekundu. 13.30 - Talijanka Chiara Costazza vozila je dobro i trenutačno je sedma, za Zuzulovom kasni 92 stotinke. 13.24 - Četiri skijašice su odustale, a među njima i braniteljica naslova Amerikanka Mikaela Shiffrin. 13.23 - Poredak nakon 15 vozačica: 1. Veronika Velez Zuzulova 1:00.40, 2. Bernadette Schild +0.39, 3. Šarka Strachova +0.41, 4. Petra Vlhova +0.48, 5. Frida Handsdotter +0.57... 13.19 - Kanađanka Marie-Michele Gagon zaostaje za Zuzulovom 91 stotinku. 13.15 - Austrijanka Bernadette Schild odvozila je sjajno i za Zuzulovom kasni 39 stotinki 13.14 - Amerikanka Resi Stiegler ima peto vrijeme. Kasni za Zuzulovom 1.04 sekundu. 13.13 - Poredak nakon prvih deset vozačica: 1. Veronika Velez Zuzulova, 2. Šarka Strachova, 3. Petra Vlhova... 13.11 - Austrijanka Michaela Kirchgasser kasni za vodećom 1.29 sekunde 13.09 - Odustala je i Švicarka Michelle Gisin. 13.09 - Norvežanka Nina Loeseth također je odustala, treća danas. 13.08 - Slovakinja Petra Vlhova zaostaje za sunarodnjakinjom 48 stotinki. 13.06 - Mikaela Shiffrin je izletjela sa staze. 13.05 - Wendy Holdener je odustala. 13.04 - Čehinja Šarka Strachova kasni za Zuzulovom 41 stotinku. 13.02 - Šveđanka Frida Handsdotter kasni za Slovakinjom za 57 stotinki. 13.01 - Veronika Velez Zuzulova je stazu prošla za 1:00.40. 13.00 - Počelo je natjecanje. Prva je krenula Slovakinju Veroniku Velez Zuzulova. 12.57 - Nika Fleiss je predvozačica. 12.40 - Staza je odlična, nešto je mekša iako to tako ne izgleda. No mislim da ne bi trebalo biti nikakvih problema i da će sve djevojke imati jednake uvjete - rekla je Janica Kostelić za HTV. 12.27 - Amerikanka Mikaela Shiffrin je slavila na posljednja dva sljemenska slalom. 12.15 - Braniteljica naslova pobjednice na Sljemenu i vodeća skijašica u ukupnom poretku te najbolja slalomašica ove sezone, Amerikanka Mikaela Shiffrin ima startni broj pet. 