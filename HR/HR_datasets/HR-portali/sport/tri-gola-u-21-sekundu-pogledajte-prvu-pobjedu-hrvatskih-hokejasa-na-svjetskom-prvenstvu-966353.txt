HRVATSKI hokejaši pobjedom nad Nizozemskom 6:2 (4-0, 1-1, 1-1), u 3. kolu Svjetskog prvenstva skupine 1B, učinili su veliki korak ka zadržavanju u trećem svjetskom kvalitativnom razredu, a ostali su u borbi i za osvajanje odličja.  Borna Rendulić je dvama pogotcima i jednom asistencijom bio najbolji igrač naše reprezentacije, dok su preostala četiri pogotka postigli Ivan Janković, Luka Jarčov, Matija Miličić i Mislav Blagus. Posebno produktivni hrvatski hokejaši bili su u 14. minuti dvoboja, u kojoj su u 21 sekundu triput svladali nizozemskog vratara Fabiana Schotela.       Nakon triju odigranih kola Borna Rendulić je treći najkorisniji igrač na turniru s pet bodova (dva gola, tri asistencije). Ispred njega su samo dvojica japanskih hokejaša, Disuke Obara sa sedam bodova i Hiroki Ueno sa šest.  U četvrtak je dan odmora, a u petak naši hokejaši igraju protiv Estonije (17 sati). Posljednju utakmicu na turniru u Belfastu Hrvatska će odigrati u subotu protiv Litve (13.30). Još jedna pobjeda jamčila bi hrvatskim hokejašima ostanak u skupini 1B.  HRVATSKA - NIZOZEMSKA 6-2 (4-0, 1-1, 1-1)  Belfast. Dvorana: SSE Arena. Gledatelja: 703.  Strijelci: 1-0 Janković (2), 2-0 Rendulić (14 - igrač više), 3-0 Miličić (14), 4-0 Jarčov (14), 5-0 Blagus (22), 5-1 Van der Schuit (38), 5-2 Van der Schuit (56 - dva igrača više), 6-2 Rendulić (59 - igrač manje)   SP hokejaša, skupina 1B - 3. kolo Hrvatska - Nizozemska   6-2 Japan - Estonija        6-2 V. Britanija - Litva    5-2 Ljestvica 1. Japan         3    3    0    0    0    16:5    9     2. V. Britanija  3    3    0    0    0    14:5    9     3. Litva         3    2    0    0    1    13:5    6     4. HRVATSKA      3    1    0    0    2    10:10   3     5. Estonija      3    0    0    0    3    3:14    0 6. Nizozemska    3    0    0    0    3    3:20    0 Parovi 4. kola (petak, 28.4.)  Litva - Japan (13.30) Hrvatska - Estonija (17.00) V. Britanija - Nizozemska (20.30)