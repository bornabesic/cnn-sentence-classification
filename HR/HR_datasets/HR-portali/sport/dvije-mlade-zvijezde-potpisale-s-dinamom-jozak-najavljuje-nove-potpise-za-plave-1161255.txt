Domagoj Pavičić i Ivan Božić ovog su proljeća zaokružili broj novopotpisanih ugovora u Dinamu na 15. Naime, toliko je igrača potpisalo nove ugovore, mahom mladih, a i ovaj je dvojac potpisao do 2022. godine. – Još ima igrača s kojima ćemo potpisati ugovore, ali nećemo otkrivati svoje ideje i tajne. Naš je glavni izbor nogometna škola, a kada se pojavi nekakav kapitalac poput Soudanija, to nam je dodatni bonus – kazao je sportski direktor Dinama Romeo Jozak. – Ovo mi je veliko priznanje, na meni je da se svojim igrama već na Rujevici odužim ljudima iz kluba na ukazanom povjerenju. Ako treba, poginut ćemo na terenu – kazao je Pavičić. Božić, koji se oporavlja od ozljede, jednog bi dana trebao biti plavi centarfor, bio je najbolji strijelac grupne faze Lige prvaka mladih. – Dinamovac sam od malena, vjerujem da ću dugo biti tu, da ću se uskoro vratiti na travnjak, no sad je prioritet moj oporavak od ozljede – kaže mladi Vinkovčanin. >>Hrvat oduševljava u Koreji: Nedostaje mi Hrvatska, ali želim ostati ovdje što dulje 