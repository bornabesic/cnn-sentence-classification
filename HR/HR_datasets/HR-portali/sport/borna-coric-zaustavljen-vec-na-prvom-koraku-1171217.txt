Hrvatski tenisač Borna Ćorić (ATP - 41.) nije se dugo zadržao na ATP turniru Lyonu, gdje je već u nedjelju završio nastup porazom u prvom kolu od Gruzijca Nikoloza Basilašvilija (ATP - 70.) koji je slavio sa 6-4, 5-7, 6-4 nakon dva sata i 35 minuta igre. Gruzijac je dvaput oduzeo servis Ćoriću u prvom setu, a po jednom u drugom i trećem, u kojem mu je taj jedan 'break' bio dovoljan za pobjedu u njihovom prvom međusobnom dvoboju. Dobra vijest za Ćorića u ovom porazu jest što će sada moći ranije doći u Pariz, gdje će za tjedan dana na terenima u Roland Garrosu započeti drugi Grand Slam turnir sezone.