Dokapetan hrvatske reprezentacije Vedran Ćorluka teško se ozlijedio u susretu Lokomotiv - Amkar (3:3) te ga čeka dulji period izbivanja s travnjaka, piše HNS. Ćorluka je zbog ozljede u 80. minuti napustio prvenstveni susret ruskog prvenstva između Lokomotiva i Amkara, a današnji pregled potvrdio je prvotne prognoze - Ćorluka je zaradio rupturu Ahilove tetive desne noge. Sjajni stoper i dokapetan hrvatske reprezenetacije u srijedu će biti podvrgnut operativnom zahvatu u Finskoj te ga čeka oporavak od otprilike šest mjeseci.  Hrvatski dokapetan Vedran Ćorluka izbivat će s travnjaka oko 6 mjeseci zbog rupture Ahilove tetive. @CorlukaV05_14, želimo ti brz oporavak!💪 pic.twitter.com/26FJqik0dl To znači da će gotovo sigurno propustiti ostatak kvalifikacija za SP u Rusiji! Naime, u lipnju kockaste čeka gostovanje kod Islanda, u rujnu u Turskoj (i Kosovo kod kuće), a i zadnje kolo kvalifikacija je za manje od tih predviđenih šest mjeseci. U listopadu još u Hrvatsku dolazi Finska, a kockasti idu u Ukrajinu. >>Marko Pjaca javio se nakon operacije, evo što je poručio 