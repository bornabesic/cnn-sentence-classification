Ono što se događalo na meču Sachije Vickery i Elise Mertens u drugom kolu na turniru u Hobartu dosad nije viđeno u svijetu tenisa, a zaljubljenici u taj sport na društvenim su mrežama napali obje tenisačice. Što se zapravo dogodilo? Nakon samo jednog odigranog gema u meču obje su se tenisačice navodno istodobno ozlijedile i pokušale preteći jedna drugu u pokušaju da što prije predaju meč. Američki novinar otkrio je i pozadinu ove priče. Naime, obje su tenisačice taj meč htjele izgubiti kako bi mogle stići na kvalifikacije za Australian Open. A nisu ga mogle predati jer bi onda bile kažnjene i ne bi mogle igrati kvalifikacije. Sutkinja je na kraju presudila kako je Vickery bila brža i pobjedu je dodijelila Mertens. A ona se preko noći čudesno oporavila te slavila u četvrtfinalu pa će finale loviti protiv hrvatske tenisačice Jane Fett. "Farsa! Sramota", samo su neki od komentara ljutitih teniskih fanova koji ne opravdavaju ovakvo nesportsko ponašanje.