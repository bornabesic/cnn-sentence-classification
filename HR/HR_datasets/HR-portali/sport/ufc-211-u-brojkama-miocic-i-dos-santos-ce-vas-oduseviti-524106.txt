Konačno smo i to dočekali! Ostalo je još samo dva dana do megaborbe Stipe Miočića i Juniora Dos Santosa za naslov prvaka u teškoj kategoriji! Ne tako davno priredba UFC 211 činila se kao daleka budućnost, ali sve dođe na red pa tako i sjajan event u Dallasu. A da iščekivanje bude veće brinu se svjetski mediji i sam UFC koji svakodnevno objavljuju hrpu novih informacija. Tako je ugledni Forbes dao svoje viđenje glavne borbe večeri, a ono iskazuje kroz brojke. Miočić i Dos Santos već su se borili i tada je slavio Brazilac. Cigano je borbu odnio jednoglasnom odlukom sudaca. Po mnogima je to bila kontroverzna odluka, ali mišljenja smo da se nema što prigovoriti sucima. Dos Santos je bio bolji, plasirao je više udaraca, Miočić ga je samo jednom uspio srušiti, a pokušao je preko 10 puta... Nema se tu što reći. Sada će biti malo drugačija priča i iskreno smatramo da je Miočić dovoljno napredovao i da ne bi trebao imati previše problema s Dos Santosom, koji se dugo nije borio. Posljednji put u Zagrebu protiv Bena Rothwella. 123 - dolara košta najjeftinija ulaznica za UFC 211. Karte su na samom početku koštale 50 dolara, ali kako je vrijeme odmicalo tako su cijene rasle. 886 - dolara za najskuplju ulaznicu za UFC 211. 19,324 - gledatelja će pratiti borbu uživo u American Airlines Centru u Dallasu. Toliko je pratilo UFC 171: Hendricks vs. Lawler, a budući da će dvorana biti rasprodana to je to. 350,000 - će biti prodanih pay-per-viewa. 2,6 - milijuna dolara bila je zarada od ulaznica UFC-a 171, a UFC 211 to bi trebao nadmašiti. 1.80 - Miočić je blagi favorit protiv Dos Santosa. Koeficijent na pobjedu hrvatskog borca je 1.80 dok je na Cigana 1.90. 2. - obrana naslova zaredom bila bi ovo Stipi Miočiću čime bi, vjerovali ili ne, postavio rekord. Otkad je uveden pojas 1997. godine, niti jedan teškaški prvak nije uspio obraniti pojas dva puza zaredom. 7,6 - centimetara Miočić ima duži raspon ruku od Dos Santosa. 7 - bonusa večeri u 12 borbi zaradio je Miočić. Dos Santos ih ima pet u 15 mečeva. 12 - pobjeda by KO ili TKO imaju Miočić i Dos Santos. Šampion ima bolji postotak nokauta sa 75 posto dok je Dos Santos na 66. 242 - udarca sjela su u prvoj borbi. Dos Santos ih je bacio 140 od kojih je 123 pogodio dok je Miočić ostao na 102 (pogodio je 89). 400,000 - dolara zaradio je Dos Santos za zadnju borbu protiv na UFC on Fox 17 kada je izgubio od Alistaira Overeema. Nakon toga se borio protiv Big Bena u Zagrebu, ali nije poznato koliko je zaradio. 600,000 - dolara dobio je Stipe Miočić za svoju prvu obranu naslova također protiv Alistaira Overeema. 