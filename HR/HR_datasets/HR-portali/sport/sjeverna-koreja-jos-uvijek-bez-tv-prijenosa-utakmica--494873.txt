Tekst: Totalsport Foto: AFP  DOK će se u Južnoj Koreji prijenosi utakmica sa Svjetskog nogometnog prvenstva gledati u 3D tehnici u kinodvoranama, sjeverni susjedi vjerojatno će spektakl gledati isključivo internetskim putem.  Naime, kako sada stvari stoje, izglednim se čini da će političke tenzije između dvije zemlje onemogućiti sjevernokorejske državljane u praćenju utakmica uživo putem televizijskih prijamnika.  Signal iz Južnoafričke Republike za područje azijskog poluotoka ima SBS (Seoul Broadcasting System) i nije spreman podijeliti ga sa sjevernim susjedima. Njima, pak, ne preostaje ništa drugo nego čekati rasplet situacije.  Ukoliko odgovor bude negativan, stanovnici Sjeverne Koreje južnoafrički Mundijal od 11. lipnja do 11. srpnja gledat će putem weba.