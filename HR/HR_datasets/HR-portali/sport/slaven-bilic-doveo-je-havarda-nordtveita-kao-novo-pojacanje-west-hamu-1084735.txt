Slaven Bilić doveo je prvo pojačanje, u redove West Hama dolazi Havard Nordtveit. Norvežanin će s 'čekićarima' potpisati petogodišnji ugovor. U Borussije Mönchengladbach stigao je u siječnju 2011. za milijun eura, a otići će kao slobodan igrač. - Uvijek mi je bio san igrati u Premier ligi. Sada imam veliku priliku igrati za West Ham i ne mogu dočekati početak - rekao je Nordtveit i dodao: - Ova momčad ima nešto posebno, duh momčadi u koji ću se moći uklopiti. Radit ću naporno i, nadam se, imati dobre trenutke u klubu. Norveški veznjak ove je sezone upisao 31 nastup u Bundesligi, a zabio je i četiri gola uz jednu asistenciju.  >> Bilić dogovorio dolazak bivšeg igrača Arsenala