Zlatan Ibrahimović (35) prošlog je ljeta bez odštete stigao u Manchester United jer mu je istekao ugovor s PSG-om. Švedski napadač bio je velika želja novog trenera Josea Mourinha, a kad je sve dogovoreno, potpisan je jednogodišnji ugovor s opcijom produljenja za još jednu godinu. I Zlatan je već na pripremama pokazao da će biti veliko pojačanje, a sa sjajnim igrama nastavio je i tijekom sezone. osim jedne manje krize koju je imao, Zlatan oduševljava navijače, a s hat-trickom koji je postigao prije nekoliko dana već je došao na brojku od 23 gola ove sezone, što je nevjerojatno. Ibrahimović je samo u prvenstvu zabio 15 golova, što ga čini jednim od najboljih strijelaca cijele lige, a time je oborio i jedan rekord. Naime, postao je najstariji igrač koji je u Premiershipu postigao barem 15 pogodaka. i tako se sve čini idiličnim, navijači ga žele što duže u klubu jer je dokazao da godine nisu toliko važne ako puno radiš na sebi, ali na kraju ipak ne mora sve ispasti tako savršeno. Barem ne za navijače crvenih vragova. Kako pišu talijanski i engleski mediji, Napoli želi iskoristiti situaciju i nagovoriti Ibrahimovića da ne produlji ugovor na još jednu godinu nego da dođe k njima. Ponuda je već postala javna, ali ono što zadaje najviše glavobolja Joseu Mourinhu jest činjenica da Ibrahimovićeva supruga želi otići. Helen Seger povjerila se prijateljima da bi voljela živjeti u Italiji pa da je Napolijeva ponuda došla u najbolje vrijeme. Naravno, daleko je to od nekakvog dogovora, ali oduvijek se pisalo da Ibrahimović često sluša što Helen želi. Iako je 'mangup' na terenu i često se čini bezosjećajan, Ibra kod kuće ne vodi glavnu riječ. Zbog toga je cijela ova priča dobila dimenziju više... >>Talentirani Hrvat fenomenalnom golčinom oduševio Nijemce i postao svjetski hit! 