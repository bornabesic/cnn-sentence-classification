Na utakmici seniorskog prvenstva Hrvatske u hokeju na ledu između Mladosti i Zagreba, koja je odigrana 14 ožujka 2017. godine, Hrvatski zavod za toksikologiju i antidoping (HZTA) proveo je dopinško testiranje. Zbog sumnje na nepravilnosti u provođenju dopinške kontrole HZTA je proveo reviziju u skladu s odredbom 7.2 Pravilnika za borbu protiv dopinga HZTA. Nakon provedene revizije HZTA je podnio zahtjev za pokretanje postupka pred Stegovnim vijećem protiv igrača Mladosti Ivana Šimunovića zbog kršenja odredbe 2.3 (izbjegavanje ili odbijanje davanja uzorka ili nepodvrgavanje prikupljanju uzorka) i Phillipa Dretara zbog kršenja odredbe 2.5 (krivotvorenje ili pokušaj krivotvorenja bilo kojeg dijela dopinške kontrole) te trenera Alana Franjkovića zbog kršenja odredbe 2.9 (sudioništvo). Ako se dokaže krivnja, igrači bi mogli dobiti kaznu od četiri godine neigranja utakmica. Inače, sporna utakmica završila je pobjedom Mladosti sa 4:3, nakon izvođenja penala. Bio je to prvi susret polufinala doigravanja. Nakon tri utakmice Mladost je prošla u finale gdje su u tri utakmice izgubili od Medveščaka.  >>Urnebesna analiza hokejaške akcije postala hit na internetu >>Rusi: Medvjedi, nedostajat ćete nam u KHL-u