Aktualnom prvaku ovo je već četvrta uzastopna pobjeda te je sada dodatno povećao prednost na 19 bodova pred momčadskim kolegom Nicom Rosberogom. Britanski vozač Formule 1, Lewis Hamilton (Mercedes), pobjednik je utrke za Veliku nagradu Njemačke vožene u nedjelju 31. srpnja u Hockenheimu. Aktualnom prvaku ovo je već četvrta uzastopna pobjeda te je sada dodatno povećao prednost na 19 bodova pred momčadskim kolegom Nicom Rosberogom. Zanimljivo, Rosberg je strartao s prve pozicije, ali ga je Hamilton odmah na početku utrke pretekao i držao vodstvo do kraja utrke. Na drugom mjestu našao se Australac Daniel Ricciardo iz Red Bull-Tag Heuera sa 6.996 sekundi zaostatka, a na trećem mjestu našao se Nizozemac Max Verstappen sa 13.413 također iz Red Bull-Tag Heuera. Nesretni Rosberg na koncu je završio četvrti sa 15.854 iza vodećeg Hamiltona. Sljedeća utrka vozit će se 28. kolovoza, a na radu je Velika nagrada Belgije, odnosno,  Spa-Francorchamps. U ukupnom poretku, nakon 12 od 21 odvožene utrke, vodi Hamilton sa 217 bodova, iza njega je Rosberg sa 198, na trećem mjestu je Ricciardo sa 133. REZULTAT VN NJEMAČKE: 1. Lewis Hamilton (VB/Mercedes) 1:30:44.200 2. Daniel Ricciardo (Aus/Red Bull-TAG Heuer) 6.996 3. Max Verstappen (Niz/Red Bull-TAG Heuer) 13.413 4. Nico Rosberg (Njem/Mercedes) 15.845 5. Sebastian Vettel (Njem/Ferrari) 32.570 6. Kimi Raikkonen (Fin/Ferrari) 37.023 REDOSLIJED U SVJETSKOM PRVENSTVU: VOZAČI: 1. Lewis Hamilton (VB) 217 2. Nico Rosberg (Njem) 198 3. Daniel Ricciardo (Aus) 133 4. Kimi Raikkonen (Fin) 122 5. Sebastian Vettel (Njem) 120 6. Max Verstappen (Niz) 115 KONSTRUKTORI: 1. Mercedes-AMG 415 2. Red Bull 256 3. Ferrari 242 4. Williams 96 5. Force India 81 6. Toro Rosso 45 