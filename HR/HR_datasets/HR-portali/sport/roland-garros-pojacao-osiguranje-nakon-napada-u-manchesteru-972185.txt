Foto: Roland Garros/Twitter ORGANIZATORI drugog teniskog Grand Slam turnira godine Roland Garrosa pojačali su osiguranje nakon terorističkog napada u Manchesteru u kojem su smrtno stradale najmanje 22 osobe.  Organizatori su objavili kako će za sigurnost tenisača i tenisačica, te gledatelja brinuti više od 1,200 osoba.  "Povećali smo broj ljudi koji će raditi na osiguranju. Sigurnost sudionika turnira i gledatelja je naša najveća briga," kazao je šef osiguranja Jacques Le Mene.  Glasnogovornik Francuskog teniskog saveza (FFT) Stephan Post poručio je kako je već prošle godine sigurnosni sustav dobro djelovao, a za ovu godinu je podignut na dodatnu razinu.  "U sklopu priprema odradili smo određene simulacije i vježbe. S iskustvom koje imamo od prošle godine naš sustav će biti još efikasniji," poručio je Post.  U Roland Garrosu su trenutačno kvalifikacije, a glavni dio turnira počinje 28. svibnja.