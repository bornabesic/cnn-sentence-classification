Gordon Schildenfeld opet se našao u početnoj postavi Dinama i odigrao vrlo dobru utakmicu u pobjedi nad Hajdukom (4:0) na Poljudu. Stasiti branič dominirao je zadnjoj linijom modrih. – Atmosfera je bila sjajna, svaka im čast, ovako stajati iza svoje momčadi, navijati i pljeskati bez uvreda na 0:4, kapa im do poda. I mi smo im zapljeskali s klupe kad su pred kraj utakmice žestoko zapjevali. Rogu svaka čast, ako Pogba vrijedi 90, on vrijedi 190 milijuna eura – rekao je Schildenfeld, prenosi Goal. Ante Ćorić oduševljen je pobjedom u Splitu.  – Publika je bila fenomenalna, stalno sam sebi u glavi govorio da ovo nas podržavaju, tako sam razmišljao da mi bude lakše. Drago mi je i zbog naših navijača, bilo ih je dosta ovaj put – rekao je Ćorić. >> Pušnik: Ovo je težak poraz, ali igrači Dinama su kvalitetniji; Kranjčar: Možemo još puno bolje >> Katastrofa Hajduka na Poljudu, Dinamo zabio četiri gola! 