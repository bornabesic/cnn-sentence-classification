Pred Slavenom Bilićom tri su ključne utakmice za njegovu sudbinu u West Hamu. Ukoliko ne ostvari pozitivne rezultate - prijeti mu otkaz, piše Daily Mail. Englezi dodaju kako čekićare očekuju okršaji s Hully Cityjem, Arsenalom i Swanseajem, a ako u barem jednom ne uzmu tri boda Uprava kluba mogla bi raspravljati o povjerenju hrvatskom stručnjaku. West Ham je upisao tri uzastopna poraza u Premier ligi, a iako je devet bodova od opasne zone raspoloženje u klubu se promijenilo. "Uprava je planirala ponuditi Biliću novi ugovor sljedećeg ljeta, ali pregovori su stali. Klupski insajderi rekli su u siječnju da je Biliću ponuđeno produljenje ugovora do 2020. godine, a sada mu je posao u opasnosti", piše Daily Mail. The Mirror pak piše kako je Nizozemac Jaap Stam mogući Bilićev nasljednik. Predsjednik West Hama, David Sullivan, navodno je oduševljen 44-godišnjim bivšim igračem Manchester Uniteda koji je preporodio drugoligaša Readinga. >>Je li moguće? Ako Bilić uspije u svojoj namjeri, navijači će ga obožavati! 