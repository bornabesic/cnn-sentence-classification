Hrvatski reprezentativci večeras je trenirala uoči kvalifikacijske utakmice za SP s Ukrajinom, koja se u petak (20.45 sati) igra u Maksimiru. Izbornik Ante Čačić vodio je trening na kojem nije bilo Domagoja Vide, koji je trenirao po posebnom programu u dvorani. - Domagoj je obavio pregled, liječnička služba je optimistična oko njegovog nastupa u petak - objavio je Hrvatski nogometni savez. Situacija s Vidom zadala je nove muke izborniku Anti Čačiću, koji je ostao bez Vedrana Ćorluke i Šime Vrsaljka. Na treningu nije bilo ni trećeg vratara Dominika Livakovića. Nakon što je dobio udarac u bubreg Livaković je propustio Dinamovo gostovanje u Puli, te je dobio poštedu još jedan dan. Prije nekoliko dana HNS se pohvalio da vlada veliko zanimanje za ulaznice protiv Ukrajine. Istočna tribina je rasprodana, a još je ostalo malo ulaznica za ostale tribine. Zanimanje za utakmice je veliko, a to su pokazali i navijači koji su ispred Hitrec Kacijana od reprezentativaca tražili autograme i poneku zajedničku fotografiju. Mandžukić, Rakitić, Modrić i ostali strpljivo su odradili ovaj dio zadaće... 