Španjolski list Marca provela je istraživanje u Barceloni i otkrila tko je najbrži, a tko najsporiji nogometaš u momčadi. Brazilski napadač Neymar bio je najbrži s brzinom od 34.83 km/h, drugi je francuski stoper Jeremy Mathieu (34.25), a na trećem mjestu je desni bek Aleix Vidal (33.8). Najsporiji Barcelonin igrač je Ivan Rakitić koji trči 30.66 km/h.  Marca u objašnjenju navodi kako brzina nije veliki problem za hrvatskog reprezentativca koji svoj nedostatak u trci nadoknađuje svojim tehničkim sposobnostima. Nedavno je objavljen popis najbržih igrača na svijetu. Uvjerljivo je na prvom mjestu Bayernov vezni igrač Arjan Robben (37 km/h, brzina je izmjerena na SP-u 2014.), ispred Southamptonova napadača Shanea Longa (35.31) i Antonija Valencije, desnog krila Manchester Uniteda (35.2)... Brzina Barcinih igrača: Neymar: 34.83 Jeremy Mathieu: 34.25 Aleix Vidal: 33.8 Javier Mascherano: 33.71 Jordi Alba: 33.67 Sergio Busquets: 33.64 Gerard Pique: 33.52 Sergi Roberto: 33.51 Paco Alcacer: 33.4 Samuel Umtiti: 33.01 Luis Suarez: 32.86 Andre Gomes: 32.73 Leo Messi: 32.27 Lucas Digne: 32.21 Denis Suarez: 32.18 Arda Turan: 31.87 Rafinha: 31.76 Andres Iniesta: 31.62 Ivan Rakitic: 30.66 