Odlični rezultati hrvatske reprezentacije u Mađarskoj na Mini Cadet Openu, na kojem je nastupilo 220 natjecatelja i 93 ekipe iz 18 zemalja. Naši predstavnici iz Budimpešte, predvođeni izbornicima Darkom Arapovićem i Zvonimirom Korenićem, vratili su se s tri medalje, od toga dvije su bile zlatne. Hana Arapović osvojila je zlato u pojedinačnom dijelu, a isti uspjeh ponovila je i u ekipnom dijelu zajedno s Hannom Lončarević i Ivonom Štrigom. Treća medalja osvojena je kod dječaka, bronca je pripala Borni Peteku.