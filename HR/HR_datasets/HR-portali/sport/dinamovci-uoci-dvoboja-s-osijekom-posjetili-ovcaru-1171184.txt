Nogometaši Dinama su tijekom boravka u Vukovaru, gdje su smješteni prije prvenstvene utakmice u Osijeku, posjetili i mjesto masovne grobnice na Ovčari i Spomen dom Ovčara. U klupskom izaslanstvu zagrebačkih plavih bili su trener Petev, članovi njegovoga stručnoga stožera kao i neki od igrača predvođeni Antolićem, Morom, Pivarićem i Livakovićem. Na mjestu masovne grobnice na Ovčari upalili su svijeće i položili cvijeće.