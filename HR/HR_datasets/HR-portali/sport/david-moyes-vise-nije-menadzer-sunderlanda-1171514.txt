Škotski nogometni stručnjak David Moyes (54) podnio je ostavku na dužnost menadžera Sunderlanda nakon što je ove sezone s klubom sa sjeveroistoka Engleske zauzeo posljednje mjesto u Premier ligi.   - Želio bih se zahvaliti predsjedniku Ellisu Shortu i upravi što su mi omogućili voditi Sunderland kao i navijačima koji su uvijek strastveno podržavali klub. Mom nasljedniku i igračima želim svu sreću u borbi za povratak u Premier ligu - objavio je Moyes.