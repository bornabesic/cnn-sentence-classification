Screenshot (Youtube) PUNO teže od očekivanog Novak Đoković prošao je u četvrto kolo Roland Garrosa. Branitelju naslova trebalo je tri sata i 18 minuta za preokret i pobjedu nad Argentincem Diegom Schwartzmanom u pravoj drami od pet setova 5:7, 6:3, 3:6, 6:1, 6:1. Nakon velike borbe Đoković se naklonio borbenom suparniku. Dok se poslije meča Schwartzmanom spremao na odlazak s terena, Đoković je ustao i počeo mu pljeskati s još tisućama navijača. Veliki sportaš suparnika je pljeskom ispratio sve dok nije napustio teren.