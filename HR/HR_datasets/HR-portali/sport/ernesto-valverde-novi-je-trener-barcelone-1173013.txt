Španjolac Ernesto Valverde u ponedjeljak je i službeno postao novi trener katalonskog giganta Barcelone. Valverde je već otprije označen kao nasljednik Luisa Enriquea, koji je u tri sezone donio Barci devet trofeja, a Valverdeov dolazak je u ponedjeljak potvrdio i predsjednik Barcelone Josep Maria Bartomeu. Valverde (53) je bivši igrač Barcelone, a prošle sezone je bio na klupi Athletic Bilbao. Osim Baska, trenirao je i Valenciju, Villarreal, pirejski Olympiakos i Espanyol. On je i najdugovječniji trener Bilbao u čak šest sezona, a s Baskima je nakon 31 godine osvojio 2015. Kup Kralja pobijedivši u finalu upravo Barcelonu. S Espanyolom je igrao i izgubio finale Europske lige, a s Olympiakosom ima  tri osvojena prvenstva i dva Kupa. Prema neslužbenim izvorima Valverde je potpisao dvogodišnji ugovor, a prvu službenu utakmicu imat će u kolovozu kada će se u španjolskom Superkupu sučeliti Real Madridu. Prije toga će odvesti momčad na pripreme u SAD gdje igrati s Realom, Manchester Unitedom i Juventusom.