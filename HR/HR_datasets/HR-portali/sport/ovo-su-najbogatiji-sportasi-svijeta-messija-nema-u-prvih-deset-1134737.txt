Američki magazin Forbes objavio je listu najbogatijih sportaša svih vremena, a na vrhu se nalazi legendarni Michael Jordan koji je zaradio čak 1,7 milijardi dolara. Više od milijarde dolara zaradili su još četiri sportaša pri čemu trojica golfera - Tiger Woods (1,6), Arnold Palmer (1,35) i Jack Nicklaus (1,15). Top pet sportaša s najvećom zaradom zatvara sedmerostruki svjetski prvak u formuli 1 Nijemac Michael Schumacher koji je zaradio milijardu dolara. Među deset najbogatijih sportaša svijeta samo je jedan nogometaš i to bivši. David Beckham je deveti sa 730 zarađenih milijuna dolara. Portugalski majstor Cristiano Ronaldo nalazi se na 14. mjestu, a njegovo bogatstvo je procijenjeno na 620 milijuna dolara. Lionel Messi se nalazi na 17. mjestu sa 520 milijuna dolara. Među 20 najbogatijih samo je jedan tenisač, Švicarac Roger Federer koji se nalazi na 15. poziciji sa zaradom od 600 milijuna dolara. Sportaši s najvećom zaradom: 1. Michael Jordan (košarka) - 1,7 milijardi dolara 2. Tiger Woods (golf) - 1,6 3. Arnold Palmer (golf) - 1,35 4. Jack Nicklaus (golf) - 1,15 5. Michael Schumacher (formula 1) - 1,00 6. Kobe Bryant (košarka) - 770 milijuna dolara 7. Floyd Mayweather Jr. (boks) - 765 8. Phil Mickelson (golf) - 760 9. David Beckham (nogomet) - 730 10. Shaquille O'neal (košarka) - 700 11. Mike Tyson (boks) - 685...