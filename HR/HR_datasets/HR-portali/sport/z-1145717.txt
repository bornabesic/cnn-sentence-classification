Košarkaši Cedevite nadoknadili su 12 koševa zaostatka iz 24. minute i stigli do pobjede nad Igokeom sa 89:78 (21:24, 16:20, 30:19, 22:15) u utakmici 20. kola ABA lige odigranoj u subotu u Domu sportova. Rashad James sa 19 koševa, Miro Bilan sa 15, Filip Krušlin sa 13 bili su najbolji strijelci Cedevite. Ryan Boatright je uz 10 koševa podijelio i sedam asistencija, a Karlo Žganec uz 11 koševa imao i sedam skokova. Strijelce Igokee je sa 14 koševa predvodio Robinson. U nedjelju je Zadar od 17 sati domaćin Krki, a Cibona od 19 sati gostuje kod FMP-a u Beogradu. >>Javila se Crvena zvezda: Hrvati pričaju samo o tenkovima, očito im smeta naš uspjeh 