Foto: Guliver Image/Getty Images MASSIMILIANO ALLEGRI drugi put u tri sezone odveo je Juventus u finale Lige prvaka, ali je talijanski prvak ponovno ostao bez naslova prvaka. Opet je od njih bio bolji španjolski klub, ne Barcelona kao 2015. godine, već ovaj put Real. Ono što brine navijače Juventusa je upravo Allegrijev status. Talijanski stručnjak želi novi ugovor, ali nije motiv samo novac. Allegri je čelnicima Juventusa najavio kako moraju razgovarati i o prijelaznom roku i dugoročnim ciljevima. Zna se da je Juventusov cilj konačno osvajanje Lige prvaka, ali moraju imati i viziju za mlade nogometaše koji bi trebali naslijediti torinske legende. Gazzetta dello Sport javlja da je srijeda Dan D za navijače Juventusa jer će tada doći do presudnog sastanka između Allegrija i generalnog direktora kluba Marotte.  Na tom sastanku Allegri će navodno tražiti povećanje plaće na osam milijuna eura te dva nova igrača, ali riječ mora biti o svjetskim klasama. Isti izvor objavio je da Allegri već ima ponudu PSG-a od čak 10 milijuna eura po sezoni, što je dvostruko više nego što trenutno zarađuje u Torinu.