Hrvatski nogometni sudac Bruno Marić u utorak je u poslijepodnevnim satima u Stobreču fizički napadnut, a Hrvatski nogometni savez najoštrije je osudio ovaj neprihvatljiv čin te istaknuo kako su komunikacija i dijalog jedini ispravni načini rješavanja različitih razmišljanja. Također, HNS je pozvao institucije države da što prije pronađu i procesuiraju počinitelje ovog sramotnog i kukavičkog čina. Na utakmice 12. kola MAXtv Prve lige te 11. kola Favbet Druge lige hrvatski će suci stoga istrčati u posebnim majicama u znak potpore Bruni Mariću, piše HNS. Na prednjoj strani majica, suci će nositi poruku "Pokažimo crveni karton nasilju", dok će im na leđima pisati "Stop nasilju" i "Svi za jednog, jedan za sve" >>Što je pozadina stobrečkog napada na nogometnog suca Brunu Marića 