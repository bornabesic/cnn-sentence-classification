Iza Alena Halilovića očajna je sezona. HSV ga je potjerao, a nije se najbolje snašao ni u Las Palmasu. To, međutim, nije pokolebalo njegov duh. Dapače... - Zadovoljan sam u Las Palmasu. Gledam Antoinea Griezmanna i Paula Dybalu kad su imali 20 godina. Ni oni nisu igrali u najvećim klubovima - rekao je Halilović, koji je ove sezone u dvije lige (Njemačkoj i Španjolskoj) odigrao 809 minuta i pritom dvaput asistirao.   Iduće sezone Halilović planira biti još bolji, gore, teško da i može. - Volio bih igrati više, u klubu ću biti još jednu sezonu. Ovo ljeto iskoristit ću za pripreme i poboljšanje svoje igre - dodao je ambiciozni Halilović.  U prvoj sezoni u Las Palmasu se nije iskazao, u HSV-u ga ne žele natrag pa će iduća sezona biti presudna u njegovoj karijeri.