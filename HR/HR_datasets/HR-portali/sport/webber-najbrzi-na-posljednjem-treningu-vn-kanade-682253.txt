START trećeg slobodnog  treninga bio je odgođen čak 30 minuta zbog popravljanja barijere u zavoju 11. Staza je posljednjih trideset minuta bila uglavnom prazna, osim posljednjih deset minuta kada se lagano počela sušiti. Sergio Perez bio je prvi vozač koji je izašao na medium gumama na stazu, a zatim Alonso na super mekim. Perez je krug kasnije otišao u boks po set super mekih guma te su posljednje četiri minute svi vozači izašli na stazu. Najbrža vremena su se izmjenjivala svakih nekoliko sekundi, a najbrži je na kraju bio Mark Webber u Red Bullu. Najviše krugova odvozio je Esteban Gutierrez u Sauberu. Kvalifikacije se voze u 19 sati.