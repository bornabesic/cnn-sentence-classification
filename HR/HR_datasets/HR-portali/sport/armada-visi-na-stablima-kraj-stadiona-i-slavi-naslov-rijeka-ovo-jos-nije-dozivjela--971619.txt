NA KRCATOJ Rujevici danas kulminira veliko Armadino slave. Cijelu godinu obilježavaju 30. rođendan grupe, a 18 godina čekaju, kako kažu, svoj drugi naslov prvaka. Ulaznica za utakmicu s Cibalijom danas se prodavala po tisuću kuna na crnim forumima. Na Rujevicu ne stane ni šibica. Svi žele biti dio ove večeri za povijest. Oni koji nisu uspjeli doći do ulaznice (u prodaju je pušteno svega 500-tinjak komada, sve ostalo su pretplate i prijatelji kluba) snašli su se, onako kako to navijači već znaju. Veća grupa Armade popela se na stabla na uzvisini kraj stadiona, gdje je i veliko gradilište. Nakon prvog pogotka Rijeke zapalili su i dimne bombe. Slične scene Rijeka je doživjela baš 1999-e, kada su navijači visjeli na stablima i stupovima prije utakmice za naslov. No, još nikada nisu bili prvaci. Danas žive san.  Pogledajte emocije koje su danas poharale Rujevicu, na kojoj se natiskalo više od šest tisuća ljudi.