Rijeka u nedjelju u 19 sati na Rujevici protiv Cibalije igra povijesnu utakmicu pa ne čudi što su ulaznice planule za svega 45 minuta. Neki navijači jučer su za svoju kartu čekali i šest sati. "Rijeka obavještava sve navijače da je stadion HNK Rijeka za nedjeljni ogled protiv Cibalije rasprodan. Dođite u nedjelju, ponesite šalove i bijele majice i navijajte za svoju Rijeku", objavili su iz Rijeke. Rijeci za prvi naslov prvaka Hrvatske treba pobjeda protiv Cibalije pa joj u tom slučaju utakmica u posljednjem kolu protiv Dinama na Maksimiru neće biti od prevelikog značaja. 