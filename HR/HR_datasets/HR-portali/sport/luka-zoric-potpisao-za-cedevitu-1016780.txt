Luka Žorić novi je igrač Cedevite. Hrvatski košarkaš, 30-godišnjak, posljednje dvije sezone proveo je u turskom Fenerbahčeu, a prije toga igrao je za Unicaju, Zagreb, Zabok, Cibonu, Šibenik, Dubrovnik, Union Olimpiju, Braunschweig, Dubravu, Šanac Karlovac i Borik Puntamiku. Godine 2011. bio je najkorisniji igrač ABA lige s prosječnom valorizacijom 23,62, a te godine sa Zagrebom je ujedno svladavši u finalu Cedevitu osvojio naslov prvaka Hrvatske. S reprezentacijom Hrvatske Žorić je 2013. i 2011. igrao na Europskom prvenstvu, a 2010. godine na Svjetskom prvenstvu. U prošloj sezoni za Fenerbahče upisivao je prosječno 4.0 poena i 2.4 skoka po utakmici u Prvenstvu Turske, a u Euroligi je bio na prosjeku od 5.8 poena i 2.9 skokova. >> Cibona dovela igrača koji je jednom zabio 105 koševa 