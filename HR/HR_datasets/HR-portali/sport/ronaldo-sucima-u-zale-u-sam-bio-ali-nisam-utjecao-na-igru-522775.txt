Cristiano Ronaldo Atleticu je zabio hat-trick, ali ostaje pitanje jesu li suci kod njegovog prvoga gola pogriješili. Portugalac je bio u zaleđu, ali u Realu tvrde da se radilo o drugoj akciji. I sam je Ronaldo u poluvremenu pričao sa sucem Atkinsonom, kao da ni sam nije siguran je li sudac ispravno pustio igru. - Atkinson, zaleđe? - pitao je Ronaldo engleskog suca. - Da, u prvom trenutku si bio u zaleđu - odgovorio mu je Atkinson. - Ali nisam utjecao na igru - dodao je Ronaldo. Tu su snimku uhvatile televizijske postaje, no odgovor Atkinsonova pomoćnika nije ulovljen na snimci: - Istina, nisi utjecao na igru - potvrdio je jedan od sudaca uz aut liniju. Sigurno je ovo situacija o kojoj će se još dugo raspravljati. Diego Simeone je nakon utakmice zbog ove odluke žestoko kritizirao suce. Podsjetimo, Real je uz sudački poguranac izbacio Bayern u uzvratnoj utakmici četvrtfinala Lige prvaka.     