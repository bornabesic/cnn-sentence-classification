Golman Reala Keylor Navas pred novinarima se nakon trijumfa kraljeva u Primeri pojavio obrijane glave. Naime, naslov je posvetio ljudima koji se bore s rakom. - Molim se Bogu za sve njih, da se oporave od njihovih bolesti - rekao je Navas pa dodao: - Ovaj naslov je za sve ljude koji se bore s bolešću, za njihove obitelji, za sve koji se svakodnevno bore. Real je pobjedom protiv Malage 2:0 osigurao 33. naslov prvaka. - Bila je ovo sjajna godina i nagrađeni smo za naš rad. Nadajmo se da je ovo samo jedna od titula u nizu. Pred Realom je ostalo još finale Lige prvaka 3. lipnja u Cardiffu protiv Juventusa.