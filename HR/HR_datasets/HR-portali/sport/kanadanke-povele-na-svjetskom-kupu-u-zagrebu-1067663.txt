Nakon što je u petak 13. trofej Zagrebačkih pahuljica u Ledenoj dvorani Doma sportova zlatom otvorila kadetska ekipa češkog tima Ice Flowers, a Hrvatice Ice Cats osvojile srebro te Zagrebačke pahuljice broncu, počeo je i Svjetski juniorski kup u sinkroniziranom klizanju. Nakon kratkog programa u vodstvu je prva kanadska ekipa Les Supremes sa 63,71 bodom ispred ruskog Junosta (62,02) i finskog Team Fintastica (61,11). Aktualne svjetske juniorske prvakinje koje su taj naslov osvojile u Ledenoj prošle godine, druga finska ekipa Musketeers, trenutačno su četvrte.  Hrvatske juniorske, Zagrebačke pahuljice, drže 16. mjesto sa 25,74 boda. - Zadovoljne smo nastupom. Ove godine smo od početka sezone počele obarati povijesne rekorde juniorske ekipe našeg kluba. Nadam se da ćemo sutra u slobodnom programu opet uloviti rekord i skupiti više od 80 bodova. Pozivam sve da nas sutra dođu bodriti i napune Dom sportova - oželjela je kapetanica naših juniorki Dora Movrić. Subotnji program starta od 16 sati slobodnim programom mlađih juniorki. Svjetski juniorski kup, kratki program: 1. Kanada 1 (Les Supremes) 63,71 2. Rusija 1 (Junost) 62,02 3. Finska 1 (Team Fintastic) 61,11 4. Finska 2 (Musketeers) 58,43 5. SAD 1 (Lexettes) 58,16 16. Hrvatska (Zagrebačke pahuljice) 25,74 Trofej Zagrebačkih pahuljica, kadetkinje, finale: 1. Ice Flowers (Češka) 33,10 2. Ice Cats (Hrvatska) 27,60 3. Zagrebačke pahuljice (Hrvatska) 25,04 4. Team Budapest Synchro (Mađarska) 24,49 5. Bublinky (Češka) 23,28 >> Kći predsjednice Grabar-Kitarović oduševila osvojivši novu medalju