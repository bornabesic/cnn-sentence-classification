Prestanite optuživati Malagu da je pustila Realu, zagrmio je šeik Abdullah Al Thani, vlasnik kluba koji je izgubio od Madriđana 2-0 u zadnjem kolu što je značilo da se kruna vraća 'kraljevskom klubu' nakon pet godina. Isti je čovjek autor izjave o 'katalonskom smeću koje neće do titule' nakon što je trener Malage i Realova igračka legenda Michel rekao da je veći realovac od Valdana koji je s Tenerifeom upropastio Realu šansu za titulu 1992. godine. Realu je kod Malage trebao bod za naslov, osvojio je sva tri. Michel nije Valdano, a Malaga nije Tenerife. Katalonci traže istragu zbog situacije u kojoj se čini da Mikel Villanueva radi sve da lopta dođe do Ronalda koji je bio iza njega. VIDEO KOJI JE PODIGAO BURU U ŠPANJOLSKOJ - Ako u sljedećih 24 sata ne prestanu optužbe, obratit ću se Fifi - zaprijetio je šeik. Možda još nije vidio snimku svog igrača... Marca piše da su Katalonci zatražili istragu.