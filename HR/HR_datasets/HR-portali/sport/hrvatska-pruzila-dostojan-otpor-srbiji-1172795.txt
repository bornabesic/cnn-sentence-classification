Odbojkaši Hrvatske izgubli su u posljednjem, petom kolu kvalifikacijske skupine za odlazak na Svjetsko prvenstvo od Srbije sa 0:3 (23:25, 16:25, 21:25). Više od tisuću gledatelja došlo je u zagrebački Dom odbojke u živo vidjeti Srbiju, jednu od najboljih svjetskih reprezentacija. Uostalom, Srbija je aktualni pobjednik Svjetske lige. Mnogi su došli i pozdraviti Nikolu Grbića, izbornika Srbije koji je nekad igrao za zagrebačku Mladost. Najviše bodova za Hrvatsku osvojili su Marko Sedlaček (12) i Ivan Raič (10), a kod Srbije Marko Ivović (11) i Aleksandar Atanasijević (11).