NAKON što je s dva gola i asistencijom donio Romi pobjedu 4:1 u derbiju kod Milana u 34. kolu Serie A, te se tako s 27 golova popeo na prvo mjesto liste strijelaca, ispred Higuaina, Belottija, Icardija, Mertensa...  Bosanski dijamant spomenutim dvostrukim poentiranjem prije deset dana nanizao je nekoliko fantastičnih golgeterskih podviga: srušio je tri rekorda (dva vlastita i jedan klupski), uspio ono što nijednom igraču Rome nije već 82 godine, došao na samo dva koraka od toga da postane najbolji strijelac velikog kluba u povijesti, kada je u pitanju broj golova u jednoj sezoni, te na jedan gol od izjednačavanja golgeterskog talijanskog rekorda također u jednoj sezoni.  Uz tih 27 ligaških golova kojima je pridodao i osam asistencija, Džeko je nevjerojatno ubojit i u ostalim natjecanjima. U Kupu je zabio četiri gola, u Europa ligi osam, a u kvalifikacijama za Ligu prvaka dva. Kad sve to zbrojimo, Džeko je ove sezone čak 41 put tresao protivničke mreže. Iza Edina Džeke je sjajna sezona, a kao takva je privukla i brojne zainteresirane klubove koji bi voljeli dovesti sjajnog BiH napadača. Najviše se spominjao Milan, a stizali su interesi i iz Engleske, Kine,... Međutim, Roma ne planira pustiti svog najboljeg napadača, a novi sportski direktor Monchi imao je baš zadatak Džeku po svaku cijenu zadržati u Vječnom gradu.  Corriere dello Sport piše kako je ''čudotvorac'' iz Seville uvjerio ''Dijamanta'' da će se u sljedećih nekoliko godina napad Rome bazirati upravo na njemu te da će momčad biti dovoljno kompetitivna za rezultatski iskorak i pokoji trofej. Monchi tu nije stao i pogled je bacio na budućnost. Roma je za sada mirna što se tiče navale, no kako ni Džeko nije više u cvijetu mladosti, logično je da se sportski direktor ozbiljno bacio u potragu za vrhunskim mladim napadačem koji će svoj potencijal brusiti uz BiH reprezentativca. Prve želje su Ajaxov Kasper Dolberg i Grégoire Defrel iz Sassuola.