Mato Jajalo, bivši igrač Slaven Belupa, nekoć je bio kapetan mlade reprezentacije Hrvatske, a upisao je i dva nastupa za A reprezentaciju, ali od jučer je reprezentativac Bosne i Hercegovine. Igrač Palerma mogao je promijeniti sportsko državljanstvo jer je za Hrvatsku nastupao samo u prijateljskim utakmicama, od čega će posebno pamtiti onu protiv Messija i društva. S obzirom na to da je rođen u Jajcu, Fifa je dopustila da zaigra za BiH, ali debi neće pamtiti po dobrom. Naime, njegova reprezentacija doživjela je težak poraz, izgubila je od Belgije 0:4, a Jajalo je bio jedan od najlošijih na terenu. Upravo je nakon njegove greške postignut drugi pogodak na susretu, a izbornik ga je iz igre povukao u 73. minuti. Navijači BiH nisu imali puno razumijevanja za njega, napali su ga na društvenim mrežama. "Jajalo je prodao više lopti od Adidasa", "Bolje da se vrati u Hrvatsku, a Spahiću da ide u penziju", samo su neki od komentara koji nisu nimalo impresionirani igrom bivšeg hrvatskog reprezentativca.     Jajalo prodao vise lopti nego adidas...   @SolzenjicinH Što se preziva Jajalo, plus što je iz Jajca. Smije li to tako?   