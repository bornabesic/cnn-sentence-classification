U Zagrebu se danas od jutra u zraku osjećao spektakl. Na Maksimiru su se u kvalifikacijama za SP u Rusiji sastale Hrvatska i Ukrajina, a već od ranog jutra naši i ukrajinski navijači stvorili su sjajnu atmosferu u središtu grada. Ukrajinski navijači u hrvatsku metropolu stigli su u 27 autobusa, a prekrasnom gestom oduševili su naše navijače. Pred početak susreta viđena je još jedna lijepa scena, navijači obje reprezentacije zajedno su išli prema stadionu, a sve je proteklo bez incidenata. Pred Maksimirom je viđena gužva kakva se odavno nije stvorila, za susret se tražila ulaznica više. Kontrole na ulazima bile su rigorozne, a sve zbog straha od huligana koji su najavljivali da bi mogli prekinuti današnji susret. Upravo iz tog razloga pred Maksimirom je bilo jako puno policije koja je pazila da sve protekne bez izgreda. Inače, u Zagrebu je danas boravio i Jose Mourinho koji je zainteresiran za neke hrvatske igrače, a snimljen je i kako dolazi na Maksimir gdje će gledati utakmicu. Na kraju možemo reći da je stadion bio pun, a atmosfera fenomenalna. Nakon Kalinićeva gola na Maksimiru je zavladala erupcija oduševljenja, baš kao i nakon zadnjeg sučeva zviđuka koji je označio pobjedu Hrvatske. Navijači, svaka čast, pokazali ste kako se bodri svoja reprezentacija. >>Ljubav je na Maksimiru: Hrvat zaprosio Ukrajinku! >>Samo nekoliko sati prije ključne utakmice HNS donio važnu odluku oko izbornika Čačića 