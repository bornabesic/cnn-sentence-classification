Osijek je u posljednjem susretu 24. kola MAXtv Prve HNL nakon preokreta slavio u Koprivnici sa 2:1 te uz nova tri boda preskočio Hajduk na ljestvici. Nakon siromašnog prvog poluvremena u kojem je tek Burić u 28. minuti pogodio gostujuću vratnicu, drugo poluvrijeme donijelo je mnogo uzbuđenja. Prvo je Slaven Belupo poveo Melnjakovim golom u 66. minuti da bi gosti stigli do pobjede pogocima Lesjaka (71') i Ejupija (84'). Potonji je s 12 golova vodeći na ljestvici strijelaca HNL-a, a ujedno je i bivši igrač Slavena. Dodajmo kao je ovo osma gostujuća pobjeda Osijeka dok je Slaven u četiri kola u nastavku prvenstva osvojio samo bod uz razliku pogodaka 1:4. >>Alen Petrović: Daj gol i svi će te upoznati! Ejupi: Ništa lakše >>Istra slavila u Vinkovcima: Cibaliji, čini se, nema spasa 