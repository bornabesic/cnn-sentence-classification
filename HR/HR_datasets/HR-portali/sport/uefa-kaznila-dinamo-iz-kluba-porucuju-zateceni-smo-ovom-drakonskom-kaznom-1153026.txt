UEFA je kaznila Dinamo sa 40.000 eura zbog nereda koje su izazvali njegovi navijači prije utakmice 6. kola Lige prvaka u Torinu protiv Juventusa. Evo što je navedeno u Uefinu obrazloženju: 'Dvjestotinjak navijača modrog kluba koji su u Torino na odigravanje utakmice Lige prvaka između Juventusa i Dinama, 7. prosinca 2016., stigli bez ulaznica za utakmicu jer nisu prošli standardiziranu proceduru kluba za izdavanje važećih ulaznica, pokušali su kod gostujućeg sektora Juventusova stadiona bez ulaznica na silu ući na stadion, a kasnije je došlo do sukoba s redarskom službom i policijom, kao i do sukoba s navijačima Dinama koji su došli na utakmicu s važećim ulaznicama. Nadležne službe zadužene za osiguranje u Torinu morale su za vrijeme nasilnog pokušaja ulaska na stadion spomenute skupine upotrijebiti vodeni top, a nešto kasnije ušli su nepropisno s dva vozila na parkiralište za gostujuće navijače. Spomenuta je skupina navijača napala navijače Dinama koji su imali ulaznice za utakmicu, a također su zapalili i tri baklje na koje je talijanska policija ponovno reagirala vodenim topom", stoji u priopćenju. Iz Dinama su se također oglasili zbog kazne: "Zatečeni ovom drakonskom kaznom, ali nažalost ne i previše iznenađeni događajima koji su doveli do te kazne, još jednom iskazujemo veliko razočaranje tim događajima i ovakvim ishodom te ovim putem modri klub naglašava želju da takve kazne i apsolutno nesportska ponašanja, kao i masovna upotreba pirotehnike te vraćanje dresova igračima svog kluba nakon utakmice, postanu prošlost za navijače Dinama i da u prvom planu bude podrška momčadi u obrani naslova prvaka Hrvatske i lovu na još jednu dvostruku krunu", navode na svojim službenim stranicama. >>Za više sporta posjetite našu novu Facebook stranicu Večernji list - Sport >>Dinamo je od početka HNL-a imao podršku politike, Prosinečki će napraviti velike stvari, a Hrvatska je iskoristila pad 