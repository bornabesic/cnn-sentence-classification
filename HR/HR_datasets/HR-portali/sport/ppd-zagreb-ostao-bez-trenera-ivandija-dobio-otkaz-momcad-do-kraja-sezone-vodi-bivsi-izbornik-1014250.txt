Premda se pričalo kako Zagreb neće smijeniti trenera, do prekida suradnje je ipak došlo. Nakon što je momčad PPD Zagreba ispala u osmini finala rukometne Lige prvaka od mađarskog Veszprema, Uprava je odlučila smijeniti trenera. Trener Silvio Ivandija potpisao je sporazumni raskid ugovora s PPD Zagrebom. Premda se pričalo kako Zagreb neće smijeniti trenera, do prekida suradnje je ipak došlo, a klub će do kraja tekuće sezone voditi bivši izbornik rukemetne reprezentacije Hrvatske, Slavko Goluža. Na kraju sezone odlučivat će se o produljenju ili prekidu suradnje s Golužom, odnosno, potrazi za novom solucijom. “U ponedjeljak 03. travnja došlo je do sporazumnog raskida suradnje između rukometng kluba Prvo plinarsko društvo Zagreb i trenera prve ekipe Silvija Ivandije. Uprava rukometnog kluba PPD Zagreba donijela je odluku da će hrvatske prvake s klupe voditi gospodin Slavko Goluža. Suradnja između trenera Goluže i PPD Zagreba dogovorena je do kraja tekuće sezone”, kazali su iz kluba. Podsjetimo, Ivandija je Zagreb preuzeo u listopadu prošle godine od Veselina Vujovića, a sada mu je presudio poraz od znatno jače momčadi Veszprema i ispadanje iz Lige prvaka. 