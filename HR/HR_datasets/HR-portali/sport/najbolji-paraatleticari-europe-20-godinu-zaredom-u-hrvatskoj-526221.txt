U subotu i u nedjelju, 27. i 28. svibnja, na zagrebačkom stadionu Mladost u organizaciji Hrvatskog atletskog saveza osoba s invaliditetom, Hrvatskog paraolimpijskog odbora i Zagrebačkog sportskog saveza održat će se Croatia Open 2017, međunarodni para-atletski miting. Ovo jedinstveno natjecanje održava se dvadesetu godinu zaredom, a o samoj popularnosti mitinga govori činjenica da će nastupiti preko 130 atletičara i atletičarki iz 12 europskih zemalja, uključujući i Hrvatsku.   Otvaranje natjecanja bit će u subotu u 9:40 sati kad će priznanja dobiti osvajači odličja sa Paraolimpijskih igara u Riju 2016. te njihovi treneri. Natjecanje u subotu otvaraju bacači kugle, a u nedjelju zatvaraju bacači koplja. Atletski program u subotu traje od 11 do 18 sati, a u nedjelju od 10 do 14 sati.