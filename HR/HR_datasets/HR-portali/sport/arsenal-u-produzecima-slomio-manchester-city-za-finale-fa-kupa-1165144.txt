Nogometaši Arsenala izborili su plasman u finale FA kupa nakon što su u polufinalnom susretu na Wembleyju nakon produžetaka pobijedili Manchester City 2-1. City je poveo u 62. minuti golom Sergia Aguera, no devet minuta kasnije izjednačio je Nacho Montreal. Do kraja utakmice 'Građani' su bili bliži pobjedi, no dva puta su uzdrmali okvir gola. U 76. minuti je Yaya Toure pogodio vratnicu, a u 82. minutu okvir gola pogodio je i Fernandinho. Cityjeve promašaje kaznio je Alexis Sanchez postigavši u 101. minuti pogodak koji je odlučio pobjednika. Arsenal će u finalu igrati protiv Chelsea koji je u subotu porazio Tottenham 4-2. Strijelci za 'Bluese' bili su Willian (5, 43-11m), Eden Hazard (75) i Nemanja Matić (80), a za Tottenham golove su zabili Harry Kane (18) i Dele Alli (52). "Topnicima" je to 20. plasman u finale najstarijeg klupskog nogometnog natjecanja, a do sada su slavili 12. puta, dok su 'Bluesi' izborili 12. finale, a do sada imaju sedam naslova. Finale je na rasporedu 27. svibnja na Wembleyju. 