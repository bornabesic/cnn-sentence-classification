HRVATSKI košarkaš Ante Tomić danas je član Barcelone, a prije nego je 2012. postao građaninom katalonske prijestolnice, bio je igrač Barcina arhetipskog rivala Reala, čije je boje branio tri godine. > Misterij Ante Tomića U Realu Tomić nikada nije dobio pravu šansu, u Hrvatskoj nikad nije iskoristio do kraja svoj potencijal, dok je u Barceloni godinama bio smatran kao jedan od najboljih europskih centara. Sinoć su u sklopu 27 kola Eurolige Real i Barca odigrali vječni derbi.  Real je slavio 85:69, a Tomić je u bitci sa svojim bivšim klubom bio posebno nadahnut, pa je s 12 poena i 10 skokova bio ponajbolji pojedinac u svojoj momčadi. Nakon utakmice Tomić je postao ''hit'' na društvenim mrežama, no ne zbog svoje dobre igre, već  zbog toga što je doslovce prebio ''pola'' Realove momčadi.  Lakat Dubrovčanina pamtit će Jaycee Carroll, Amerikanac s azerbajdžanskom putovnicom, kojeg je Tomić složio na parket, a ''žrtva'' hrvatskog centra bio je i sjajni mladi Slovenac Luka Dončić, kojeg je Tomić u jednom bloku doslovce pomeo. Zanimljivo, u oba slučaja suci nisu svirali Tomiću prekršaj. No, ako se Tomić nije zamjerio sucima, jest navijačima Reala, koji mu nisu oprostili izdaju pa su ga na društvenim mrežama častili s na Pirinejima popularnim ''hijo de puta'', ili po naši ''kurvin sine''.