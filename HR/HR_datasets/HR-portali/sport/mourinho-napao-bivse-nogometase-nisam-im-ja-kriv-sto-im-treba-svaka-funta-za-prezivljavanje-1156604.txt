Trener Manchester Uniteda Jose Mourinho ocijenio je kako Paul Pogba nije zaslužio kritike koje na njegov račun upućuju bivši nogometaši koji sada rade kao komentatori u novinama i na televiziji. "Nije Pogba kriv što zarađuje deset puta više negoli su to igrači zarađivali u prošlosti. Nije njegova krivnja što su neki bivši igrači, koji su sada komentatori, u velikim problemima i treba im svaka funta da bi preživjeli. Brine me što ima toliko zavidnih ljudi", kazao je Mourinho za britanske medije.  Pogba je proteklog ljeta stigao u Manchester United iz Juventusa, kojem je isplaćena odšteta od 102 milijuna eura, a u Unitedu navodno ima godišnju plaću od 17 milijuna eura.  "Pogba i njegova obitelj zaslužuju poštovanje. Ja sam vrlo zadovoljan njegovim igrama i klub je zadovoljan. Također, veseli me što Pogbu uopće ne zanima što o njemu drugi govore", dodao je Mourinho. >>Chelsea izbacio United, Conte i Mourinho umalo se potukli 