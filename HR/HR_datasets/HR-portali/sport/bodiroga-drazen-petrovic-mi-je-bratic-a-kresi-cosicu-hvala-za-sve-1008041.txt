Novi broj sportskog tjednika Max! otkriva što se zbiva s Alenom Halilovićem u Barceloni. S krajem sezone ističe mu ugovor s B momčadi, a na Nou Campu najbliži su opciji da ga pošalju na posudbu ili da prihvate neku od bogatih ponuda iz Europe. Halilović ima konkretne ponude iz Njemačke, no on je čvrsto odlučio da će na nove pripreme s najboljom Barcinom momčadi: - Neću u Bundesligu, želim igrati s Messijem. Max! donosi ekskluzivni intervju s najboljim europskim košarkašem koji nikad nije želio otići u NBA, Dejanom Bodirogom. Proslavljeni as za Max! otkriva svoje neraskidive veze s hrvatskim velikanima, Krešom Ćosićem i Draženom Petrovićem: - Dražen mi je bratić, a Kreši ću biti zahvalan za sve u karijeri! Otvoreni intervju za Max! dao je vrhunski stručnjak Joško Vlašić. Govori o Hajduku, statusu hrvatskih trenera, svojoj nadarenoj djeci Nikoli i Blanki: - Sin Nikola trpio je omalovažavanja zbog prezimena, morao se nositi s time da je "Blankin brat". Novi Max! donosi specijal o najvećem spektaklu ove godine u Hrvatskoj, sve o Air Raceu u Rovinju: otkrivamo tajne najboljih svjetskih pilota u najbržem motosportu današnjice. Max! otkriva gdje će karijeru nastaviti Mario Mandžukić, u ovom trenutku najtraženiji napadač u Europi, koji će novim prelaskom iz Madrida postati hrvatski rekorder oko kojeg su se zavrtjele najveće cifre u transferima. Max! otkriva i kuda će i ostaje li Bilićev stožer na okupu nakon odlaska iz Turske. Bilićeva desna ruka Nikola Jurčević ne skriva: "Zaželio sam se ponovno samostalne trenerske karijere..." Max! donosi veliki intervju sa "zaprešićkim Mamićem" Brankom Laljkom koji je uspio vratiti Inter u Prvu HNL. Laljak je bio direktor i Cibone i Dinama, pa sada otkriva prvi put za Max!: - Canjuga je bio šlampav i obećavao svašta što Dinamo u njegovo vrijeme nije mogao ispuniti, a Ardiles je bio najgori trener koji je ikada bio u Maksimiru... Max! u svakom broju predstavlja najbolje nogometne škole u Hrvatskoj, u ovom broju pogon NK Vrapča koji se može pohvaliti novim terenom na kojem mu zavide i prvoligaši. Samo Max! donosi i nove epizode kultnog nogometnog stripa Nipper. >>Bundesligaš želi dovesti Halilovića! Dinamo bi mogao ostati bez 1,8 mil. eura