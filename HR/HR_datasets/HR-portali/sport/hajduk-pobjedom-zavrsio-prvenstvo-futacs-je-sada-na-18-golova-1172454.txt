Hajduk je pobjedom završio ovu sezonu HNL-a i potvrdio treće mjesto. Bijeli su u Koprivnici nadigrali Slaven Belupo s 2:1. Oba gola za Hajduk zabio je Futacs. Prvoga je postigao u osmoj minuti, a drugog u 25. iz jedanaesterca kojega je sam izborio. Mađarski strijelac vodeći je napadač lige, a sada je na 18 golova. Iza njega su Andrijašević (Rijeka) i Hodžić (Dinamo) koji su postigli po 15 pogodaka, dok Ejupi (Osijek) i Soudani (Dinamo) imaju po 14. Konačni rezultat postavio je Međimorec u 76. minuti. Hajduk će s trećeg mjesta igrati drugo pretkolo Europske lige, dok je Slaven Belupo trenutno na šestom mjestu.