Na prvenstvu se igrao veoma dobar nogomet, golova i preokreta je bilo puno. Naposljetku, naslov europskih prvaka ponijela je Francuska pobijedivši u finalu Italiju s 2-1 zlatnim golom Davida Trezegueta u produžecima. Finalna utakmica bila je uistinu spektakularna. Bila je to jedina nogometna europska smotra na kojoj Hrvatska nije sudjelovala. Elimnirana je u kvalifikacijama, osvojivši treće mjesto iza tadašnje Jugoslavije i Republike Irske. Hrvatsku je skupo stajao tek neodlučan 1-1 ishod u Skopju protiv Makedonije. Iako protiv Jugoslavije Hrvatska nije doživjela poraz (0-0 u Beogradu i 2-2 u Zagrebu), te iako je pobijedila Irce antologijskim golom Šukera u sudačkoj nadoknadi, gubitak bodova protiv Makedonije bio je nenadoknadiv. Šteta, jer hrvatska reprezentacija sa sastavom praktički iz Francuske koji je dvije godine ranije na svjetskoj smotri osvojio broncu imala je što pokazati u Belgiji i Nizozemskoj 2000. godine. Štoviše, četiri godine ranije u Engleskoj na Europskom prvenstvu ta ista Hrvatska je bila peta. Europsko prvenstvo u nogometu 2000. godine održano je od 10. lipnja do 2. srpnja u Belgiji i Nizozemskoj. Bilo je to prvo veliko nogometno natjecanje u povijesti koje su organizirale dvije zemlje. Na prvenstvu je nastupilo 14 zemalja koje su izborile natjecanje kroz europske kvalifikacije zajedno s Belgijom i Nizozemskom kao domaćinima. Natjecanje se održalo na ukupno osam stadiona u osam različitih gradova. Na prvenstvu se igrao veoma dobar nogomet, golova i preokreta je bilo puno. Naposljetku, naslov europskih prvaka ponijela je Francuska pobijedivši u finalu Italiju s 2-1 zlatnim golom Davida Trezegueta u produžecima. Finalna utakmica bila je uistinu spektakularna. Prvi su poveli Talijani, pogotkom Delvechia u 55. minuti. Potom su stvorili nekoliko sjajnih prigoda, upravo je bilo nevjerojatno što su Talijani uspjeli promašiti. I na scenu stupa staro nogometno pravilo – Kad ne zabiješ primiš pogodak. Istina! Francuzi su se spasili u zadnjim trenucima sudačke nadoknade, strijelac je bio Wiltord, igrala se debelo i 93. minuta. Tada je vrijedilo pravilo zlatnog gola, dakle tko je postigao prvi gol u produžecima bio je pobjednik. Krasnim udarcem Trezegueta, a na asistenciju Wiltorda, Francuzi su upali u opću euforiju, a Talijane je na terenu svladao očaj, svi su popadali na tlo kao pokošeni rafalima. Šok je bio potpun. Samo prisjećanje na sve promašaje kod vodstva 1-0 proganjati će ih cijeli život. Nakon 1974. godine i Nijemaca opet je ista reprezentacija, sada Francuska, držala i europski i svjetski naslov. Već u četvrtfinalu je bilo silno zanimljivo. Svaka je utakmica bila atraktivna na svoj način. Evo i rezultata: Turska – Portugal 0-2, Italija – Rumunjska 2-0, Nizozemska – Jugoslavija 6-1, Francuska – Španjolska 2-1 I u polufinalu je bilo spektakularno. Francuska je pobijedila Portugal također zlatnim golom, s 2-1, Zidanea u 117. minuti iz jedanaesterca, a Italija je bila bolja od domaćina Nizozemske nakon jedanaesteraca (3-1). Jer, niti nakon produžetaka nije bilo golova. Junak utakmice bio je talijanski vratar Toldo koji je obranio čak tri jedanaesterca. No, kada se prisjetimo tog prvenstva valja istaknuti da je spektakularnih utakmica bilo i po skupinama. Primjerice, Slovenci su protiv Jugoslavije vodili čak s 3-0 i naposljetku izgubili 3-4. Senzacija je bila i ispadanje u skupini domaćina Belgijaca, kao i Nijemaca, ali i Engleza. Francuzi su uspjeli svladati tri velikana, Španjolsku, Portugal i Italiju i tako ušli u povijest, nakon zlata na Svjetskom prvenstvu dvije godine ranije sada su imali i europsko zlato. 