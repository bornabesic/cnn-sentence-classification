Totalsport Foto: AFP I DOK se se Michael Schumacher u Jerezu počeo pripremati za povratak u Formulu 1, još jedan bivši svjetski prvak, Kimi Räikkönen, odradio je prve krugove uoči premijerne sezone u reliju. Finac je u četvrtak prvi put isprobao Citroën C4 s kojim će ove godine nastupati u utrkama Svjetskog prvenstva u reliju. Räikkönen će voziti za Citroën Junior, drugu momčad francuskog proizvođača, za koju nastupa i Sebastien Ogier. Svjetski F1 prvak iz 2007. godine je posjetio sjedište momčadi u Versaillesu, nakon čega je napravio nekoliko krugova na stazi u Satoryju. "Uživao sam u prvom kontaktu s automobilom i momčadi. Jedva čekam da ponovno sjednem za volan", oduševljeno je pričao 30-godišnji Finac. Svjetsko prvenstvo u reliju počinje u Švedskoj, 12. veljače, a Räikkönen će prije toga voziti i na domaćem natjecanju Arctic Lapland.