Bivši Dinamov trener Zoran Mamić (46) na pragu je potpisa ugovora života! Naime, Zoranu je na stol sletjela ponuda u ovom trenutku najuspješnijega azijskoga kluba, moćnoga Al Aina iz Ujedinjenih Arapskih Emirata, na čijoj je klupi dojučer sjedio Livnjak Zlatko Dalić. Ambiciozni Zoran spreman je odmah preuzeti veliki klub, no prije konačnoga dogovora s Emiraćanima, preostaje mu ishoditi sporazumni raskid sa saudijskim Al Nasrom iz Riyada. U Aziji, osim u Kini, za trenera nema izdašnije ponude od Al Aina, kluba čiji je predsjednik princ Abu Dhabija, Mohamed bin Zayed Al-Nahyan, sin prvoga predsjednika i vladara UAE-a, te brat vlasnika Manchester Citya šeika Mansoura. Emiraćanima nije promakao sjajan Mamićev učinak u Saudijskoj Arabiji, a već imaju sjajno iskustvo s hrvatskim trenerom (Dalić), koji je nedavno doveo Al Ain u finale azijske Lige prvaka. Zoran bi u UAE poveo i svoje asistente Krznara, Klafurića, Ibrahimovića i Štefanića i Attiasa. >> Sve se raspalo kada je iz kluba otišao Zoran Mamić >> Saudijci su ovim potezom pokazali koliko su zaluđeni Zokijem Mamićem! 