Foto: Getty Images/Guliver Image FANTASTIČNI Tottenhamov strijelac Harry Kane (23) u zadnjem tjednu Premiershipa je u dvije utakmice zabio sedam golova. Kane je sezonu završio kao najbolji strijelac Premiershipa, no unatoč sjajnom finišu sezone, Kane se nije našao u tradicionalnom izboru za momčad tjedna na najpopularnijoj nogometnoj simulaciji FIFA 17. EA Sports se na Twitteru pohvalio s odabirom momčadi tjedna, komentirajući da nisu sigurni je li ovo momčad tjedna ili momčad sezone. "Sedam golova u dvije utakmice očito nije dovoljno", odogovorio im je Kane na svojem Twitter profilu i stavio tužni emotikon. No, lukavi EA Sports odmah se snašao i odgovorio mu da mu je 29 golova u 30 utakmica osiguralo ocjenu 94 unutar Ulitmate Teama. "Sve vam je oprošteno", zaključio je raspravu Englez.