Za sada je na 'rookie ladderu' prvi, Malcolm Brogdon, premda nije u startnoj postavi Milwaukeeja, ali održava dobar prosjek i njegova je momčad igrala u doigravanju, za razliku od Šarićeve i Embiidove. Hrvatski košarkaški reprezentativac Dario Šarić, član Philadelphije 76ers, našao se u finalu izbora za najboljeg novaka godine u NBA-u. Uz Šarića našla su se još dvojica košarkaša. Jedan je Darijev suigrač iz Phile, Joel Embiid, koji je sezonu završio u veljači zbog ozljede koljena, a drugi je Malcolm Brogdon iz Milwaukeeja. Za sada je na ‘rookie ladderu’ prvi, Malcolm Brogdon, premda nije u startnoj postavi Milwaukeeja, ali održava dobar prosjek i njegova je momčad igrala u doigravanju, za razliku od Šarićeve i Embiidove. Drugi i to tijesno drugi je Šarić, a iza njega je Embiid. Kod Šarića je problem to što se probudio tek nakon ozljede Embiida, koji bi da nije ozljeđen jamačno bio prvi izbor, ali Šarić je u drugom dijelu sezone nosio Philadelphiju i bio je najbolji igrač i svi su očekivali da će baš on biti prvi na ‘ladderu’. Ipak, to je mjesto pripalo Brogdonu… Također određeni su finalisti za nagradu najkorisnijeg igrača godine, a zanimljivo je kako samo jedan od finalista još sudjeluje u doigravanju. Riječ je o Kawhiju Leonardu iz San Antonija koji trenutno ne igra zbog povrede gležnja, a njegova momčad gubi 2:0 u seriji protiv Golden Statea. Nadalje, tu su se našli i James Harden iz Houstona, kao i ‘Mr. Triple-double’ Russell Westbrook iz OKC-a koji je ove sezone u regularnom dijelu sezone porušio niz rekorda. Među finalistima, kao što se može vidjeti, nema LeBrona Jamesa koji rastura u doigravanju s Clevelandom, a on je tu nagradu osvajao četiri puta, 2009., 2010., 2012. i 2013., a nema ni Stepha Curryja iz Golden Statea koji je tu nagradu dobio lani i preklani. Za titulu najboljeg trenera ove sezone bore se trener San Antonia Greg Popovich, Mike D’Antoni iz Houstona i Erik Spolestra iz Miamija. Imena pobjednika će biti proglašena 26. lipnja. Finalisti za najkorsnijeg igrača (MVP) u sezoni 2016./17.: Kawhi Leonard, San Antonio Spurs James Harden, Houston Rockets Russell Westbrook, Oklahoma City Thunder Finalisti za trenera godine: Gregg Popovich, San Antonio Spurs Mike D’Antoni, Houston Rockets Erik Spoelstra, Miami Heat Finalisti za ‘rookieja’ godine: Malcolm Brogdon, Milwaukee Bucks Joel Embiid, Philadelphia 76ers DARIO ŠARIĆ, Philadelphia 76ers