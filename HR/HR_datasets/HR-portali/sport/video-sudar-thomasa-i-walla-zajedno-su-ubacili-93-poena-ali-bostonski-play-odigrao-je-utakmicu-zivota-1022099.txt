Omaleni fantazist ubacio je nevjerojatna 53 poena i to mu je rekord karijere, a čak 29 je postigao u posljednjoj četvrtini i produžetku. Boston i Washington odigrali su jednu od najbolji utakmica ove sezone. Bio je to sudar dvaju ponajboljih ‘playmakera’ NBA-a i obojica su dali svoj maksimum, što se na koncu vidjelo i po rezultatu. Celtics je slavio u produžetku sa 129:119, a utakmicu je obilježio bostonski ‘play’ Isaiah Thomas čija je sestra poginula u prometnoj nesreći samo dan prije početka doigravanja. Thomas je prošlu utakmicu odigrao dan nakon sestrina pogreba, a ovu utakmicu igrao je na dan kada bi njegova sestra slavila 23. rođendan. Thomas je njoj u čast odigrao utakmicu života! Omaleni fantazist ubacio je nevjerojatna 53 poena i to mu je rekord karijere, a čak 29 je postigao u posljednjoj četvrtini i produžetku. Nakon utakmice Thomas je posvetio utakmicu sestri. “Danas je mojoj sestri rođendan i imala bi 23. godine. Najmanje što mogu napraviti jest igrati za nju”, kazao je Thomas koji je ujedno ubacio više koševa u doigravanju od Allena Iversona 2003. godine. Svakako valja spomenuti kako je s druge strane briljantni ‘play’ Washngtona, John Wall, odigrao famoznu utakmicu u kojoj je ubacio 40 poena i ugrabio 13 skokova. No, Thomasov performans zasjenio bi svakoga te večeri. Spomenimo kako Bojan Bogdanović nije upisao niti jedan poen u osam minuta koliko je igrao. U polufinalnoj utakmici na Zapadu, Golden State je poveo u seriji protiv Utaha. Slavili su sa 106:94, ali imali su katastrofalnu šutersku večer. Za tricu su gađali samo 7/29, ali čak niti to što ih nije baš išlo, nije predstavljalo preveliki problem. Kontrolirali su utakmicu, a na koncu je ih je do pobjede vodio Curry s 22 poena, dok su Durant i Green dodali po 17, a Klay Thompson 15 poena. Kod Jazza ‘najbolji’ je bio Rudy Gobert s 13 poena, a Gordon Hayward i Rodney Hood ubacili su 12. 