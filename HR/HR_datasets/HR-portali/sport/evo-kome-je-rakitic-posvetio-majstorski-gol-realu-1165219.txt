Hrvatski nogometni reprezentativac Ivan Rakitić poručio je sinoć kako Barcelona nakon trijumfa u Madridu ostaje u utrci za naslov prvaka Španjolske, a svoj pogodak postignut u 73. minuti posvetio je kćerima i supruzi te navijačima. – Čudesna i velika pobjeda u El Clasicu. S ova tri boda borit ćemo se za naslov prvaka. Gol je za moje cure i sve navijače Barcelone – poručio je Rakitić preko društvene mreže Instagram. U nedjelju navečer Barcelona je na Santiago Bernabeu pobijedila Real Madrid s 1:22, a Rakitić je lijevom nogom s desne strane pogodio u suprotni gornji kut vratara Keylora Navasa za 2:1. To mu je bio sedmi pogodak u 45 utakmica ove sezone i prvi protiv Real Madrida od kada je 2014. došao u Barcelonu. – Zadovoljan sam. Do kraja prvenstva ostaje još dosta utakmica i sada moramo nastaviti ovako. Bit će teško, no ova pobjeda prilično će nas ojačati – rekao je 29-godišnji vezni igrač nakon utakmice. >> Ludi El Clasico: Čudesni Messi u nadoknadi srušio Real, Rakitić majstorski zabio 