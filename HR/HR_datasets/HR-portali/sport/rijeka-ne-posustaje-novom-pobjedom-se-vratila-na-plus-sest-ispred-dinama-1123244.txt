U zadnjem dvoboju 13. kola Prve HNL u Rijeci su nogometaši Rijeke svladali Inter s 1:0 i vratili se na šest bodova prednosti ispred Dinama. Rijeka je protiv tvrde momčadi iz Zaprešića uspjela doći do svoje 11. ovosezonske pobjede, a i dalje su jedina neporažena momčad lige. Inter je dugo odolijevao napadima Riječana, ali je u 67. minuti Franko Andrijašević nakon slobodnog udarca glavom pogodio mrežu gostiju. Bio je to i jedini pogodak na utakmici.  Pred 3.500 gledatelja na stadionu Rujevica sudio je Bel iz Osijeka. >> Osijek u nezanimljivoj utakmici minimalno slavio protiv Lokomotive 