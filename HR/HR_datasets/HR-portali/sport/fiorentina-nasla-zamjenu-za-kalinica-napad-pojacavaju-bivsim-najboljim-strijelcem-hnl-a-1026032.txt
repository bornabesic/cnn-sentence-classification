 Kalinić je trenutno, uz Bernardeschija, najcjenjeniji nogometaš firenškog kluba i ponuda za njega ne manjka. Fiorentina ovoga ljeta gotovo sigurno mijenja napad, barem ako je vjerovati talijanskim medijima. To pak znači kako će hrvatski reprezentativac Nikola Kalinić napustiti redove ‘Viola’. Kalinić je trenutno, uz Bernardeschija, najcjenjeniji nogometaš firenškog kluba i ponuda za njega ne manjka. Hrvatski reprezentativac bio je još zimus na izlaznim vratima kada je za njega zapeo Tianjin Quanjin, ali zapelo je kod ugovora i visine odštete. Tuttosport tvrdi kako će ovoga ljeta Kalinić definitivno napustiti Fiorentinu, ali spominju se destinacije poput Rome, Milana, Borussije, Arsenala. Ponude europskih klubova neće ići do 50 milijuna eura kao one kineske, ali Kaliniću ipak jamče kvalitetan nogomet. No, zanimljivo je da Fiorentina već ima zamjenu za Kalinića i to u liku bivšeg najboljeg strijelca HNL-a. Naime, riječ je o bivšem napadaču zaprešićkog Intera, Makedoncu Iliji Nestorovskom. Prošle sezone zabio je 25 golova u HNL-u, a Zaprešić je zamijenio Palermom gdje je ove sezone dogurao do učinka od deset golova. Palermo se već oprostio od Serie A, a Nestorovski je još zimus pobudio želju nekoliko klubova, ali Fiorentina je za sada izgledna opcija. Nestorovski vrijedi oko 3.5 milijuna eura, stoga je financijski i više nego prihvatljiv, a može ponuditi jako puno. Uz to, Fiorentina je već dogovorila angažman novog trenera. Paulo Sousa odlazi Stefano Pioli koji je prošlog tjedna dobio otkaz u Interu. 