Foto: Getty Images / Guliver Image  JAKO USPJEŠNA SEZONA, u kojoj je Borussia Dortmund osvojila Kup, trećim mjestom u Bundesligi osigurala izravan nastup u Ligi prvaka, u kojoj je ove sezone došla do četvrtfinala, nisu bili dovoljni i trener je dobio otkaz. Thomas Tuchel (43) prije dvije godine preuzeo je klupu od Jurgena Kloppa, a kao i njegov prethodnik, prije Borussije vodio je i Mainz. Također, njegovim dolaskom Dortmund opet je zaigrao sjajan, tečni i napadački nogomet utemeljen na gegenpresingu, kao u zlatnim Kloppovim danima prije pet ili šest godina. Štoviše, Tuchel je pokazao i da je bolji trener od Kloppa, ali zbog sukoba s vodstvom kluba, mladi stručnjak mora otići. Potvrdio je to nakon sastanka s upravom koji je trajao samo 20 minuta.  "Bila je to vrlo kratka analiza sezone, tako da možete pretpostaviti zaključak." Od navijača se oprostio na Twitteru ovim riječima: "Zahvalan sam za dvije prekrasne godine prepune događaja i uzbuđenja. Šteta što više ne ide." src="//platform.twitter.com/widgets.js" charset="utf-8"> Kao što Tuchelov odlazak nije nikakva novost, tako nije ni ime njegova nasljednika. Švicarac Lucien Favre (59), također sjajan trener koji inzistira na brzom, napadačkom nogometu, dokazao se u domovini, ali i u inozemstvu. U Njemačkoj je preporodio Borussiju Monchengladbach i s dna Bundeslige je odveo u Ligu prvaka, dok je u upravo završenoj sezoni vodio osvojio treće mjesto s francuskom senzacijom Nicom.