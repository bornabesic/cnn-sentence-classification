Gostujuća momčad krenula je fantastično i tijekom druge dionice utakmice natukli su čak 25 poena prednosti, a na veliki predak otišli su s 20 poena prednosti na svojem kontu. Košarkaši Golden Statea poveli su sa 1:0 u finalnoj seriji Zapadne konferencije protiv San Antonija. Slavili su u dramatičnoj utakmici sa 113:111 na svojem parketu. Gostujuća momčad krenula je fantastično i tijekom druge dionice utakmice natukli su čak 25 poena prednosti, a na veliki predak otišli su s 20 poena prednosti na svojem kontu. U prvom poluvremenu osjetio se pad forme kod momčadi Golden Statea, ipak šestodnevna pauza malo je razbila pobjednički ritam, a Spurs je dominantno osvajao teren vođen sjajnim Kawhijem Leonardom koji je u prvom dijelu upisao 18 poena i osam skokova. Prijelomni trenutak dogodio se u trećoj dionici utakmice kada je početkom četvrtine Kawhi Leonard nezgodno doskočio na već načeti lijevi gležanj nakon što ga je prekršajem zaustavio Pachulia. Leonard je uspio ubaciti dva slobodna bacanja za vodstvo svoje momčadi 78:55, ali nakon toga je napustio parket i više nije ulazio. Čim je Kawhi napustio igru uslijedio je raspad sistema, domaćin je u tri i pol minute napravio seriju od 18:0 i vratio se u utakmicu. Spurs je uspio zadržati vodstvo sve do četiri minute prije kraja kada su gosti poveli preko Duranta sa 101:100. San Antonio se ipak nije predao, Aldridghe i Simmons su uspjeli vratiti prednost, ali onda su košarkaši Golden Statea ubacili u brzinu više i ponovo preokrenuli utakmicu u izrazito napetoj završnici. Svega 38 sekundi prije kraja Warriors je stigao na 111:106, ali se Spurs vratio na pola koša razlike, ali onda Curry pogađa za 113:110 9.5 sekundi prije kraja. U posljednjoj akciji izborena su slobodna bacanja za San Antonio, Mills je prvo pogodio, a onda išao namjerno promašiti kako bi izborio produžetak, ali njegovi suigrači loptu nisu uspjeli uhvatiti. Kod Golden Statea najbolji su bili Steph Curry s 40 poena i Durant s 34 poena, a kod San Antonia to su bili Leonard s 28 poena i Aldridghe s 26 poena. Druga utakmica igra se također u Oaklandu, a serija se također igra na četiri pobjede. 