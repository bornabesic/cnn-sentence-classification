U najzanimljivijem susretu 2. kola Lige prvaka u Dortmundu su Borussija i Real igrali 2-2, dok su večer obilježile i pobjede engleskih klubova Leicestera i Tottenhama.  Borussia i Real odigrali su bez pobjednika, a europski prvak dvaput je prokockao vodstvo. U 17. minuti zabio je Ronaldo nakon lijepe akcije, a Borussia je izjednačila autogolom stopera Varanea i velike pogreške vratara Navasa na isteku poluvremena. Varane se iskupio pogotkom iz odbijene lopte nakon što je Benzema pogodio gredu, da bi tri minute prije kraja Schuerrle pogodio rašlje za konačnih 2:2. Kod Reala je Luka Modrić odigrao cijelu utakmicu, a Mateo Kovačić ušao u igru u 69. minuti. U ovoj skupini je Sporting lako u Lisabonu pobijedio Legiju s 2:0.  U skupini E zanimljivo je bilo u Monte Carlu, gdje je Bayer poveo pogotkom Meksikanca Hernandeza u 73. minuti, a Monaco izjednačio duboko u sudačkoj nadoknadi preko Poljaka Glika. Danije Subašić je bio na vratima kluba iz keneževine. Pogodak Južnokorejanca Min Sona iz 71. minute bio je dovoljan za trijumf Tottenhama kod CSKA u Moskvi.  U  skupini G je engleski prvak Leicester došao i do druge pobjede srušivši na svom stadionu Porto s 1-0, a jedini strijelac je bio Slimani  u 25. minuti. Kopenhagen je s čak 4-0 pobijedio kod kuće Brugge, a Danci su na toj utakmici promašili i kazneni udarac.  Rezultati susreta 2. kola Lige prvaka, Skupina E: Monaco - Bayer Leverkusen 1:1 (Glik 90+3/Hernandez 73), CSKA Moskva - Tottenham 0:1 (Min Son 71): Skupina F: Borussia Dortmund - Real Madrid 2:2 (Varane 43-ag, Schuerrle 87/Ronaldo 17, Varane 68), Sporting - Legia 2:0 (Ruiz 28, Dost 37); Skupina G: Leicester City - Porto 1:0 (Slimani 25), Kopenhagen - Club Brugge 4:0 (Denswill 54ag, Delaney 64, Santander 73, Joergensen 90+1); Skupina H: Dinamo - Juventus 0:4 (Pjanić 24, Higuain 31, Dybala 56, Šemper 84-ag), Sevilla - Lyon 1:0 (Ben Yedder 52). Promašeni penal: Vietto (Sev, 69). 