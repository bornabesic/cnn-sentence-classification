Sljedećeg vikenda američki borac hrvatskih korijena Stipe Miočić brani svjetski UFC naslov protiv Brazilca Juniora dos Santosa. Uoči borbe UFC ponovno časti! Ovaj put su uoči UFC-a 211 koji slijedi u Dallasu, odlučili besplatno darivati dvoboj Stipe Miočića i Alistaira Overeema, piše Fightsite. Radi se o posljednjem nastupu hrvatskog nokautera i aktualnog UFC prvaka. Miočić je Overeema svladao na UFC-u 203 u rujnu prošle godine. Meč se dogodio u Clevelandu, a UFC prvak je nakon ranog šoka (nokdaun na početku) doslovno demolirao The Reema nokautiravši ga tridesetak sekundi prije kraja prve runde.   