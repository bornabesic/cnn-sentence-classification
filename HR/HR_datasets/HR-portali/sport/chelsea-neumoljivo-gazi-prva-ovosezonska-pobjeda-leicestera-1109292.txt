Chelsea je u 3. kolu engleskog prvenstva nastavio uspješan niz upisavši i treću pobjedu. Ovog puta londonska momčad potopila je novog prvoligaša Burnleyja sa 3:0. Trenera Antonija Contea pogocima su razveselili Hazard, Willian i Moses. Uspješan je bio i prvak Leicester koji je protiv Swansea stigao do prve ovosezonske pobjede (2:1). Vardy (32' - prvi ovosezonski gol) i Morgan (52') donijeli su značajnu prednost, a Mahrezu je u 56. minuti Fabianski obranio udarac s bijele točke. Fer je u 80. minuti zabio počasni pogodak gostiju.   Arsenal je pitanje pobjednika kod Watforda (3:1) riješio već u prvom poluvremenu. Cazorla (11m), Sanchez i Ozil bili su strijelci, a domaćin je u nastavku tek smanjio golom Pereyre u 57. minuti.  Everton je nakon pobjede nad Stokeom (1:0) drugi na ljestvici. Momčad iz Liverpoola do tri boda je stigla autogolom vratara Shayja Givena.  Ostali rezultati: Tottenham - Liverpool 1:1, Crystal Palace - Bournemouth 1:1, Southampton - Sunderland 1:1. >>Kovačev Eintracht s igračem manje svladao Schalke, Halilović igrao u remiju HSV-a >>Tottenham i Liverpool remizirali, Lovrenu 90 minuta 