Prije tri godine, mladi Egipćanin Omar Hegazy (26) doživio je tešku prometnu nesreću na motociklu u kojoj je izgubio lijevu nogu.  Pao je u depresiju i krizu identiteta, srećom, uspio se oporaviti. Životnu motivaciju pronašao je prvo u jakim treninzima. On je prvi invalid koji je preplivao Crveno more, od Egipta do Jordana. Junačina Hegazy prevalio je 20 kilometara uspješno kroteći visoke valove. Pripremao se za to zadnje dvije godine. - Nije bilo lako. Nekoliko puta bio sam i ozlijeđen za vrijeme priprema i morao sam stati jer sam jednostavno bio pretreniran - otkrio je Hegazy pa opisao svoj život prije tragedije: - Bio sam avanturist. Penjao sam se po planinama, skakao iz padobrana i radio razne opasne stvari. Poslije teške nesreće, postao sam skeptičan oko toga mogu li slično opet ponavljati. Počeo sam s lakšim stvarima, poput treninga i priprema za penjanje na planine. Trenirao sam jako kako bih se mogao popeti na planinu s jednom nogom - kaže Omar. Kriza identiteta postala je smiješan faktor u priči su ga treninzi ojačali. Fizički, ali isto toliko i mentalno. Plivanje je postalo ovom bankaru velika ljubav. - Ojačao sam psihički, narastao mentalno. Shvatio sam koliko uživam u stvarima koje volim i koliko mi pomažu da se osjećam bolje i puno jače nego prije - kaže Omar pa nastavlja: - Kad konstantno prigovaramo i pronalazimo negativne aspekte u životu, jasno je da nam to ne pomaže u ostvarivanju snova i aspiracija u životu - rekao je nakon što je otplivao dugih 20 kilometara. Snagu karaktera očitovao je sljedećom mišlju: - Sami biramo hoćemo li uspjeti ili ne. Sam biraš hoćeš li pasti na dnu kad je kriza ili ćeš se podići. To je tvoj izbor 100%. Neki faktori utječu na tvoju odluku na kraju, ali na kraju, to je 100% tvoj izbor - jasan je Hegazy.