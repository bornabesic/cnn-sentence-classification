Rijeka će imati status nositelja u drugom krugu neovisno o tome što još uvijek nisu poznati prvaci u Poljskoj, Mađarskoj, BiH, Moldaviji i Crnoj Gori. Rijeka je novi prvak Hrvatske i sljedeće sezone igrat će Ligu prvaka, odnosno, ulaze u drugi krug kvalifikacija za to elitno europsko natjecanje. Rijeka će imati status nositelja u drugom krugu neovisno o tome što još uvijek nisu poznati prvaci u Poljskoj, Mađarskoj, BiH, Moldaviji i Crnoj Gori. To pak znači kako će Rijeka u drugom krugu izbjeći Celtic, Salzburg, Kobenhavn, Ludogorec, BATE, APOEL, Marbior, Qarabag, Malmo, Partizan, Astanu, Hapoel i Rosenberg. Ostale nositelje saznat ćemo tek nakon što završe prvenstva koje smo ranije naveli, ali to znači da Rijeka, ako u ta prvenstva osvoje klubovi s jačim koeficijentom, neće igrati protiv Legije, Videotona i Sheriffa. Potencijalni protivnici Rijeke u drugom krugu bili bi: Hafnarfjardar s Islanda, Žilina iz Slovačka, Žalgiris iz Litve, Dundalk iz Irske, Vardar (Makedonija), Dudelange (Luksemburg), Kukesi (Albanija), Mariehamn (Finska), Spartaks (Latvija), Samtredia (Gruzija), prvak Bosne i Hercegovine (Zrinjski ili Željezničar), prvak Crne Gore (Budućnost ili Zeta), kao i pet klubova iz prvog kruga kvalifikacija u kojem će igrati, The New Saints iz Walesa, Linfield (Sjeverna Irska), Vikingur (Farski Otoci), Hibernians (Malta), Santa Coloma (Andora), La Fiorita (San Marino), Europa FC (Gibraltar), Tallinn (Estonija), Trepča (Kosovo) i prvak Armenije (vjerojatno Alashkert). Prve utakmice se igraju 11. i 12. srpnja, a druge 18. i 19. E sada, u trećem krugu Rijeka za sada nema status nositelja, ali postoji opcija da ga dobije. Riječani trebaju da Slavija Prag osvoji naslov u Češkoj, odnosno da Plzenj ne osvoji, a to je izgledno jer Slavija ima dva boda prednosti kolo prije kraja i utakmicu kod kuće. No, Riječanima treba da još tri nositelja kiksaju u drugom krugu, a to se ipak čini manje realnim. Dakle, u trećem krugu će biti opasno za Rijeku jer ih čekaju neki od ovih klubova: Olympiacos, Celtic, Red Bull, Kobenhavn, Ludogorets, BATE Borisov, APOEL, Maribor, Qarabag i Malmo. Jasno, Rijeki bi odgovarali više ovi klubovi koji se nalaze na popisu iza danskog kluba, ali to će ipak biti odlučeno ždrijebom. Ždrijeb će biti održan 14. srpnja, a prve utakmice na rasporedu su 25. i 26. srpnja, dok su uzvrati 1. i 2. kolovoza. U playoffu se momčadi dijele na prvake i na neprvake, a ždrijeb posljednje faze kvalifikacija održat će se 4. kolovoza, dok su prve utakmice na rasporedu 15. i 16. kolovoza, a uzvrati 22. i 23. Tu više nema novih prvaka već se deset momčadi iz trećeg pretkola spaja i u Ligu prvaka ide pet pobjednika. Dakle, neprvacima se priključuje pet novih momčadi koje se sastaju s pet pobjednika u trećem pretkolu.