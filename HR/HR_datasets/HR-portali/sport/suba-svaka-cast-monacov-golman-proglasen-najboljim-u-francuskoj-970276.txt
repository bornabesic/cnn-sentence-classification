NAKON što je Monaco pobjedom protiv Lillea 4:0 u nedjelju 99,99 posto osigurao naslov prvaka, Danijel Subašić dobio je još jedno veliko priznanje. Hrvatski reprezentativac proglašen je najboljim golmanom Ligue 1 i tek je treći stranac kojemu je to pošlo za rukom. Suba je tako naslijedio Stevea Mandandu koji je dvije prijašnje sezone u dresu Marseillea dobio tu nagradu prije nego što je prošle godine otišao u Crystal Palace. Za najbolju mladu nadu proglašen je, očekivano, Kylian Mbappe, a Leonardo Jardim je najbolji trener u francuskom prvenstvu.