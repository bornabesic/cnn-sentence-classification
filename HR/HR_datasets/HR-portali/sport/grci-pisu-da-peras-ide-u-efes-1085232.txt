Najveći trač ovog trenutka u košarkaškoj Europi jest taj da hrvatski stručnjak Velimir Perasović napušta klupu Baskonije i da je već potpisao ugovor s Anadolu Efesom. Peras je u tom klubu već radio i to u sezoni 2010./2011. kada kraj sezone nije dočekao, a da će ponovo u Tursku ovih dana pišu neki grčki mediji. S obzirom na to da se u tom paketu spominje i grčki centar Ioannis Bourousis, za vjerovati je da ta priča o željama Efesa stiže iz njegova kruga, no u realizaciju cijele priče teško je povjerovati ako se zna da je Perasu u veljači produžen ugovor u baskijskom klubu i da bi u Istanbul mogao preseliti jedino uz dozvolu predsjednika Querejete i uz vrlo veliku odštetu. >>Perasović: Ne želim se skrivati iza sudačkih odluka, sami smo krivi 