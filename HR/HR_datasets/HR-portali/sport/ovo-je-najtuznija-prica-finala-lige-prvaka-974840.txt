Foto: Screenshot YouTube ČAK i oni najvjerniji navijači Reala, koji su slavili u subotu kasno navečer 12. naslov prvaka Europe, sigurno nisu ostali ravnodušni na suze legendarnog Gigija Buffona koji će svoju nevjerojatnu karijeru vjerojatno završiti bez najvećeg klupskog trofeja. > Ovo je najveća nepravda Lige prvaka Tri je puta 39-godišnji Buffon igrao finale Lige prvaka, skupio je u ovom natjecanju preko stotinu utakmica, od toga njih čak 63 bez primljenog gola, a onda je u 90 cardifskih minuta primio čak četiri i tako pomalo tužno završio svoj nogometni put. Gigi je jedan od najomiljenijih nogometaša modernog doba. Suigrači i navijači Stare dame drže ga za božanstvo, rivali mu se dive, a protivnički navijači ga cijene. S 39 godina na leđima taj sjajan nogometaš živuća je ikona nogometne igre, personifikacija sporta kao nečeg posebnog i čovjek koji je zaslužio u smiraju karijere podići jedini trofej koji mu fali kako bi na najbolji mogući način zaključio jednu nestvarnu karijeru.  Premda je sportski čestitao suparniku, koji je u subotu u Cardiffu bio puno bolja momčad, veliki Gigi nije izdržao. Potekle su suze, a na tribinama je s Gigijem plakala i njegova supruga Ilaria.