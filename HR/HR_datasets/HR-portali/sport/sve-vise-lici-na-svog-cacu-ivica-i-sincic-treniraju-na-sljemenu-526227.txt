Nedavno se pohvalio kako je njegov sinčić prvi put stao na skije, a sad vježba s njim na istom mjestu na kojem je Ante Kostelić iskovao svjetske i olimpijske prvake. Ivica Kostelić objavio je video na Facebooku. I dođe nam da se zapitamo, ovaj neuništivi sportaš ima problema s koljenima, a iz polučučnja diže stablo?! Odmah iza je njegov ponos, sin Ivan koji gleda što tata radi i upija. - Jabuka ne pada daleko od stabla - napisao je Ivica. Sa suprugom Elin, bivšom islandskom skijašicom, ima dvoje djece. Ivan ima mlađeg brata Leona.