U našoj kvalifikacijskoj skupini Ukrajina je odigrala 2:2 u Turskoj pa te dvije reprezentacije sad imaju, nakon dvije utakmice, po dva kola, a Hrvatska koja je pobijedila Kosovo (6:0) je na vrhu zajedno s Islandom. Island je kod kuće dvaput gubio od Finske, ali se i vraćao. K tome nije iskoristio jedanaesterac, na kraju su domaćini u sudačkoj nadoknadi zabili dva pogotka i na kraju slavili s 3:2. Sad će Finska biti još opterećena utakmicom protiv Hrvatske u nedjelju, u slučaju poraza za koji se nadamo da će doživjeti, bit će u nezgodnoj poziciji. Zanimljiv je bio susret Turske i Ukrajine, na jednoj strani karizmatični izbornik Fatih Terim, a na drugoj Andrij Ševčenko na kraju su potpisali remi (2:2) što svakako odgovara Hrvatskoj. Za Tursku su pogotke postigli Tufan i Calhanoglu, nakon što je Ukrajina preko Jarmolenka i Kravetsa vodila 2:0. U ‘šlageru’ dana Italija i Španjolska igrale su 1:1. Na stadionu Juventusa Vitolo je iskoristio veliku grešku Buffona i doveo Španjolsku u vodstvo, da bi Talijani izjednačili u 82. minuti pogotkom De Rossija iz jedanaesterca. U toj skupini Albanija je vodeća sa šest bodova, Španjolska i Italija imaju četiri. Rezultati, skupina D - 2. kolo: Austrija - Wales 2:2 (Arnautović 28, 48 / Allen 22, Wimmer-ag 45+1), Irska - Gruzija 1:0 (Coleman 56), Moldavija - Srbija 0:3 (Kostić 17, Ivanović 37, Tadić 60); Skupina G - 2. kolo: Italija - Španjolska 1:1 (De Rossi 82-11m / Vitolo 55), Makedonija - Izrael 1:2, (Nestorovski 63 / Hemed 25, Ben Haim 43), Lihtenštajn - Albanija 0:2 (Jehle-ag 12, Balaj 71); Skupina I - 2. kolo: Kosovo - HRVATSKA 0:6 (Mandžukić 6, 24, 35, Mitrović 68, Perišić 83, Kalinić 90+2), Turska - Ukrajina 2:2, (Tufan 45+1, Čalhanoglu 81-11m / Jarmolenko 24-11m, Kravec 27),  Island - Finska 3:2 (Arnason 37, Finnbogason 90, R. Sigurdsson 90+5 / Pukki 21, Lod 39). 