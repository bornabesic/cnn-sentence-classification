Hrvatska rukometna reprezentacija pobijedila je Španjolsku 30:29 i plasirala se u polufinale Svjetskog prvenstva u Francuskoj. Naši su odigrali fenomenalnu utakmicu, u kojoj su vodili gotovo od samom početka pa sve do kraja. Kao i obično, na kraju su nam priredili pravu dramu, ali bila je sa sretnim krajem pa možemo reći da je time slavlje još i slađe. - Ovo je naša najbolja utakmica. Imali smo problema, ali imali smo obranu, Stevanovića... Imali smo Mamića u napadu, Gojuna i Musu koji su odigrali odličnu obranu, rekao je Zlatko Saračević u prijenosu na RTL-u. Slijedi nam utakmica protiv Norveške, a naši su dokazali da su i dalje u vrhu svjetskog rukometa. - Evo, dečki slave dolje na terenu, to je lijepo vidjeti. Odigrali su odličnu utakmicu i upisali veliku pobjedu. Norveška nam je u polufinalu, dobili smo ju prije godinu dana, kao i u kvalifikacijama za OI. Igraju odlično na prvenstvu, ali idemo slaviti ovu veliku pobjedu, a onda ćemo razmišljati o Norveškoj. 