Španjolski novinari pitali su veznjaka Real Madrida Tonija Kroosa kojega bi suigrača doveo u njemačku reprezentaciju. Iznenađujuće, Kroos nije izabrao Cristiana Ronalda. - Mogu li uzeti dvojicu? Ok, onda su to Luka Modrić i Gareth Bale. Jako je zabavno igrati uz Luku. Kliknuli smo od prvog dana. Mi smo ljudi s vrlo sličnim razmišljanjem, ali različitim stilom igranja zbog čega se sjajno nadopunjavamo. Gareth je pak pravo oružje s takvom brzinom, tom ljevicom i igrom glavom - rekao je Kroos. A tko bi pobijedio u utakmici Reala i njemačke reprezentacije? - To su definitivno dvije ponajbolje svjetske momčadi s dvije različite filozofije, različitim karakterima i igračima koji razmišljaju na potpuno drugačije načine - odgovorio je Kroos. >> Loša vijest za Real, ali Kovačiću je opet svanulo: Dvojica Hrvata bit će glavna u Realu! 