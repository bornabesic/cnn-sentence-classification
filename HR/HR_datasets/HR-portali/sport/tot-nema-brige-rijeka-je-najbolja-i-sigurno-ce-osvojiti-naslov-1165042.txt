Rijeka nije uspjela pobijediti Istru i već sada, sedam kola prije kraja prvenstva, napraviti veliki korak prema naslovu prvaka. U 29. kolu Prve HNL utakmica u Puli završila je neodlučeno 1:1. - Nažalost, izgubili smo dva boda. Iako smo po šansama i svemu dominirali i bili bliže pobjedi, ali nogomet je takav da te kazni za neiskorištene šanse. Zapucali smo previše prilika - istaknuo je Rijekin trener Matjaž Kek te dodao: - Nemamo puno vremena biti nezadovoljni jer čeka nas za tri dana nova utakmica. U utorak i srijedu igraju se utakmice 30. kola Prve HNL. U utorak Rijeka kod kuće igra protiv Osijeka, a Dinamo gostuje kod Slavena u Koprivnici. - Jako sam zadovoljan što smo otkinuli dva boda Rijeci, borili smo se za sebe pošteno i korektno. Rijeka je veći dio utakmice bila mnogo bolja, a jedino smo im borbenošću mogli uzeti bod. No, nema brige, Rijeka je najbolja momčad u Hrvatskoj i sigurno neće imati problema osvojiti naslov, obraniti prednost - rekao je Istrin trener Marijo Tot. >>Desant na Pulu: Armada na utakmicu stigla na originalan način, putovanje trajalo šest sati >>Sram me gledati Dinamo s ovakvim pristupom, ispričavam se navijačima 