Zlatan Ibrahimović propustio je finale cijele Unitedove sezone zbog teške ozljede. Potrgao je ligamente u četvrtfinalnoj utakmici protiv Anderlechta i neće ga biti na terenu još dugo vremena, čini se. Tako nije mogao igrati ni finale Europske lige u svojoj Švedskoj, no njegove zasluge za tri ovosezonska trofeja 'crvenih vragova' prilično su velike. Dakako, znaju to navijači Manchester Uniteda pa su mu odlučili na unikatan način pokazati što misle o njemu. 'Zlatane, ostani i po*evi mi ženu' - visio je transparent pored travnjaka Friends Arene, a Ibra je došao i uslikao se pored njega uz osmijeh poslije osvajanja europskog natjecanja. Šveđaninu za mjesec dana ističe ugovor s engleskim klubom, 36 mu je godina, no klupske pristalice žele njegov ostanak u klubu i sljedeće sezone. Iako klub nije pokazao snažan interes za nastavak suradnje, stav podrške je jasan.