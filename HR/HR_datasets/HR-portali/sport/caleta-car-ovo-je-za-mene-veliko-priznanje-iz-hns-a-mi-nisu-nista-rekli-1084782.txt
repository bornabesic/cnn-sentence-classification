Jedno od najvećih iznenađenja na popisu Ante Čačića svakako je Duje Ćaleta-Car (19). Mladi branič austrijskog prvaka Salzburga iza sebe ima dvije uspješne sezone, ali i tri značajna trofeja. Naime, Ćaleta-Car je kao standardni igrač Salzburga već dohvatio dva naslova prvaka, te jedan Kup! Dojmljivo... "Uh, ovo je veliko iznenađenje. Presretan sam i počašćen" javio se za Goal iz Salzburga Duje-Ćaleta Car kojem smo osobno, tijekom press-konferencije, javili kako se nalazi na popisu Ante Čačića! "Jesam li iznenađen? Pa, ne znam... Proteklih sam dana čitao hrvatske medije, vidio sam da me se spominje oko nacionalne vrste. No, oko toga nisam imao nikakvih saznanja, nitko mi ništa iz HNS-a nije rekao. Niti me kontaktirao. Ovo mi je veliko priznanje, stvarno sam presretan." No, mladog braniča još očekuje finale austrijskog kupa. "To je na rasporedu u četvrtak, a već u petak je reprezentativno okupljanje. Ma stići ću odmah u reprezentaciju, neće biti nikakvih problema. U petak popodne sam u Zagrebu. Spreman za okupljanje." >>Što je još rekao Ćaleta-Car, pročitajte na portalu Goal.com. >>Ante Čačić objavio popis igrača koji će se boriti za Euro! >>'Eduarda nema potrebe nagovarati, a Lovren mora shvatiti kako se treba ponašati!' 