Kale je trenutno u odličnoj formi i tek ulazi u najbolje godine, ali trebat će mu ipak odobrenje iz Genta, na kojemu on, navodno, neće inzistirati. Pričuvni vratar hrvatske nogometne reprezentacije, Lovre Kalinić, ove sezone briljira. Odigrao je sjajnu polusezonu za Hajduk i još bolju za Gent u koji je prešao zimus. Proglašen je najkorisnijim igračem u klubu na kraju sezone premda je branio samo tri mjeseca. Kale je u sjajnoj formi i to ne može proći nezapaženo, a za njegove usluge već se zainsteresirao Everton. Naime, hrvatski vratar prvi je izbor liverpulske plave momčadi i za njega su spremni ponuditi čak 20 milijuna eura. Ipak, Gent je za sada tu ponudu stavio na ‘hlađenje’ jer ima namjeru sljedeće sezone napasti prvo mjesto u ligi, a hrvatski vratar u klubu nije niti pola godine pa im prodaja još ne zvuči primamljivo. Ipak, 20 milijuna eura je zaista ogroman novac za mali klub kao što je Gent i bit će ona još nekoliko puta razmotrena, ne isključuje se opcija da se traži i koji milijun više. Everton je u vratarskoj krizi, to je činjenica, kombinacija Stekelenburga i Roblesa nije bila baš produktivna, prvi je u prvom dijeli sezone primio 20 golova u 16 utakmica, a drugi je u 20 utakmica primio isto toliko. No, niti jedan od spomenute dvojice nije permanentno riješenje, Kalinić jest. Kale je trenutno u odličnoj formi i tek ulazi u najbolje godine, ali trebat će mu ipak odobrenje iz Genta, na kojemu on, navodno, neće inzistirati jer je po dolasku kazao kako nema namjeru otići barem sezonu i pol. No, 20 milijuna eura ipak je dovoljno velika svota da svakome promijeni mišljenje.