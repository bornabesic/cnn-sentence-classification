Darušafaka Dogus danas je odigrala drugu utakmicu četvrtfinala košarkaške Eurolige s Real Madridom koji je u prvom susretu slavio 83-75. Ovog je puta turski sastav predvođen hrvatskim centrom Antom Žižićem slavio 80-84. Samo je u prvom poluvremenu Splićanin Žižić zabio 10 koševa i upisao osam skokova, od čega tri napadačka. S druge strane, madridski Real zabio je jednu jedinu tricu u prvih 20 minuta. Poluvrijeme je završilo 44-38 za gostujuću momčad.  Drugo poluvrijeme kao da je postojao jedan jedini igrač na parketu za Madrid. Sergio Llull s nekoliko trica nije dopustio Darušafaki da se odvoji i stekne veću prednost. Dapače, doveo je Real u vodstvo pa je tako madridski sastav na polovici treće četvrtine imao +5, a na kraju trećeg dijela vodio je 68-66. Real je bio vrlo blizu drugoj pobjedi, ali na kraju su slavili Turci. Baš kad smo pomislili da će se ponoviti scenarij od srijede, da će Darušafaka prosuti dobru igru i zalihu koševa iz prvog poluvremena, Turci su se probudili. Manjak kvalitete i iskustva nadomjestili su velikom borbenošću i željom. Gubili su cijelu treću četvrtinu, ali nisu se dali dokrajčiti. I Žižić je dao svoj doprinos sa 17 koševa. Bila mu je ovo možda i najbolja utakmica u Euroligi, a svakako i jedna od bitnijih.  Sljedeći, treći susret igra se u Turskoj u srijedu.  Pobjeda ili poraz, jedno je sigurno. Ante Žižić u Euroligi skuplja iskustvo i igra vrlo bitne utakmice pred najveću scenu - NBA i Boston Celtics, u koji će, po svemu sudeći, već ovo ljeto. Pogledajte samo neke od akcija našeg mladog 20-godišnjaka.  Zizic pic.twitter.com/KAvbnk6awk Ante Zizic reverse ile rakibinden güzel 'sıyrıldı' ve smacı yaptı! Madrid'te işler iyi gidiyor. pic.twitter.com/70I6QsFNfs 