Američki košarkaši razbili su Srbe u finalu Olimpijskih igara u Riju s 30 koševa razlike (96:66), što je mnoge u SAD-u nagnalo da se naslađuju dominacijom njihove reprezentacije nad "ostatkom svijeta". Tako je komičar i voditelj Conan O`Brien na početku svoje emisije priredio kratki "igrokaz" kako je Dream Team nadjačao Srbiju. Objasnio je da zbog televizijskih prava ne mogu prikazati snimku finala nakon čega su dva mladića u dresovima SAD-a zaigrala "dva na dva" protiv dječaka koji su predstavljali Srbiju. – Ne možemo prikazati snimku, no ovako je to u principu izgledalo – govorio je O`Brien dok su tamnoputi mladići zakucavali pored dječaka. >>SAD razbio Srbiju s 30 razlike i osvojio zlatnu medalju!   