Dario Šarić nastavlja sa sjajnim igrama. Hrvatski košarkaš sinoć je bio najbolji u momčadi Philadelphije koja je sinoć kod kuće izgubila od Golden Statea 119:108 u NBA ligi. Šarić je na parketu proveo 35 minuta i za to vrijeme ubacio 21 koš. Upisao je i sedam skokova, isto toliko asistencija te imao jednu ukradenu loptu. Trice je gađao 0-6, no zato je ubacio devet od deset slobodnih bacanja. Golden State je do 50. pobjede vodio Kevin Durant s 27 koševa, Thompson je ubacio 21, a Curry 19. NBA, rezultati: New York Knicks - Toronto Raptors           91:92 Philadelphia 76ers - Golden State Warriors 108:119 (Dario Šarić je odigrao 35 minuta za Philadelphiju i zabio 21 koš uz sedam skokova, sedam asistencija i jednu ukradenu loptu) Cleveland Cavaliers - Milwaukee Bucks      102:95 Boston Celtics - Atlanta Hawks              98:114 Dallas Mavericks - Miami Heat               96:89 Houston Rockets - Indiana Pacers           108:117 Sacramento Kings - Minnesota Timberwolves   88:102 