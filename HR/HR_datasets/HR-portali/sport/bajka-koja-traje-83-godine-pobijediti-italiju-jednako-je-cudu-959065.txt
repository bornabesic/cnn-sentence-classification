Foto: Getty Images / Guliver Image NEVJEROJATNA Italija pobijedila je Albaniju s 2:0 u 5. kolu kvalifikacija za Svjetsko prvenstvo i time nastavila čudesni, jedinstveni rekord. Jedna od najvećih nogometnih sila na svijetu jednostavno ne zna izgubiti kod kuće na putu do Svjetskih prvenstava. Azzurri na svom terenu nikada nisu doživjeli poraz u kvalifikacijama za SP, a protiv Albanije je to bila 51. utakmica u povijesti. Talijani su od 1934. godine do danas ostvarili 44 pobjede, uz sedam remija. Nisu uspjeli pobijediti Tursku 1973. (0:0), Grčku 1981. (1:1), Švicarsku 1992. (2:2), Englesku 1997. (0:0), Republiku Irsku 2009. (1:1), Armeniju 2013. (2:2) i Španjolsku 2016. kada je bilo 1:1.  U spomenutom 51. susretu Italija je zabila ukupno 131 gol, a primila svega 24.