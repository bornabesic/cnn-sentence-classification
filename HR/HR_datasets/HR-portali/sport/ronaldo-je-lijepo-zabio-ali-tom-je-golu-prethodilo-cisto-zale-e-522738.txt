Real Madrid poveo je u desetoj minuti preko Cristiana Ronalda u prvoj polufinalnoj utakmici Lige prvaka protiv Atletica. Bio je to njegov 50. gol u nokaut fazi Lige prvaka, no čini se da je njemu prethodilo - čisto zaleđe! Glavni sudac utakmice Martin Atkinson propustio je zbog ofsajda prekinuti napad prilikom centaršuta Ramosa na peterac prema Ronaldu. Lopta je kasnije brzo došla u posjed Realovaca pa je Casemiro pronašao Ronalda koji je sjajno pogodio za vodstvo. Španjolsko 'Oko sokolovo' Andujar Oliver potvrdio je za Marcu kako je riječ o čistom zaleđu, konkretno - napad se odmah trebao prekinuti. Ovo je nastavak sudačkih pogrešaka od kojih su itekako imali koristi, naročito u četvrtfinalu Lige prvaka gdje su na račun očajnog suđenja Viktora Kassaija uspjeli proći. 