Nadamo se da će Hrvati iz SAD-a biti zadovoljni igračkim kadrom koje je Čačić poveo, ipak Šuker je najavio kako će na utakmicu s Meksikom pohrliti Hrvati iz cijele Amerike, pa čak možda i iz Kanade... Hrvatski izbornik Ante Čačić objavio je u ponedjeljak dva popisa reprezentativaca. Uz onaj potpuno nevažni popis za Šukerovu revijalnu utakmicu izvan FIFA-ina termina protiv Meksika u Los Angelesu, objavljen je i onaj najvažniji popis, za ogled s Islandom u kvalifikacijama za Svjetsko prvenstvo. Ono što odmah upada u oči jest poziv Mariju Pašaliću, Ivanu Santiniju i Franku Andrijaševiću, koje je Čačić ignorirao premda su čitavu sezonu u dosta dobroj formi i to u respektabilnim klubovima. Hrvatska kao prvoplasirana reprezentacija skupine s 13 bodova ide na teško gostovanje kod drugoplasiranog Islanda koji je u Zagrbenu pao u studenom s 2:0. Čačić je za taj susret pozvao 23 igrača, a reprezentacija će se okupiti 5. lipnja u Zagrebu i onda krenuti na kratke pripreme u Sv. Martin n Muri. Neki reprezentativci (Modrić, Kova, Mandžo) imat će vjerojatno malu poštedu zbog finala Lige prvaka koje se igra 3. lipnja u Cardiffu, a na popisu zbog ozljeda nema Vedrana Ćorluke, Šime Vrsaljka, Marka Pjace i Andreja Kramarića, ali su zato Čačićevo povjerenje dobili Pašalić, Andrijašević i Santini. Ivan Santini će s reprezentacijom i na put u SAD gdje 27. svibnja Hrvatsku čeka ogled s Meksikom. Uz popis za Island, Čačić je svega šest dana prije utakmice objavio popis igrača za prijateljsku utakmicu protiv Meksika, koja se igra u noći subote na nedjelju u 1.30 u Los Angelesu. Kako je termin izvan svih protokola FIFA-e Čačić je jedva složio sastav. Imao je vraške sreće što se u HNL-u ovoga vikenda riješila bitka za treće mjesto pa su igrači Hajduka i Osijeka, kao i oni Lokomotive, Slavena i Intera na raspolaganju. No, bit će tu i koji internacionalac, na izlet u L.A. idu Ivan Santini, Duje Čop, Lovre Kalinić i Tin Jedvaj. Nadamo se da će Hrvati iz SAD-a biti zadovoljni igračkim kadrom koje je Čačić poveo, ipak Šuker je najavio kako će na utakmicu s Meksikom pohrliti Hrvati iz cijele Amerike, pa čak možda i iz Kanade… Mogući sastav za Meksiko: Kalinić; Jedvaj, Nižić, Filipović, Barišić; Škorić, Majer, Vlašić, Tudor; Santini, Čop.