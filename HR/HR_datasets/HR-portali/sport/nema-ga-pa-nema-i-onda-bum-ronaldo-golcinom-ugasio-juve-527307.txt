Uzalud  je bilo Juventusu bolje otvaranje utakmice i opasnije šanse kad je u napadu Reala Cristiano Ronaldo. Kažu, Portugalac nešto nije u formi ove sezone, a evo zabio je osmi gol u nepune četiri utakmice. Ta granitna talijanska obrana pukla je poslije jedne brze kombinacije Reala gdje je Kroos lijepo otvorio Ronalda, a ovaj neobranjivo savladao starog lava Buffona u 20. minuti utakmice. Ronaldo je postao prvi igrač u povijesti koji je zabio u tri različita finala Lige prvaka, ali sedam minuta kasnije ukazao se Mario Mandžukić...