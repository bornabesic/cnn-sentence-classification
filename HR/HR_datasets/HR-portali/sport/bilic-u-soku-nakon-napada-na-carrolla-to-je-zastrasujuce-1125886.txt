Napadača West Hama Andyja Carrolla u srijedu navečer presreo je nepoznati dvojac na motociklima dok se vraćao s treninga West Hama u Londonu. Jedan od njih uperio je pištolj u Carrolla koji je dodao gas, vratio se u kamp te pozvao policiju. Incident je potvrdio i trener West Hama Slaven Bilić. – Dobro je, baš sam razgovarao s njim o tome. Zastrašujuća je priča, ali on je u redu. Kad sam čuo što se dogodilo, naravno da smo svi bili šokirani. Nekad čuješ da se takve stvari negdje događaju, ali daleko, ne u Engleskoj, pa smo bili u čudu: ''Ovdje? U Londonu? U Engleskoj? Kako je to moguće?'' Nažalost, moguće je – rekao je Bilić i dodao: – Razgovarao sam s Andyjem. Bio je hrabar jer tražili su ga sat ili bilo što uz prijetnju pištoljem, a on im nije htio ništa dati nego je stisnuo gas. Za mene je to vrlo hrabro. Vjerojatno nije bio slučajna meta. Lovili su ga 15 do 20 minuta, a ne deset sekundi, pa je taj napad vjerojatno bio planiran, i tim više je hrabar njegov čin. Vratio se u kamp i tada je potjera prestala. >> Bilić u West Ham želi dovesti BiH reprezentativca 