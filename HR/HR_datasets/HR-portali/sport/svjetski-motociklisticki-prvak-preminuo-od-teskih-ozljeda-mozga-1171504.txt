Bivši svjetski motociklistički prvak Nicky Hayden (35) preminuo je od zadobivenih ozljeda pet dana nakon teške prometne nesreće koja se dogodila u talijanskom Riminiju dok je vozio bicikl. Liječnici su se pet dana borili za njegov život, ali ozljede su bile preteške. Nesretni Hayden imao je teške ozljede mozga i nalazio se u induciranoj komi poput Michaela Schumachera prije tri i pol godine. Na kraju je vozač kojeg su zvali 'Kentucky Kid' izgubio borbu za život na intenzivnoj njezi bolnice Maurizio Bufalini u Ceseni. Tako su u samo mjesec dana od naleta automobila na biciklistu smrtno stradala dva velika sportaša. Prošli mjesec poginuo je bivši osvajač Gira d'Italije 37-godišnji biciklist Michele Scarponi.  Nicky Hayden je 2006. bio svjetski prvak u MotoGP-u, a prije dva tjedna natjecao se u utrci Superbikea u Imoli.