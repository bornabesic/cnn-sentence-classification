Bila je to velika bitka dvojice košarkaša koji se natječu za MVP nagradu, Russella Westbrooka i Jamesa Hardena. Predviđanja brojnih NBA analitičara su se ostvarila, Oklahoma nije imala gotovo nikakve šanse preokrenuti seriju u svoju korist i na koncu je pokleknula na gostovanju kod Houstona. Rockets je slavio sa 105:99, a bila je to velika bitka dvojice košarkaša koji se natječu za MVP nagradu, Russella Westbrooka i Jamesa Hardena. No, postoji jedna velika razlika između ove dvojice, a to je između ostalog jedan od razloga zbog kojih je Thunder ispao iz doigravanja. Dok James Harden igra za svoju momčad i učinak mu nije najvažnija stavka na utakmici, Russell Westbrook je ‘one man band’ ili u ovom slučaju ‘team’. S druge strane, Houston , realno, ima kvalitetniji kadar i kada Hardenu ne ide, imaju dosta igrača koji ga mogu nadosmjestiti efikasnošću, dok Westbrook baš i nema. Kod Houstona je ovoga puta Harden bio najbolji, ubacio je 34 poena i zgrabio osam skokova, a pomogao mu je Lou Williams s 22 poena. Kod Thundera je briljirao samo Westbrook s 47 poena, 11 skokova i devet asistencija. No, uzalud mu tih 47 poena kada su ispali. San Antonio, pomalo neočekivano, ima muka s Memphisom. Grizzlies je nakon dva gostujuća poraza na otvaranju, kod kuće poravnao rezultat na 2:2, a sada kada se cirkus vratio u San Antonio, Spurs je ponovo poveo u seriji pobjedivši Memphis sa 116:103. Kod pobjednika najbolji je bio Kawhi Leonard s 28 poena, a Patty Mills pridonio je s 20 poena. Kod Memphisa najbolji je bio Mike Conley s 26 poena. Clippers gubi u seriji s 3:2 protiv Utaha, novi poraz doživjeli su kod kuće gdje je Jazz slavio s 96:92. Utah je do pobjede predvodio Gordon Hayward s 27 poena i osam skokova, dok je Chris Paul ubacio isti broj koševa i podijelio devet asistencija kod poraženih. 