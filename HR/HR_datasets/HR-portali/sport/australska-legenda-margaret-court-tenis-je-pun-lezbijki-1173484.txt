Legendarna australska tenisačica 74-godišnja Margaret Court našla se na udaru kritika zbog izjava o istospolnim brakovima te kako među tenisačicama ima mnogo lezbijki. - Tenis je pun lezbijki. Kada sam ja igrala bilo nekoliko takvih parova. One su zavodile mlađe i vodile ih na zabave. To su stvari kroz koje tenisačice prolaze u sportu. Sada želim samo pomoći, ali nisam protiv tih osoba - rekla ja Margaret Court. Australka je osvojila 24 Grand Slam turnira, a zbog svojih zasluga 2003. je teniski stadion u Melbourne nazvan Margaret Court. Mnoge tenisačice Martina Navratilova, Billie Jean King i Samantha Stosur pozvale se organizatore Australian Opena da promijene naziv stadiona, jer je nekim igračicama neugodno. Australski savez želi se ograditi u debati oko ove vruće teme. U svom priopćenju je naglasio kako neće promijeniti naziv terena, a "njeno je mišljenje njezina privatna stvar".