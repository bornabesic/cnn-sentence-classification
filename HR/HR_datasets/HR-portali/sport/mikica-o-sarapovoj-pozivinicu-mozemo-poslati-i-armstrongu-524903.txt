Odbijenica koju je Marija Šarapova dobila u Roland Garrosu podijelila je teniski svijet, a mogla bi utjecati i na odluku All England Cluba koji još ne zna hoće li Ruskinji dopustiti nastup na Wimbledonu i dati joj 'wild card' ili ne. S jedne strane, Šarapova je odradila suspenziju, uzimala je Meldonij koji dugo nije bio na zabranjenoj listi lijekova, priznala je pogrešku i odradila kaznu. Jučer je Ruskinja igrala protiv naše Mirjane Lučić-Baroni i morala je predati zbog ozljede nakon 1-1 u setovima. Mikica je kasnije i komentirala Šarapovu. - I treba biti kritičan prema njoj. Svatko tko nije koristio doping protivi se ovome, to je najnormalnije. Ne zamaram se tim stvarima jer znam kako svijet funkcionira i ovo sa Šarapovom je najbolji dokaz - rekla je Lučić-Baroni pa dodala:  - Novac i sve oko njega govore za sebe. Možda bi trebali dati pozivnicu Lanceu Armstrongu. Osvojio je nekoliko puta Tour de France. Kakva je razlika između njega i Šarapove? Za mene razlika ne postoji - oštra je bila je Mirjana Lučić-Baroni. Mikica sutra igra osminu finala turnira u Rimu protiv Estonke Anett Kontaveit. 