Tyson Fury se definitivno vraća u ring. Nakon što je nedavno osvanula reportaža o njegovom povratku treninzima, britanski mediji pišu kako je bivši svjetski prvak zaista “zagrizao” te će ustrajati u naumu da se vrati na tron. Pojačao je treninge i sada je dva puta dnevno u dvorani. A uz to je i promijenio prehranu, pa se sada hrani kao pravi sportaš kako bi se što prije vratio u formu. Sve ovo možda zvuči čudno, ako govorimo o donedavnom svjetskom prvaku. No Fury je posebna priča, piše Fightsite. - Kralj Cigana se vraća u dvoranu, drugi trening dana - poručio je Fury svojim navijačima i dodao: - Ja sam najveći sportaš svih vremena, ne postoji nitko sličan meni. Sve p...e kao Deonatey Wilder, Anthony Joshua, Vladimir Kličko, Tony Bellew, svi vi ste male p.....e! - Trenutačno sam u procesu skidanja kilograma, treniram jako, radim sve ono što bih i trebao. Svi vi koji imati drugačije mišljenje o meni, zar mislite da me briga? Boli me ona stvar… - zaključio je Fury. 