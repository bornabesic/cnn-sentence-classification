Dinamo se priopćenjem oglasio o Paulu Machadu i demantirao pisanje medija da je portugalski veznjak odbio biti rezerva na utakmici Lige prvaka sa Sevillom. Slučaj Machado ne postoji, tvrde u Dinamu, a svoje viđenje su dali i akteri priče. – Machado je profesionalno primio odluku i nije pravio probleme – rekao je trener Ivajlo Petev, dok je Machado dodao: – Prihvatio sam odluku trenera, razgovarali smo, složili smo se da pauziram utakmicu sa Sevillom i nije bilo nikakvog problema. Podsjetimo, ranije se pojavila informacija da je Portugalac odbio biti pričuva Dinamovim klincima Pavičiću i Kneževiću na utakmici Lige prvaka protiv Seville, kako su navela 24sata. Prema istim izvorima, Machado je taj potez doživio kao omalovažavanje zbog čega ga je trener Ivajlo Petev poslao na tribinu. Machado će ostati i upamćen po srednjem prstu koji je pokazao navijačima protiv Moldea. Tada je kažnjen sa 100 tisuća eura, najvećom kaznom u povijesti Dinama. >> Čitavi tekst pročitajte na 24sata >> Dinamo čeka nova kazna, Uefa zbog navijača pokrenula disciplinski postupak! 