David Čolina, 16-godišnji Dinamov dragulj i jedan od najboljih igrača Hrvatske U-17 reprezentacije s nedavnog Europskog prvenstva koje se održalo u Lijepoj našoj, izazvao je interes engleskih velikana Manchester Cityja i Arsenala. Engleski mediji prenose informaciju kako skauti navedenih klubova prate mladog hrvatskog igrača koji se istaknuo sjajnim pogotkom Španjolskoj u remiju (1:1) na Euru. Englezi tvrde kako su njihovi klubovi odlučili već ovog ljeta dovesti lijevog beka pristiglog u Dinamo 2009. godine iz Hrvatskog dragovoljca. Ujedno, riječ je o mladiću koji redovno nastupa za sve hrvatske selekcije, a predviđa se kako bi mogao zbog stila igre postati novi Robert Jarni.