Saga oko odlaska Ćorića traje zaista dugo, već više od godinu i pol mladi 'dinamovac' nije u dobrim odnosima s klubom, Mamićem i trenerima i bilo je pitanje kada će sve ponovo eskalirati. Pehar prvaka Hrvatske nakon 11 godina napustio je Maksimir, ali čini se da će osim trofeja otići i nekoliko igrača kao i najvrijedniji igrač Dinama. “Nikada u svojoj karijeri ovo nisam doživio. Ante Ćorić dolazi kod mene i govori da ne želi igrati večeras protiv Rijeke.  Svatko ima pravo na svoje mišljenje, ali ne želim da taj detalj sada zasjeni našu pobjedu”, kazao je to Ivajlo Petev nakon što je njegova momčad u zadnjem kolu Prve HNL svladala Rijeku s 5:2 na Maksimiru. Saga oko odlaska Ćorića traje zaista dugo, već više od godinu i pol mladi ‘dinamovac’ nije u dobrim odnosima s klubom, Mamićem i trenerima i bilo je pitanje kada će sve ponovo eskalirati. Ponude su već krenule, prva je ona Sampdorije u iznosu od oko 12 milijuna eura, a javili su se i iz Stuttgarta s nešto manjom ponudom. Utakmica s Rijekom u posljednjem kolu bila je svojevrsni oproštaj Ćorića od Maksimira i navijača Dinama, a Petev je istaknuo kako mu je 20-godišnjak objasnio da ne želi igrati niti u finalu Kupa protiv Rijeke sljedećeg tjedna.