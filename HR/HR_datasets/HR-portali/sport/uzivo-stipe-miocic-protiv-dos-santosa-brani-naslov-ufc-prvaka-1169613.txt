Stipe Miočić obranio je naslov UFC prvaka! U Dallasu je u prvoj rundi nokautirao Juniora dos Santosa, osvetio mu se za poraz u 2014. godini i obranio titulu. Američki Hrvat dominantno je odradio posao i sve je bilo gotovo za manje od četiri minute. Šakačkom je tehnikom udarao protivnika, srušio ga na pod i dokrajčio ga. Sucu nije bilo druge nego da prekine meč i proglasi pobjednika. Stipe je ovom pobjedom ušao u povijest jer je dva puta zaredom obranio pojas prvaka. Prvo je 2016. s trona svrgnuo legendarnog Fabricija Werduma da bi nakon toga obranio pojas protiv Alistaira Overeema. - Možete očekivati epski žestok okršaj. No, ovaj put borba neće trajati svih pet rundi, netko će biti nokautiran, a to neću biti ja - rekao je Stipe uoči borbe. I bio je u pravu! Brazilac je jedini borac koji je Stipu pobijedio u posljednje četiri godine. U ringu su se našli 2014. godine i mnogi će reći da je jedan od najžešćih teškaških sudara u povijesti najjače organizacije slobodne borbe, a to što su suci tada ruku podignuli Dos Santosu i danas je tema prijepora u MMA miljeu. Borbe uživo: Prva runda: 6:55 - Nokaut! Stipe Miočić je nokautirao Dos Santosa. 6:55 - Stipe je bolje otvorio borbu. 6:53 - Počelo je! Idemo, Stipe! 6:52 - Borci su se predstavili publici i uskoro će početi borba. 6:48 - U ring ulazi Stipe Miočić! 6:45 - Borba traje pet rundi. No, teško ćemo vidjeti svih pet rundi jer se očekuje nokaut. 6:44 - Borci su vrlo slične konstitucije. Obojica imaju po 193 cm, a Miočić je sa 111,5 kg pola kilograma teži od protivnika. 6:43 - Prvi u ring ulazi Dos Santos, a onda Stipe Miočić. 6:40 - A sad ono što smo čekali čitavu večer. Stipe Miočić i Dos Santos! 6:37 - Jessica Andrade nakon poraza u ringu je zaprosila djevojku koja je rekla da. Čestimamo sretnim curama. 6:31 - Joanna Jedrzejczyk je obranila naslov svjetske prvakinje u slamka kategoriji. Slijedi borba Stipe Miočića! 5:50 - Pred nama je još jedna borba prije glavne borbe večeri. Sada su na redu Joanna Jedrzejczyk i Jessica Andrade. 5:42 - Demian Maia je slavio odlukom sudaca. 5:00 - Edgar je u drugoj rundi nokautirao Rodrigueza. 4:35 - Branch je svladao Jotku odlukom sudaca. 4:05 - Ovo je program večeri u Dallasu. Stipe Miočić - Junior dos Santos (teška kategorija) Joanna Jedrzejczyk - Jessica Andrade (slamka kategorija) Demian Maia - Jorge Masvidal (velter) Frankie Edgar - Yair Rodriguez David Branch - Krzysztof Jotka 4:00 - Dobro jutro svima koji su budni kako bi popratili veliki Stipin meč protiv Juniora dos Santosa. Kao i obično, uoči glavnom meča večeri, gledat ćemo predborbe.         