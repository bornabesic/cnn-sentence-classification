Luka Modrić (Real M.) je najbolji vezni igrač u izboru sportske televizije ESPN. Uz hrvatskog kapetana na četvrtom mjestu tog izbora je i Ivan Rakitić (Barcelona). Između dvojice hrvatskih reprezentativaca svoje su mjesto pronašli Sergio Busquets iz Barcelone i Toni Kroos iz Reala. Novinari ugledne sportske televizije birali su po deset igrača u devet kategorija. Među desne bekove uvršten je i Šahtarov kapetan Darijo Srna, a na prvom je mjestu Bayernov igrač Philipp Lahm. Bavarski gigant ima i najboljeg vratara Manuela Neuera, te lijevog beka Davida Alabu. Najbolji stoper u njihovom izboru je Barcin igrač Gerard Pique. Kevin De Bruyne iz Manchester Cityja je najbolji ofenzivni vezni igrač, a krilo Marco Reus iz dortmundske Borussije. Posebno su se birali napadači golgeteri. Tako je od napadača Lionel Messi (Barcelona) izabran ispred Cristiana Ronalda (Real), a kod golgetera najbolji je Luis Suarez (Barcelona). >>Tjednik Max! i sport Večernjeg lista pratite i na Facebooku 