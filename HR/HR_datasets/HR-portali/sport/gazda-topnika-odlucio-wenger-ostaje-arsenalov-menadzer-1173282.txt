Premda se nagađalo kako bi ovoga ljeta mogao napustiti Arsenal, francuski nogometni stručnjak Arsene Wenger (67) ostaje još dvije sezone na klupi topnika. Kako prenosi engleski mediji, Wenger je u ponedjeljak održao sastanak s većinskim vlasnikom kluba Stanom Kroenkeom na kojem je dogovoren nastavak suradnje. Navodno je dio Izvršnog odbora bio protiv Wengerova ostanka, no prevagnula je gazdina riječ. Presudilo je to što je Arsenal u finalu FA kupa pobijedio Chelsea čime je Wenger 'kupio' novi ugovor. Francuz je 'topnike' preuzeo 1996. godine i pod njegovim vodstvom londonski klub je osvojio 16 trofeja pri čemu tri naslova prvaka, sedam FA kupova i šest FA Community Shielda. Međutim, Arsenal je posljednji naslov osvojio 2004. godine. Ove sezone topnici su osvojili peto mjesto i prvi put u posljednjih 19 godine neće igrati u Ligi prvaka.