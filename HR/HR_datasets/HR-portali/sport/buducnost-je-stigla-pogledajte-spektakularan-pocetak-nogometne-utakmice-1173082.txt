Benfica je u nedjelju u finalu Kupa Portugala s 2:1 svladala Guimaraes i osvojila naslov, a utakmica na Estadio Nacionalu počela je na spektakularan način. Na travnjak se spustio čovjek koji je stajao na dronu i svečano uručio loptu sucu. Osim toga, na utakmici je korištena videotehnologija koju će Portugalci od iduće sezone uvesti u prvenstvo. Kup je osvojila Benfica kojoj je to uspjelo 29. put u povijesti, a smiješi joj se i dvostruka kruna.