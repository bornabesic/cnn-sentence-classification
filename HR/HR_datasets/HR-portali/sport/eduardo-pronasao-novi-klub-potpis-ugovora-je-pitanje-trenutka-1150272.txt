Eduardo da Silva (33) vraća se u Brazil i pred potpisom je ugovora s tamošnjim prvoligašem Atleticom Paranaenseom, navode brazilski mediji. Bivši hrvatski reprezentativac mora još samo obaviti liječnički pregled, a onda će uslijediti službeno predstavljanje. Dudu je na kraju prošle godine napustio Šahtar i od tada je bez kluba. Spominjao se njegov povratak u Dinamo, a i sam je želio ostati u Europi, no kako prava ponuda nije stigla od siječnja je pregovarao s vlasnikom kluba iz Parane, biznismenom Juniorom Mendonzom. Dogovorili su da će ugovor vrijediti do kraja sezone.  Eduardu je to drugi brazilski klub u karijeri jer je u sezoni 2014./2015. za Flamengo upisao 49 nastupa te postigao 14 golova. Još je igrao i za Dinamo, Croatiju Sesvete, Inter, Arsenal i Šahtar. Od reprezentacije se oprostio nakon SP-a u Brazilu 2014. godine. >>Eduardo nije top-igrač i ne može igrati u australskoj ligi!? >>Eduardo: Imam zanimljivu ponudu, a o nastavku karijere odlučit ću nakon Nove godine 