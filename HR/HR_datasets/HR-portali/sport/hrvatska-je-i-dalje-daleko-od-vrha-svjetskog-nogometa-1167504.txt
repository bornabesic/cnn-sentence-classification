Hrvatska nogometna reprezentacija ostala je na 18. mjestu sa 1016 bodova na najnovijoj FIFA-inoj ljestvici koja je objavljena u četvrtak, a Brazil je, kao i prošli mjesec, prvi. FIFA-ina ljestvica nije zabilježila većih promjena s obzirom da je prošli mjesec odigrano samo sedam međunarodnih utakmica.  Prvih 20 reprezentacija je zadržalo svoje prošlomjesečne pozicije, pa se tako iza vodećeg Brazila na drugom mjestu nalazi Argentina, dok je Njemačka treća.  Prošlomjesečne pozicije zadržali su gotovo svi suparnici Hrvatske u kvalifikacijskoj skupini I za SP 2018. Najbolje je rangiran Island na 21. mjestu, odmah do njega je Turska na 22 mjestu, Ukrajina je 37., a Finska 97. Pad je zabilježila samo reprezentacija Kosova koja je pala dva mjesta i sada je 172. reprezentacija svijeta. FIFA-ina ljestvica, 4. svibnja:  1 (1)    Brazil    1672 2 (2)   Argentina    1603 3 (3)   Njemačka    1464 4 (4)    Čile    1411 5 (5)   Kolumbija    1348 6 (6)    Francuska    1294 7 (7)    Belgija    1281 8 (8)    Portugal    1259 9 (9)    Švicarska    1212 10 (10)    Španjolska    1204 ... 18 (18) HRVATSKA    1016  