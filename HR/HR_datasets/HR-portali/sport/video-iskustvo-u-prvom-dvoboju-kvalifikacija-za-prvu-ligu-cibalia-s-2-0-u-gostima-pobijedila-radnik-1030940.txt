Cibalija je na gostovanju u Zaprešiću pobijedila Goricu 2-0 i načinila veliki korak prema ostanku u elitnom razredu hrvatskog nogometa. Pobjedu gostima donijeli su Petar Mišić (52) i Edi Baša (89) U prvom susretu razigravanja za ostanak u Prvoj HNL Cibalija je na gostovanju u Zaprešiću pobijedila Goricu 2-0 i načinila veliki korak prema ostanku u elitnom razredu hrvatskog nogometa. Pobjedu gostima donijeli su Petar Mišić (52) i Edi Baša (89). Uzvratni susret je u srijedu u Vinkovcima. Cibalija je u play-off ušla kao devetoplasirana u Prvoj HNL, dok je Gorica osvojila drugo mjesto u drugom razredu hrvatskog nogometa. Direktan plasman u Prvu HNL izborio je Rudeš, dok je i Prve HNL ispao Split. Gorica je najbliže plasmanu u Prvu HNL bila 2011. godine kada je bila prvak 2. HNL. Ali je ostala bez prvoligaške licence na sjednici Izvršnog odbora HNS-a uz obrazloženje da joj se ne smije dozvoliti igranje na stadionu izvan svog grada ili općine, pa je 16. član Prve lige za sezonu 2011/12. postala Istra 1961. Gorica se žalila na takvu odluku i skoro tri mjeseca kasnije dobila je spor, ali i ostala bez nastupa u višem rangu.