TEŠKA OZLJEDA šokirala je odbojkaški svijet. Sjajna Brazilka Daher de Menezes Pallesi slomila je nogu u turskom derbiju između Fenerbahčea i Eczacibasija. Ona je u dvoboju Lige prvaka, prilikom bloka krivo doskočila, a onda ju je nenamjerno nagazila protivnička igračica. Nesretna igračica šokirana je sjedila na parketu i plakala. Stravična ozljeda šokirala je cijelu dvoranu, njene suigračice i protivnice koje su u nevjerici plakale kada su vidjele što se dogodilo atraktivnoj 29-godišnjoj Pallesi koju čeka duga pauza.  "Ovo je veliki šok za sve nas. Bio je to nesretan slučaj i stradao je njen gležanj. Odmah je prebačena u bolnicu i želimo joj što brži oporavak. Ovu pobjedu 3:1 i sve sljedeće posvećujemo njoj", rekla je njena suigračica Neslihan Demir.