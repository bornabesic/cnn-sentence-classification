Nakon ovih izjava reagirali su brojni ugledni tenisači iz cijelog svijeta koji čak razmišljaju o bojkotu njezina terena na Australian Openu. Legendardna tenisačica, osvajačica 24 Grand Slama i nekada najbolja igračica svijeta, Margaret Court, šokirala je javnost i izazvala pravu lavinu žestokih reakcija nakon što je prozvala homoseksualne i transrodne skupine. Bivša tenisačica i najbolja svjetska igračica izjavila je sljedeće: “Kada sam ja igrala tenis, bilo je tek nekoliko lezbijki. Danas ih je previše, ali tih nekoliko vodilo je ostale djevojke na zabave i druge stvari. Ono što imate u samome vrhu to ćete dobiti i u cijelom sportu”. Ustvrdila je tako 74-godišnjakinja uz napomenu da su “transrodna djeca djelo đavla”, prenosi BBC. Nakon ovih izjava reagirali su brojni ugledni tenisači iz cijelog svijeta koji čak razmišljaju o bojkotu njezina terena na Australian Openu. Isto tako, Martina Navratilova i Billie Jean King pozvali su organizatore Australian Opena da uklone njeno ime s popisa terena. Organizator turnira u Melbourneu ogradio se od izjava slavne tenisačice, ali odlučio je da se imena terena neće mijenjati. Margaret Court već je otprije poznata kao osoba koja se protivi homoseksualnim brakovima.