Jedan od gostiju posljednje epizode “The MMA Houra” bio je bivši teškaški prvak Cain Velasquez koji je tom prigodom iznio svoje razmišljanje o susretu između Stipe Miočića i Alistaira Overeema, piše Fightsite. - Nisam tip osobe koja voli prognozirati mečeve. Želim da bolji pobijedi, jer se želim boriti s najboljima. Njih su dvojica različiti, Overeem je očito odličan ‘stand-up’ borac koji želi zadržati meč na nogama, a Stipe ima stil sličan mome, sve radi jako dobro i fizički je odlično pripremljen. Manji je teškaš, no oba borca imaju od kuda zaprijetiti. Mislim kako ih svojim stilom mogu obojicu pobijediti - zaključio je Velasquez u razgovoru s Arielom Helwanijem. Velasquez je posljednju borbu odradio na UFC-u 200 kada je porazio Travisa Brownea tehničkim nokautom krajem prve runde i s razlogom se nada kako je idući u redu za napad na titulu koju mu je oduzeo Fabricio Werdum. >> Miočić poslao novu poruku Overeemu: “Ja sam vuk koji umire od gladi” 