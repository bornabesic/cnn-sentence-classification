Prvi dvoboj ovogodišnjeg finala Davis Cupa tenisača između Hrvatske i Argentine, koji će se održati od petka do nedjelje u Areni Zagreb, odigrat će Marin Čilić i Federico Delbonis, odlučeno je na ždrijebu održanom u četvrtak u maloj dvorani KD "Vatroslav Lisinski" u četvrtak. Čilić i Delbonis započet će svoj dvoboj od 14 sati, a nakon njih na teren će Ivo Karlović i Juan Martin Del Potro. U subotu od 15 je na programu dvoboj parova za koji su za Hrvatsku nominirani Ivan Dodig i Franko Škugor, a za Argentinu Leonardo Mayer i Guido Pella. Posljednjeg dana finala, u nedjelju od 14 sati igrat će prvi igrači reprezentacija, Marin Čilić i Juan Martin Del Potro, a nakon njih u mogućem odlučujućem petom susretu snage će odmjeriti Ivo Karlović i Federico Delbonis. Pobjednik Davis Cupa postat će reprezentacija koja prva ostvari tri boda. Hrvatska je osvojila Davis Cup 2005. godine u svom jedinom dosadašnjem nastupu u finalu, dok je Argentina dosada četiri puta igrala u finalu (1981., 2006., 2008. i 2011.) i sva je četiri puta gubila. RASPORED IGRANJA FINALA DAVIS CUPA: Petak, 25. studenoga: 14.00 sati – MARIN ČILIĆ – Federico Delbonis u nastavku – IVO KARLOVIĆ – Juan Martin Del Potro Subota, 26. studenoga: 15.00 sati – IVAN DODIG/FRANKO ŠKUGOR – Leonardo Mayer/Guido Pella Nedjelja, 27. studenoga: 14.00 sati – MARIN ČILIĆ – Juan Martin Del Potro u nastavku – IVO KARLOVIĆ – Federico Delbonis >> Ćorić otpao za finale Davis Cupa protiv Argentinaca >> Legendarni Maradona dolazi u Zagreb navijati za Argentinu protiv Hrvatske!