Hrvatski rukometaši izgubili su u borbi za brončanu medalju na Svjetskom prvenstvu u Francuskoj. Nakon šokantnog poraza u polufinalu protiv Norvežana Babićevi su izabranici u utakmici za 3. mjesto poraženi od Slovenije sa 30:31 (18:13). Hrvatska reprezentacija nije uspjela osvojiti svoju četrnaestu medalju na velikim natjecanjima, a način na koji je ostala bez bronce jako se rijetko viđa na u rukometu i sportu općenito. U 41. minuti Tin Kontrec je zabio gol za 24:16 i činilo se da je medalja u džepu. Slovenci nisu imali odgovora na odličnu hrvatsku igru. Međutim, Hrvatska se nakon toga ugasila gotovo kao igračka kojoj su pregorile baterije. Bilo je nepodnošljivo gledati kako Slovenija trpa pogodak za pogotkom dok nije došla do prvog vodstva i prve medalje na velikim natjecanjima.  Odličnih 30 minuta Utakmice za broncu redovito su najteže, a Hrvatskoj je ovaj put posebno bila neugodna – prvo, jer je imala dan odmora manje nego Slovenija koja je još u četvrtak igrala svoj polufinalni dvoboj. Drugo, jer je Slovenija u polufinalu imala za suparnika domaćina Francusku i nije trebalo biti naročito razočaranje ispasti od najmoćnije reprezentacije svijeta. Treće, vjerojatno i najvažnije, jer je prava umjetnost bila dići igrače nakon one strašne drame i srceparajućeg poraza u epskoj borbi s Norvežanima. Mnogima koji su gledali bilo je teško zaspati, a možemo samo zamisliti kako je bilo igračima, od kapetana Duvnjaka do tragičara Zlatka Horvata. No, možda su i pozitivni signali iz domovine, gdje je poraz od Norvežana ispraćen bez velikih kritika utjecao na lakši ulazak Hrvatske u borbu za četrnaestu medalju u povijesti naše rukometne reprezentacije.  Izabranici Željka Babića odigrali su zaista prvo poluvrijeme gotovo za nevjerovati s obzirom na sve navedeno. Očekivali smo da će u prvih petnaest minuta imati snage, a da bi zatim mogli početi posustajati, no kad su došli do prve osjetnije prednosti od četiri razlike, nakon pogotka Mamića na proigravanje Cindrića, više je nisu ispuštali. Dapače, u posljednjoj minuti prvog poluvremena bilo je i šest golova prednosti nakon što je Cindrić zabio za 18:12. Hrvatska je u obrani igrala koncentrirano, što se ne može reći i za izabranike Veselina Vujovića koji su u prvih 30 minuta imali osam izgubljenih lopti. Nije im stoga moglo pomoći ni sedam obrana odličnog Zagrebovog vratara Skoka. Ono što smo u polufinalu gledali kontra naših igrača, sad je bilo hrvatski adut – Štrlek je u kontrama trpao suparničku mrežu. Jedino je Stipe Mandalinić opet bio pucački neprecizan, osjm kad je oteo jednu loptu i u kontri zakucao iza leđa Skoka.  Slovenci su, zanimljivo, u prvom poluvremenu igrali bez vrlo talentiranog Blaža Janca, koji je potpisao za prvaka Europe Kielce, a početkom nastavka Vujović ga je aktivirao. Pet golova prednosti bila je lijepa prednost, no pribojavali smo se mogućeg pada zbog umora Babićevih izabranika.  Do umora je i došlo, doduše kasnije nego što smo očekivali, ali kad nas je sustigao potonuli smo doslovno kao kamen.  Duvnjak pada s nogu Izbornik Željko Babić pokušao je dvaput pozivanjem minute odmora zaustaviti slovenske nalete, ali izvan tih minuta odmora nikakav konkretan potez nismo vidjeli da se zaustavi poniranje. Izgubio se izbornik u promjenama, pokušavanjima zabijanja gola sa sedmoricom u napadu, kao da sterilnost od večer ranije nije bila nikakva opomena. Duvnjak je doslovno padao s nogu od umora, na klupi je opet dugo ostao Mamić, a možda je mogao nešto Jotić napraviti da je uveden. No, njega je izbornik očito vodio samo kao slijepog putnika, da nosi vodu suigračima. Četvrto mjesto ne bi bilo neuspjeh da nije to ovako završilo. Najučinkovitiji u našoj reprezentaciji bili su Cindrić sa 7, Štrlek sa 6, a Šebetić sa 5 pogodaka. Kod Slovenaca nabolji su bili Marguč, Cingesar i Bezjak po 4 pogodaka. U nedjeljnom finalu (17.30 sati) igraju Francuska i Norveška. Uskoro opširnije Tijek utakmice: Hrvatska - Slovenija 30:31 (18:13) 60' - Slovenija vodi - 30:31. Nismo uspjeli izjednačiti. 58' - Šebetić zabio - 30:29. 58' - Slovenci su izjednačili. 57' - Slovenci došli samo na jedan razlike - 29:28. Drama u završnici!!! 55' - Zabio Cingeser - 29:27. 54' - Grebenc smanjio na tri razlike. 53' - Janc zabio iz sedmerca - 29:25. 52' - Horvat vraća na pet razlike - 29:24. 52' - Cingesar smanjio prednost. 51' - Cindrić zabio za pet razlike - 28:23 50' - Bezjak smanjio na četiri razlike - 27:23. Dva pogotka Slovenaca u nizu. 48' - Marguč iz sedmerca zabio za Sloveniju. 47' - Novi pogodak Štrleka - 27:21. 47' - Novi pogodak Blagotinšeka - 26:21. 45' - Blagotinšek smanjio našu prednost. 44' - Horvat zabio i vratio na sedam razlike - 26:19. 42' - Cindrić zabio za 25:18. 42' - Grebenc i Bezjak su zabili dva pogotka u nizu za Slovence. 40' - Kontrec zabio za osam razlike - 24:16. 40' - Duvnjak zabio!!! 39' - Grebenc smanjio prednost - 22:16. 39' - Duvnjak je u kontri povećao našu prednost na sedam pogodaka - 22:15 38' - Štrlek zabio treći pogodak u nizu - 21:15 36' - Šebetić zabija, a Stevanović brani. Hrvatska je polovila konce u nastavku. 35' - Musa je dobio dvije minute kazne, a Slovenci griješe u napadu. 34' - Cindrić u individualnoj akciji zabio prvi pogodak za Hrvatsku u nastavku - 19:15. 33' - Zarabec samnjio na tri razlike - 18:15. 31' - Gaber smanjio našu prednost. 31' - Slovenci su krenuli s centra. Hrvatska na poluvremenu vodi protiv Slovenije sa 18:13 Odlično otvaranje i čvrsta obrana donijeli su nam prednost na poluvremenu. Još nas 30 minuta dijeli od 🥉. #CROhandball #CROSLO pic.twitter.com/tmcKW9A4dz 30' - Novi pogodak Cindrića za šest razlike - 18:12. 28' - Cindrić vratio prednost na pet razlike. 28' - Cingesar zabio za Sloveniju. 27' - Novi pogodak Šebetića - 16:11! 26' - Šebetić ponovno zabija za četri pogotka prednosti. 26' - Dolenec smanjio prednost Hrvatske - 14:11. 25' - Horvat dobio dvije minute kazne. 25' - Štrlek s krila zabio za 14:10. 24' - Bezjak s igračem manje smanjio na 13:10. 23' - Slovenija dvije minute igra s igračem manje, isključen je Henigman. 22' - Dalekometni projektil Šebetića za 13:9. 21' - Henigman je smanjio. 21' - Mamić zabio za četiri razlike, Hrvatska vodi 12:8. 19' - Dva pogotka Hrvatske u nizu, Cindrić ponovno vraća na tri razlike - 11:8. 18' - Horvat zabio iz sedmerca za 10:8. 17' - Nakon dvije i pol minute Slovenci su zabili za 9:8. 14' - Duvnjak zabio za 9:6, ali u sljedećem napadu Gaber je smanjio našu prednost. 12' - Stepančić zabio za 8:5 12' - Marguč je smanjio našu prednost. 11' - Horvat je zabio za 7:4 11' - Slovenci su izgubili loptu, a Mandalinić je u solo akciji ponovno zabio za dva razlike. 10' - Kavtičnik smanjio na 5:4. 9' - Ponovno je Štrlek zabio iz kontra-udara, vodimo 5:3. 8' - Štrlek je iz kontre zabio za prvo vodstvo Hrvatske - 4:3. 7' - Nakn dvije Stevanovićeve obrane, Duvnjak je iz kontre ponovno izjednačio - 3:3. 5' - Marguč iz sedmerca za 2:3. 4' - Štrlek iz kontre zabio za izjednačenje. 3' - Gaber je zabio za novo slovensko vodstvo - 1:2. 2' - Cindrić je izjednačio. 2' - Bezjak zabio za vodstvo Slovenaca - 0:1 1' - Duvnjak je dobio dvije minute kazne. 1' - Hrvatska ima prvi napad, Štrlek je promašio zicer. 20.45 - Idemo, Hrvatska! 20.41 - Na redu su himne, pa kreće utakmica za 3. mjesto. 20.37 - Igrači izlaze na teren... Spremni za izlazak na teren. #CROhandball #Handball2017 #CROSLO pic.twitter.com/sRrSHPSsaF 20.23 - Iznenađen sam reakcijom igrača nakon teškog poraza protiv Norvežana. Noć je bila teška i željeli smo da se igrači odmore. Jedino nas muči fizičko stanje. Vjerujem da ćemo dati zadnji atom snage, jer želimo osvojiti broncu. To će igračima biti lijepa nagrada - rekao je Pero Metličić za RTL. T-20. Sve smo bliže borbi za 🥉. #CROhandball #Handball2017 #CROSLO pic.twitter.com/goDzF0H3Vx 20.15 - Babićevi izabranici ponono će imati sjajno podršku s tribina... 🇸🇮 ⚡️ 🇭🇷#SLOCRO#Handball2017 #PhenomenalHandball pic.twitter.com/X0ewe2BWzJ 20.10 - Hrvarski rukometaši zagrijavaju se uuoči utakmice protiv Slovenaca Prvi dio zagrijavanja za borbu za🥉je krenuo. #CROhandball #Handball2017 #CROSLO pic.twitter.com/9ckTqxYFz3 20.05 - Oscar Raluy Lopez  i Angel Sabroso Ramirez sude utakmicu za brončanu medalju. 20.00 - Dobra večer! Na portalu Večernjeg lista pratite utakmicu za treće mjesto: Hrvatska - Slovenija. 