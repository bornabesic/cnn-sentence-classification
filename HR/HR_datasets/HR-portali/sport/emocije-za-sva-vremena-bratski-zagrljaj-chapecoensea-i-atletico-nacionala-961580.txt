Foto: Getty Images / Guliver Image POVIJEST je ispisana u Brazilu. Sjećate se Chapecoensea, kluba čija je gotovo cijela momčad poginula u studenom, uoči finala Copa Americe. U padu zrakoplova poginula je tada 71 osoba iznad Medellina te je preživjelo svega šest ljudi, od toga trojica nogometaša.  U finalu su trebali igrati protiv Atletico Nacionala koji je poslije svega podario naslov prvaka Chapeu, a njihov susret u Superkupu Južne Amerike ostavio je bez teksta ljubitelje nogometa diljem planete.  Chapecoense je krenuo iz početka i doveo je nove igrače, a sinoć je u Recopi dočekao bratski klub. Navijači obiju momčadi zajedno su pjevali na tribinama te proslavljali golove kojima je Chape slavio 2:1. Zabili su Reinaldo 24. iz penala i Luiz Otavio u 74., a za goste je jedini pogodak postigao Macnelly Torres u 59. minuti. I dok su na tribinama dominirale suze, navijače su pozdravili legendarni Zico, izbornik Brazila Tite, ali i preživjeli branič Neto... "Nemojte čekati da zrakoplov padne kako bi nekome poručili da ga volite i zamolite za oprost. Nemojte čekati da zrakoplov padne kako bi nekog zagrlili, poljubili... Pokažite da ljubav uvijek pobeđuje", poručio je 31-godišnji Neto.  Tako su Brazilci slavili u prvom meču, a uzvrat će se igrati 10. travnja u Kolumbiji.