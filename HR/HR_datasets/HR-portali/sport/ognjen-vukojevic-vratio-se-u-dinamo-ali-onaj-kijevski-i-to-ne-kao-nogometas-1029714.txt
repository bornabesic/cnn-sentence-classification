Suradnju je dogovorio s bivšim klubom Dinamom iz Kijeva, ali neće ih predstavljati kao nogometaš već kao... Bivši hrvatski reprezentativac, Ognjen Vukojević, dobio je novi posao. Suradnju je dogovorio s bivšim klubom Dinamom iz Kijeva, ali neće ih predstavljati kao nogometaš već kao menadžer za područje takozvanog Balkana kao i Istočne i Srednje Europe. S tom je informacijom izašao kijevski Dinamo, klub u kojem je Vukojević proveo čak sedam godina. U tom je periodu osvojio prvenstvo 2009. godine, kup 2014. godine i dva superkupa 2009. i 2011. godine. Posljednje dvije sezone igrao je za bečku Austriju, a u njoj je i završio karijeru. Kako njegovo područje rada obuhvaća i Hrvatsku nije isključivo da će Ognjen surađivati sa zagrebačkim Dinamom, također bivšim klubom za kojeg je nastupao u dva navrata.