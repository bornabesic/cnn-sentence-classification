Foto: Getty Images/Guliver Image SAGA o prelasku Davida De Gee u Real traje dulje od legendarnog filma "Beskrajan dan". United bi ga malo prodao pa malo ne bi, Real bi ga malo kupio pa malo ne bi. No, dok se taj posao ne riješi, čelni ljudi novog španjolskog prvaka okrenuli su se drugom engleskom dvorištu, onom londonskom. Kako pišu engleski, ali i španjolski mediji, prva želja Reala ovog ljeta je Eden Hazard (26). Briljantni Belgijac ove sezone je u Chelseajevu titulu ugradio 16 golova i pet asistencija i, iako je rekao da uživa u Chelseaju, nije nemoguće da promijeni sredinu. Real je, pišu Španjolci, Hazarda spreman platiti 120 milijuna eura, što bi bio rekordni iznos za nekog igrača u povijesti. Engleski The Sun piše da su se Hazardovi predstavnici već triput sastajali s Realovim čelnicima te da su pregovori u poodmakloj fazi. Dodatni adut kojeg Real ima je Zinedine Zidane, Hazardov dječački idol i nema sumnje da bi Belgijac kad-tad želio surađivati sa Zizouom.