ZDRAVKO MAMIĆ u srijedu je mirno došao na nastavak suđenja na Županijsku sud u Osijek. Jučer je demonstrativno uz psovke prema zamjeniku ravnateljice USKOK-a napustio zgradu.﻿ Mamić je danas mirno ušao u sudnicu. Sudi mu se zbog sumnje da je s bratom i suradnicima opljačkao Dinamo i utajio porez. Prema prvoj optužnici, riječ je 129 milijuna kuna štete. ﻿ Suđenje je danas nastavljeno iskazom svjedoka, Dragutina Šurbeka, legendarni hrvatski stolnotenisač, koji je posljednjih 14 godina član izvršnog odbora Dinama. Šurbek je rekao da kao član Dinamove vlade nije bio upoznat da je Dinamo davao pozajmice fizičkim i pravni osobama. Nije rekao ništa niti o pravu Dinama na odštetu od transfera Luke Modrića i Dejana Lovrena koji su predmet optužnice. Danas se očekuje i svjedočenje Mirka Barišića, dugogodišnjeg Dinamovog predsjednika. USKOK tereti Zdravka Mamića, Zorana Mamića, bivšeg direktora Dinama i aktualnog direktora HNS-a Damira Vrbanovića te poreznika Milana Pernara za krađu 117 milijuna kuna iz Dinama te utaju oko 12 milijuna kuna poreza.