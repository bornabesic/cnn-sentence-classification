Mirko Alilović bio je junak pobjede Veszprema protiv Vardara (28:26) u finalu SEHA lige jer u posljednjim minutama skupio je nekoliko bravuroznih obrana te potvrdio da su zli jezici u krivu kad ga otpisuju. No njihove riječi ga bole, nakon slavlja se rasplakao pred kamerama. Na pitanje novinara Balkan Handballa o reprezentaciji, Alilović je emotivno reagirao. Suze su krenule, priznao je da mu je teško. – Nije mi lako, ali želio bih zahvaliti publici u Varaždinu kako me je dočekala. Ovo nije moja konačna odluka oko igranja za reprezentaciju. Razlozi mojeg neigranja nisu rukometni. Meni je moja obitelj iznad svega i da se njih napada zbog mene, ne pada mi na pamet. Za reprezentaciju sam uvijek davao sve od sebe i igrao svim srcem – kazao je Mirko Alilović i nastavio: – U Veszpremu branim dobro i, što je najvažnije, branim s osmijehom na licu. Stvarno ne znam što me koči kada branim za Hrvatsku. Uistinu, njegove predstave na Europskom prvenstvu ove godine u siječnju, na kojem je Hrvatska osvojila broncu, nisu bile na razini koja bi zadovoljila njega samoga ili navijače. Upravo zbog toga ga se i mnogo prozivalo, a neki su otišli toliko daleko i vrijeđali ga direktno pred obitelji na društvenim mrežama. Teško je ostati imun na to... >> Veszprem osvojio SEHA ligu, PPD Zagreb treći, Ilić MVP SEHA FINAL4: Mirko Alilović od osmeha do suza posle osvajanja SEHA GAZPROM Lige 