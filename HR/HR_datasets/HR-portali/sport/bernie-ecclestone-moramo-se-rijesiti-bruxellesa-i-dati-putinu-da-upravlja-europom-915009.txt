'Mislim da ljudi nisu svjesni što on zapravo želi uraditi. Želi staviti Rusiju tamo gdje je prije bila, to mu je najvažnija stvar.' Bernie Ecclestone, jedan od najbogatijih Britanaca i prvi čovjek Formule 1, nije baš ljubitelj ideje o Europskoj uniji. Bernie, koji je “težak” 3,2 milijarde dolara, u intervjuu je kazao kako se zalaže za izlazak Velike Britanije iz EU, iako neće izaći na referendum koji će se održati 23. lipnja. Osvrnuo se Bernie i na ruskog predsjednika Vladimira Putina, za kojeg je kazao: “On bi trebao voditi Europu. Moramo se riješiti Bruxellesa, a on mora voditi Europu”, poručio je. Na upit novinara zašto tako voli Putina je kazao: “On uradi ono što obeća, dovrši posao. Mislim da ljudi nisu svjesni što on zapravo želi uraditi. Želi staviti Rusiju tamo gdje je prije bila, to mu je najvažnija stvar”.   