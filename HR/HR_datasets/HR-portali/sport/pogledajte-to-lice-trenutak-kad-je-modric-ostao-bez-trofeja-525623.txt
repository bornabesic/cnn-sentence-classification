Real Madrid proslavio je svoj 33. naslov španjolskog prvaka pobjedom kod Malage 2-0. Luka Modrić je s 'kraljevima' osvojio sve što se osvojiti može - Ligu prvaka, europski i španjolski Superkup, klupski SP, Kup kralja, a sada je u kolekciju dodao i La Ligu. Hrvatski kapetan stoga je naslov u Malagi htio proslaviti na poseban način, ali ostao je šokiran nakon što je saznao da pehar neće moći podići baš tada. Modrić je trčao po travnjaku s Garethom Baleom nakon čega je klupskog službenika upitao gdje je trofej. I on i Bale su ostali šokirani nakon što su dobili povratnu informaciju da trofeja neće biti. Do početka iduće sezone. Velšanin je nakon toga otišao do Ronalda, koji mu je na poseban način objasnio da će trofej dobiti na startu iduće sezone.