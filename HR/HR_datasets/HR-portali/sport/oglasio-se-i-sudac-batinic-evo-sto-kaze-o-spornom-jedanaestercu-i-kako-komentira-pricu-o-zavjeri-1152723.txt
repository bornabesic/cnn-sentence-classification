Sudac Damir Batinić iz Osijeka proteklih je dana jedna od najspominjanijih osoba u Hrvatskoj. Batinić je u nedjelju u Vinkovcima poklonio jedanaesterac Dinamu u 90. minuti za pobjedu nad Cibalijom (2:1) što je podiglo puno prašine u domaćem nogometu. - Svjestan sam da sam pogriješio! Kad sam vidio kako to izgleda na snimci, pa to nije za najstrožu kaznu! Kontakt obrambenog igrača i napadača je postojao, taj isti igrač Žderić se bez pogovora okrenuo. Rekao je i treneru da je kontakt bio. Ali, to nije bilo za kazneni udarac! Nisam budala da ne vidim kako to nisam trebao svirati. Nije svaki kontakt za kazneni udarac. Pogriješio sam - rekao je Batinić za Slobodnu Dalmaciju iako ne smije davati izjave. Batinić kaže da ga je Soudani jednostavno prevario, ali da nema ni govora o tome da je to napravio s predumišljajem. - Znam, čitam reakcije... Nisam budala da ne vidim. Žao mi je Cibalije, općenito, žao mi je sebe. Odsudio sam 90 minuta mogu reći bez greške. Odsudiš devedeset minuta najboljih na svijetu i onda mi se ovo dogodi... Ma kakva priča o zavjeri, nitko mi ništa nije naredio. Kako da vas uvjerim?! Žao mi je... - zaključio je Batinić. >> Zdravku Mamiću povjerovali su samo najnaivniji, u igri su deseci milijuna eura 