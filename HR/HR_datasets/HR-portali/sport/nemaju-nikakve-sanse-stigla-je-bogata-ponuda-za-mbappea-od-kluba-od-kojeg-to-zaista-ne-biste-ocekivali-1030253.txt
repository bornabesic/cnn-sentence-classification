Do sada su na vrata monegaškog kluba kucali mnogi velikani, poput Reala, Cityja, Borussija i spremni su za njega izdvojiti čak 120 milijuna eura. Ne treba previše hvaliti i pojašnjavati tko je i kakav je igrač Kylian Mbappe. Mladi, 18-godišnji, Francuz već je sada obilježen kao ‘novi Thierry Henry’ i tko zna kakve impresivne nadimke i titule mu nosi budućnost, ali jedno je sigurno, te nove epitete dobivat će u nekom drugom klubu. Do sada su na vrata monegaškog kluba kucali mnogi velikani, poput Reala, Cityja, Borussija i spremni su za njega izdvojiti čak 120 milijuna eura. No, u moru tih suludih ponuda ističe se baš ponuda kluba u kojem bi Mbappe mogao dosegnuti istinsku titulu nasljednika Thierryja Henryja. Naime, Arsene Wenger produžio je ugovor s Arsenalom nakon što je njegova momčad ove sezone doživjela debakl na svim razinama. No, Wenger je lukavac koji već godinama nosi zaradu klubu relativno visokim plasmanom u ligi koji nosi zaradu od sponzora, TV prava i marketinga, a opet nije rastrošan i koristi klupski sustav za ojačavanje momčadi, no ostavimo to za neku drugu temu. Poanta je, dakle, da Wenger i dalje uživa povjernje uprave jer je klub i dalje jedan od najbogatijih na svijetu, ali će sljedeće sezone morati nešto uložiti u pojačanja i vratiti se u prva četiri kluba Premiershipa kako god znaju. E sada, Wenger ako već troši onda troši kvalitetno, uglavnom. Doveo je u proteklim sezonama Ozila i Sancheza i obojica su opravdala ulaganje, a sada se Wenger ponovo odlučio odreći velikog dijela budžeta kako bi dovao mladog Mbappea. Ugledni francuski list L’Equipe objavio je ekskluzivnu vijest da je u Monaco stigla ponuda iz Arsenala za Mbappea u visini od sto milijuna eura. Istina, manjka im onih 20 milijuna koji su nudili City, Borussija i Real, ali za sada se niti jedan od tih klubova nije javio s konkretnom službenom ponudom, osim Arsenala. Ipak, problem bi mogao nastati kod samog igrača koji je ranije izrazio želju igrati za Real, drugih prepreka nema. Plaću mu mogu dati jednako dobru, minutaža mu je osigurana, igrat će u najjačoj ligi svijeta, ali Wenger mu opet ne može garantirati Ligu prvaka, ali može mu garantirati da će se oko njega graditi momčad, što pak ne bi bio slučaju u Cityju i Realu. Ipak, kada krenu licitacije i rasipnici se krenu razbacivati novcem, nekako sumnjamo da će Arsenal imati ikakve šanse.