Osvojio je brončanu medalju na Europskom prvenstvu 1994. godine i Svjetskom prvenstvu 1996. godine, te ono čuveno zlato na Olimpijskim igrama 1996. godine u Atlanti. Hrvatska rukometna reprezentacija, odnosno, izbornik Lino Červar, uskoro bi trebao imenovati svojeg pomoćnika. Dubrovački mediji tvrde kako je Červar za svog pomoćnika odabrao Zlatka Saračevića. O tome je navodno već obaviješten i njegov klub RK Dubrovnik. Saračević je bio pomoćnik srpskom strategu Veselinu Vujoviću dok je ovaj vodio Zagreb i često je isticao kako bi povratak Červara na klupu reprezentacije bilo najbolje rješenje. Ipak, iz Hrvatskog rukometnog saveza za sada nema službene potvrde, ali očekuje se kako bi Saračević već od 1. svibnja trebao preći na novu funkciju. Podsjetimo, Saračević je igrao za Hrvatsku od 1992. do 2000. godine, a osvojio je brončanu medalju na Europskom prvenstvu 1994. godine i Svjetskom prvenstvu 1996. godine, te ono čuveno zlato na Olimpijskim igrama 1996. godine u Atlanti. 