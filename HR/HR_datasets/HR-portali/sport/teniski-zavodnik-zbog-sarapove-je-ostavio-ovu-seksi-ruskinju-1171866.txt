Tri je godine teniska romansa Bugarina i pet godina starije Marije Šarapove bila omiljena tema žutog tiska, ali kada se činilo da će veza zvjezdanog para završiti brakom, neočekivano je puklo. Nagađalo se da je jedan od razloga bio i taj što je Dimitrov završio u hotelskoj sobi Playboyeve zečice Nikolete Lozanove. Status najvećeg teniskog plejboja nastavio je graditi osvajanjem pop-zvijezde Nicole Scherzinger, a sada je zatvorio krug. Stara vatra između njega i Šarapove opet se zapalila.