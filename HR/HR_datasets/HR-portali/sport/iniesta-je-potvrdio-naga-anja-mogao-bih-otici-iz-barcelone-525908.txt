U utorak smo pisali o velikom transferu Juventusa, koji bi Barceloni mogao oteti plemenitog veznjaka Andresa Iniestu. >> Tko ga može zaustaviti?! Juve krenuo u misiju Andres Iniesta Iniesta je danas dodatno potpirio maštu 'bianconerima', a zagorčao život svim pristalicama Barcelone. - Uvijek postoji mogućnost da neću završiti karijeru u 'blaugrani' - rekao je Iniesta. - Ne kažem ništa o mogućem produženju novog ugovora. Samo da moram dobro procijeniti situaciju na bazi svojih izvedbi ove sezone. Jednom kada to analiziram, e onda ću odlučiti što dalje - završio je kapetan Barcelone. Veznjaku istječe ugovor iduće sezone i Barceloni je krajnje vrijeme za novi ako želi zadržati Iniestu u svojim redovima. Pa ipak, ako do rastanka dođe neće mu stajati na put. Dani Alves već je počeo nagovarati Iniestu na prelazak u Juventus.