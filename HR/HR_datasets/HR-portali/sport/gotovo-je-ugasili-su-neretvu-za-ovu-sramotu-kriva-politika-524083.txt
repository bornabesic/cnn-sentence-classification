U Japanu sam, ali pratim sve. Jako mi je žao što je grad Metković dopustio da nestane jedan od njegovih simbola, rekao nam je Vaha Halilhodžić, koji je sedamdesetih godina odigrao polusezonu u NK Neretvi, u klubu koji je 1995. igrao prvu ligu i u kojem je Darijo Srna napravio prve korake. Svi klubovi 3. HNL Jug dobili su poruku da je NK Neretva prestala postojati nakon. Sve utakmice od 28. kola registrirat će 3-0 za protivnike. Neretvu su izbrisali iz Registra udruga zbog dugova i blokade koja traje 15 godina, - Sedamdesetih sam odigrao polusezonu u Neretvi, tada je to bila druga liga, a sjećam se da je klub imao ambicije i za prvu ligu. Ljudi u Metkoviću jako vole nogomet, sjećam se da je tada stadion stalno bio pun. Atmosfera oko kluba je bila odlična i rado se sjetim tih vremena. Bilo je lijepo biti igrač Neretve tih godina - prisjetio se Vahid Halilhodžić. Neretva je u blokadi od 2002. godine. Klub nije mogao isplatiti vjerovnike, ali je poslovao preko Škole nogometa i HNS-u je uplatio stotine tisuća kuna.  - Pokušali smo deblokirati račun, ali sud u Dubrovniku i birokratske zavrzlame FINE dovele su do toga da su nas izbrisali iz registra sportskih udruga. FINA nije ažurirala podatke i iz redoslijeda naplate isključila vjerovnike koji su naplatili potraživanja kako bi deblokada računa pratila slijed naplate - rekao je predsjednik NK Neretve Goran Komazin Meka. Stižu lokalni izbori, ali za NK Neretvu sve je manje nade. Izbrisana iz udruga, izbrisani su joj i rezultati... - Neretva ne postoji. Nitko o stanju u klubu, posebno veliki borci za isušivanje nogometne močvare u Hrvatskoj poput zamjenika gradonačelnice, Nikole Grmoje nisu obavijestili javnost o tome - rekao je Dalibor Milan, kandidat HDZ-a za mjesto gradonačelnika u Metkoviću. - Ima u klubu Mostovaca, HDZ-ovaca, ljudi različitih opcija. Razum bi trebao prevladati s obzirom na nogometni značaj Neretve - dodaje Goran Komazin, povjerenik Mosta za Metković. Umjesto da se prime posla za koji su ionako preplaćeni, političari prebacuju lopticu s jedne na drugu stranu, a NK Neretva se gasi dvije godine prije proslave 100. rođendana. Sramota, i za Metković i za Hrvatsku. - Sport, za razliku od politike, spaja, ne bi trebao razdvajati, a vidim da je za ovu situaciju s Neretvom očito kriva politika. Čuo sam da je situacija loša, ali ipak se nadam da još nije kasno i kako se može nešto napraviti da se sačuva klub u kojem su igrali mnogi velikani - kaže nam Halilhodžić. I nogometaši Neretvanca su uz Neretvu više nego što bilo tko drugi misli. Volimo Clasico i živimo za Clasico. Bez Neretve, Neretvanac nije isti. Držite se ljudi, poruka je koja je Neretvi stigla iz redova najvećih rivala. Utakmice Neretve i Neretvanca više su od nogometa. To je južnohrvatski Clasico, a igrači pobjede često slave od subote do subote. Podrška Neretvi stigla je i iz Južne Koreje. Metkovčanin Marin Oršulić, Dario Vidosic i tri reprezentativca Koreje drže fige da klub izdrži u ovim teškim trenucima, a podrška stiže i iz Cibalije, Mostara, Ukrajine, Vrapča... NK Neretvu osnovali su 1919. godina, a klub se zvao Narona. No nakon Drugog svjetskog rata, prema državnoj odredbi da klubovi ne smiju nositi strana imena, 9. studenog 1945. godine klub mijenja ime u NK Neretva. Prvi predsjednici kluba bili su Ante Medović i dr. Vukašin Vučković. Neretva je u prvoj sezoni Hrvatske nogometne lige 1992. godine igrala u drugoj ligi. Osvojila ju je u sljedećoj sezoni i 1995. godine ušla je Prvu HNL. Nakon ispadanja sljedeće dvije sezone igra u 1 B HNL, a u sezoni 1997./1998. natječe se u Drugoj HNL Jug. Sljedeće sezone ispadaju u 3. HNL Jug. Klub prati navijačka skupina 'Blue White Killers' (BWK). Osnovala ju je skupina navijačkih entuzijasta iz Metkovića 1988. godine. Najveći derbi je protiv NK Neretvanca, rivala iz susjednog grada Opuzena. Neretva igra na stadionu 'Iza Vage' u središtu Metkovića u Sportskoj ulici. Klub je igralište dobio na korištenje 1946. godine, ima istočnu i zapadnu tribinu, a može primiti 2000 navijača. Stadion NK Neretve 2008. godine dobio je nove stolice za zapadnoj tribini. Iste godine iza te tribine osvanulo je novo igralište s umjetnom travom što je bio poklon Darija Srne matičnom klubu. Osim Srne, u klubu su igrala velika imena poput Nikice Jelavića, Miše Krstičevića, Vahida Halilhodžića, Igora Štimca...   