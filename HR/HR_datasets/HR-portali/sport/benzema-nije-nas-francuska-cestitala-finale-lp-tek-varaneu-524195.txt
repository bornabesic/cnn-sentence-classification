Karim Benzema je ponovno uzrokovao buru u Francuskoj, ovoga puta ni kriv ni dužan! Nakon plasmana Real Madrida u finale Lige prvaka, službeni Twitter profil francuske reprezentacije je čestitao Raphaelu Varaneu, ali ne i njegovom suigraču u kraljevskom klubu Karimu Benzemi! Podsjetimo, odnosi između Francuskog saveza i Benzeme su napeti otkako je napadač sudjelovao u skandalu ucjenjivana Mathieua Valbuene snimkom seksa. Zbog toga je ostao bez Eura, ali i bez poziva na bilo koju utakmicu reprezentacije protekle sezone! I dok su navijači očigledno sve oprostili Benzemi, u Savezu ne popuštaju, a čak nisu uspjeli smisliti ni dobro objašnjenje zbog kojega su 'zaboravili' Benzemu. .@raphaelvarane et le Real Madrid ont éliminé l'Atlético et joueront à nouveau une Finale de la Ligue des Champions! 👏👏 #FiersdetreBleus pic.twitter.com/u2aPk3KHKJ - Raphael Varane i Real Madrid su izbacili Atletico Madrid i igrat će ponovno u finalu Lige prvaka - glasila je objava na Twitteru, a odmah su uslijedili komentari, mnoge je navijače zanimalo zbog čega nisu čestitali i Benzemi. - Pozdrav! Donosimo vijesti samo o igračima koji su igrali za Francusku u posljednjih godinu dana," stigao je odgovor sa službenog profila, ali on nije zadovoljio navijače koji su pronašli čestitku Alexandreu Lacazetteu i Lyonu iz ožujka pa su se zapitali: "Licemjeri, podsjetite me kada je posljednji put Lacazette pozvan u reprezentaciju? .@raphaelvarane et le Real Madrid ont éliminé l'Atlético et joueront à nouveau une Finale de la Ligue des Champions! 👏👏 #FiersdetreBleus pic.twitter.com/u2aPk3KHKJ Nama nije bilo teško provjeriti - napadač Lyona je posljednji poziv zaradio 11. listopada 2015. godine, a odigrao je tada 17 minuta protiv Danske. S druge strane, Benzema je do incidenta bio neizostavan član reprezentacije, a posljednju utakmicu je odigrao 8. listopada iste godine protiv Armenije, nakon toga je imao problema s ozljedama, a onda je stigao Valbuena... 