Diego Simeone trebao bi u milanskom Interu imati plaću od šest milijuna eura godišnje, a talijanski prvoligaš spremio mu je trogodišnji ugovor, doznaje Goal. Predstavnici milanskog Intera dogovorili su službeni sastanak s trenerom Atletica Madrida Diegom Simeoneom na kojem će mu iznijeti svoju službenu ponudu za preuzimanjem talijanskog velikana. Taj će se sastanak održati poslije uzvratne utakmice polufinala Lige prvaka dvaju madridskih klubova... Inter svim silama želi pronaći pravo rješenje za svoju klupu, a Simeoneu su spremni ponuditi trogodišnji ugovor i šest milijuna eura godišnje plaće. Diego Simeone bi se tako vratio u talijanski nogomet gdje je već boravio na klupi Catanije, a u Inter bi stigao odmah po završetku ove sezone. Pa bi vodio "glavnu riječ" tijekom ljetnog prijelaznog roka. Sadašnji ugovor na Vicente Calderonu istječe mu 2018. godine, a Simeone je u nekoliko navrata poručio kako sa sadašnjom momčadi želi odraditi još jednu sezonu u kojoj se Atletico Madrid seli na novi stadion. No, Goal doznaje kako bi Simeone u slučaju osvajanja Lige prvaka ove sezone mogao svoj posao u Madridu smatrati završenim, te se osjećati spremnim za promjenu sredine. Diego Simeone nikada nije krio želju postati trener milanskog Intera, kluba za koji je nastupao od 1997. do 1999. godine. Argentinski stručnjak u odličnim je odnosima s potpredsjednikom Intera Javierom Zanettijem koji je ključna figura u cijeloj priči, te koji svim silama pokušava nagovoriti Simeonea na dolazak u Inter... Prošloga ljeta Inter je kupila kineska korporacija Suning Holdings Group koja je spreman ovoga ljeta uložiti velik novac u redizajn svoje momčadi. A među prvima bi na San Siro trebao stići grčki branič, te član Rome Kostas Manolas. U Inter bi se mogla vratiti još jedna klupska legenda Gabriele Oriali koji bi trebao postati "team-menadžer" nerazzurra. Gabriele Oriali tako bi bio na liniji između momčadi, uprave kluba i medija. 