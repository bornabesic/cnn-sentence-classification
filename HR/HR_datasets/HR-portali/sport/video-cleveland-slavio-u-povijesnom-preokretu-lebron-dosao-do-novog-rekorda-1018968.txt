Cleveland je do povijesnog preokreta u doigravanjima doveo LeBron James koji je upisao 41 poen, 13 skokova i 12 asistencija. Košarkaši Clevelanda napravili su ogroman podvig nadoknadivši 26 koševa zaostatka s kraja velikog predaha i na gostovanju kod Indiane na kraju su slavili s 119:114. Time su stigli do ukupnog vodstva u seriji prvog kruga doigravanja i sada imaju prednost od 3:0. Cleveland je do povijesnog preokreta u doigravanjima doveo LeBron James koji je upisao 41 poen, 13 skokova i 12 asistencija. Cavaliers je na velikom predahu gubio sa 74:49, a do kraja utakmice košarkaši Clevelanda upisali su 70 poena. Osim Jamesa koji je dominirao, četvorica košarkaša klivlandske momčadi upisala su 13 poena. Bili su to Kevin Love, J. R. Smith, Kyrie Irving i Channing Frye. Kod Indiane najbolji je bio Paul George koji je upisao 36 poena, 15 skokova i devet asistencija. Napomenimo kako je James postao jedini košarkaš nakon Oscara Robertsona s više od jednog ‘triple-doublea’ s 40 ili više poena u doigravanju. Milwaukee je pred svojim navijačima nadigrao Raptors s uvjerljivih 104:77 i tako je poveo u seriji s 2:1 Najboji u redovima Milwaukeeja bili su Khris Middleton s 20 poena i sedam asistencija te Giannis Antetokounmpo s 19 poena, osam skokova i četiri asistencije. Kod Toronta najbolji su bili Kyle Lowry i Delon Wright s mizernih 13 poena svaki. Memphis je na domaćem parketu pobijedio San Antonio sa 105:94 i sada su smanjili zaostatak na 2:1. Kod pobjedničke momčadi najbolji je bio Mike Conley s 24 poena i osam asistencija, a dobri su bili i Zach Randolph i Marc Gasol s 21 poenom. Kod San Antonija najbolji je bio Kawhi Leonard s 18 poena, a nešto slabiji bio je LaMarcus Aldridge sa 16 koševa i 11 asistencija. 