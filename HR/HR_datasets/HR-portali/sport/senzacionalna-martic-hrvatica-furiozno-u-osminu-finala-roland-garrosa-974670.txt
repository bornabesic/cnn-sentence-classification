Foto: Getty Images / Guliver Image HRVATSKA tenisačica Petra Martić plasirala se u osminu finala drugog grand slam turnira sezone Roland Garrosa nakon što je danas sa 6-1, 6-1 za samo 49 minuta vladala Latvijku Anastasiju Sevastovu, 19. tenisačicu svijeta.    Martić, koja je 290. na WTA ljestvici i kojoj je ovo drugi put u karijeri da je stigla do osmine finala Roland Garrosa, nije imala većih problema sa Sevastovom. Hrvatska je tenisačica u prvom setu dobila prva četiri gema, Sevatsova osvaja gem tek za 4-1. Latvijka u cijelom meču nije imala ni jednu break priliku, bila je puno lošija na prvom i drugom servisu, dok je Martić suparnici uzela servis pet puta, imala je realizaciju poena na prvom servisu 83 posto, a na drugom 50 posto i ukupno je osvojila 56 poena. U osmini finala Martić će igrati protiv bolje iz ogleda između šeste tenisačice svijeta Ukrajinke Eline Svitoline i Poljakinje Magde Linnette (WTA-94.)