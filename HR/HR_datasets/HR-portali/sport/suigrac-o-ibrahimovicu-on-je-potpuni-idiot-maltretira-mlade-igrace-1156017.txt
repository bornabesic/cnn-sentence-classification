Zlatanu Ibrahimoviću mnogi se dive zbog njegova genijalnog nogometnog umijeća, no mnogo je i onih koji ga preziru zbog kontroverznog i nerijetko neprimjerenog ponašanja.  Jedan od onih kojima Ibrakadabra sigurno nije drag jest i njegov bivši suigrač iz švedske reprezentacije – Anders Svensson. On je igrač s više od sto nastupa za Southampton u Premier ligi, dok je za Švedsku upisao rekordnih 139 utakmica i postigao 19 pogodaka. S reprezentacijom je sudjelovao na tri europska i dva svjetska prvenstva. Prisjetio se dana kad je dijelio svlačionicu s Ibrahimovićem kazavši sljedeće: – Jednog je dana najbolji na svijetu, a drugi potpuni idiot, a ja takvo ponašanje ne odobravam. Znao je maltretirati mlađe igrače i izazivati ih i onda vidjeti dokle sve to može ići i kako će mu odgovoriti. Nas starije uglavnom nije dirao – ispričao je Svensson. >>Za više sporta posjetite našu Facebook stranicu Večernji list - Sport >>Ibrahimović: Ja sam kao neka životinja, moje tijelo nije normalno! 