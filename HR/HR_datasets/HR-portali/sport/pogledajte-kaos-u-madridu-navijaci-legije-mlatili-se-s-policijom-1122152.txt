Madridski Real jučer je na Santiago Bernabeuu dočekao poljsku legiju u trećem kolu Lige prvaka i pobijedio s 5:1. No, taj susret više će se pamtiti po nemilim scenama ispred stadiona i kaosu kojeg su izazvali navijači Legije. U Madrid je, naime, stigla skupina koja se zove "Legia ultras", jedna od najratobornijih i najsnažnijih skupina u Europi u ovom trenutku. Oni su se ispred stadiona potukli s policijom, šake se nisu štedjele pa su snage sigurnosti u jednom trenutku čak i bacile suzavac kako stvar ne bi izmakla kontroli. Na kraju je stigla i policija na konjima, napravljena je blokada ispred stadiona pa se i situacija malo smirila. Međutim, uspjeli su uhititi tek nekoliko gostujućih huligana.       