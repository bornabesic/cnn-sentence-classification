Dirljiva gesta crnogorskog dvojca dogodila se na 17. splitskom polumaratonu na kojem je pobjedu odnio Joel Maina Mwangi.  Naime, poznati splitski arhitekt Neno Kezić 500 metara prije kraja vidno je izgubio snagu te nije mogao stajati na nogama. Vidjevši da mu je pozlilo, Crnogorci Aleksandar Popović i Nikola Vujačić, bez imalo razmišljanja odlučili su pomoći Splićaninu te ga držeći za sebe odnijeli do cilja.  Zaslužili su poseban aplauz kojeg su i dobili na samom cilju od Splićana i njihovih gostiju, s obzirom da su odlučili pomoći potpunom neznancu bez obzira na ganjanje što boljeg vremena u utrci.  - Divan je osjećaj pomagati - rekao je na kraju polumaratona Popović.  Uvjerite se i sami u jednostavnu, ali lijepu gestu.    