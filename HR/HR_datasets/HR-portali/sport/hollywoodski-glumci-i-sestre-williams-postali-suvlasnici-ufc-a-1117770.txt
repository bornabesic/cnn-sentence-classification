Poslovni dnevnik Wall Street Journal objavio je da su 23 slavne osobe postali suvlasnici UFC-a, najveće svjetske promocije MMA borbi, pa tako i hollywoodski glumci Ben Affleck, Mark Wahlberg i Sylvester Stallone, zvijezde američkog nogometa Tom Brady i Cam Newton, tenisačice Marija Šarapova i sestre Williams... Od kuda odjednom toliko zanimanje slavnih za dionice UFC? Odgovor leži u tome što je kompanija WME-IMG koja je kupila UFC za četiri milijarde USD zapravo menadžerska agencija koja skrbi za karijere gore spomenutih i svim je svojim klijentima ponudila mogućnost da budu mali dioničari UFC-a. Riječ je o simboličnih svotama, ali dobro zvuči.