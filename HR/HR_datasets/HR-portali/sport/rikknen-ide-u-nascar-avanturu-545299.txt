Foto: cupscene.com BIVŠI svjetski F1 prvak Kimi Räikkönen (31) potpisao je ugovor s Kyle Busch Motorsportsom (KBM), momčadi koja se natječe u NASCAR seriji.  Vijest je službeno potvrđena iz KBM-a, iako zasad nikakvi detalji ugovora, duljina trajanja i financijski uvjeti, nisu poznati. Otkako je zaključio F1 karijeru, Ferrarijev prvak iz 2007. godine, dio je Citroenovog rally teama u svjetskom prvenstvu.   "Kyle je jedan od najboljih u NASCAR-u i činjenica da ću moći učiti od njega bit će velika vrijednost u mom procesu prilagodbe na novi oblik utrkivanja. Kyle je okupio iskusnu momčad koja gradi brze trkaće kamione", rekao je Räikkönen, svjetski F1 prvak iz 2007. godine, koji će za početak nastupati u utrkama kamiona, a postepeno bi se potom trebao prebaciti za volan trkaćih automobila.  Očekuje se da bi "ledeni" Finac mogao debitirati u NASCAR-u već 20. svibnja na Charlotte Motor Speedwayu.