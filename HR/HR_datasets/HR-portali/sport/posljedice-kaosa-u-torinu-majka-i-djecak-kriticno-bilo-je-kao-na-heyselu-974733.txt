Foto: Hina MAJKA i njezin četverogodišnji sin i dalje su kritično nakon stampeda navijača Juventusa na torinskom trgu San Carlo. Nogometaši Real Madrida postali su prva momčad u povijesti koja je obranila naslov Lige prvaka nakon što su u finalnom dvoboju u Cardiffu pobijedili torinski Juventus s 4:1.  Stampedo je nastao na gradskom trgu u Torinu na kojem je oko 30 tisuća ljudi pratilo finale Lige prvaka između Juventusa i Real Madrida u Cardiffu.  Do metaža je došlo kada je navodno, jedan od mladića zapalio petardu i počeo vikati: “Bomba, bomba". Nastao je stampedo, a ljudi su u panici počeli gaziti jedni po drugima. Ozlijeđeno 1527 osoba  U stampedu je ozlijeđeno službeno 1,527 osoba, srećom većina lakše. Peto osoba je teže stradalo, a najgore su pošli 39-godišnja žena i njezin sin koji su i dalje kritično. Oboje imaju teške ozljede glave i prsa.  "Oboje se nalaze u komi, s teškim ozljedama glave," poručili su iz bolnice.   Tužiteljstvo u Torinu odmah je pokrenulo istragu kako bi se utvrdilo što se dogodilo. "Stampedo me podigao kao tsunami" "Nije to bila bomba, ali kao da jest. Bio je to kaos. Bili smo pregaženi, bilo je djece koja su izgubila kontakt s roditeljima", rekao je jedan navijač za La Stampu.   Drugi je dodao: "U šoku sam. Bilo je kao na Heyselu. Bio sam tamo. Bilo je kao Heysel".   "Pao sam, 50 ljudi je prešlo preko mene. Ne znam kako sam uspio to izbjeći. Podigli su me s poda kao tsunami. Bilo je stravično", ispričao je još jedan svjedok.   Pirotehnika je bila zabranjena na tom okupljanju pa se svi pitaju kako se mogao dogoditi takav incident s toliko ozlijeđenih.   "Svima su oduzimali bočice s vodom, a ljudi su prodavali pive na trgu. Bilo je toliko razbijenog stakla. Ljudi su padali i razrezali se. I ja sam pao, a ljudi su prešli preko mene", dodala je još jedna žrtva ružnih scena iz Torina.   Ljudi su u panici ostavljali automobile, torbe, cipele i tenisice, trg je nekoliko sati bio pun izgubljenih stvari, a do jutra su gradske službe ispirale krv s pločnika i zidova.