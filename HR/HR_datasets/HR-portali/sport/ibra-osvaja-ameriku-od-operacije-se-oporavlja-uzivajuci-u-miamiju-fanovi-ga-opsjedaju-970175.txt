Foto: Instagram ZLATAN IBRAHIMOVIĆ uživao je u sjajnoj prvoj sezoni u Manchester Unitedu koji je 35-godišnji veteran predvodio s 28 golova, ali sve je pokvarila teška ozljeda križnih ligamenata koju je doživio na utakmici protiv Anderlechta u četvrtfinalu Europske lige. Bez moćnog strijelca Ibre, United se muči. Ali sudeći po fotografijama s Floride, Zlatan za to vrijeme uživa. Koljeno mu je operirao specijalist Freddie Fu u Sveučilišnoj bolnici u Pittsburghu. Zahvat je prošao dobro, ali Ibra se od operacije ne oporavlja u tmurnoj Pennsylvaniji, nego se spustio niže na Istočnu obalu, odnosno u najomiljenije odmorište boležljivih, ali i provoda željnih Amera, Miami. Odsjeo je u hotelu u South Beachu, a na fotografijama ga se može vidjeti bez gipsa, kako zavaljen uz bazen uživa u suncu i osvježavajućim pićima. Očito je da mu je operirano koljeno natečeno, ali to je normalno nakon operacije. Ugovor s Unitedom istječe mu za mjesec dana, a s obzirom na to da se njegov oporavak očekuje tek krajem jeseni i da je u godinama, vjerojatno je odigrao zadnju utakmicu za Manchester, ali dok uživa na suncu u Americi ne izgleda ni najmanje zabrinut zbog toga. Uostalom, prije mjesec dana je uz fotografiju ozlijeđene noge napisao: "Popravljen, spreman i jak. Još jednom, hvala vam na podršci. Uskoro ćemo uživati u mojim igrama." Nasmijan i očito dobre volje, u Americi se fotografira se s brojnim obožavateljima koji ga prepoznaju na hotelskom bazenu ili u teretani. Fanovi se fotografijama s Ibrom koji je očito zvijezda i u zemlji gdje nogomet nije toliko popularan, hvale na Instagramu: