BUNDESLIGA je dobila prvu sutkinju u povijesti natjecanja. Objavljeno je kako će utakmice sljedeće sezone suditi Bibiana Steinhaus, koja je dosad sudila u drugoj ligi. "Nevjerica, radost, sreća, olakšanje i uzbuđenje. Eto, to sve osjećam u ovom trenutku. O ovome sam sanjala cijeli život", rekla je 38-godišnja sutkinja.  Riječ je o policajki iz Hannovera koja je posljednjih šest sezona sudila u drugoj ligi, a 2012. godine je sudila finalnu utakmicu ženskog nogometnog turnira na Olimpijskim igrama.   Zanimljivo, u vezi je s Howardom Webbom, umirovljenim engleskim sucem. Webb je zbog Bibiane napustio suprugu i troje djece te se preselio u Njemačku. I Howard i Bibiana su po dva puta bili izabrani za najbolje suce svijeta. Nedavno se sutkinja proslavila asistencijom tijekom utakmice druge njemačke lige.