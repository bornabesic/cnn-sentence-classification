U 33. kolu engleske lige Bilićev West Ham igrao je kod posljednjeg Sunderlanda neodlučeno - 2:2. Čekićari su pobjedu ispustili u 90. minuti, a kraj utakmice i s igračem manje. Sudac Marriner je utakmicu produžio 11 minuta, a petoj je Samuel Byram dobio drugi žuti, odnosno crveni karton.  West Ham je poveo u 5. minuti, a strijelac je bio Ayewa. Sunderland se vratio u 26. minuti pogotkom Khazrija koji je Randolphu zabio izravno iz kuta. Do novog vodstva West Ham je stigao u 47. minuti kada se u gužvi nakon udarca iz kuta najbolje snašao Collins i glavom pogodio za 2:1. Borini je u 90. minuti zabio za izjednačenje. Everton koji je kod kuće pobijedio Burnley s 3:1. Strijelci za domaćina bili su Jagielka (49.), Lukaku (74.), te Mee koji je u 71. minuti zabio autogol, dok je za goste zabio Vokes (52.). Stoke je nadigrao Hull također s 3:1, a pogotke su zabili Arnautović (6.), Crouch (66.) i Shaqiri (80.). Strijelac za Hull bio je Maguire (51.). Leicester je kod Crystal Palacea vodio sa 2:0, ali se na kraju morao zadovoljiti samo bodom (2:2). Huth u 6. i Vardy u 52. donijeli su vodstvo liscima, no Cabaye (54.) i Benteke (70.) spašavaju bod domaćinu. Ostali rezultati: Tottenham - Bournemouth 4:0, Watford - Swansea 1:0. 