Nakon meča objasnio je zašto je zapravo Kličko moralni pobjednik, iako je Joshua uvjerljivo osvojio naslov tehničkim nokautom. Najbolji hrvatski boksač i brončani olimpijac, Filip Hrgović, koji je nedavno prešao u profesionalce, sudjelovao je u pripremama Vladimira Klička dok se ovaj spremao za borbu s Joshuom. Kličko je poražen, a Hrgović je uoči borbe ipak dao prednost britanskom borcu. Ipak, nakon meča objasnio je zašto je zapravo Kličko moralni pobjednik, iako je Joshua uvjerljivo osvojio naslov tehničkim nokautom. “Sinoć smo zasigurno gledali jedan od najboljih mečeva u povjesti teške kategorije u svim aspektima “plemenite vještine”. Dvije različite boksačke škole, dvije različite generacije…Kakav festival boksa. “Kraljevska kategorija” se napokon vraća tamo gdje joj je i mjesto- na najvišu svjetsku pozornicu. Svaka čast i kapa do poda novom-starom prvaku Anthony Joshui, pokazao je sve odlike pravog šampiona i boks je dobio novu, briljantnu mega zvijezdu s kojom ima zagarntiranu svijetlu budućnost. Bez obzira na ishod,za mene je u ovom meču Vladimir Kličko moralni pobjednik. Od prve do zadnje sekunde meča bio sam fasciniran odlučnošću i željom da se u 41. godini vrati na krov svijeta protiv strašno opasnog protivnika. Fenomenalno se prilagodio taktički, cijeli meč je vodio borbu i radio baš ono što treba. Jako sam ponosan što sam bar na neki način bio dijelić ovog povijesnog spektakla i meča o kojem ce se još dugo pričati. Atmosfera u teškoj kategoriji zagrijala se do maksimuma. Veselim se prelasku u profesionalce i obećavam vam da će se i mene puno toga pitati”, poručio je Hrgović. 