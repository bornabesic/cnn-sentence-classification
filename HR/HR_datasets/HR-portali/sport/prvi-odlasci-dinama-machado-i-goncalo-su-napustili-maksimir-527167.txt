Dinamo je i službeno započeo ljetni prijelazni rok. Prvi igrači koji su nakon nesretne sezone napustili Dinamo su - Goncalo i Machado. Obojici Portugalaca ovoga ljeta isticao je ugovor s Dinamom, no sve je riješeno i prije 31. lipnja. Paulo Machado danas je raskinuo ugovor s modrima (kako bi što prije mogao pronaći novi klub), tako postao - slobodan igrač. Portugalski veznjak odigrao je u Varaždinu posljednju utakmicu za Dinamo, a suigrači su mu nakon dvoboja uručili pokal na kojem je pisalo "Mr. Postivo". Paulo Machado bio je omiljen u svlačionici Dinama, iako ove sezone nije imao važnu ulogu u modroj momčadi... Goncalo zbog teške ozljede koljena nije upisao niti jedan nastup ove sezone, no sada je postao član novog portugalskog prvoligaša Avesa. Portugalski univerzalac je imao veliku minutažu kod Zorana Mamića koji ga je rotirao na stoperskoj poziciji, ali i zadnjem veznom, no nikada se nije pokazao pravim igračem za modre... Goncalo je danas potpisao trogodišnji ugovor s Avesom, a Maksimir napušta po isteku ugovora. Portugalca već više od mjesec dana nije bilo u klubu, Goncalo je bio u aktivnoj potrazi za novom destinacijom. I sada se vratio u domovinu. Goncalo je u dresu Dinama skupio 40 službenih nastupa, a sada postao prvi igrač koji je ovoga ljeta napustio modre odaje...