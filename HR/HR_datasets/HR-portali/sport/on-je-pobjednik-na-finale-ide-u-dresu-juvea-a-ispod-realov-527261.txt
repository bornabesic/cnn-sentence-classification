Postoji nekoliko mogućih objašenjenja, ali niti jedno nam ne zvuči previše smisleno. Navijači Juventusa i Reala od jutra stižu u Cardiff gdje će Juventus pokušati postati prva talijanska momčad nakon Intera s 'tripletom' (prvenstvo, kup i Liga prvaka), a Real obraniti naslov što u ovom natjecanju još niti jednom klubu nije uspjelo. E sad, kako god završilo večeras, navijač s naslovne fotografije ne bi trebao biti previše tužan. On je pobjednik. Na utakmicu stiže u Juventusovom dresu s brojem osam koji nosi Claudio Marchisio, a ispod njega ima Ramosovu 'četvorku'.  Stadion u Cardiffu prima 75.000 navijača i odavno je rasprodan. Ako imate 20.000 kuna, možda nabavite kartu. Nakon dva sasta guglanja za ulaznicama, pronašli smo kartu za spomenuti iznos, ali problem je što se autoru oglasa već javilo pedesetak ljudi. Ni 20.000 kuna vam nije dovoljno da dobijete kartu za nogometni šlager sezone.