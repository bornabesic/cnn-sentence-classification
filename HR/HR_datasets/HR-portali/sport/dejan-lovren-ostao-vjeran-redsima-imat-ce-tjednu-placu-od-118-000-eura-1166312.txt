Dejan Lovren potpisao je novi ugovor s Liverpoolom. Nakon višemjesečnih pregovora hrvatski reprezentativac potpisao je za redse do 2021. godine. Lovren bi tjedno navodno trebao zarađivati 118.000 eura. Hrvatski igrač je u Liverpoolu već tri sezone i za to vrijeme je igrao 105 utakmica i zabio četiri pogotka. Trener Jürgen Klopp bio je posebno zadovoljan što je jedan od njegovih glavnih igrača produžio vjernost klubu s Anfielda. - Ovo je poseban dan za mene i moju obitelj - izjavio je Dejan Lovren nakon što je potpisao novi ugovor. - Danas sam najsretniji čovjek na svijetu, to je kao ostvarenje sna. Uvijek mi je bio san ostati dugo u klubu kojeg volim, a to je Liverpool - rekao je Lovren i dodao: - Klub mi vjeruje kao i navijači, a to poštujem! 