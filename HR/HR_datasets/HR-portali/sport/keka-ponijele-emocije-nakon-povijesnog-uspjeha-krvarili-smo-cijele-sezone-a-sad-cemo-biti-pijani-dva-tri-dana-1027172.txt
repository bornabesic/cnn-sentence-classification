Slovenski strateg, Matjaž Kek, jedan je od najzaslužnijih, ako ne i najzaslužniji za to da Rijeku danas svi gledaju kao najjaču momčad lige i za to da se Rijeku danas prvu pita za sve vezano za hrvatski nogomet. Rijeka je ostvarila povijesni uspjeh i okrunila se naslovom prvaka Hrvatske. Slovenski strateg, Matjaž Kek, jedan je od najzaslužnijih, ako ne i najzaslužniji za to da Rijeku danas svi gledaju kao najjaču momčad lige i za to da se Rijeku danas prvu pita za sve vezano za hrvatski nogomet. Jasno je, Kvarner neće spavati danima, neće ni igrači, a neće ni Kek, koji je ovu utakmicu odradio u svojem stilu, trčeći uz aut-liniju, vičući na svoje igrače pa čak i kod rezultata 4:0. Upravo zbog svojeg profesionalnog stila i vrsnog taktičkog znanja naravno, Keka su nakon utakmice dočekali velikim pljeskom, a on se napokon malo opustio. “Dogodilo se čudo, ali i ono se dogodi jednom u životu. Dugo smo ovo čekali, ali nije ovo samo naše prvenstvo, ovo je za sve one kojima je Rijeka u srcu, ovo je za sve generacija igrača Rijeke, za sve generacije stožre i sve koji su patili i vjerovali u ovaj rezultat. Zasluženo smo osvojili prvenstvo, imali smo jakog konkurenta u Dinamu koji nam nije dao disati do samog kraja, ali sve smo mi to istrpjeli, pa smo po kvaliteti i ponašanji zasluženo prvaci. Sve pohvale igračima i hvala svima koji su me trpjeli ovdje, ali hvala i čovjeku koji je sve pokrenuo ovdje. Damire, hvala ti”, kazao je trener Rijeke Matjaž Kek. Kek je konačno odahnuo i najavio je par dana odmora. “Nogomet će se igrati i sutra, ali sada je trenutak za slavlje. Zadovoljan sam i svjestan da smo napravili veliku stvar. O ovoj utakmici neću puno filozofirati, brzo smo je riješili i uživali u nogometu uz naše navijače. Bit će sada dva, tri dana pijanstva, a onda dolazi triježnjenje i nogomet. Znam kako je nekima ovdje teško još od 1999. godine i zbog njih smo dali sve od sebe. Krvarili smo cijele sezone, igrali nogomet i zato smo prvi. Igrali smo i loše i dobro, ali smo igrali nogomet”, veli Kek. Ipak, kod Keka nema opuštanja, zato Rijeka i jest tu gdje jest. Novi trening je već u utorak… “Novi trening je u utorak navečer, a onda kreću pripreme za Kup. Prije toga imamo revijalnu utakmicu u Maksimiru, ali želimo mi i taj Kup. Malo tko je na početku sezone vjerovao da će Rijeka odlučivati o svemu u hrvatskom nogometu, a mi imamo veliku šansu. Sada ćemo svi biti ludi par dana, a onda nogomet ide dalje. Ovo su naši dani ponosa i slave, svima čestitam od srce i danas sam najsretniji čovjek na svijetu”, kazao je Kek.