Predsjednik Vlade RH, Andrej Plenković, u petak će u podne zapaliti plamen Igara i time označiti otvorenje 21. Sportskih igara mladih u Prelogu. Uz njega očekuje se dolazak i ostalih visokih dužnosnika, izaslanika predsjednika Hrvatskog sabora, Darka Horvata, izaslanika predsjednice i gradonačelnika Preloga Ljubomira Kolareka, predsjednika organizacijskog odbora Sportskih igara mladih, Zdravka Marića... Protokol na dan događanja 11:45 Okupljanje gostiju: Predsjednik Vlade RH, Izaslanik predsjednika Sabora, izaslanik Državne tajnice za sport,gradonačelnik Preloga, gradski dužnosnici, visoki uzvanici, partneri SIM, predstavnici SIM, djeca, natjecatelji, predstavnici medija. 12:00 Uvodna riječ moderatora- Robert Kurbaša i Doris Pinčić 12:05 Himna RH 12:08 Nastup mažoretkinja grada Preloga 12:15 Pozdrav djeteta predstavnika sportaša Sportskih igara mladih - Tamara Balent, tenisačica 12:18 Pozdrav dobrodošlice – Zdravko Marić, predsjednik organizacijskog odbora Sportskih igara mladih 12:21 Pozdrav dobrodošlice gradonačelnika Preloga, gospodin Ljubomir Kolarek 12:24 Pozdrav dobrodošlice izaslanika Predsjednika Sabora, gospodin Darko Horvat 12:27 Pozdrav dobrodošlice Predsjednika Vlade RH, gospodin Andrija Plenković 12.30 Moderatori najavljuju dolazak plamena igara koji donosi Branko Zorko, hrvatski Olimpijac u atletici, Stjepan Hunjak biciklist i Martin Slaviček, powerlifting u pratnji djece iz rukometnog kluba Prelog i nogometnog kluba Mladost Komet Prelog 12:32 Branko Zorko, hrvatski Olimpijac u atletici, Stjepan Hunjak biciklist i Martin Slaviček, powerlifting donose plamen na pozornicu 12:35 Predsjednik Vlade RH Gospodin Andrija Plenković pali plamen Igara i proglašava 21. Sportske igre mladih otvorenima. 12:38 Moderator završno zahvaljuje i najavljuje početak sportskih natjecanja 12:40 Izjave i fotografiranje za medije 12.45 Početak sportskih natjecanja 12.45 - Utrka vrtićana na 40 m 13.00 - Natjecanje u graničaru i utrka na 60 metara 14.00 - Kinder turnir u uličnoj košarci 14.00 - Turnir u odbojci na pijesku 19:00 Početak zabavnog programa i dodjela medalja pobjednicima 20.00 Dodjela medalja 20:50 Vatromet 21:00 Koncert Crvene Jabuke Pobjednici u natjecanju graničara i utrci na 60 metara plasirat će se na državnu završnicu u Umagu u srpnju, dok će najbolji iz ostalih sportova sudjelovati na državnoj završnici u Splitu u kolovozu. Sportske igre mladih imaju i međudržavni karakter, tako će se državni pobjednici plasirati na međudržavnu završnicu u kolovozu u Splitu, koja će uključivati male sportaše i iz Bosne i Hercegovine i Srbije. Detaljan raspored svih turnira Sportskih igara mladih možete pronaći na http://www.igremladih.org/bs/takmicenje/raspored-natjecanja gdje će se redovito objavljivati gradovi, datumi i kontakti voditelja. Sve najbolje od Sportskih igara mladih možete pratiti na Facebook stranici “Sportske igre mladih” i Instagramu: @igremladih_hr. Sportske igre mladih započele su 1996. godine u Splitu, sa željom da se svim osnovcima i srednjoškolcima omogući sudjelovanje u organiziranim sportskim natjecanjima i drugim besplatnim aktivnostima tijekom ljeta. Ideja je rasla i natjecanje je postalo najveći amaterski sportski događaj u ovom dijelu Europe. Organizirale su se pod pokroviteljstvom Međunarodnog olimpijskog odbora i Svjetske nogometne federacije, te počasnim pokroviteljstvom predsjednika RH, predsjednika Hrvatskog sabora i predsjednika Vlade RH. Potporu Igrama daju eminentna imena iz sportskog, političkog i gospodarskog života (ambasadori Igara): Sir Dave Richards, predsjednik Premier Lige počasni je predsjednik Sportskih igara mladih, dok su uloge počasnih dopredsjednika povjerene Goranu Ivaniševiću i Slavenu Biliću. Djeci i mladima u svim županijama širom Hrvatske pruža se mogućnost besplatnog sudjelovanja na natjecanjima, a najuspješnijim pojedincima i ekipama osigurano je besplatno mini ljetovanje u sa sudjelovanjem na završnicama u Umagu i Splitu. Izvanredna ideja o sportu i zabavi počela se širiti i na susjedne zemlje. Sportske igre mladih promiču način života čiji su temelji razumijevanje, prijateljstvo, solidarnost i fair-play, alternativu svim mogućim negativnim čimbenicima današnjice koji se na izrazit način reflektiraju na populaciji djece i mladeži. Iz godine u godinu odaziv djece je sve veći, a kvaliteta organizacije je dosegla najvišu razinu. Djeca i mladi od sedam do osamnaest godina pozvana su biti dijelom Sportskih igara mladih,najljepšom sportskom pričom u Hrvatskoj i šire.