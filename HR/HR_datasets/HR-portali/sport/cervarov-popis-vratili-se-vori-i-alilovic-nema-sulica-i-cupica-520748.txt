Izbornik hrvatske rukometne reprezentacije Lino Červar objavio je širi popis od 31 igrača za reprezentativno okupljanje koje je zakazano za početak svibnja. Hrvatski rukometaši okupljaju se 1. svibnja i kreću u Poreč gdje će trenirati do 7. svibnja. Na popis reprezentativaca vratili su se Mirko Alilović i Igor Vori, a nema Ivana Čupića i Renata Sulića o čijem se povratku nagađalo posljednjih tjedana. - Ovo je okvirni prošireni popis kojim smo najavili kandidate za naredno okupljanje u svibnju. Nije konačan jer će se za drugu, a i sve naredne akcije popis mijenjati sukladno kandidatima i našim potrebama da provjerimo sve najbolje što Hrvatska ima ususret nadolazećem Europskom prvenstvu 2018. u Hrvatskoj. Vrata ulaska u nacionalnu vrstu su svima otvorena. Reprezentacija nikad nije bila zatvoreni krug već povlastica najboljima da za Hrvatsku daju najbolje od svojih mogućnosti. Stoga ću zajedno sa svojim stožerom imati vrijeme za provjeru i odluke koje su ključne da Europsko  prvenstvo u Hrvatskoj dočekamo u najboljem izdanju - rekao je Lino nakon objavljenog popisa. Izbornik Červar objavio je širi popis igrača za reprezentativni tjedan u Poreču. #CROhandball #iznadsvihHrvatska Objavu dijeli Hrvatski rukometni savez (@hrs_insta) Tra 18, 2017 u 5:43 PDT Mirko Alilović – HC Telekom Veszprem Ivan Stevanović – RK PPD Zagreb Filip Ivić – HC Vive Tauron Kielce Ivan Pešić – HC Meshkov Brest Manuel Štrlek - HC Vive Tauron Kielce Lovro Mihić – HC Wisla Plock David Mandić – HC Izviđač Ljubuški Valentino Ravnić – RK Umag Zlatko Horvat – RK PPD Zagreb Jerko Matulić – HC Nantes Ivan Vida – RK Dubrava Josip Božić Pavletić – RK Nexe Igor Vori – RK PPD Zagreb Željko Musa – HC Magdeburg Tin Kontrec – RK PPD Zagreb Krešimir Kozina – HC Füchse Berlin Stipe Mandalinić – RK PPD Zagreb Marko Mamić – HC Dunkerque Sandro Obranović – HC Pick Szeged Jakov Gojun - HC Füchse Berlin Josip Šarac - HC Izviđač Ljubuški Alen Blažević – HC MOL Pick Szeged Luka Cindrić – HC Vardar Igor Karačić – HC Vardar Lovro Jotić – RK PPD Zagreb Domagoj Pavlović – RK PPD Zagreb Luka Šebetić – RK PPD Zagreb Luka Stepančić – HC Paris Saint-Germain Marko Kopljar – HC Telekom Veszprem Šime Ivić – HC Wisla Plock Marino Marić – HC MT Melsungen 