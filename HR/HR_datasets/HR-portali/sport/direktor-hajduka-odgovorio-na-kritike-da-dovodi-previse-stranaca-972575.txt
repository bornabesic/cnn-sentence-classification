Foto: Hina  "DOBILI smo stabilnost, to je naš cilj", izjavio je predsjednik Hajduka Ivan Kos nakon produljenja ugovora s trenerom Joanom Carrillom i sportskim direktorom Mariom Brancom.  Hajduk u novu sezonu ulazi bez turbulencija, dodao je Kos i najavio napredak kluba u svim segmentima. "Imamo još poteškoća, ali istina je da imamo i stabilnost. Ključno je i da mediji budu na istom putu zbog stabilnost. Čitam svaki dan što pišete, znam da loše stvari prodaju medije, ali pišite i pozitivnim stvarima koje se događaju", rekao je Branco te zahvalio Krešimiru Gojunu, voditelju omladinske škole i skautu Saši Bjelanoviću. "Ljeto donosi brojna očekivanja u Europskoj ligi. Ove sezone ostali smo za penal kratki, a sada moramo bolje od toga. Moramo biti bolji i u Kupu i prvenstvu", dodao je sportski direktor te se još jednom osvrnuo na kritike da u Hajduk dovodi previše stranih igrača. "Ne dovodim strance jer sam ja stranac. Ako tražite fer tretman kada idete u inozemstvo, onda bi bilo logično da jednako tretirate i strance koji igraju kod nas. Svi moraju biti jednaki, kvaliteta odlučuje."