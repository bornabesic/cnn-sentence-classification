Los Angeles Lakersi doživjeli su težak poraz na gostovanju kod Denvera (129:101), već 47. ove sezone zbog čega su pretposljednja momčad NBA lige. No, ono što veseli jest najbolja utakmica u karijeri mladog hrvatskog centra Ivice Zupca. Čitlučanin je, naime, postao najmlađi igrač Lakersa u povijesti koji je imao dvostruki dvoznamenkasti učinak s 25 i više postignutih koševa. Za 30 minuta na parketu zabio je 25 koševa uz sjajan šut (12-15; slobodna bacanja 1-4), a pridodao je i 11 skokova. Ujedno, mladi Hrvat bio je i najbolji strijelac susreta, a ovo mu je četvrti ''double-double'' u ovoj sezoni. Legenda Lakersa Magic Johnson i odnedavni košarkaški i poslovni savjetnik kluba, očito je bio u pravu kad je inzistirao da Zubac postane član početne petorke. Na drugoj strani, još jedna NBA senzacija, Srbin Nikola Jokić, u centarskom okršaju sa Zupcem za 24 minute ubacio je 18 koševa (šut 8-13 iz igre), uz devet skokova i četiri asistencije. >>Za više sporta posjetite našu Facebook stranicu Večernji list - Sport   >>Zubac ne misli da mora biti među 12 reprezentativaca zato što igra u NBA ligi >>Sjajni Šarić rekordom karijere opet sve oduševio: 'On je rookie godine' 