Foto: Hina HRVATSKI rukometni izbornik Lino Červar je na okupljanje u lipnju naknadno pozvao još trojicu igrača.   Červar je reprezentaciji pridružio Valentina Ravnića (RK Umag), Lovru Jotića (RK PPD  Zagreb) i Nika Tomineca (Kadetten Schaffhausen).  Izbornik je ovu trojicu pozvao nakon što su zbog ozljeda otkazali Lovro Mihić (HC SPR Wisla Plock), Alen Blažević (MOL-Pick Szeged) i Jerko Matulić (HBC Nantes).  Tako će izbornik na pripremnim treninzima u Poreču od 13. do 22. lipnja na raspolaganju i dalje imati 26 igrača.  Nakon Poreča reprezentacija se vraća u Zagreb kako bi 23. lipnja, u koncertnoj dvorani Vatroslav Lisinski, sudjelovala na završnom izvlačenju skupina za Europsko prvenstvo 2018. kojem je domaćin Hrvatska.