Pobjedom protiv Norveške u pariškom Bercyju, francuska rukometna reprezentacija osvojila je jedanaestu zlatnu medalju na velikim natjecanjima, pri čemu šesto svjetsko zlato. Francuzi su rekorder sa šest naslova (2017, 2015, 2011, 2009, 2001, 1995), dok su Švedska i Rumunjska osvojili po četiri titule prvaka. Iza njih slijede SSSR/Rusija i Zapadna Njemačka/Njemačka sa po tri svjetska zlata, Španjolci imaju dva prva mjesta, dok Hrvatska, ČSSR i Jugoslavija imaju po jedno zlato. Katar je jedna neeuropska reprezentacija koja je osvojila medalju i to srebro na posljednjem SP-u koje je organizirano upravo u toj zemlji.  Francuzi u svojoj riznica trofeja imaju i dva olimpijska zlata (2012, 2008), te tri europske titule (2014, 2010, 2006). Francuska rukometna reprezentacija na svjetskim i europskim prvenstvima, te na olimpijskim igrama osvojila je ukupno 18 medalja pri čemu 11 zlata, dva srebra i pet bronci. Norvežani se mogu utješiti podatkom kako je srebro iz Bercyja njihova prva medalja na velikim natjecanjima.   SVE FRANCUSKE MEDALJE SVJETSKA PRVENSTVA Zlatne medalje - 2017, 2015, 2011, 2009, 2001, 1995 Srebrna medalja - 1993 Brončane medalje - 2005, 2003, 1997 OLIMPIJSKE IGRE Zlatne medalje - 2012, 2008 Srebrna medalja - 2016 Brončana medalja - 1992 EUROPSKA PRVENSTVA Zlatne medalje - 2014, 2010, 2006 Brončana medalja - 2008 