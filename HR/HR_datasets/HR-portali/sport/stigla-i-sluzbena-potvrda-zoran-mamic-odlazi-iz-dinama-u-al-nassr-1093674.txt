"Zoran Mamić naš je novi trener. Potpisao je jednogodišnji ugovor s našim klubom", napisao je Al Nassr na svojem službenom Twitteru i tako potvrdio ono što se samo nagađalo. Mediji iz Saudijske Arabije o tome su počeli pisati prije nekoliko dana, Dinamo je danas potvrdio interes, a sada je, eto, stigla i konačna potvrda. Modri su danas saznali da će u drugom pretkolu igrati protiv makedonskog Vardara, ali će ih na pohod u grupnu fazu Lige prvaka voditi novi trener. U Maksimiru još uvijek nemaju rješenje, ali Goal.com piše da bi to mogali biti Cico Kranjčar ili Nenad Bjelica. Mamić mlađi klupu Dinama je preuzeo 2013. godine, a ranije je šest godina bio sportski direktor kluba. S Dinamom je osvojio tri naslova prvaka i dva Kupa.  Al Nassr je u svojoj povijesti osam puta osvajao saudijsku Premier ligu, posljednji puta prije dvije godine. Mamić neće biti prvi Hrvat na klupi tog kluba jer ga je u 2011. godini vodio Dragan Skočić, bivši trener Rijeke.  >>Zoran Mamić napušta klupu Dinama, iz Maksimira poručuju: Sve će se znati do kraja tjedna   رسمياً إدارة نادي #النصر تنهي إجراءات التعاقد مع المدرب الكرواتي زوران ماميتش ليتولى تدريب #النصر بعقد يمتد لمدة سنة pic.twitter.com/ejj9a8BXfh 