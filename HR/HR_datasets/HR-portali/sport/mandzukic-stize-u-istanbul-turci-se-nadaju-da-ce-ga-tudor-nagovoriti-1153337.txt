Njemački napadač 31-godišnji Lukas Podolski, koji je za "elf" odigrao 129 utakmica, u ljeto napušta turski Galatasaray, kojeg je nedavno preuzeo hrvatski trener Igor Tudor.  Podolski će karijeru nastaviti u japanskom prvoligašu Kobe Vissel, a Galatasarayju će pripasti odšteta od 2,6 milijuna eura. I dok Podolski na ljeto odlazi iz Istanbula, novi član Galatasarayja mogao bi postati hrvatski reprezentativac Mario Mandžukić (30), objavio je u četvrtak internetski portal "Turkish-Football" pozivajući se na izvor blizak turskom klubu. Portal navodi kako Galatasaray želi dovesti napadača svjetskog renomea, a nadaju se da bi Tudor mogao nagovoriti Mandžukića da preseli u Instanbul.  Hrvatskom napadaču ugovor s Juventusom ističe u ljeto 2018. godine. >>Za više sporta posjetite našu novu Facebook stranicu Večernji list - Sport 