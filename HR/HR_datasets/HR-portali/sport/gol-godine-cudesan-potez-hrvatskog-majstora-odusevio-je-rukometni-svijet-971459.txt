CIJELI rukometni svijet danas priča o majstoriji hrvatskog reprezentativnog pivota Krešimira Kozine, kojeg je ovaj postigao na utakmici polufinala EHF kupa između berlinskog Füchsea i francuskog Saint-Raphaela. Vratar njemačke momčadi Silvio Heinevetter je preko cijelog terena fantastično dodao Kozini, a hrvatski je majstor u zraku loptu uhvatio, napravio piruetu te rutinski matirao golmana francuske momčadi. Füchse je uvjerljivo slavio 35:24 uz četiri gola Kozine i čak 11 Lindberga. U finalu će igrati protiv Göppingena koji je pobijedio Magdeburg 33:29. Željko Musa je za poraženu momčad zabio jedan gol.