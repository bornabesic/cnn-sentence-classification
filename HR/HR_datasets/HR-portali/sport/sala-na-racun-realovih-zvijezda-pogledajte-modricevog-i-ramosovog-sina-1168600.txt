Real je na gostovanju kod Granade lakoćom slavio sa 4:0 i to čak u kombiniranom sastavu jer trener Zinedine Zidane odmarao je najveće zvijezde. Tako nije nastupio niti Luka Modrić iako je bio na klupi za pričuve. Nakon utakmice na svoje su došli i navijači kojima su Realovi igrači bacali dresove, a jedan dječak uspio se fotografirati s Modrićem. Hrvatski veznjak poklonio mu je Realove hlačice jer je ranije, kako smo naveli, dres dobio drugi navijač. Taj Lukin potez oduševio je Španjolce, a mnoge je na društvenim mrežama zajednička fotografija s dječakom koji mu pomalo i sliči inspirirala za šalu. - Kad bi Ramos bio supruga, a Modrić suprug onda bi dijete izgledalo ovako - napisao je jedan korisnik na Twitteru. 