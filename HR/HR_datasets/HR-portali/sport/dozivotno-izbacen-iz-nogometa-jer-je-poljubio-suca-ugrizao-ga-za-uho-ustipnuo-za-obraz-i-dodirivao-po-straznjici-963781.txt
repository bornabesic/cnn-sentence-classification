PREDSJEDNIK tuniskog nogometnog prvoligaša Sfaxiena Moncef Khemakhem zaradio je doživotnu suspenziju jer je poljubio suca, ugrizao ga za uho, uštipnuo za obraz i dodirivao po stražnjici. Khemakhem je sve to napravio pomoćnom sucu na utakmici protiv Sahela početkom ožujka, nakon što je protivnička momčad u zadnjoj minuti prvog poluvremena zabila gol za 2:2. ''Napravio sam to kako bih ga razveselio jer je očito bio izgubio nit igre'', objasnio je svoj potez Khemakhem ,koji će morati platiti i 12.000 eura kazne za "opasno, nesportsko ponašanje, nepristojan napad i kršenje pristojnosti".