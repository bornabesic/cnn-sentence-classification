Ruska tenisačica Maria Šarapova pojavila se u ponedjeljak na teniskom terenu prvi put otkako je suspendirana odigravši dva ekshibicijska meča na dobrotvornoj priredbi u Las Vegasu Ruska teniska zvijezda, koja je bila pozitivna na meldonij na Australian Openu u siječnju nakon čega je suspendirana na dvije godine da bi joj nakon žalbe Sportskom arbitražnom sudu suspenzija smanjena na 15 mjeseci, odigrala je dva meča u paru za Zakladu Eltona Johna za AIDS. Šarapova je igrala u paru s mladom Amerikankom Taylor Johnson protiv Martine Navratilove i Liezel Huber. - To je bila velika prilika za Johnson i mene. Nisam igrala neko vrijeme i za obe je ovo bilo zabavno - kazala je 29-godišnja Šarapova za ESPN. Kasnije je zajedno s američkom legendom Johnom McEnroeom igrala finalni meč protiv Navratilove i Andyja Roddicka. 