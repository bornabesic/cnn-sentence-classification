Hrvatska nogometna reprezentacija je na najnovijoj FIFA-inoj ljestvici, koja je objavljena u četvrtak, ostala na 14. mjestu, kao i vodeća Argentina, a prošlomjesečne pozicije zadržalo je prvih 34 reprezentacija s obzirom da je od početka ove godine odigrano svega 12 utakmica. Na drugom mjestu je kao i prošli mjesec Brazil, treća je Njemačka, a četvrti je Čile, reprezentacija koja je jučer pobijedila Hrvatsku u polufinalu China Cupa nakon izvođenja jedanaesteraca sa 1-4.  Suparnik 'vatrenih' u subotu u borbi za treće mjesto na China Cupa domaćin Kina nalazi se na 81. mjestu FIFA-ine ljestvice i u odnosu na prošli mjesec to je napredak od jednog mjesta. Od hrvatskih suparnika u kvalifikacijama za SP 2018. prošlomjesečne pozicije zadržali su i Island (21), Turska (24) i Ukrajina (30). Finska je napredovala jedno mjesto i sada je 93. reprezentacija svijeta, dok je Kosovo palo jedno mjesto, na 166. poziciju. Sljedeća FIFA-ina ljestvica bit će objavljena 9. veljače.   FIFA, ljestvica, 12. siječnja 2016.: 1(1)Argentina    1634 2(2)Brazil    1544 3(3) Njemačka    1433 4(4)Čile    1404 5(5)Belgija    1368 6(6)Kolumbija    1345 7(7)Francuska    1305 8(8)Portugal    1229 9(9)Urugvaj    1187 10(10) Španjolska 1166 ... 14(14) HRVATSKA 1103  