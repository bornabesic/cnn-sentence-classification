Igrač Indiana Pacersa Glenn Robinson III pobjednik je natjecanja u zakucavanju na All Star vikendu koji se održava u New Orleansu, a pobjedu u tricama odnio je igrač Houston Rocketsa Eric Gordon.  Robinson je bio bolji u finalnom okršaju od igrača Phoenix Sunsa Derricka Jonesa Jr., a 50 bodova dobio je za zakucavanje u kojem je preskočio suigrača Paula Georgea, maskotu Pacersa i navijačicu Pacersa. Dvostruki pobjednik u zakucavanju Zach Lavine (Minnesota) nije mogao braniti naslov jer je njegova sezona naprasno prekinuta prije kraja zbog puknuća prednjeg križnog ligamenta lijevog koljena. Gordon, vodeći po broju trica u NBA ove sezone, bio je bolji u produžetku od igrača Cleveland Cavaliersa Kyriea Irvinga. Gordon je osvojivši 21 bod, a Irving 18. Natjecanje u tricama je otišlo u produžetak nakon što su i Gordon i Irving sakupili svaki po 20 bodova u drugom krugu, eliminiravši igrača Charlotte Hornetsa Kembu Walkera koji ih je sakupio 17. Prošlogodišnji pobjednik bek Golden Statea Klay Thompson eliminiran je u prvom krugu nakon što je sakupio samo 18 bodova.  All star vikend završava večeras dugočekivanom utakmicom zvijezda Istoka i Zapada.  >> Otac hrvatskog čuda je ponosan: Navijači kupuju dres moga sina, e to je uspjeh! 