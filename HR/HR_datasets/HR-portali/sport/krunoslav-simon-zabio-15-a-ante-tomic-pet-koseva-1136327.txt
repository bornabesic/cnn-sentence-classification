Hrvatski košarkaš Krunoslav Simon zabio je 15 koševa u porazu Emporio Armanija na gostovanju kod Galatasarayja 80-83, dok je Ante Tomić zabio pet koševa za Barcelonu koja je u Moskvi izgubila od CSKA 76-92 u susretima 12. kola Eurolige. U derbiju kola CSKA je pobijedio Barcelonu 92-76 upisavši jedanaestu pobjedu. Domaćin je nakon prve četvrtine imao 13 koševa viška (24-11), no Barca je do poluvremena smanjila na dva koša zaostatka (44-42). Gosti su trećoj četvrtini držali priključak, no posljednju dionicu CSKA je dobio sa 10 koševa razlike (21-11) za konačnih plus 16. U redovima ruskog sastava najefikasniji su bili Cory Higgins sa 23 koša i pet ukradenih lopti, te Miloš Teodosić sa 16 koševa i 11 asistencija. Kod Barce najefikasniji su bili Victor Claver sa 17 koševa i šest skokova i Petteri Koponen sa 13 koševa. Hrvatski košarkaš Ante Tomić zabio je pet koševa uz sedam skokova i dvije asistencije. Pobjedu je ostvario i Galatasaray koji je u Istanbulu porazio Emporio Armani, kojeg vodi hrvatski stručnjak Jasmin Repeša, 83-80. Domaćine su do četvrte pobjede predvodili Vladimir Micov sa 23 koša i šest skokova, te Blake Schilb sa 17 koševa, te po pet skokova i asistencije. U talijanskim redovima najefikasniji su bili Rakim Sanders sa 18 koševa i naš Krunoslav Simon sa 15 koševa, pet skokova i četiri asistencije. U posljednjem susretu večeri Panathinaikos je pobijedio Fenerbahče 81-70. Kod domaćina najefikasniji je bio Nick Calathes sa 16 koševa, 11 asistencija i osam skokova, a goste je predvodio William Nunnally sa 21 košem. Na ljestvici vodi CSKA (11-1) ispred Real Madrida (8-4), Olympiakosa (8-4), Baskonije (8-4) i Fenerbahčea (8-4).   REZULTATI: Galatasaray - Emporio Armani     83-80  CSKA Moskva - Barcelona          92-76  Panathinaikos - Fenerbahče       81-70  Igrano u četvrtak: UNIKS Kazan - Baskonia           91-92 Darušafaka - Real Madrid         81-68 Žalgiris - Olympiakos            75-88 Crvena zvezda - Maccabi Tel Aviv 83-58 Brose Bamberg - Anadolu Efes     91-83 POREDAK 1. CSKA Moskva          12    11    1 2. Real Madrid          12     8    4 3. Olympiakos           12     8    4 4. Baskonia             12     8    4 5. Fenerbahče           12     8    4 6. Panathinaikos        12     7    5 7. Darušafaka           12     6    6 8. Anadolu Efes         12     6    6 9. Barcelona            12     5    7 10. Crvena zvezda       12     5    7 11. Maccabi Tel Aviv    12     5    7 12. Emporio Armani      12     4    8 13. Brose Bamberg       12     4    8 14. Žalgiris            12     4    8 15. Galatasaray         12     4    8 16. UNIKS               12     3    9 