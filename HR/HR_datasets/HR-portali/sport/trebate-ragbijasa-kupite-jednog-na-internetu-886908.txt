Foto: Guliver Images/Getty Images  AUSTRALSKI ragbijaš Ryan McGoldrick stavio se na slobodno tržište nakon što mu je propao angažman u New South Walesu. Naime, dosjetljivi McGoldrick objavio je oglas na eBayju s početnom cijenom od 11.5 funti.   "Ako se pojavi prava prilika, naravno da ću je prihvatiti", rekao je u razgovoru za BBC Sport.   "Pričao sam sa svekrom i on je došao na ideju da složim oglas na eBayju kako bi oni odlučili gdje ću igrati. Zbilja sam otvoren za sve prijedloge, a bilo ih je već nekoliko iz Engleske", rekao je McGoldrick.  "Nadam se samo da neću završiti negdje gdje je hladno. Treniram samo po ljeti, a ne po zimi", zaključio je. U međuvremenu, eBay je uklonio oglas zbog kršenja pravila, što je razočaralo Ryana McGoldricka.