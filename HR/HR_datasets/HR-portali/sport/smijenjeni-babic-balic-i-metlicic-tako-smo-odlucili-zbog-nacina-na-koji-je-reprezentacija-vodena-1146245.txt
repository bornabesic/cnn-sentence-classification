Nakon dvosatne sjednice Upravnog odbora Hrvatskog rukometnog saveza, Željko Babić smijenjen je s mjesta izbornika hrvatske reprezentacije. Ime novog izbornika bit će poznato kroz mjesec dana! Uz njega smijenjeni su i koordinator Ivano Balić te ostali članovi stručnog stožera - Petar Metličić i Venio Losert.  - Smijenjeni su zbog nedosljednosti i načina na koji je reprezentacija vođena u zadnjih godinu dana. Idućih mjesec dana razgovarat ćemo s kandidatima za izbornika, a u komisiji koja odlučuje smo ja, Gobac i Poljak - rekao je predsjednik HRS-a Tomislav Grahovac pa dodao: - Smatramo da ova reprezentacija mora osvajati medalje i uvijek ići na zlato. Manjak ambicije jedan je od razloga prekinute suradnje. Izvršni odbor Hrvatskog rukometnog saveza za 14 sati zakazao je sjednicu sa samo jednom točkom dnevnog reda. – Jedina točka bit će odlučivanje o povjerenju izborniku Željku Babiću, koordinatoru Ivanu Baliću i stručnom stožeru hrvatske muške seniorske rukometne reprezentacije – rekao je u najavi predsjednik HRS-a Tomislav Grahovac, a na kraju se, eto, saznalo da su smijenjeni svi iz stručnog stožera seniorske reprezentacije. Čelnici Saveza tako su pokazali da su nezadovoljni ostvarenim plasmanom na SP-u u francuskoj. hrvatska je tamo ušla u polufinale, a onda nakon dva dramatična poraza, od Norveške i Slovenije, ostala bez medalje. Sad se kreće u traženje novog izbornika, a kao mogući nasljednici na klupi Hrvatske spominju se Lino Červar, Veselin Vujović, Zvonimir Noka Serdarušić... >>Čelnik HRS-a detaljno objasnio odluku o smjeni: 'Uz dužno poštovanje igračima, mi donosimo odluke' >>Što mislite o smjenama Babića, Balića i Metličića? Tko treba biti izbornik? >> Babić je pobjegao, ali je zato Ivano Balić otkrio tko je odgovoran za debakl protiv Slovenije! >> Nikad nije kasno? Treba nam veliki autoritet za izbornika, a to su ova ova trojica! 