LIONEL Messi u utorak je objavio fotografiju iz svojg stana, gdje u sobi sjedi okružen dresovima koje je razmijenio tijekom karijere. Među njima su dresovi velikana poput Tottija, Raula, Casillasa, Nedveda i ostalih, ali i cijeli niz dresova igrača koji su malo ili nimalo poznati. Jedan od njih je i Danac Nicolai Boilesen (25) koji je 2013. godine igrao za Ajax protiv Barcelone. Messi je u Amsterdamu zabio jedina dva gola na utakmici, a Boilesen je na kraju utakmice zamolio Messija za dres. Danac nije mogao vjerovati kad je na fotografiji impresivne Messijeve kolekcije vidio i svoj dres pomno složen i uramljen pa je odlučio uzvratiti uslugu. "Prisiljen sam ovo staviti na zid", napisao je Boilesen na Instagramu uz fotografiju uramljenog Messijeva dresa koji je dobio na toj utakmici.