Plivačica zagrebačkog Medveščaka Cindy Šoštarić izabrana je za Miss sporta Hrvatske u 2016. godini i to posve zasluženo, nakon više od pola godine nadmetanja s mnogim ljepoticama koje smo predstavljali iz tjedna u tjedan u Max! Germanijaku. A sad slijedi novi krug, novih 16 sportašica koje će se pokušati okruniti titulom najljepše te time 2017. učiniti uistinu posebnom. Emma Obradović od malih je nogu bila zaljubljena u karate, kojim se bavila sve dok nije stigla do plavog pojasa. Za to je trebala sedam godina. Rođena je u Zagrebu 20. listopada 1997. i maturantica je Ugostiteljsko-turističkog učilišta u Utrini. – Karateom sam se bavila donedavno, a stala sam na plavom pojasu. Sad redovno idem u XXL teretanu na Zagrebačkom velesajmu na grupne treninge koji su, uz sve, stvarno jako zabavni. Planiram upisati smjer turističkog menadžmenta u Opatiji ili turizam u Karlovcu – rekla je Emma. Ostale kandidatkinje za Miss sporta Hrvatske pogledajte OVDJE. >>Za više sporta posjetite našu Facebook stranicu Večernji list - Sport. 