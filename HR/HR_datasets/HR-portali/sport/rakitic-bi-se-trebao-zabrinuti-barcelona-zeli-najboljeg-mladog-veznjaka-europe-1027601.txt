Mladi Portugalac, koji je prošle sezone slovio za najtalentiranijeg mladog veznjaka u Europi, uglavnom je grijao klupu i Barcelona je to odlučila iskoristiti. Barcelona je namirisala potencijalno dobar posao. Naime, prošlog ljeta talentirani portugalski nogometaš, 19-godišnji Renato Sacnhes, potpisao je za Bayern, ali nije imao uspješnu sezonu. Mladi Portugalac, koji je prošle sezone slovio za najtalentiranijeg mladog veznjaka u Europi, uglavnom je grijao klupu i Barcelona je to odlučila iskoristiti, a navodno su već poslali ponudu Bayernu, dok njegov agent Jorge Mendes nagovara mladića na promjenu sredine. Baš Mendes, inače najpoznatiji svjetski nogometni agent, silno želi da Sanches promijeni sredinu, a španjolski mediji tvrde kako je sam kontaktirao Barcelonu kako bi požurio transfer. Barcelona ovog ljeta mora pojačati sredinu terena i vjeruju da bi Sanhces mogao biti dugoročno i idealno rješenje. Bayern je Sanhcesa platio 30 milijuna eura, a odigrao je samo 25 utakmica i to uglavnom s malom minutažom. Dolazak Portugalca u Barcelonu značio bi i veliki problem za Ivana Rakitića koji je ove sezone imao dosta problema s formom i jedan period čak je preseljen na klupu, a Sanches bi mu bio velika konkurencija. Ipak, nije Barca jedina koja želi Renata, traže ga još Manchester United i Real Madrid.