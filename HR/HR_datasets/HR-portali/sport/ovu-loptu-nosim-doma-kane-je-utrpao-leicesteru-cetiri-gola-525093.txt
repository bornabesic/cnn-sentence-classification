Leicester se pridružio Manchester Unitedu u najtežim porazima engleskih prvaka kroz povijest. Tottenham je pobijedio aktulane prvake u gostima 6-1, United je 2011., godinu nakon što je osvojio naslov, istim rezultatom izgubio od Cityja. Tottenham je potvrdio drugo mjesto i jednu od najboljih sezona proteklih godina razbivši Liecester na krilima Harryja Kanea koji je lov na 'lisice' završio s četiri komada. Heung Min Son zabio je dva gola, za Leicester je pogodio Ben Chilwell. Kane je tek peti igrač u povijesti Premiershipa koji je zabio više od 25 golova u jednoj sezoni.Posebno je nabrijan na Leicester kojem je zabio sedam komada u svim natjecanjima. Sjajni engleski napadač trenutno je na 26 golova i vodi na listi strijelaca s dva gola više od Lukakua i tri više od Sancheza. Spursi uoči zadnjega kola imaju8 83 boda, sedam manje od prvaka Chelseaja, a osam više od trećeplasiranoga Manchester Citya. Leicester je na 11. mjestu s 43 boda.  