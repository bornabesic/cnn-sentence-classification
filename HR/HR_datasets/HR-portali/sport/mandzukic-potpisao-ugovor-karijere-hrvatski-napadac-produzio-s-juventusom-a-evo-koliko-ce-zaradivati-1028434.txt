Hrvatski napadač doživio je novi procvat u Juventusu i to nakon što je bio na pragu odlaska, a za to je ponajviše zaslužan trener Allegri koji je sjajno iskoristio Mandžukićeve kvalitete i preselio ga na lijevi bok. Hrvatski reprezentativac Mario Mandžukić potpisao je u četvrtak ugovor karijere. Hrvatski napadač doživio je novi procvat u Juventusu i to nakon što je bio na pragu odlaska, a za to je ponajviše zaslužan trener Allegri koji je sjajno iskoristio Mandžukićeve kvalitete i preselio ga na lijevi bok. Jasno, Mario je dao veliko obol svojim požrtvovnim partijama i stvorio je posebnu vezu s navijačima. Na koncu je ova nova sinergija Mandžukića i Juventusa morala uroditi plodom, a on je došao u obliku novog ugovora. Mario je dobio produženje ugovora na godinu dana, odnosno, bit će članom torinske momčadi do 2020. godine. Gazzetta dello Sport tvrdi kako novi ugovor Mandžukiću jamči oko četiri milijuna eura godišnje, odnosno imat će za pola milijuna eura veću plaću. Više od njega u Juventusu zarađuju samo Higuain kojeg plaćaju oko 7.7 milijuna eura, potom je Dybala sa šest i Pjanić s 5.5 milijuna eura godišnje. Bilo je proteklih dana dosta naklapanja o Marijevu odlasku iz Juventusa, a ponuđača je bilo iz turske, pa čak i iz Kine, ali očito to sve pada u vodu jer Allegri računa na usluge hrvatskog napadača i u sljedećoj sezoni. Izdrži li Mandžukić do posljednje godine ugovora još uvijek će biti u ‘dobrim’ godinama, imat će 34, pa onda karijeru može završiti u nekoj egzotičnoj ligi u ubrati još koji milijunčić za ‘penziju’, a do tada, nadamo se, uživat ćemo u dobrim igrama za Juventus.