Činjenica je da smo najbolji! Neki su zbog onog poraza 5-2 u Maksimiru htjeli omalovažiti našu titulu, ali ako je porcija što smo dobili pet komada pijani, i to u utakmici u kojoj smo i takvi mogli zabiti pet, e onda ovako izgleda kad smo trijezni, naglasio je Marko Vešović nakon pobjede u Varaždinu protiv Dinama 3-1 i osvojene dvostruke krune. Najveći borac, u izboru navijača najsrčaniji igrač, ali i najneobuzdaniji u slavlju. I izjavama nakon... - Bili smo pravi cijele sezone, prava smo ekipa, družimo se, i žene nam se druže, znamo se u dušu... - dodao je, a na pitanje kako je bilo nadmetati se sa Soudanijem, dodao je: - Radije me pitajte iz kojeg džepa da ga vadim! Stefan Ristovski naglasio je: - Ako ima još koji trofej, dajte da odigramo! A Andrej Prskalo imao je posebnu posvetu: - Ovo je trofej za moju ženu, dan prije utakmice bila nam je godišnjica braka, nisam joj kupio ruže, ali imam opravdanje.