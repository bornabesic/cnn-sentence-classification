Hrvatska reprezentacija do 19 godina u srijedu otvara elitno kolo kvalfikacija za Europsko prvenstvo u Gruziji. Taj će se turnir održati od 2. do 15. srpnja ove godine, a mlade nade Ferde Milina žele dohvatiti još jedno, treće u nizu, veliko natjecanje. Ova generacija rođena 1998. godine već je okusila Europsko prvenstvo do 17 godina u Bugarskoj i Svjetsko prvenstvo do 17 godina u Čileu. Na redu je Euro u Gruziji, piše Goal.com. Milin je proteklih dana ostao bez jedne važne karike: zbog rupture zadnje lože elitno kolo preskočit će veznjak Lokomotive Lovro Majer. No, Hrvatska ima dosta velikih aduta za ozbiljne stvari, igrače koji su zaigrali za A reprezentaciju (Luka Ivanušec), nastupali u Ligi prvaka (Adrian Šemper, Borna Sosa, Nikola Moro), pa i radili transfere od 10 milijuna eura (Josip Brekalo)! Hrvatska će u elitnom kolu igrati protiv Portugala, Poljske i Turske, a samo će najbolja momčad skupine osigurati nastup na Euru. Iz hrvatskog tabora u Portugalu stižu optimistine najave, naši su mladići spremni za još jedan pothvat... "Spremni smo, nemamo razloga ne biti spremni. Naša je generacija uvijek imala visoke ciljeve, s takvim očekivanjima dočekujemo i ove nastupe. Ždrijeb nas nije pomazio, ali smo najkvalitetnija momčad skupine" rekao je u razgovoru za Goal Josip Brekalo, pa nastavio: "Igrali smo već protiv Portugala, pobijedili ih 1:0 u odlučujućoj utakmici elitnoj rundi za plasman na Europsko prvenstvo do 17 godina. Igrali smo u Azerbajdžanu, bili bolji i zasluženo otišli korak dalje. Portugal uz nas spada među favorite skupine, iako su imali dosta problema kroz kvalifikacije. Mislim da nisu baš na razini za koju svi odmah pomisle čim se spomene Portugal, ali su kvalitetna momčad i mi ih respektiramo." >>Što je još rekao Josip Brekalo pročitajte na portalu Goal.com. 