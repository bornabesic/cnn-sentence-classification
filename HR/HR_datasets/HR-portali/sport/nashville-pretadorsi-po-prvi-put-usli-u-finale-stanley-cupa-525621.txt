Nashville Predators su prvi put u finalu Stanley Cupa nakon što su sinoć sa 6-3 slavili protiv Anaheim Ducksa u šestoj utakmici doigravanja Zapadne konferencije. Ovo im je prvo finale od ulaska u NHL u sezoni 1998./99., a do njega su došli rezultatom 4-2 u seriji na četiri pobjede. U finalu će igrati protiv pobjednika Istočne konferencije, a za tu se titulu još uvijek bore Ottawa Senators i Pittsburgh Penguins (2-3). Do pobjede su ih vodili Colton Sissons koji je zabio hat-trick, Andrew Watson sa dva gola te golman Pekka Rinne s 38 obrane. Šesti gol za Nashville zabio je Filip Forsberg. Strijelci za Anaheim bili su Ondrej Kase, Chris Wagner i Cam Fowler.