Pa jedva sam ga dotaknuo, branio se vozač koji je skrivio sudar na stazi u Talladegi u američkoj saveznoj državi Alabami. Do kraja Nascar utrke bilo je 20 krugova, a frku su složili Allmendinger i Elliot. Ovaj potonji držao je treće mjesto, a praktički na braniku vozio mu se Allmendinger koji ga je dotaknuo i pokrenuo lančanu reakciju. - Takve stvari su normalne u borbi za bolju poziciju. Pokušao sam ispraviti stvari, ali bilo je prekasno - dodao je Allmendinger. Crvena zastava bila je na stazi gotovo 27 minuta dok nisu uklonili sve ostatke razbijenih automobila, a 16 vozača sudjelovalo je u sudaru. - Nisam siguran da je Allmendinger kriv. Imao je dobro vrijeme u tom krugu, vozio je jako blizu mene i tako je ispalo. Zanijelo me i žao mi je što je toliko automobila naletjelo na nas dvojicu - rekao je Elliot. 