Nova brazilska senzacija stiže iz velikog Flamenga. Nije niti punoljetan, a Real planira 'izvaliti' 45 milijuna eura za Viniciusa Juniora (16), piše španjolska Marca. Brazilci pak pišu kako je već odradio liječnički pregled u Madridu, dok je Real odlučio pojačati svoju ponudu budući da je Barcelona nudila 30 milijuna. Riječ je o najboljem igraču i strijelcu južnoameričkog prvenstva do 17 godina u ožujku, a u Madrid bi trebao stići  tek u ljeto sljedeće godine. Vinicius još nema niti jedan seniorski nastup i tek se očekuje njegov debi za seniore Flamenga.  Smatra ga se iznimnim talentom koji podsjeća na Barceloninog Neymara po načinu igre. Realov trener Zinedine Zidane nije htio komentirati ovu vijest na pressici uoči polufinalne utakmice Lige prvaka protiv Atletico Madrida u srijedu navečer. 