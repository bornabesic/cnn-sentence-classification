Prošla, 2016. godina doista je bila Modrićeva godina, za to što je u njoj pokazao stižu mu samo pohvale, ali i službena priznanja. U najbolju momčad godine već su ga izabrali u L’equipeu, pa i u Fifi, u čijoj je najboljoj momčadi bio i prošle godine. Sad je prvi put ušao i u najbolju Uefinu momčad. Uefa je objavila najbolju momčad godine po izboru svojih posjetitelja internetske stranice, a prvi put svoje mjesto u 16. izboru Uefe u njoj je našao i hrvatski kapetan Luka Modrić. Zanimljivo, najviše ukupnih glasova dobio je stoper Real Madrida Sergio Ramos - 75 posto, odnosno 488,908 glasova, drugi Madriđanin Cristiano Ronaldo je imao 69 posto (450,220), a Barcelonin Lionel Messi 64 posto (418,449). Odmah iza te četvorice je Modrić, 59 posto, a nakon njega po broju dobivenih glasova čitatelja Uefe slijede Andres Iniesta (Barcelona), Gianluigi Buffon (Juventus), Toni Kroos (Real Madrid), Leonardo Bonucci (Juventus), Gerard Pique (Barcelona), Jerome Boateng (Bayern) te Antoine Griezmann (Atletico Madrid). Gledajući samo vezne igrače, Modrić je pobjednik, dobio je najviše glasova - 59 posto (381,234). Iza Luke slijede Andres Iniesta, koji ima 51% glasova, te Toni Kroos, s 41 posto. I tu sigurno nije kraj Modrićevim priznanjima. 