Foto: Hina SPORTSKI arbitražni sud (CAS) odbio je u četvrtak žalbu Atletico Madrida na kaznu da mu se do 2018. zabrani dovođenje novih igrača. CAS nije htio smanjiti kaznu Atleticu za šest mjeseci, kao što je učinio Real Madridu, pa će morati čekati siječanj iduće godine za dovođenje pojačanja. "Kazna nije pravedna i nanosi veliku štetu klubu", kaže se u priopćenju Atletica. Oba madridska kluba dobila su zabranu da dovode nove igrače u dvama prijelaznim rokovima, počevši od zimskog prošle godine, zbog kršenja pravila vezanih za dovođenje nogometaša mlađih od 18 godina. Realu je kasnije ta kazna smanjena na jedan prijelazni rok.