Ruski centar 23-godišnji Ilja Arkalov drugu će sezoni zaredom nositi dres zagrebačkog Medveščaka u Kontinentalnoj hokejskoj ligi (KHL), objavili su iz ureda hrvatskog prvaka. Mladi ruski hokejaš prošle je sezone došao u Zagreb iz Avtomobilista Jekatarinburga zajedno s Kanađaninom Gilbertom Bruleom, a s njim je odlučio i ostati još jednu sezonu u istoj momčadi. - Ilja je prošle sezone dokazao da može dati širinu momčadi u KHL-u. Može igrati na pozicija centra ili krila i ove godine će htjeti pokazati da može imati i veću ulogu - rekao je sportski direktor Medveščaka Aaron Fox o 23-godišnjem Rusu koji je skupio 20 nastupa za "medvjede" te protiv Sočija u posljednjem kolu postigao svoj prvi pogodak. Na igračkom popisu trenera Gordieja Dwyera zasada se nalazi jedan vratar (Hovinen), četvorica braniča (Bezina, Katić, Morrisonn, Parlett) i devetorica napadača (Arkalov, Bolduc, Brule, Hedberg, McMillan, Mertl, Pare, Perkovich, Zanoški). >>Trener Medveščaka Dwyer produžio ugovor s Medvjedima