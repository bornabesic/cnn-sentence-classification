Aktualni svjetski prvak u formuli 1, Britanac Lewis Hamilton (Mercedes) startat će treću godinu zaredom s prve startne pozicije na utrci za Veliku nagradu Italije u Monzi, on je u subotnjim kvalifikacijama ostvario gotovo pola sekunde bolje vrijeme od svog momčadskog kolege, Nijemca Nice Rosberga (Mercedes) koji će startati kao drugi. Hamilton je u subotu u Monzi po peti puta u karijeri ostvario "pole position" u Monzi čime je izjednačio rekord Argentinca Juana Manuela Fangija i Brazilca Ayrtona Senne, dok mu je to 56. prva startna pozicija ukupno u karijeri. Po jubilarnu, 50. pobjedu u karijeri Hamilton će krenuti u nedjelju od 14 sati. Treće i četvrto mjesto u kvalifikacijama osvojio je Ferrarijev dvojac, Nijemac Sebastian Vettel i Finac Kimi Raikkonen. STARTNI RED: 1.  Lewis Hamilton (VB/Mercedes)                  2.  Nico Rosberg (Njem/Mercedes)                  3.  Sebastian Vettel (Njem/Ferrari)                   4.  Kimi Raikkonen (Fin/Ferrari)                   5.  Valtteri Bottas (Fin/Williams-Mercedes)         6.  Daniel Ricciardo (Aus/Red Bull-TAG Heuer)      7.  Max Verstappen (Niz/Red Bull-TAG Heuer)      8.  Sergio Perez (Mek/Force India-Mercedes)    9.  Nico Huelkenberg (Njem/Force India-Mercedes)    10. Esteban Gutierrez (Mek/Haas-Ferrari)