Foto: Index OD 20 sati u Vinkovcima Cibalia će protiv Lokomotive tražiti bodove s kojima bi izbjegla posljednje mjesto i izravno ispadanje u Drugu ligu. CIBALIA - LOKOMOTIVA 0:1 TIJEK SUSRETA: 63' Evo ponovno Lokosa. Halilović iz vani, ali pokraj gola 59' Zadnja izmjena kod Cibalije. Izlazi Glavica, ulazi Brekalo 50' Cibalia je krenula u nastavku. Bez sumnje sad su puno bolja momčad. Odlični Pervan opet je potegao iz daljine, lopta je prohujala pokraj vratnice 47' Prvi dodir Pervana s loptom i umalo strašan gol. Potego je s 30 metara i pogodio vratnicu. Stadion se odmah probudio 46' Iz igre su izašlo kod Cibalije Mijoković i Vitaić, ušli su Pervan i Matija Mišić 45' Poluvrijeme. Navijači su ispratili zvižducima igrače Cibalije u svlačionicu 41' Super šansa za Cibaliju! Sudac Pejin jedan je faul dolovce izvukao na crtu i domaćini imaju slobodnjak iz opasne zone. Ipak, ništa od svega. Loš i slabašan šut Glavice točno u živi zid 30' Drugi gol visi u zraku! Krila Lokosa stalno su na granici zaleđa, a braniči Cibalije to ne mogu pokrivati. Sad je Halilović dobro tukao s lijeve strane malo iskosa, ali otišlo je to preko vrata 27' Vitaić je najgori igrač Cibalije večeras. Svaku drugu loptu je izgubio i tako je gostima omogućio nekoliko opasnih naleta 25' Kakva šansa za Lokose. Karimi je sjajno tukao iz slobodnjaka i pogodio je spojnicu stative i prečke 22' GOOOOL! Lokomotiva vodi! Doležal je krasno zabio iz voleja s 22 metra nakon što je golman Cibalije skinuo prvi udarac nakon kontre gostiju. Cibalia trenutačno i dalje ostaje u igri za baraž jer Split u ovom trenucima igra 0:0 s Osijekom na Parku mladeži  20' U prvih 20 minuta nismo vidjeli baš ništa, osim što je Mišić u nekoliko navrata pokazao da je klasa više od svih na terenu 10' Baša je tukao, Šemper obranio 5' Navijači iz susjedne BiH došli su pomoći Vinkovčanima jer vidimo dosta hercegovačkih zastava 1' Počela je utakmica u Vinkovcima  0' Tribine stadiona u Vinkovcima i nisu nešto pretjerano ispunjene   SASTAVI:   Premda je Split ostao bez licence i ispada u Treću ligu, Cibalia ne smije biti posljednja jer bi onda također ispala, dok Lokomotivi ova utakmica ne znači ništa i dolazi u Vinkovce bez osam standardnih prvotimaca. Vinkovčani su gotovo cijelu sezonu bili na dnu, no sjajnom serijom u posljednjih sedam kola osvojili su 11 bodova i doveli se u situaciju da u zadnjem kolu sami  kroje svoju sudbinu.Osvoje li Vinkovčani i bod protiv Lokosa sigurno su deveti i idu u dodatne kvalifikacije za ostanak, dok mogu to postići čak i ako izgube, ali onda fenjeraš Split ne smije svladati doma Osijek. ''Da se razumijemo, nije mi drago što se Splitu dogodilo to što se dogodilo nedobivanjem licence za 1. i 2. HNL. Shvaćam i raspoloženje šoka koje ondje vlada u novonastalim okolnostima, ali želim naglasiti kako je naša donedavno sporna financijska situacija odnedavno apsolutno nesporna. Očistili smo dugovanja iz 2016. godine, a ostao je neplaćen tek manji dio u iznosu od 300-tinjak tisuća kuna za koji imamo potpisane nagodbe, te ćemo uskoro i to skinuti s dnevnog reda. Situacija u klubu je blizu potpune stabilizacije, samo još da uspješno završimo i ovu natjecateljsku dramu'', izjavio je predsjednik Cibalije Miroslav Gagro, ali je vrlo važno reći da unatoč dobivenoj licenci Cibalia ne smije biti posljednja jer bi onda svejedno morala u 2. HNL. ''Znamo da će biti teško jer Lokomotiva ima odličnih pojedinaca, ali i momčad u cjelini, što pokazuje i ljestvica, ali i naše prethodne međusobne utakmice. Ipak, ako uđemo u ovu ključnu utakmicu kao protiv Splita, Slavena Belupa i Istre u drugom poluvremenu, onda ne treba sumnjati da ćemo pobijediti. Ne oslanjamo se na Osijek jer igramo pred svojom publikom i red je da se od prvenstva oprostimo pobjedom'', rekao je ofenzivni veznjak Cibalije Petar Mišić, a njegov prezimenjak Matija zbog ozljede neće moći nastupiti, kao ni braniči Crnčević i Rubić, ali oni nisu toliko bitni u postavci igre trenera Bartolovića. U istom vrijeme kad budu igrali Cibalia i Lokomotiva u Parku mladeži svoj će meč odigrati Split i Osijek. Nećemo igrati na bod i nećemo se opterećivati utakmicom Split - Osijek. Imamo važnijeg posla, a živimo u vremenu modernih tehnologija i sigurno je da će svaka promjena rezultata splitske utakmice, htjeli mi to ili ne, već doprijeti do nas. Nama je, pak, najvažnije da ovisimo isključivo sami o sebi '', naglasio je desnokrilni napadač Edi Baša, jedan od najboljih pojedinaca Vinkovčana u zadnje vrijeme i strijelac nekoliko ključnih pogodaka. Pobjedom u prošlom kolu protiv Slavena je Lokomotiva zacementirala peto mjesto i to je njezin konačni plasman. Dobru formu momčad Marija Tokića dostigla je baš u završnici prvenstva, ali danas u Vinkovce dolazi bez osam igrača, od kojih su skoro svi standardni prvotimci, a neki poput Majera, Grezde, Rožmana i Rrahmanija ključni nositelji igre.  Rezultati by SofaScore