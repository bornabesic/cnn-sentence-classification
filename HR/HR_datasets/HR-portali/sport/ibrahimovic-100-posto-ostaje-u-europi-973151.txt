Foto: Guliver Image/Getty Images TEŠKO je ozlijeđen i ne zna se kad će se vratiti na travnjak, ali Zlatan Ibrahimović i dalje dobiva ponude sa svih strana. Otkrio je to Mino Raiola, agent napadača kojem uskoro ističe ugovor s Manchester Unitedom. Navijači se nadaju da će ostati na Old Traffordu, ali zasad se tek zna da neće otići u SAD kao što se pretpostavljalo. "Puno klubova se raspitivalo za Zlatana. Igrat će još dvije godine i sto posto ostaje u Europi", rekao je Raiola o planovima 35-godišnjeg Šveđanina. Ove sezone je s Unitedom osvojio tri trofeja i postigao 28 golova te bi unatoč brojnim ponudama bilo iznenađenje da ne produži ugovor s europskim velikanom.