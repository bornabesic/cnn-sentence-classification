Hajduk je danas s 2:0 slavio na gostovanju kod Istre u 31. kolu HNL-a i tako upisao četvrtu pobjedu zaredom. Bijeli su do pobjede na Aldo Drosini stigli sredinom prvog poluvremena. Prvo je u 20. minuti Erceg pobjegao obrani domaćina i matirao Ivušića. Konačni rezultat postavio je Futacs koji je u 32. minuti zabio iz odbijanca. Hajduk je kraj utakmice dočekao s igračem manje jer je u sudačkoj nadoknadi Terziev zaradio crveni karton. Splićani su treća momčad lige s tri boda više od Osijeka koji sutra igra s Lokomotivom. Istra je na sedmom mjestu. 