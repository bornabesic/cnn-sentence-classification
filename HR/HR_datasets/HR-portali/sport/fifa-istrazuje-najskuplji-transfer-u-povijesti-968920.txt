Foto: Getty Images/Guliver Image FIFA istražuje najskuplji transfer u povijesti. Prošlogodišnji prelazak Paula Pogbe iz Juventusa u Manchester United za više od 100 milijuna eura izazvao je interes krovne nogometne organizacije i engleskog nogometnog saveza zbog kontroverznog menadžera francuske zvijezde.   Sporna uloga Mina Raiole, jednog od najmoćnijih nogometnih agenata svijeta, i njegova zarada od istog transfera koja je iznosila 49 milijuna eura.    Povod za istragu je nova objava Football Leaksa prema kojoj je Riola zaradio toliki novac, a sporno je što je navodno u isto vrijeme zastupao Pogbu i Juventus.   Manchester United je Raioli isplatio oko 19 milijuna eura, a od Juventusa je dobio 27 milijuna eura te još 2.6 milijuna na račun zastupanja Pogbe.       Francuski mediji pišu da je Manchester tako ukupno za Pogbu platio oko 127 milijuna eura, a Juventusu je pripalo manje od 80 milijuna.    Prema navodima francuskih i engleskih medija, FIFA istražuje transfer jer Raiola nije obavijestio Manchester United da radi i za Juventus, a ne samo kao Pogbin zastupnik, što engleski savez zabranjuje.  Klubovi se još nisu službeno oglasili o ovom slučaju.