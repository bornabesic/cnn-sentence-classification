Dinamo je u četvrtom kolu Lige prvaka poražen kod Seville s 4:0. Modri su još uvijek bez boda i postignutog gola. - Znali smo kako će Sevilla igrati. Još uvijek smo prezeleni za ovakve ekipe. Ostali smo se deset igrača i malo je nedostajalo da zabijemo gol. Ovo je naša realnost koju moramo prihvatiti - rekao je trener Dinama Ivajlo Petev za HTV. Dinamo u prvih pola sata nije loše izgledao. - Imali smo nekoliko šansi koje nismo iskoristili. Moramo igrati s više samopouzdanja - kaže Petev. Gordon Schildenfeld pogriješio je kod prvog gola. - Bilo je teško kad smo ostali bez igrača. Oni kažnjavaju svaki pad koncentracije. Krenuli smo dobro i izgledali organizirano, no ovo je razina na kojoj se detalji ne opraštaju. Ovo je lekcija za mlade. Još nije gotovo, želimo skupiti iskustvo i dignuti mlade - rekao je Schildenfeld. Kapetan Josip Pivarić je dodao: - Pobijedila je bolja ekipa. Dali smo sve od sebe. Dobro smo otvorili utakmicu i mogli parirati dok nas je bilo 11. S igračem manje im nismo mogli parirati. Sevilla kažnjava svaku grešku. Moramo izvući pouku iz ove utakmice - rekao je Pivarić pa usporedio Dinamo i Sevillu. - Teško je priznati nekome da je netko bolji. Danas je bila specifična situacija koju je kasnije bilo teško stići. Ako mislimo napraviti nešto, moramo svih 90 minuta igrati kao na početku. >> Sevilla napunila Dinamovu mrežu, modri nakon četiri kola još nisu uspjeli zabiti gol! 