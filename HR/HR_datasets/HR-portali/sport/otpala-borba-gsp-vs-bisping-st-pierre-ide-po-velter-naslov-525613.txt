Novi preokret u slučaju Georgesa St. Pierrea. Kanađanin se neće boriti protiv prvaka srednje kategorije i trenutno najomraženijeg UFC prvaka Michaela Bispinga kao što je to bilo planirano. Ovu informaciju potvrdio je i Dana White, a sada su na svoje došli svi izazivači srednje kategorije, koji su prozvali St. Pierrea i činjenicu da je dobio priliku boriti se za naslov dok neki od njih čekaju već duže vrijeme na to. Jer srednja kategorija trenutno je, pa vjerojatno i najkvalitetnija u cijelom UFC-u. Roster je sjajan, ima puno sjajnih boraca od kojih bi većina iz Top 8 mogla biti prvak. To su, od prvog izazivača prema osmom, Yoel Romero, Luke Rockhold, Robert Whittaker, Gegard Mousasi, Jacare Souza, Chris Weidman, Anderson Silva i Derek Brunson. Otkazana borba s Bispingom trebala bi značiti i da će priliku za naslov prvaka kategorije do 84 kilograma dobiti Yoel Romero ili Robert Whittaker, koji bi u nekom od ljetnih evenata trebali odmjeriti snage u borbi za interim pojas. Kako god, borba prvaka Bispinga i St. Pierrea je otpala, a bivši prvak velter kategorije moći će vratiti svoju staru titulu u prvoj idućoj borbi. Jer takav je plan - borit će se za titulu u velteru. Hoće li to biti protiv Tyrona Woodleyja, koji bi u oktogon trebao s Demianom Maiom, ili ne ostaje vidjeti. - Georges St-Pierre će se u svojoj povratničkoj borbi boriti protiv prvaka velter kategorije, pa tko god to bio u tom trenutku - jasan je bio Dana White.