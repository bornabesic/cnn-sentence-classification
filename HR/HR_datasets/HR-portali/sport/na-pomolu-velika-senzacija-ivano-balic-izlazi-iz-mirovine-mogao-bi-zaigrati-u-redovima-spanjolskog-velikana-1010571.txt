Barcelona se u posljednja dva tjedna našla u ozbiljnim problemima zbog ozljeda vanjskih igrača, a jedini im je na raspolaganu ostao Raul Entrerrios koji je već u poodmaklim sportskim godinama i također je sklon ozljedama. Senzacionalna i gotovo nestvarna sportska vijest odjeknula je Hrvatskom. Rukometni klub Barcelona navodno želi povući Ivana Balića iz mirovine kako bi ga dovela u svoje redove, tvrde Sportske novosti. Barcelona se u posljednja dva tjedna našla u ozbiljnim problemima zbog ozljeda vanjskih igrača, a jedini im je na raspolaganu ostao Raul Entrerrios koji je već u poodmaklim sportskim godinama i također je sklon ozljedama. Prije nekoliko dana ozlijedio im se mladi srednji vanjski Lasse Anderson i sada više nemaju pričuvnih opcija. Rok za registraciju igrača u Ligi prvaka je istekao, a to znači kako Barcelona ima mogućnost uzeti samo igrača koji još nije nastupio u natjecanju. Jasno, pitanje je ima li Balić uopće namjeru vratiti se rukometu dvije godine nakon što je odlučio povući se u mirovinu. Možda i ima, ipak Barcelona preskače osminuti finala Lige prvaka i ide odmah na pobjednika dvoboja Kiela i Lowena, a zanimljivo je kako Ivano u karijeri nikada nije osvojio Ligu prvaka. Iako je teško očekivati da će Balić ponovo zaigrati, ništa ne može spriječiti nadu da još jednom vidimo rukometnog čarobnjaka na djelu.