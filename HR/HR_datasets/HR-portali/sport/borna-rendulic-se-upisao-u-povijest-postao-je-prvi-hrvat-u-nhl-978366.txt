Borna Rendulić (22) se upisao u povijest nakon debija za Colorado Avalanche u NHL ligi jer je time postao prvi Hrvat kojem je to uspjelo, a da je ponikao u Hrvatskoj! Igrao je sedam minuta protiv Nashville Predatorsa i zabilježio jedan udarac po golu. Nažalost po njega i Colorado, poraženi su sa 0:3. Velika je ovo stvar i za Medveščak, jer Rendulić je u njemu ponikao te je dokaz da iako hokej nije toliko popularan i jednostavan za treniranje u Hrvatskoj, mogućnosti za napredak postoje. Nakon Medveščaka je još kao 15-godišnjak otišao u finski Porin Ässät. Potom se vratio u Medveščak na posudbu u sezoni 2010./2011, sezonu poslije odlazi natrag u Finsku, ali ovaj put u HPK i tamo je bio sve do ove godine, kad u svibnju potpisuje dvogodišnji ugovor s dvostrukim NHL prvakom Colorado Avalancheom. >> Rendulić: Nisu igrači u NHL-u izvanzemaljci, pokazao sam da se mogu nositi s njima