Nezaustavljivi Cristiano Ronaldo izrešetao je inače sjajnog golmana Atletica Jana Oblaka hattrickom i tako je Real protiv Atletica došao nadomak novog finala Lige prvaka.  Cholovim 'vojnicima' potrebno je čudo za sedam dana, pa sve i da odigraju daleko bolje nego u utorak navečer, opet će se više toga pitati Real. Što zbog majstora Ronalda, što zbog maestra Luke Modrića koji je odigrao kvalitetnu utakmicu na Santiago Bernabeu. Uz Tonija Kroosa diktirao je ritam utakmice, bilo ga je po cijelom terenu.  Iznoseći lopte iz svoje polovice uvelike je olakšavao suigračima u kreiranju napada i kada je Luka na najvišem nivou, tada protivnici nemaju prevelike šanse. Stigao je Luka 'školovati' i službeno trećeg najboljeg igrača svijeta, Francuza Antoinea Griezmanna. Pogledajte i kako... Dakako, navijači su oduševljeni. Maestro je po njihovom mišljenju zaslužio apsolutno sve pohvale. Zaradio je čak i jedinstvenu pohvalu poput - hrvatski kavijar!   