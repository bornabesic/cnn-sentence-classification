Navijačka skupina Armada obiježila je u utorak 30 godina postojanja bakljadom na Kantridi. Početak je to velikog jubileja Riječana koji planiraju za ovaj tjedan. Uoči pirotehničkog šoua na bivšem stadionu nogometaša Rijeke Armada je položila vijence uz spomen-ploču svim svojim poginulim članovima u Domovinskom ratu. Momčad s Rujevice obilježit će rođendan svojih navijača posebnim grbom na utakmici protiv Hajduka u subotu na svom stadionu, koji simbolizira Armadu. Nakon utakmice igrači će se potpisati na dresove koji će potom ići na javnu dražbu. 