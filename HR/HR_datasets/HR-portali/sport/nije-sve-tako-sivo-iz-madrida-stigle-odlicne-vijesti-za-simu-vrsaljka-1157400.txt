Iz Madrida su danas stigle puno ljepše vijesti za Šimu Vrsaljka od onih crnih prognoza koje su španjolski mediji pustili sinoć. Dodatne pretrage pokazale su da hrvatskom reprezentativcu nisu popucali ligamenti lijevog koljena, već da ima samo djelomičnu rupturu. Objavio je to Atletico na svojim stranicama i tako potvrdio da Vrsaljko neće morati na operaciju. Ipak, potrebno je mirovanje, a proces rehabilitacije trebao bi trajati četiri tjedna, što znači da bi se mogao na travnjak vratiti već u završnici ove sezone. Podsjetimo, hrvatski reprezentativac ozlijedio se već na samom početku susreta sa Sevillom, osjetio je bolove u koljenu i već u drugoj minuti umjesto njega je ušao Juanfran. Prve prognoze govorile su da se radi o teškoj ozljedi, prema nekim predviđanjima trebao je pauzirati šest mjeseci. Srećom, uspostavilo se da nije sve tako sivo i Vrsaljko će vrlo brzo ponovno zaigrati. Nažalost, izbornik Ante Čačić neće ga imati na raspolaganju za susret protiv Ukrajine koji se igra u petak na Maksimiru. "Zbog ozljede koljena, Šime Vrsaljko neće konkurirati za utakmicu protiv Ukrajine. Šime, želimo ti uspješan oporavak!", poručili su iz HNS-a. >>Čačić komentirao mogući povratak legendarnog kapetana u reprezentaciju: 'Prerano se oprostio, bio bi nam od koristi' PARTE MÉDICO. Vrsaljko sufre una rotura parcial del ligamento cruzado posterior de su rodilla izquierda https://t.co/wd2xCR0imB 