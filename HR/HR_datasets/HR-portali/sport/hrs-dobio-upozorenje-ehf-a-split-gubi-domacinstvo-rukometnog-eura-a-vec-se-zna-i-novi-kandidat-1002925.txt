EHF je također najavio posljednju inspekciju u razdoblju od 8. do 10. ožujka i do tada EHF mora imati garancije Grada, Vlade Republike Hrvatske i HRS-a kako će se dvorana osposobiti na vrijeme prije Europskog prvenstva 2018. godine. Rukometni savez Europe poslao je pismo Hrvatskom rukometnom savezu u kojem navodi kako su dobro upoznati sa stanjem oko Spaladium Arene u Splitu i kako ona u ovome trenutku ne može biti domaćin natjecanja. Pozvali su HRS da poduzme sve potrebne mjere kako bi se situacija oko splitske Arene što prije riješila. EHF je također najavio posljednju inspekciju u razdoblju od 8. do 10. ožujka i do tada EHF mora imati garancije Grada, Vlade Republike Hrvatske i HRS-a kako će se dvorana osposobiti na vrijeme prije Europskog prvenstva 2018. godine. U slučaju da Spaladium Arena, odnosno, Split, ne bude u stanju osposobiti Arenu, domaćin će vjerojatno postati Zadar. Isto tako, Savez navodi kako je pismo dostavljeno predsjedniku Vlade, Andreju Plenkoviću, gradu Zadru, gradu Splitu, državnoj tajnici za sport, Janici Kostelić i ministru financija Zdravku Mariću.     