Predizborna kampanja za lokalne izbore u punom je jeku, a izgleda kako su se u nju i vrlo aktivno uključili neki sportski savezi. Kako saznajemo Zagrebački nogometni savez (ZNS), iako mu to nije niti funkcija niti dužnost, umjesto da se bavi problemima zagrebačkog nogometa kojih je više nego dovoljno, klubovima šalje poziv da na izborima javno podrže zagrebačkog gradonačelnika Milana Bandića. ZNS je klubovima poslao i primjer pisma podrške u kojem se navodi kako sportski uspjesi zagrebačkih sportaša bez potpore Milana Bandića ne bi bili mogući. O tome bi mnogi nogometni klubovi grada Zagreba imali što za reći, a ZNS-ov pamflet ako i nije suprotan zakonu, moralno je svakoa dvojben. 