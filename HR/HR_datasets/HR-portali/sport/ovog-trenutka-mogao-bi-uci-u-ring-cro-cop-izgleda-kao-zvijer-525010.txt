Mirko Filipović nalazi se u zasluženoj mirovini. Po tko zna koji put dokazao je o kakvom klasnom borcu i kakvoj sportskoj veličini je riječ kada je u 42. godini osvojio Rizinov novogodišnji Grand Prix pobijedivši neke sjajne borce u eliminacijskom turniru po uzoru na stare dane PRIDE-a. Mirko je ostavio otvorenu mogućnost povratka ukoliko se Fjodor Jemjeljanjenko odluči na revanš s njime. 'The Last Emperor' često se naziva i najboljim MMA borcem u povijesti, a borba njega i našeg Cro Copa najiščekivanija borba u povijesti mješovitih borilačkih vještina. Nema sumnje da bi revanš legendarnog dvojca odjeknuo i da bi izazvao veliko zanimanje većine MMA obožavatelja. Mirko nikad nije izgubio revanš. Osvajač PRIDE-ova Grand Prixa 2006. godine ovaj tjedan je objavio fotografiju poslije treninga. U izvanrednoj je form i prema priloženom već bi ovoga trenutka mogao ući u ring. 