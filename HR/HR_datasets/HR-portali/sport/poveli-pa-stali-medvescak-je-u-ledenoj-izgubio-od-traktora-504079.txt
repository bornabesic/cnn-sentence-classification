U susretu 42. kola KHL lige hokejaši Medveščaka izgubili su u Ledenoj dvorani Doma sportova od Traktora 2-3 upisavši šesti poraz u zadnjih sedam utakmica. 'Medvjedi' su poveli u 9. minuti golom Tomasa Metrla i sve do 40. minute su održavali prednost. Tada Rusi u svega dvije minute čine preokret golovima Dereka Roya (41:47) i Alekseja Petrova (42:32). U 50. minuti je Aleksandar Šarov zabio za 3-1, a do kraja susreta Medveščak je uspio tek ublažiti poraz. Strijelac je u 53. minuti bio Francis Pare. Medveščaku slijedi još devet uzastopnih domaćih utakmica, a prva je već za dva dana protiv Metallurg Magnitodorska. Medveščak se trenutačno nalazi na 11. mjestu Zapada sa 48 bodova, 12 manje od mjesta koje vodi u doigravanje.  