Foto:Index; Screenshot RIJEKA je na Farskim otocima očekivano lako došla do pobjede. Momčad Matjaža Keka u prvoj utakmici 3. kola kvalifikacija za Europa ligu slavila je sa 5:1. Vikingur je ove sezone postigao povijesni rezultat za klubove s Otočja plasmanom u ovo kolo preko norveškog drugoligaša Tromsoa. Protiv Rijeke im je dobro krenulo, imali su 1:1, ali san se ubrzo rasprsnuo. Od početka je Rijeka krenula po pogodak, a zabili su iz prvog kornera u 13. minuti. Brezovec je izveo, a Lešković glavom zabio za 1:0. Nastavili su pritiskati preko Kamarića, pa Sharbinija i Jajala, a tek u 31. minuti opasnije su zaprijetili domaćini. Udarac iz kornera boksao je Vargić, ali ubrzo su zaredali još dva udarca iz kuta iz 35. na taj način došli do gola. Hansson je izjednačio na 1:1.   Rijeku je pogodak malo potresao, Kek je nervozno šetao uz teren, a igrači pokušavali udarcima iz daljine. U 41. minuti Vargić je ponovo boksao kako bi spasio mrežu, a na isteku sudačke nadoknade Rijeka je uspjela vratiti vodstvo. U trenutku dok su na sredini terena ležala dvojica igrača, po jedan iz obje momčadi, Kvržić se probio do ruba šesnaesterca, napravio si prostora, naciljao suprotni kut i sjajno pogodio za 1:2. Ozlijeđeni Djurhuus iznesen je s terena, a na početku drugog dijela ušao je Đorđević.  Nakon odmora gosti su odlučili riješiti sve dileme, a već u 52. je Makedonac Jahović na asistenciju Tomečaka pogodio za 3:1.   Izmjenama je Kek unio svježinu i u 76. došao do novog gola. Kvržić je ušao u kazneni prostor i sa desetak metara gađao suprotni kut za 4:1. Samo pet minuta kasnije Kramarić je iz jedanaesterca donio i peti gol. Do kraja je Vikingur mogao smanjiti, ali Vargić je nakon kornera još jednom sjajno reagirao i obranio mrežu.    Vikingur - Rijeka 1:5