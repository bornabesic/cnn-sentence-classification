U 29. kolu španjolske lige Barcelona je u gostima bila bolja od Granade sa 4:1, a tom su pobjedom ostali na repu vodećem Realu. Madriđani s utakmicom manje imaju dva boda više od Katalonaca. Strijelac u Barcinoj pobjedi u Granadi bio je i naš Ivan Rakitić koji je u 83. minuti zatresao mrežu za 3:1. Utakmica je uglavnom prošla bez incidenta, ali kamere su ulovile hrvatskog reprezentativca u pravom izljevu bijesa. Takvog Rakitića rijetko viđamo. Nakon jednog dvoboja s igračem Granade Andreasom Pereirom, sudac je Ivanu Rakitiću pokazao žuti karton. Hrvatskom reprezentativcu bio je ljutit te je suparničkom igraču uputio niz uvreda, ali jedna se vrlo jasno iščitala s usana: "Ideš u drugu ligu, k...in sine!" >>U minuti 'planule' ulaznice za dvoboj Juventus - Barcelona 