Brončana olimpijka iz Pekinga 2008. godine, Pejčić, jedva je ušla u finale, odnosno ušla kao osmoplasirana u kvalifikacijama, ali je u finalu pomela konkurenciju. Od 24 metka samo su joj dva donijela manje od deset krugova. Snježana Pejčić u petak je u Mariboru osvojila prvo mjesto na Europskom prvenstvu u gađanju zračnom puškom. U finalnom nadmetanju pogodila je 249.1 krug i za 1.3 kruga nadmašila drugoplasiranu Dankinju Stine Nielsen. Brončana olimpijka iz Pekinga 2008. godine, Pejčić, jedva je ušla u finale, odnosno ušla kao osmoplasirana u kvalifikacijama, ali je u finalu pomela konkurenciju. Od 24 metka samo su joj dva donijela manje od deset krugova. U prvoj seriji Snježana je bila druga s 52.3 kruga, ali samo 0.1 krugom zaostatka za tada vodećom Ruskinjom Julijom Karimovom, koja je na kraju završila sedma. U drugoj seriji od pet metaka gađala je 52.3 i preuzela prvo mjesto te ga do kraja nadmetanja nije ispustila. Drugo mjesto je, kao što smo rekli, uzela Stine Nielsen, a treća je bila Ruskinja Darija Vdovina. Osim zlata, Snježana je uzela i srebro u ekipnom natjecanju s Valentinom Gustin i Martom Zeljković u prijepodnevnim kvalifikacijama. U toj je konkurenciji zlato uzela Rusija, a broncu Češka. Napomenimo kako su prije dva dana u disciplini zračne puške srebro uzeli i juniori Borna Petanjek, Andrija Mikuljan i Miran Maričić. Dečkima su do zlata nedostajala samo 0.2 kruga. 