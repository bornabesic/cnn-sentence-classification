VELIKA vijest stiže iz Konamija. Njihova najpopularnija videoigra PES 2018. stiže na europsko tržište 14. rujna, a dva dana prije na američko.  Igrači će na PC_u dobiti isti tretman kao i oni za konzolama. Grafički sustav za njih sadržavat će sve značajke koje imaju i konzole.  S novim izdanjem stigla su i neka poboljšanja. Iz japanske tvrtke otkrili su da je nova verzija dorađena kako bi zornije prikazala autentičnost nogometa.  "Strategic Dribbling" novitet je PES-a koji dolazi u rujnu. Ovo poboljšanje omogućuje igračima veću kontrolu nad loptom uz dodatnu opciju zaštite od obrambenih poteza suparnika.  "Real Touch+" omogućit će uvođenje svih dijelova tijela igrača u akcije te tako stvoriti bolji osjećaj kretanja izvođenja finti.