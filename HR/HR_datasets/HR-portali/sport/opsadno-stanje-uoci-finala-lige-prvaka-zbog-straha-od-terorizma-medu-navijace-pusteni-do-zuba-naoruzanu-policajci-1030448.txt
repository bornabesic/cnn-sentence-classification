Kako je to utakmica koju će pratiti i milijuni ljudi diljem svijeta i kako je to međunarodno okupljanje navijača i najboljih nogometaša svijeta, sigurnosne mjere pojačane su do maksimuma. Utakmica godine igra se ove subote u 20 i 45 u Cardiffu, a tisuće i tisuće navijača slilo se u glavni grad Walesa kako bi uživo popratilo finale Lige prvaka između Real Madrida i Juventusa. Kako je to utakmica koju će pratiti i milijuni ljudi diljem svijeta i kako je to međunarodno okupljanje navijača i najboljih nogometaša svijeta, sigurnosne mjere pojačane su do maksimuma. Ovoga puta nisu razlog huligani niti ‘predobro’ raspoloženi navijači kojih će biti oko 70 tisuća, već vlada veliki strah zbog teroristilčkih napada kojih je samo ove godine već bilo previše, a jedan se dogodio čak uoči nogometne utakmice Borussije i Monaca. Isto tako niti dva tjedna nisu prošla od bombaškog napada u Manchesteru u kojem su poginule 23 osobe, a više od sto ih je ozljeđeno. Isto tako, napad se dogodio i u Stockholmu uoči finala Europske lige, kada se napadač zabio automobilom gomilu ljudi, ubio četiri i ozlijedio još petnaestak ljudi. Da u Cardiffu prođe sve kako treba brinut će se do zuba naoružani policajci koji su raspoređeni na svakom koraku, oko stadiona, po ulicama i navijačkim zonama. “Ovo je najveća sigurnosna operacija u ovom gradu od NATO summita 2014. godine”, rekao je pomoćnik šefa policije Južnog Walesa Richard Lewis. Zbog straha od napada, Millenium stadion bit će prekriven zbog straha od mogućeg napda iz zraka, kakvi su već viđeni na ovdašnjim prostorima, a izvršavani su dronovima. Navijači će na stadion morati ući bez torbi, a moraju doći minimalno dva sata prije utakmice.