Hrvatski košarkaš Dario Šarić postigao je šest koševa te imao tri skoka i jednu asistenciju za 16 minuta provedenih na parketu u porazu njegove Philadelphije 108-121 na gostovanju kod Chicaga. Orlando je u Torontu stigao do iznenađujuće pobjede 114-113 u koju je hrvatski košarkaš Damjan Rudež ugradio jednu tricu te po jedan skok i asistenciju za sedam minuta u igri. Najdramatičniju utakmicu večeri u NBA ligi odigrali su Atlanta i New York, a domaćoj su momčadi trebala čak četiri produžetka kako bi došla do 28. pobjede u sezoni. Nakon 48 minuta rezultat je bio 104-104, a nakon prvog produžetka 113-113, nakon drugog 123-123, nakon trećeg 130-130, da bi na kraju Atlanta slavila sa 142-139. Iako su igrali bez bolesnog kapetana Stephena Curryja, košarkaši Golden Statea uspjeli su pobijediti na gostovanju u Portlandu 113-111, uz 33 koša Kevina Duranta i 27 Klaya Thompsona.   NBA rezultati Toronto - Orlando 113-114 Chicago - Philadelphia 121-108 Portland - Golden State 111-113 Indiana - Houston 120-101 San Antonio - Dallas 101-105 New Orleans - Washington 94-107 Cleveland - Oklahoma City 107-91 Atlanta - New York 142-139 (4 produžetka) 