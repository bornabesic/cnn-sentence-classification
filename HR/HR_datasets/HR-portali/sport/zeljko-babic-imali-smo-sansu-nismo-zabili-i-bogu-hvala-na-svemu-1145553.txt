Hrvatska rukometna reprezentacija nakon nevjerojatne drame je izgubila od Norveške (28:25) u polufinalu Svjetskog prvenstva u Francuskoj. Izabranici Željka Babića sutra će tako igrati sa Slovenijom za broncu. - Suvišno je bilo što reći osim - Bogu hvala na svemu - rekao je Babić nakon utakmice. Hrvatska je imala sedmerac za pobjedu kojega Zlatko Horvat nije iskoristio i Norvežani su slavili u produžetku. - Ovo je sport. Imali smo šansu i nismo zabili. Igrali smo na maksimumu, došli smo blizu, imali zadnji udarac, ali nismo dali gol. Sutra je utakmica sa Slovenijom. - Što prije se moramo resetirati i u utakmici za treće mjesto dati sve od sebe. Medalja bi bila velika stvar na Hrvatsku - rekao je Babić i dodao: - Hvala igračima na svemu što daju za Hrvatsku. Moramo pronaći dodatnu snagu i sutra pokušati pobijediti. Neka bude Božja volja. >> Hrvatska izgubila nakon drame! Horvat nije iskoristio sedmerac za pobjedu, Norvežani slavili u produžetku 