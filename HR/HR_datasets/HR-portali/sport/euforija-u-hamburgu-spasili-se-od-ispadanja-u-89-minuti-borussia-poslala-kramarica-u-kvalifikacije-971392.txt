IZRAVAN plasman u Ligu prvaka je u zadnjem kolu Bundeslige trebala biti formalnost za Borussiju iz Dortmunda, no pretvorio se u neviđenu dramu. Momčad Thomasa Tüchela je do 75. minute neočekivano gubila od Werdera 3:2 i prepuštala je Hoffenheimu treću poziciju.  No, unatoč velikoj dominaciji i sedam, osam velikih prilika koje su promašili, domaćini su se spasili tek iz dva kaznena udarca. Prvi je u 75. minuti realizirao Marco Reus, a drugi minutu prije kraja Pierre-Emerick Aubameyang. Werder je poveo već u 7. minuti nakon kaosa u domaćoj obrani, no momčad Thomasa Tüchela je već do poluvremena izjednačila i činilo se da je sve pod kontrolom.    No, uporni Werder, koji je u nekoj teoriji (ovisno o ishodu finala kupa) mogao dohvatiti Europu, je prvo u 46. minuti nakon sjajne akcije Krusea izjednačio, da bi sam Kruse u 68. potpuno preokrenuo susret. Ipak, Borussia se sabrala i uspjela osigurati Ligu prvaka.  Tamo će igrati i Hoffenheim Andreja Kramarića, koji se nadao pobjedi protiv Augsburga i eventualnom kiksu Borussije. Nije se dogodilo nijedno ni drugo, iako bi Kramariću i društvu igrao i bod da je Werder kojim slučajem pobijedio. Ovako će Hoffenheim Ligu prvaka morati izboriti kroz kvalifikacije.  Ništa manje dramatično nije bilo ni na dnu gdje su dva velikana, HSV i Wolfsburg, u izravnom dvoboju odlučivali tko će u dodatne kvalifikacije, a tko će se spasiti te blamaže. Wolfsburgu je bio dovoljan i bod, a u 23. minuti su imali sva tri nakon što je Knoche lijepio zabio za 1:0.    Ipak, Kostić je u 32. izjednačio, a za potpuni kaos i oduševljenje na stadionu HSV-a pobrinuo se 2-1 godišnji Gian-Luca Waldschmidt koji je tri minute prije kraja glavom zabio za preokret i 54. sezonu HSV-a zaredom u Bundesligi. HSV je jedini klub koji je igrao sve sezone Bundeslige od njezina utemeljenja 1963. godine. Wolfsburg će u dodatne kvalifikacije protiv trećeplasirane momčadi 2. lige, a to je trenutačno Braunschweig. Prva utakmica na rasporedu je već sljedeće sezone, a Wolfsburg će svojeg definitivnog protivnika saznati sutra kad se odigra zadnje kolo 2. lige.  Slavit će i navijači Kölna, koji se pobjedom protiv Mainza 2:0 nakon 25 godina vratio u Europu. Mainz je od doigravanja za ostanak spasila tek bolja gol-razlika od Wolfsburga... Najbolji strijelac Bundeslige je Pierre-Emerick Aubameyang, koji se s dva današnja gola za jedan pogodak bio bolji od Lewandowskog. Gabonac ih je zabio ukupno 31, a Bayernova zvijezda 30. Bavarci su titulu proslavili uz 4:1 pobjedi protiv Freiburga.   Bundesliga, 34. kolo:  Bayern - Freiburg 4:1 (Robben 4', Vidal 73', Ribery 90', Kimmich 90'+4' / Petersen 76') Borussia D. - Werder 4:3 (Reus 32', 75'-11m, Aubameyang 42', 89'-11m / Junuzović 7', Bartels 46', Kruse 68') Borussia M. - Darmstadt 2:2 (Hazard 50', Raffael 65' / Schipplock 62', Heller 90') Hoffenheim - Augsburg 0:0 Hertha - Bayer Leverkusen 2:6 (Weiser 71', Allagui 86'-ag / Hernandez 5', Havertz 31', 45', Kiessling 64'-11m, Aranguiz 81'-11m, Pohjanpalo 90'+2') Köln - Mainz 2:0 (Hector 43', Osako 87') Ingolstadt - Schalke 1:1 (Gross 41'-11m / Avidjaj 2') Eintracht - RB Leipzig 2:2 (Vallejo 83', Blum 90'+1' / Sabitzer 25', Poulsen 56')     Rezultati by SofaScore