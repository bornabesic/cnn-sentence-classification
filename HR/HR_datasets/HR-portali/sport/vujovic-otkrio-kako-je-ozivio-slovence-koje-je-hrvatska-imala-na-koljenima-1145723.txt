Presretan je bio slovenski izbornik Veselin Vujović nakon osvojene bronce u dramatičnom srazu s Hrvatskom. – Vjerujte mi, ne znam kako smo uspjeli pobijediti. Odigrali smo ludih deset minuta na kraju utakmice kada je Hrvatska postigla samo jedan, a mi čak sedam pogodaka. Mislio sam u 52. minuti, kod minus pet, da je sve gotovo. Opet, osjetio sam da Hrvati gube tlo pod nogama, da više nemaju nikakvih ideja u napadu, a da u obrani jedva stoje. Ostvario sam svoj san. Kao igrač sve sam osvojio, a sada imam medalju i kao trener. Znam kako je sad hrvatskim rukometašima i njihovu izborniku. Izgubiti finale zbog sedmerca i onda prokockati plus osam za broncu, to je stvarno strašno – rekao je Vujović i otkrio što je govorio svojim igračima u svlačionici nakon prvog poluvremena koje je Hrvatska uvjerljivo dobila – 18:13.  – Rekao sam igračima kako želim da u drugom poluvremenu pokažu tko su. Pitao sam ih: ''Hoćete li se nakon ovoga sramiti pred svojim obiteljima i sunarodnjacima? Hoćete li biti čvrsti ili ćete dopustiti da prolaze kroz vas kao kroz sir? Sve uvjeravamo da su Hrvati umorni, a oni lete po terenu i zabili su nam čak 18 golova. Zar vas nije sram, ja ne mogu više raditi u ovakvim uvjetima. Jeste li izgubili utakmicu prije početka? Pa kažite mi da i ja sjednem na klupu i da ne izigravam budalu – prepričao je Vujović za Balkan Handball razgovor sa svojim igračima. >>Hrvatska u dramatičnoj završnici izgubila od Slovenije i ostala bez brončane medalje >>Željko Babić o svojoj budućnosti kao izbornik: Moram doma razgovarati sa suprugom >>Saračević prozvao Babića: Zadnjih 20 minuta nije imao odgovor na ništa! 