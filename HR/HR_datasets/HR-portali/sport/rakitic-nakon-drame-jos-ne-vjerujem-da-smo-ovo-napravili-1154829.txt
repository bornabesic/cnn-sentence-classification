- Prošlo je 20 minuta od utakmice, a ja još ne vjerujem što se dogodilo - reakcija je Ivana Rakitića nakon nevjerojatnog podviga Barcelone. Njegova je momčad svladala PSG sa 6:1 u osmini finala Lige prvaka nakon što je u prvom susretu poražena 4:0. - Ne mogu vjerovati, ovo nije moguće. Hvala suigračima, svima u klubu i navijačima. Ovo je nevjerojatno, teško je sada reći nešto više - rekao je Rakitić koji je igrao do 73. minute. Prisjetio se i prve utakmice. - Bilo nam je teško nakon utakmice u Parizu, ljudi su svašta pričali, no sjajno smo reagirali. Ovo je za povijest. Sada želimo ići dalje. Trener Barcelone Luis Enrique rekao je da ni jedan igrač nije prestao vjerovati u čudo. - Morali smo vjerovati da možemo proći. Teško je nadoknaditi 4:0, ali ovo je nogomet. Vidjeli ste što će događalo u Super Bowlu. Ovo je ludo - rekao je Rakitić i zaključio: - Ovo je Barcelona, najbolja momčad na svijetu. Sada želimo nastaviti naš san u Ligi prvaka. Sergio Roberto objasnio je kako je u petoj minuti nadoknade zabio gol za prolazak. - Dao sam sve od sebe da dohvatim loptu, bacio sam se koliko sam mogao. Nisam znao jesam li u zaleđu, samo sam je htio doseći. Bacio sam se i osjetio da ću prije vratara stići do nje. Presretan sam. Trener Luis Enrique je izjavio: - Ovo je bilo spektakularno. Puno smo riskirali, ali na kraju se to pokazalo dobrom odlukom. Najvažnije je što smo vjerovali u četvrtfinale. U Parizu smo igrali loše, a sada smo napravili čudesan preokret. >> Mateo Beusan objasnio je li Barcelona prošla dalje zbog pomoći sudaca >> Gospodo iz Uefe sada znate i ovo - Barca nije momčad za vaše statističke rubrike >> Čudo na Camp Nou! Barcelona slavila sa 6:1 i nakon drame prošla u četvrtfinale 