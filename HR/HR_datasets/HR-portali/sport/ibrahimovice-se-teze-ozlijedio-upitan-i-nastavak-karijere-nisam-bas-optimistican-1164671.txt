Manchester United pobijedio je sinoć Anderlecht 2:1 nakon produžetaka i plasirao se u polufinale Lige prvaka. No, osjećaj sreće kod Josea Mourinha nije potpun jer je u tom susretu ostao bez dvojice važnih igrača. Prvo je zbog ozljede izašao Marcos Rojo, a u sudačkoj nadoknadi uoči početka produžetka stradao je Zlatan Ibrahimović. Švedski napadač nezgodno je doskočio i tom mu se prilikom 'okrenulo' koljeno. Pao je na travnjak te s bolnom grimasom primao liječničku pomoć. Mourinho ga je izvadio iz igre, a nakon susreta nije djelovao optimistično. - Prognoze su prilično negativne, kao i moj osjećaj. Želio bih pričekati kako bih dao prvu ocjenu, ali ovo nikako ne izgleda dobro. Volio bih biti optimist, ali nisam... I navijači, baš poput Mourinha, nisu optimistični. Mnogi su na društvenim mrežama pisali kako su uvjereni da je ovo kraj Ibrahimovićeve karijere. On će ove godine napuniti 36 godina, za dva mjeseca istječe mu ugovor s Unitedom, a eventualna teža ozljeda zaista bi ga mogla natjerati da okonča bogatu karijeru. >>Predsjednik Reala Modriću šapnuo želju, evo što je Luka napravio!         