S obzirom na izniman uspjeh 1. i 2. turnira na kojem je sudjelovalo 30 amaterskih ekipa iz cijele Hrvatske te preko 1.000 posjetitelja, Sportsko rekreativna Udruga Hakl na Taksiju nastavlja dalje.  3. Hakl na Taksiju održati će se 27.05.2017. u Zagrebu u Gajnicama (košarkaško igralište kod Taksi stajališta). Na turniru će sudjelovati 32 ekipe iz 3 države te se s obzirom na pozitivna iskustva s prethodnog turnira očekuje blizu 1000 posjetitelja. Cilj turnira je promocija sporta i općenito zdravog načina života, a posebice košarke što je i primarni cilj Sportsko Rekreativne Udruge Hakl na Taksiju. Ove godine u suradnji sa udrugom Down Sindrom Zagreb prodavat će se majice s logom Hakl na Taksiju, a sav prilog ide spomenutoj udruzi. Na turniru možete očekivati promotivne cijene pića i hrane tako da možete doći na cjelodnevno druženje u Gajnice. Turnir počinje u 13h, a finale je predviđeno za 21h pod svjetlima reflektora. Osim hakla, bit će i natjecanje u tricama i zakucavanju. Za natjecanje u tricama se može prijaviti bilo tko uz simboličnu kotizaciju od 10kn. Sudionike očekuju bogate nagrade! Ukupan nagradni fond je 10 000kn uključujući i novčane te robne nagrade.