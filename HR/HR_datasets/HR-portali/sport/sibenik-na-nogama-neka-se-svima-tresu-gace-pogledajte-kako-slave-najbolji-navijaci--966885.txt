ŠIBENČANI su opet slavili sa svojim navijačima, ovaj put u Zagrebu. Funcuti, koje je HKS proglasio najboljim navijačima ove sezone, imali su razlog da poderu grlo. GKK Šibenik izborio je polufinale prvenstva Hrvatske nakon što su u drugoj utakmici četvrtfinala slavili u Trnskom protiv Zagreba s 123:96 (36-22, 38-22, 30-26, 19-26) Šibenčani su tako s 2-0 u pobjedama prošli među četiri najbolje ekipe gdje ih čeka bolji iz dvoboja Zadra i Cibone. Cibona je slavila u prvom dvoboju u Zagrebu. U utakmici s čak 219 koševa kod Šibenčana su najučinkovitiji bili Miralem Halilović (19) i Ivan Siriščević (18), dok su Zagreb predvodili Luka Božić (29) i Pavle Marčinković (20). U drugom polufinalu Cedevita čeka boljega iz dvoboja Splita i Osijeka (1-1). Ne bojimo se nikoga, nek' se svima tresu gaće, poručili su Šibenčani koji očekuju plasman u finale...