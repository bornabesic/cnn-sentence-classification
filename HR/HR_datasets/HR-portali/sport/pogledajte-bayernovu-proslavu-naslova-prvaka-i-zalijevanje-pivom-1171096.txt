U Allianz Areni nogometaši Bayerna proslavili su naslov njemačkog prvaka sa svojim navijačima. Gledatelje je zabavljala pjevačica Anastacia, a slavlje nije moglo proći bez tradicionalnog zalijevanja pivom. Čak je i Arjen Robben 'počastio' televizijsku novinarku tijekom intervjua s Philippom Lahmom koji je odigrao posljednju utakmicu. Od profesionalnog igranja nogometa oprostio se i Xabi Alonso. U posljednjoj utakmici prvenstva Bayern je kod kuće pobijedio Freiburg sa 4:1.