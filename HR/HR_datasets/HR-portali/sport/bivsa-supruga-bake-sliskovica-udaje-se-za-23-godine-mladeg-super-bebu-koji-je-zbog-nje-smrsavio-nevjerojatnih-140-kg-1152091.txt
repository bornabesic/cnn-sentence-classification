Svetlana Ceca Kitić (57), jedna od najboljih rukometašica u povijesti te bivša supruga Hajdukove legende Blaža Sliškovića, peti put se udaje. Njen izabranik ovaj je put 23 godine mlađi od nje, "kontroverzni biznismen" poznat po uhićenjima zbog krađa automobila. Riječ je o Dejanu Vukoviću zvanom Super Beba iz Sarajeva koji kaže da se smirio nakon što je odslužio zatvorsku kaznu. Super Beba je u zatvoru smršavio nevjerojatnih 140 kilograma. - U vezi smo 43 dana, ženit ću je, Boga mi - rekao je Super Beba za Avaz. Na pitanje čime se sada bavi je rekao da je "kontroverzni biznismen". Kitić je bila sjajna rukometašica, a igrala je za Jedinstvo iz Tuzle i Radnički Beograd te reprezentaciju Jugoslavije. Četiri puta se udavala, najpoznatiji muž bio joj je Baka Slišković.  - Bili smo u braku četiri mjeseca, ali smo shvatili da jednostavno nismo jedno za drugo. Iako je on bolja osoba nego što je bio nogometaš - rekla je Kitić svojedobno za Max! te otkrila da je u jednom razdoblju života bila na rubu egzistencije te je radila tri posla. Bila je i politički aktivna, i to u Miloševićevoj Socijalističkoj partiji Srbije. >> MAX! Ceca: Radila sam i tri posla da preživim