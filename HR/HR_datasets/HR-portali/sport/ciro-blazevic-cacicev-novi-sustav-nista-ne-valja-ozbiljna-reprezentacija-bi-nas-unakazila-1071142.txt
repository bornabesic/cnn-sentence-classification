Ante Čačić odlučio je u Osijeku protiv Izraela kopirati sustav s kojim je Ćiro Blažević u Francuskoj 1998. osvojio simpatije cijelog svijeta. Čačićev sustav nije osvojio nikoga. – Ma to je zastario sustav, to je 901. godina. Moj prijatelj Ante Čačić mora shvatiti da sustav nije važan nego koncepcija. Nekad je to prolazilo, danas taj sustav 3­-5­-2 ne prolazi. Znam što treba, ali neću reći zbog Šukera. Oni misle da sve znaju, pa tako i o novom sustavu. Nitko me ne zove, nitko se ne sjeti mudraca, iako znaju da ja to znam, da mogu pomoći. U Osijeku je, nemojmo se zavaravati, bio potpuni propuh u obrani i ozbiljnija reprezentacija bi nas unakazila. Srećom, Izrael je došao u kombiniranom sastavu i nisu znali realizirati silne propuhe u obrani – rekao je Ćiro, prenosi Goal. Utakmica nije ni počela, a Izrael je već stvorio dvije “mrtve” šanse. Nasreću, prva je završila u stativi, drugu je Darijo Srna spasio s gol-­linije. – Ne mogu Srna i Perišić ostati na brisanom prostoru. Nisu bili duplirani. Znao sam točno što će se dogoditi. Što? Pa upravo ono što ste vidjeli u Osijeku. Izraelci izlaze tri na tri na naše braniče. Ništa to nije valjalo. Do Eura je ostalo 80 dana i mogu vam reći da sam jako zabrinut. Zapravo, svi bismo trebali biti zabrinuti jer Hrvatska u tom sustavu pušta na sve strane – smatra Ćiro. >> Članak pročitajte na Goalu >> Kakva senzacija! Hrvatska deklasirala Španjolsku, pogledajte golove! 