Foto: Getty Images/Guliver Image PREMA pisanju turskih medija, čeka se još samo službena potvrda onoga o čemu se priča već mjesecima. Domagoj Vida (28) postaje novi član turskog prvaka Bešiktaša. Bešiktaš, koji je jučer obranio naslov prvaka, trebao bi kijevskom Dinamu platiti oko sedam milijuna eura, a hrvatski reprezentativac zarađivat će oko četiri milijuna eura. Vida je ove sezone za Dinamo odigrao 39 utakmica i zabio četiri gola. U Ligi prvaka je sve utakmice odigrao od prve do zadnje minute, a u ukrajinskom prvenstvu je propustio samo tri utakmice. U Bešiktašu ga čeka još jedan hrvatski reprezentativac, Matej Mitrović.