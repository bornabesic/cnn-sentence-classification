Mladi lijevi bek Dinama Borna Sosa (19) na ljeto bi mogao napustiti Maksimir i preseliti u Sampdoriju. Talijanski stručnjak za transfere i novinar Sky Sporta Gianluca Di Marzio objavio je fotografiju sa sastanak na kojem tvrdi da su bilo vodstvo Sampdorije i predstavnik Sose. Tvrdi se da Dinamo za mladog nogometaša traži sedam milijuna eura, dok Sampdorije nudi četiri milijuna i 20 posto od budućeg transfera. U Sampdoriji igraju dva hrvatska nogometaša, bivši napadač Lokomotive Ante Budimir i nekadašnji branič Hajduka Lorenco Šimić. No, Dinamo radi i na pojačanjima pa tako španjolski mediji tvrde da su modri zainteresirana za Minka Peetersa, 18-godišnjeg ofenzivnog veznjaka Reala. Riječ je o mladiću koji je u kraljevski klub stigao iz Ajaxa 2014., no imao je problema s ozljedama. Stoga bi ovoga ljeta mogao napustiti Madrid iako ima ugovor do 2018. Peetersa osim Dinama žele PSV, NEC, Sevilla i Borussia Mönchengladbach.  Ne bi to bio prvi put da Dinamo dovodi mlade igrače iz španjolskih velikana budući da je ranije iz Barcelone stigao Dani Olmo. >> Antolić skroz otvoreno: Pivarić najbolje pjeva, a bilo je situacija u kojima sam morao smirivati igrače u svlačionici 