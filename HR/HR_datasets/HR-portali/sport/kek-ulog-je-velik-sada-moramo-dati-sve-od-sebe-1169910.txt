Rijeku dvije utakmice dijele od prvog naslova prvaka Hrvatske. Momčad Matjaža Keka mora svladati Slaven Belupo i Cibaliju pa će joj utakmica s Dinamom u Maksimiru u posljednjem kolu biti tek revijalna. No, Kek je koncentriran samo na gostovanje u Koprivnici gdje je Rijeka često znala prosuti bodove. Posljednji put tamo je slavila 23. ožujka 2014. - Znamo koja je negativna serija iza nas u Koprivnici, ali ovo je nova utakmica i novi izazov. Cilj i želja je pozitivan rezultat - rekao je Kek i dodao: - Sada kada je ulog veliki treba istrčati na travnjak i odigrati i dati malo više kada boli, kada peče i ponestaje zraka. To je jedini način da na kraju jednog maratona možeš doći do cilja. Susret je najavio i vratar Rijeke Andrej Prskalo. - Naš motiv mora biti puno veći od njihovog i vjerujem da ćemo to uspješno odraditi. Lijep osjećaj se javlja kada pomislim da bismo mogli - rekao je Prskalo. 