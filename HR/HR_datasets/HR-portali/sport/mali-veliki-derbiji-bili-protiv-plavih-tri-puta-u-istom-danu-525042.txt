Pioniri u 11, kadeti u 13, a juniori u 16 sati. Trostruki okršaj Dinama i Hajduka u jednom danu u finalima Kupa u Ludbregu. U malom mjestu na sjeveru Hrvatske u petak ćemo vidjeti najbolje od budućnosti hrvatskog nogometa. - Ispred njih smo u ligi, ali je jedina utakmica ove sezone završial remijem 1-1 - kaže Danijel Erbežnik, trener pionira Dinama. U momčadi ima Tina Agića, sina bivšeg nogometaša Rijeke i Dinama - Jasmina. - Mogao bi napraviti velike stvari, ali nije baš kao otac. On je branič, tata je bio veznjak - dodao je Erbežnik. Uz mlađeg Agića glavne uzdanice su Fran Tomek, Ivana Knežića i Juricu Jurčeca. - Pripremili smo im neka iznenađenja, poštujemo protivnika, ali nismo impresionirani. Imamo svoj plan, rekao je trener pionira ‘bilih’ Jure Srzić i dodao: - Imamo sjajnih igrača,: Škarčić, Gulišija, Unušić, Bekavac u obrani, u napadu su tu Bijuk, Topić, Klarić - nabrajao je Srzić. - Tremu nemamo - kaže Srzić. Dva sata kasnije na rasporedu je derbi kadeta. Dinamove predvodi Antonio Marin, jedna od najvećih nada Dinama u posljednjih nekoliko godina. - U Splitu smo ih pobijedili 3-0, ali danas će biti izjednačena utakmcia - kaže trener kadeta Dinama Ivan Prelec. Iz Hajduka najavljuju pravi praznik nogometa. - Ovo je kruna sezone, očekujem dobru utakmicu, lijepu za gledatelje. Imamo dobru generaciju, potentnu u napadu, zabili smo u ligi 96 golova i to dovoljno govori o nama - kaže trener ‘bilih’ kadeta - Siniša Oreščanin, koji je radio i u Dinamu. - Mi u stožeru radimo prvenstveno kao odgajatelji. Ovo je samo jedan dan u njihovom razvoju, a što će biti dalje - to samo Nostradamus može reći - rekao je Oreščanin i dodao: - O najboljima ne bih, ali imali smo sad na Euru Baždarića, Radića, Vuškovića, Krekovića, Šegu... Šlag na kraju dana bit će dvoboj juniora. - Lokomotiva je juniorsku priču, Hajduk ove sezone nije sudjelovao u prvenstvu, a Lokose su na jednom turniru pobijedili 4-0. Oni su izrazito jaki, igraju i naša dva naša bivša igraća - Pasaričeka i Čačara - rekao nam je ‘modrih’ kadeta Jozo Bandić. A njegov kolega s druge strane, Mario Despotović, također je radio u Dinamu. - Znam puno igrača Dinama, pokušat ćemo biti dominantni, ako bude grešaka, djeca će nešto naučiti, u ovim godinama pobjednik je nebitan - kaže Despotović. 