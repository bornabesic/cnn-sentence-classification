Cristiano Ronaldo najbolji je nogometaš svijeta u 2016. godini, objavio je večeras nogometni magazin France Football. Napadač Reala i Portugala Zlatnu loptu je očekivano dobio u sezoni u kojoj je osvojio Ligu prvaka i Europsko prvenstvo. No, nije se pojavio na dodjeli. Iza njega su ostali napadač Barcelone Lionel Messi te Antoine Griezmann iz Atletico Madrida. Među najboljim nogometašima svijeta i jedan je Hrvat – Luka Modrić. Veznjak Reala i kapetan vatrenih na 17. je mjestu i tu poziciju dijeli s klupskim suigračem Tonijem Kroosom. Parabéns CRISTIANO RONALDO pela conquista do Ballon d'Or France Football 2016 !#ballondor pic.twitter.com/6JQjBurYRo Inače, ove se godine France Football razišao s Fifom te samostalno dodjeljuje nagradu za najboljeg nogometaša. Izbor je ustanovljen 1956., a od 2010. do 2015. organiziran je zajedno s Fifom. No, od ove godine France Football samostalno bira pobjednika, dok Fifa ima svoj izbor u kojem su isti kandidati – Ronaldo, Messi i Griezmann.  Rekorder po broju osvojenih zlatnih lopti jest Messi koji je pet puta osvajao ovaj trofej (2009., 2010., 2011., 2012. i 2015.), dok je Ronaldu ovo četvrti put (2008., 2013., 2014. i 2016.). >> Real se mučio, a C. Ronaldo nije skidao pogled sa svoje djevojke 