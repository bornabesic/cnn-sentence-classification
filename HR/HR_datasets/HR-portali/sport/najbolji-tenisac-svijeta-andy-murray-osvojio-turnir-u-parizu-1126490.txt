Andy Murray pobijedio je na Mastersu u Parizu. Iako ga je John Isner pošteno namučio, Britanac je slavio sa 2:1 u setovima, bilo je 6:3, 6:7 (4), 6:4. Murray je u prvom setu odvojio pri vodstvu 3:2 kada je oduzeo Isneru servis i prednost držao do kraja. U drugom setu vodila se velika borba i nije bilo breakova pa se igrao tie-break, u kojem je američki tenisač bio mirniji i izjednačio u setovima. Borba se nastavila i u trećem, odlučujućem setu u kojem je Murray pri vodstvu 5:4 pojačao pritisak te oduzeo servis Isneru, što je značilo da može slaviti novi naslov. Murray iza sebe ima najbolju sezonu u karijeri, osvojio je zlatnu medalju u Rio de Janeiru, osvojio je sedam turnira (Rim, Queens, Wimbledon, Beijing, Shangai, Beč i Pariz), a uz to odigrao i još četiri finala (Australian Open, Madrid, Roland Garros i Cincinnati). Zbog toga će od sutra biti prvi tenisač svijeta! >>Andy Murray je novi broj jedan 