Foto: Getty Images / Guliver image  "SRBIJA je u velikoj opasnosti da bude izbačena iz europskih nogometnih natjecanja zbog huliganskih izgrednika", zaprijetio je Aleksander Čeferein, Slovenac koji je u rujnu 2016. godine izabran za predsjednika UEFA-e. Čeferin je stigao u Srbiju na poziv predsjednika Nogometnog saveza Srbije Slaviše Kokeze i poslao jasnu poruku nogometnim vlastodršcima i srpskim političarima.  "Ako vlada ne promijeni svoju politiku i ne stane na kraj neredima, moglo bi se dogoditi najgore za reprezentaciju Srbije", rekao je Čeferin.   "Ako se neredi ne zaustave, Srbija bi mogla biti izbačena iz nogometne Europe, a to bi bila velika katastrofa"  Čeferin u prvom redu odgovornosti vidi srpsku vladu te tvrdi da je rješenje suradnja vlasti i nogometnih tijela. "UEFA je dala jasne upute vladi Srbije, kao i zemljama koje imaju sličan problem. Nogometni savezi ne mogu sami riješiti ovaj problem. Razgovarali smo s premijerom Srbije i jasno istaknuli da nogometni savez Srbije ne može ništa bez pomoći države." Čeferin prijetio i Hrvatskoj, Kolinda se ulizivala   Strani mediji u prenošenju izjava Čeferina ističu da jednake probleme ima i Hrvatska koju vide kao zemlju nasilja i rasizma na nogometnim utakmicama, kako unutar svojih granica tako i na gostujućim terenima. Čeferin Srbiji, Hrvatskoj i Sloveniji ipak prognozira plasman na Svjetsko prvenstvo u Rusiji 2018. "Srbiji ide dobro, Hrvatska ima sjajnu ekipu, Bosna ne zaostaje. Crna Gora i Makedonija nemaju puno šanse, a moji Slovenci... Volio bih ih vidjeti na prvenstvu, ali ja im ne mogu pomoći." Čeferin je nedavno boravio i u Hrvatskoj na poziv Davora Šukera te je snažno kritizirao hrvatske navijače. "UEFA nema mogućnost sankcionirati navijače. Upozorio sam Plenkovića i Šukera da sam upoznat s njihovom situacijom i da postoji velika mogućnost najoštrijih sankcija prema hrvatskom nogometu. Kako za reprezentaciju tako i za klubove. Najveću ulogu u tome imaju HNS i država." Tom prilikom predsjednica Hrvatske Kolinda Grabar Kitarović u govoru pred Čeferinom javno se odrekla svojih prijatelja i donatora iz svečane, ističući kako da se nogomet ne igra zbog njih, već zbog navijača. Tijekom boravka u Srbiji Čeferin se osvrnuo i na promjenu formata SP-a 2026. na kojem bi se trebalo natjecati 48 zemalja. Smatra da je nužno uključiti "rubne reprezentacija" koji su zaslužile svoje mjesto ne velikim turnirima. Broj europskih timova povećao bi se na 16, što je za tri više nego ih ima danas.    "Sve konfederacije su podržale ovaj prijedlog proširenja Svjetskog prvenstva i krenuli smo polako raditi na tome. U interesu UEFA-e je zajedništvo, a ne neslaganje."  Prema novom prijedlogu Europa će na SP-u imati 16 sudionika, Afrika devet, Azija osam, Sjeverna Amerika šest, Konfederacija Srednje i Sjeverne Amerike šest, a Oceanija jednog.   Snažno se usprotivio mogućem raspadu Lige prvaka.  "Liga prvaka čini 86 posto prihoda UEFA-e. San svakog kluba je igrati u Ligi prvaka, a njezin bi nestanak označio katastrofu!"