Luis Enrique trebao bi otići s Camp Noua krajem svibnja, a novi trener gotovo sigurno će biti Ernesto Valverde, dosadašnji strateg Bilbaa. Prema brojnim španjolskim medijima to je već gotova stvar, a počeli su se baviti i Valverdeovim prvim zadacima na klupi Barce. Barcelona je neuspješno završila ovu sezonu, ispali su iz Lige prvaka, a u posljednjem kolu izmaklo im je i prvenstvo. Pobjednička momčad s ponajboljim igračem svijeta Lionelom Messijem jednostavno si ne može dozvoliti ‘sušu’ trofeja kao što je na kraju ove sezone ispalo. Stoga, Barca planira povratak na vrh već sljedeće sezone, a za to im trebaju pojačanja i to kvalitetna pojačanja, a ne ‘flopovi’ poput Arde, Gomesa ili Aleixa Vidala. Novu stranicu okrenuli su promjenom trenera, Luis Enrique trebao bi otići s Camp Noua krajem svibnja, a novi trener gotovo sigurno će biti Ernesto Valverde, dosadašnji strateg Bilbaa. Prema brojnim španjolskim medijima to je već gotova stvar, a počeli su se baviti i Valverdeovim prvim zadacima na klupi Barce. Prema napisima Munda Deportiva, prvi zadatak novog trenera bit će vraćanje Gerarda Deulofeua na Camp Nou, no, problem je što ofenzivac Everton još uvijek ne zna bi li se vratio. Španjolac je odradio sjajnu sezonu na posudbi u Milanu gdje je bio vjerojatno najbolji igrač, a Barcelona je odlučila aktivirati klauzulu koja ga može vratiti za samo 12 milijuna eura. Ipak, ne ovisi baš sve o ugovorima i dogovorima među klubovima, nešto se valjda pita i igrača. Deulofeu silno želi igrati na SP-u u Rusiji, a to znači kako bi morao biti standardni igrač u svojem klubu. Tu sada nastupa Valverde koji bi nekako trebao uvjeriti Deulofeua da će imati veliku minutažu kraj Messija i Neymara (?!), odnosno, da se prema njemu neće ponijeti kao prije par godina kada su ga marginalizirali, iako je bio jedan od najtalentiranijih mladih igrača u momčadi. Ipak, nije Valverde jedini koji će nagovarati 23-godišnjeg Španjolca na transfer. Isto će navodno činiti i Simeone, a on mu može ponuditi puno veću minutažu.