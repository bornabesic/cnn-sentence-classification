Jug CO nije uspio obraniti naslov prvaka Europe. Jugaši su u finalu Lige prvaka u Budimpešti izgubili od Szolnokija s 10:5. Jugaši su odlično krenuli u utakmicu i poveli 3:1. No, onda je stala realizacija, razbranio se Nagy i Szolnoki je okrenuo utakmicu i na kraju uvjerljivo slavio. - Ne mogu reći da sam razočaran. Szolnoki je danas bio vidno bolja momčad i zasluženo je slavio. Za nas je ovo bio dobar turnir i odlične dvije sezone. Nadam se da ćemo ostati na okupu - rekao je trener Juga Vjekoslav Kobešćak. Mađari su tako pred 9000 bučnih navijača prvi put dobili prvaka od 2004. kada je naslov osvojio Honved. Szolnokiju je ovo prvi naslov.