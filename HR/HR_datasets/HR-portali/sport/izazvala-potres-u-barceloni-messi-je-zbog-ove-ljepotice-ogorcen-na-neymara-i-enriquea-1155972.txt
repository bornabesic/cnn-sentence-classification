Barcelona je ovog vikenda doživjela neugodan poraz na gostovanju kod Deportiva (2:1) koji bi mogao kompromitirati njenu borbu za naslov prvaka Španjolske. Naime, vodeći Real ima dva boda više uz utakmicu manje. Katalonci su u La Coruni bili bez Neymara, jednog od junaka epske pobjede nad PSG-om u Ligi prvaka (6:1), a službeno objašnjenje govorilo je da je izostao zbog ozljede. No, španjolski mediji navode kako zapravo nije riječ o tome već je Brazilac treću godinu zaredom otišao u domovinu, na rođendan svoje sestre Rafaelle.  Eu te amo ❤️ 11/03/1996 - data mais que especial na minha vida! @rafaella Objavu dijeli Nj 🇧🇷 👻 neymarjr (@neymarjr) Ožu 11, 2017 u 2:35 PST Prijašnjih godina namjerno se 'punio' žutim kartonima kako u tom treminu ne bi mogao igrati pa ga je klub puštao u Brazil, a ovog puta je, očito, izmišljena ozljeda. I to uz blagoslov trenera Luisa Enriquea, što je, kako piše Diario Gol, jako naljutilo Lionela Messija i izazvalo nemire u Barceloni. Briljantnom Argentincu nikad nije palo na pamet usred sezone 'zapaliti' u Argentinu i logično je što mu je zasmetao taj potez velikog prijatelja i suigrača dok je borba za naslov u punom jeku. Vidjet ćemo hoće li se to na kraju Barceloni obiti o glavu... >>Za više sporta posjetite našu Facebook stranicu Večernji list - Sport >>Šok na Riazoru: Barcelona senzacionalno prosula bodove protiv Deportiva 