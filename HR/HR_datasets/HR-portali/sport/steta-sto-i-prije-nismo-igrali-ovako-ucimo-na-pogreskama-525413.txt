Dinamo je pobijedio u Gradskom vrtu 1-0 golom Sigalija, no i prije te utakmice bilo je janso da je ona važna samo - Osijeku, koji je porazom izgubio šanse za treće mjesto, te će u Europskoj ligi krenuti od 1. pretkola. - Odigrali smo dobro, stvorili puno dobrih šansi, kontrolirali utakmicu, jedino me smeta što je na poluvremenu bilo 0-0. No, zato je nogomet takav. Zadovoljan sam pobjedom protiv jako dobre momčadi - rekao je Ivajlo Petev te nastavio: - I prije utakmice sam rekao da će Rijeka biti prvak, a nama ostaje jedna utakmica koju moramo pobijediti za naš klub, dres, i trebamo napraviti korak više u ponašanju pristupu. Kao i uvijek do sada bugarski stručnjak nije želio pričati o suđenju, no zato je komentirao da njegova momčad najbolje utakmice igra upravo protiv Osijeka. - Kad igraš protiv momčadi koja želi igrati, a ne postavi bunker s deset igrača, lakše je. A što je više ovakvih utakmica, to je bolje za hrvatski nogomet. Šteta je što u nekoliko utakmica nismo imali ovakav pristup, ali moramo učiti na svojim greškama. Sammir je danas bio u početnoj postavi, no Petev ga je izvadio u 56. minuti. - Još nije spreman koliko želimo i s obzirom na to dao sam mu manje od pola sata.