Mirko Filipović žestoko je krenuo s pripremama za svoj sljedeći dvoboj koji će se u prosincu održati u japanskoj promociji Rizin. Protivnik će mu biti njegov vječni rival i čovjek s kojim je već dva puta ulazio u borilište – Brazilac Wanderlei Silva, piše Fightsite. Podsjećamo, Cro Cop nedavno je prošao prvu prepreku na Rizinovu Grand Prixu pobijedivši Korejca Hyun Man Myunga prekidom već u prvoj rundi. Uslijedio je mali preokret kada su Cro Cop i Wanderlei praktički dogovorili sami da će se međusobno susresti u sljedećoj fazi natjecanja. Njihov meč je potvrđen i od organizatora te će se održati 29. prosinca. Zasad je Mirko slavio u onom legendarnom Prideovom Grand Prixu prekidom, dok je prvi dvoboj po mješovitim pravilima završio neodlučeno. Filipović je ovih dana krenuo s pripremama, a sudeći prema fotografijama na službenom Facebook profilu, Cro Cop u 43. godini izgleda bolje nego ikada. >> Cro Cop na udaru poznatog prevaranta: Mučki su me napali, ali sredio sam ih s pola snage 