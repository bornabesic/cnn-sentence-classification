Bolest se vratila u kolovozu prošle godine, Nikola je ponovo odradio kemoterapije, a stanje mu se dosta popravilo i uspio se u siječnju vratiti Slavenu. Bivši hrvatski reprezentativac, Nikola Pokrivač, prošle je godine bio junak Slaven Belupa kada je u polufinalu Kupa pogotkom izbacio Rijeku. Rasplakao se tada Nikola i zagrlio svog trenera Željka Kopića koji mu je pružio priliku za povratak u nogomet. Nešto manje od godinu dana prije te utakmice, Pokrivač je saznao da boluje od klasičnog Hodgkinova limfoma. Prošao je brojne kemoterapije, a u toj najvećoj i najvažnijoj utakmici Nikola je također pobijedio. Nakon toga vratio se na travnjak, premda je naglasio kako strahuje da bi se bolest mogla vratiti. Nažalost pokazalo se da je Nikola s teškom bolesti odigrao tek jedno poluvrijeme. Bolest se vratila u kolovozu prošle godine, Nikola je ponovo odradio kemoterapije, a stanje mu se dosta popravilo i uspio se u siječnju vratiti Slavenu. No, bolest je i dalje tu. Nedavno je 31-godišnji nogometaš saznao kako kemoterapija nije trajno pomogla, naime, potrebna mu je transplantacija matičnih stanica. Za sada u obitelji nije uspio pronaći odgovarajućeg donatora i izgleda da ga čeka joj jedna, možda i najteža utakmica do sada. Pokrivač je u karijeri upisao 15 nastupa za hrvatsku reprezentaciju, a s Dinamom i Red Bull Salzburgom osvajao je naslove prvaka. Igrao je još i za Monaco, Inter, Rijeku, Kazahstanski Šahtar, a karijeru je počeo u Varteksu.