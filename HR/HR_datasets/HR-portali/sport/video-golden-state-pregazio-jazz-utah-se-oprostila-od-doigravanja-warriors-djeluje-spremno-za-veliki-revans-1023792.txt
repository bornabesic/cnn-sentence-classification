Momčad Golden Statea do pobjede su predvodili Stephen Curry s 30 poena i sedam asistencija, a Klay Thompson upisao je 21 poen. Košarkaši Golden Statea osigurali su plasman u finale doigravanja Zapadne konferencije tako što su upisali četvrtu pobjedu protiv momčadi Utah Jazza. Utakmica je završila uvjerljivim rezulatom u korist Golden Statea, 121:95, a slavili su u gostima. Iako ne treba podcjenjivati ostale, ali nekako se čini da svoj posao najuvjerljivije odrađuju Cleveland na Istoku, koji je promarširao u obje dosadađnje serije doigravanja i Golden State koji odrađuje jednako dobar posao na Zapadu. Stoga, ne bi previše iznenadilo kada bi ove sezone gledali reprizu prošlogodišnjeg finala. Momčad Golden Statea do pobjede su predvodili Stephen Curry s 30 poena i sedam asistencija, a Klay Thompson upisao je 21 poen. Dobri su bili i Kevin Durant s 18 poena, kao i Draymond Green koji je ostvario 17 poena, ali je uz to ugrabio i deset skokova te je podijelio jedanaest asistencija. Dakle, Green je upisao ‘triple-double’. Kod Jazza je standardno dobar bio Gordon Hayward koji je upisao 25 poena. 