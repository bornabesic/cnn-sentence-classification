David Beckham ovih dana uživa u odmoru i prati Wimbledon. Jedan od najpoznatijih Engleza često je na tribinama pa je tako pratio meč Čilića i Federera od kojeg je naš tenisač izgubio, iako je imao 2:0 u setovima. Zbog svoje popularnosti Becks je česta meta fotoreportera, a čak je izjavio da mu je pomalo i neugodno što je u središtu pozornosti. Ali, s tim se mora nositi i to ne može izbjeći. Tako je bilo i na meču parova koji je Beckham uživo gledao, a u jednom trenutku ni kriv ni dužan došao je u središte pozornosti. Jedna loptica odbila se na tribinu, išla točno prema njemu, a on ju je smireno prihvatio. Nakon toga dobio je ovacije cijelog gledališta, a on se samo smijao. U pogledu mu se vidjelo da mu je pomalo i neugodno, ali on je takva zvijezda da i najjednostavnijim potezima oduševljava. O tome svjedoči i činjenica da su taj video pogledali milijuni obožavatelja... 