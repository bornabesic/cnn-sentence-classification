Hrvatska ragbi reprezentacija odigrala je utakmicu Europskog kupa nacija protiv reprezentacije Malte na NŠC Stjepan Spajić u Sigetu. U drugom dijelu utakmice Hrvatska je odličnom igrom prešla u vodstvu, no na kraju je rezultat bio izjednačen (14:14) čime su hrvatski reprezentativci osvojili 2 boda.   - Kao i svih ovih puta, utakmica protiv Malte bila je jako neizvjesna i teška. Mislim da smo imali laganu inicijativu, ali da su oni svoj period dobre igre bolje iskoristili i tako zapravo osigurali ovaj neriješen ishod, tako da idući tjedan za utakmicu s Ciprom moramo malo popraviti našu efikasnost i ići na pobjedu – izjavio je Luka Lerotić, ragbi reprezentativac i igrač splitskog ragbi kluba Nada. 