Još manje od dva dana dijeli nas od velikog finala Lige prvaka u Cardiffu. Može li Real obraniti naslov ili će titula otići u Torino? Odgovore na to pitanje saznat ćemo sutra, a u međuvremenu, evo odgovora na pitanje - Koji su najbolji igrači koji su nastupali za oba kluba? Alvaro Morata Ovaj napadač vjerojatno je požalio što je prošle sezone otišao iz Juvea u Real. U Torinu je većinu vremena bio u prvom planu, međutim, zbog klauzule u ugovoru Real ga je imao pravo vratiti za relativno sitan novac - što je i učinio. Ove sezone odlično je iskorištavao svoje minutažu, zabio je 15 golova u 26 nastupa, ali sve su glasnije priče da će napustiti klub ovo ljeto. Za usporedbu, u Juveu je puno manje zabijao - 12 golova u 47 utakmica. Vrlo lako bi eventualni nastup u finalu mogao biti i oproštajna utakmica sjajnog mladog napadača. Robert Jarni Najbolji lijevi bek kojeg je Hrvatska imala, koji bi i protiv Islanda vjerojatno bio koristan na vrhuncu karijere nastupao je za oba kluba. Doduše, samo po jednu sezonu, ali nakupio se trofeja. S Juveom je uzeo Kup i ligu, s Realom Interkontinentalni kup. Čak je stigao zabiti za oba kluba.  Nicolas Anelka Naravno da je Anelka nastupa za Real i Juve. Uostalom, ima li neki klub gdje jedna od najvećih nogometnih lutalica nije nastupala? U Real su ga doveli kao mladu zvijezdu, ali prvo nije zabio pola godine, onda se ozlijedio i 'Galacticosi' su digli ruke od njega. Ukupno je za kraljevski klub skupio 37 nastupa i pritom zabio sedam golova, dok je njegova karijera u Juventusu kraća od prosječne epizode loše turske sapunice. Ukupno 55 minuta u tri nastupa.  Fabio Cannavaro U Juventusu je bio dvije sezone, osvojio dvije titule, ali onda se dogodio Calciopoli...  Godine 2006. proglašen je za najboljeg igrača svijeta, osvojio je Svjetsko prvenstvo, ali s Juveom u drugu ligu nije htio. Navijači mu to nikad nisu oprostili i on je otišao u Madrid. Tamo je bilo toliko dobar da ga je Marca uvrstila u najboljih 11 stranaca u dresu Reala, uslijedio je povratak u Juventus, ali on je završio neslavno... Gonzalo Higuain Sedam godina proveo je u Madridu, zabio preko 100 golova, ali uprava Reala je odlučila: - Benzema je bolji, njega ostavljamo. Od tog trenutka, Pipita kao da je na osvetničkoj misiji pokazati svima svoju vrijednostz. Mnogi ga podcjenjuju svog kilograma viška, ali činjenica je da je Argentinac jedan od najboljih napadača svijeta, koji će sve učiniti da sutra sruši Galacticose. U Napulju više nije poželjan, ali sutra može postati kralj Torina. Michael Laudrup Sjajni Danac jedan je od najboljih igrača svoje generacije, a trofeje je osvajao s oba kluba. U Juventusu je proveo četiri godine i napravio ime od sebe, a ubrzo je uslijedio transfer u Barcelonu. Nakon uspješnih pet godina uslijedio je prelazak u Madrid, a taj transfer i dalje je jedan od najskandaloznijih u povijesti Primere.  - On je jedan od najboljih s kojima sam igrao - rekao je Raul o njemu.  Zinedine Zidane U prvom dijelu teksta igrači su nasumično poredani, ali veliki Francuz s razlogom je na zadnjem mjestu. Sutra ima priliku napraviti nemoguće, nešto što se nije dogodilo u povijesti Lige prvaka - obrane titule. S puno skepse dočekan je prilikom preuzimanja klupe Madriđana, ali svima je dokazao svoju kvalitetu. U igračkoj karijeri - 151 nastup za Juventus, 155 za Real, Njegov transfer u Madrid iznosio je čak 75 milijuna eura,  odmah im se isplatio. Svi se sjećamo onog voleja protiv Leverkusena. Ispunite anketu: Tko će osvojiti Ligu prvaka?