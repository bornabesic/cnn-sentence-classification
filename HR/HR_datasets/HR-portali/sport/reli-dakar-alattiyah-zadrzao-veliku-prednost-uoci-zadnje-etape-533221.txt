Foto: AFP CARLOS SAINZ (Volkswagen) pobijedio je u 12. etapi Relija Dakar, ali njegov momčadski kolega, Nasser Al-Attiyah iz Katara, zadržao je veliku prednost u ukupnom poretku uoči posljednje etape.  Sainz je put od San Juana do Cordobe, u dužini od 555 kilometara, prešao za pet sati, 37 minuta i 18 sekundi. Dvije minute i 43 sekunde iza njega ciljem je prošao Južnoafrikanac Giniel de Villiers u Volkswagenu, a dominaciju njemačke momčadi potvrdio je i trećeplasirani Al-Attiyah koji je imao šest minuta i 11 sekundi zaostatka.  Uoči subotnje posljednje etape, od Cordobe do Buenos Airesa, Al-Attiyah ima više od 48 minuta prednosti pred De Villiersom i sat i 21 minutu pred braniteljem naslova Sainzom.  Korak do pobjede je i Marc Coma (KTM) koji je slavio u 12. etapi u konkurenciji motociklista. Španjolac u ukupnom poretku ima 16 i pol minuta prednosti pred momčadskim kolegom Cyrilom Despresom.    Reli Dakar, 12. etapa:  Automobili  1. Carlos Sainz (Špa/Volkswagen) 5:37:18 sati  2. Giniel De Villiers (JAR/Volkswagen) +02:43  3. Nasser Al-Attiyah (Kat/Volkswagen) +06:11  ...  Ukupni poredak:  1. Nasser Al-Attiyah (Kat/Volkswagen) 19:59:30 sati  2. Giniel De Villiers (JAR/Volkswagen) +48:21  3. Carlos Sainz (Špa/Volkswagen) +1:21:16  ...  Motocikli:  1. Marc Coma (Špa/KTM) 6:42:42 sati  2. Cyril Despres (Fra/KTM) +00:37  3. Helder Rodrigues (Por/Yamaha) +07:21  ...  Ukupni poredak:  1. Coma (Špa/KTM)  2. Despres (Fra/KTM) +16:36  3. Lopez Contardo (Čil/Aprilia) +59:27