Screenshot: YouTube  NOVI tjedni pregled FIFA-inih golova donosi stare provjerene majstorije. Vrhunski driblinzi, pokoji slobodnjak uz malo sombrera i voleja i odličan pregled golova tjedna je tu. Najbolji gol ovotjednog pregleda zasigurno je majstorija igrača MPETTIGREW435 s Hatemom Ben Arfom u glavnoj ulozi. Krasno podizanje lopte leđima okrenut prema golu, prebacivanje protivničkog igrača i odličan volej u gornje desne rašlje. Uz Ben Arfu u videu se još mogu pronaći i odličan dribling Marheza, slobodnjak Xhake i odličan pogodak petom Manea. Za sve ljubitelje regionalnih igrača u FIFA igrama, tu je i slobodnjak Jovetića s velike udaljenosti. Golove tjedna i druge majstorije FIFA igrača sada ćete redovito moći pratiti na Indexu, uz najvažnije vijesti iz svijeta gejminga i esporta, a uskoro krećemo s recenzijama najpopularnijih igara i hardvera. >>> Esport je jedan od najvećih globalnih fenomena današnjice. Nema relevantnog medija na svijetu koji ne izvještavaju o najvažnijim događanjima u esport industriji, a neke od najvećih globalnih kompanija ulažu stotine milijuna dolara kako bi na vrijeme ugrabile dio ovog brzorastućeg tržišta. Na Index Sportu pratite najnovije vijesti iz esporta, intervjuje s najboljim profesionalnim gejmerima i uživajte u video klipovima i mečevima.