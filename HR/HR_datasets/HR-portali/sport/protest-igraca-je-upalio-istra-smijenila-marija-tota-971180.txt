MARIJO TOT više nije trener nogometnog kluba Istra 1961. Kako je priopćeno iz pulskog prvoligaša, nakon posljednjih događanja i nastalih okolnosti te dugotrajnih razgovora s trenerom prve momčadi, izvršni direktor Istre 1961 Michael Glover odlučio je raskinuti ugovor s trenerom prve momčadi Marijom Totom. Pulske nogometaše u preostalim dvama prvenstvenim susretima protiv Splita u Puli te Intera u Zaprešiću vodit će dosadašnji pomoćni trener Darko Raić-Sudar.