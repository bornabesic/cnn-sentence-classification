Andrej Kramarić igrao je cijelu utakmicu za Hoffenheim u domaćoj pobjedi protiv Borussije (M) sa 4:3. Hrvatski napadač nije bio strijelac, ali je igrao sjajno. Posebno treba istaknuti njegovu asistenciju u 89. minuti kada je u naguravanju bio srušen u Borussijinom kaznenom prostoru, a sudac je pustio prednost. Kramarić se brzo vratio na noge te lob udarcem asistirao Keremu Demirbayu za drugi pogodak. D€m!rb@y G0@l by footballderby Strijelci za Hoffenheim bili su Adam Szalai (9. i 24.), Kerem Demirbay (58. i 89.) i Mark Uth (75.), a za goste Jannik Vestergaard (31.), Lars Stindl (35.) i Mahmoud Dahoud (78.). Augsburg je u pobijedi protiv Kölna (2:1) utakmicu završio s dva igrača manje. Crvene kartone dobili su Koo Ja-Cheol (89.) i Alfred Finnbogason (90.+2). Strijelci za domaću momčad bili su Hinteregger (5.) i Verhaegh (23. - 11m), dok je Köln poraz ublažio autogolom Maxa (65.). Dortmundska Borussia se nakon poraza od Monaca (2:3) u prvoj utakmici Lige prvaka vratila pobjedom. Žuto-crni su kod kuće pobijedili Kovačev Eintracht sa 3:1 pogocima Reusa (3.), Sokratisa (34.) i Aubameyanga (86). Strijelac za goste iz Frankfurta bio je Fabian (29). Ante Rebić je za Eintracht igrao od 56. minute. Ostali rezultati: Mainz - Hertha 1:0,  Leipzig- Freiburg 4:0, Wolfsburg - Ingolstadt 3:0. 