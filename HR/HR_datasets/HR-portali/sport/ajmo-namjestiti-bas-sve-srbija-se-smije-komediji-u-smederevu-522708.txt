U 24. kolu Srpske lige Zapad (treći rang po hijerarhiji) susreli su se Smederevo i Mihajlovac 1934. Završilo je 4-3 za goste i to na prvi pogled djeluje sasvim u redu jer su snage odmjerili sedma i deveta momčad lige. Poslije utakmice pojavila se i snimka kojoj se smije cijela Srbija. Sumnja se u to da je sve namješteno zbog kladionica, budući da je na utakmici viđen preokret iz pobjede domaćina u pobjedu gosta na što je koeficijent izrazito visok. Pored toga, tu je i rezultat 3-4, odnosno sedam golova u 90 minuta na što kladionice također nude visoke koeficijente. Snimka otkriva neke tragikomične reakcije kod obje momčadi, a posebno je čudan gol gostiju pred sam kraj u kojem je glavna zvijezda - golman. Eto, odjednom je zaboravio hvatati loptu... 