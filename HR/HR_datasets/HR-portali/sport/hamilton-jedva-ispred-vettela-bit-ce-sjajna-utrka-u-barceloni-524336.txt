Britanski vozač Lewis Hamilton (Mercedes) izborio je najbolju startnu poziciju uoči nedjeljne F1 Velike nagrade Španjolske na stazi u Barceloni. Drugo mjesto u kvalifikacijama osvojio je Nijemac Sebastian Vettel (Ferrari), a iz druge vrste će utrku započeti Finci Valtteri Bottas (Mercedes) i Kimi Raikkonen (Ferrari). U ukupnom poretku vodi Vettel s 86 bodova ispred Hamiltona (73) i Bottasa (63). Utrka u Barceloni počinje u nedjelju u 14 sati. 