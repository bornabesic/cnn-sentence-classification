Juventus u subotu gostuje u Palermu, a u napadu stare dame od prve minute mogao bi zaigrati Marko Pjaca, da se naslutiti iz izjava trenera Massimiliana Allegrija. - Dybala mora ostati miran, odigrao je puno utakmica i vjerojatno će biti na klupi - otkrio je Allegri, piše Goal. - Igrat ćemo drugačije bez Dybale, a kao drugi napadač može zaigrati Pjaca. Napredovao je puno, a ima drugačije karakteristike nego Dybala. Nevjerojatno je kvalitetan i uvjeren sam da će postati važna karika ove momčadi. Allegri je istaknuo da i Dybala i Pjaca mogu igrati zajedno s Mandžukićem i Higuainom, pa o Marku dodao: - Liga iz koje dolazi se razlikuje od naše. Morata je imao drugačije iskustvo, drugačiji put - rekao je Juventusov trener. Allegri je istaknuo da će odmoriti Chiellinija, a sastav se vraća Khedira. Iako je ovaj tjedan bilo dvojbi na vrata će stati Buffon, u sastav se vraća i Cuadrado. 