Vaterpolisti Marsonije iz Slavonskog Broda željeli su se okušati na velikoj sceni, prijavili su se za nastup na polufinalnom turniru Hrvatskoga kupa, ali su teško stradali. U prvom susretu zagrebačke skupine Mladost ih je pobijedila s 45:0, što je rekordna pobjeda u Kupu i uopće u hrvatskom vaterpolu, ako se izuzmu nižerazredne lige.  Visokoj pobjedi žabaca (koji i nisu zaigrali punom snagom, s prvom sedmorkom samo u prvoj četvrtini) najviše su pridonijeli Lazić s devet te Mardešić s osam pogodaka. U drugom susretu Jug je pobijedio Medveščak s 20:6.  >> Na turniru u Zagrebu priliku traži i Marsonia