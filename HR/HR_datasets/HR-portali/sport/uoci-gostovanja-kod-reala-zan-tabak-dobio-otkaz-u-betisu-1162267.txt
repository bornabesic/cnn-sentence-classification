Španjolski košarkaški prvoligaš Betis iz Seville otpustio je hrvatskog trenera Žana Tabaka zbog slabih rezultata devet mjeseci nakon što je sjeo na njenu klupu. Momčad s juga Španjolske nalazi se na 15. mjestu među 17 ekipa u prvenstvu, jednom iznad crte ispadanja. U subotu je doma poražena od Basket Bilbaa sa 73-85. Na svom parketu je posljednji put pobijedila 8. siječnja svladavši Unicaju iz Malage. Tabak je u zadnjih jedanaest susreta ostvario samo jednu pobjedu i to nad Fuenlabradom bivšeg hrvatskog reprezentativca Marka Popovića. Betis iduću subotu gostuje kod Real Madrida, a zasad je nepoznato tko će voditi momčad. Za Betis je prvih osam kola odigrao hrvatski centar Luka Žorić koji je krajem studenog raskinuo ugovor pa mjesec dana kasnije potpisao za Cibonu. >>Kako je moguće da kazna za puno oštrije riječi iz Zvezde bude ista kao i za Mršićeve riječi? >>Nevjerojatna scena u NBA ligi: Evo kako je navijač s hrvatskom zastavom provocirao Srbina Jokića 