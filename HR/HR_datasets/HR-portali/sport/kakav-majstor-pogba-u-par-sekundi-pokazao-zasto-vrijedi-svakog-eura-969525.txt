PUNO se toga događalo sinoć na Old Traffordu u utakmici koja je trebala biti samo odrađivanje posla za Manchester United. Englezi su imali prednost 1:0 iz prve utakmice, ali Celta je u posljednjih deset minuta uzvrata ušla s 1:1 i isključenjima na obje strane, no nisu uspjeli napraviti čudo.   U sjeni ružnih scena ostali su briljantni potezi Manchesterovih zvijezda. Paul Pogba je u par poteza pokazao zašto je prošlog ljeta plaćen više od 100 milijuna eura.   Žonglirao je s loptom između trojice Celtinih igrača, prebacivao je s noge na koljeno, pa na glavu, prebacio protivnike i oduševio publiku. Na njegovu žalost, prilika koju je stvorio nije završila pogotkom.      No, i njemu se događaju i ovakvi trenuci.