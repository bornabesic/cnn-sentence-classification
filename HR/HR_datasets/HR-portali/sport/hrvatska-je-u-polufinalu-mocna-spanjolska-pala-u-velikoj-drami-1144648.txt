Hrvatska je u dramatičnoj utakmici protiv Španjolske u Montpellieru izborila nastup u polufinalu Svjetskog prvenstva! Izabranici Željka Babića slavili su sa 30:29 (17:15) i borit će se za medalju u Francuskoj. Ovo je 100. utakmica naše reprezentacije na svjetskim smotrama na kojim se možemo pohvaliti i sjajnim učinkom - jer smo čak 76 puta pobijedili. Hrvatski rukometaši za finale će se boriti protiv Norveške koja je ranije savladala Mađarsku (31:28). Potpuno zasluženo su naši rukometaši stigli do velikog trijumfa. Bili su u vodstvu veći dio utakmice iako je odluka pala u uzbudljivoj završnici. Španjolci su tek na početku, u prvih desetak minuta, imali prednost od dva gola. Hrvatska je potom predvođena Markom Mamićem, kojem je ovo bila utakmica života, (8 golova u prvom poluvremenu, ukupno 9) prešla u vodstvo i čuvala ga do kraja prvog dijela. Mnogo je pridonio i Ivan Stevanović koji je ušao u igru pred kraj prvog dijela te s četiri važne obrane zaustavio španjolske nasrtaje. Za razliku od utakmice u osmini finala kada smo protiv Egipta upali u 'crnu rupu', ovog puta Babićevi izabranici fenomenalno su počeli nastavak i stigli do pet pogodaka prednosti (21:16). Španjolci su bili primorani pozvati minutu odmora već u 35. minuti. Održavali smo sigurno vodstvo sve do posljednjih deset minuta kad su se Španjolci potpuno primakli. U 54. minuti su i izjednačili (28:28), ali ne zadugo. Odmah je pogotkom odgovorio Domagoj Duvnjak, nakon čega je Stevanović opet prebacio u višu brzinu i do kraja utakmice dozvolio suparnicima tek jedan pogodak (ukupno 10 obrana). Uz Mamića najefikasniji u hrvatskim redovima bili su Luka Cindrić s pet, Zlatko Horvat sa četiri te Željko Musa i Domagoj Duvnjak sa po tri gola. Kod Španjolaca najefikasniji su bili Angel Fernandez sa sedam i Aleks Dušebajev s pet golova. Uzvratili smo tako Španjolcima za bolan poraz prošle godine na Europskom prvenstvu u Poljskoj. Zaustavili su nas u polufinalu i osvojili srebro dok su Babićevi izabranici izborili broncu. Ovog puta naši rukometaši idu po sjajnije odličje! Jedina loša vijest nakon ove utakmice jest ozljeda Šebetića zbog koje je već na početku napustio igru. >>Mamić - hrvatski junak! Dobar i pristojan zlatni dečko iz Kutine >>'Hrvatska je odigrala najbolju utakmicu na SP-u u Francuskoj!' Tijek utakmice HRVATSKA - ŠPANJOLSKA (17:15) 30:29 60' Kraaaj! Hrvatska je u polufinalu!!! 60' Cindriću brani španjolski golman 60' Kakava drama! Cindrić pogađa gredu, ali Hrvatska ima loptu 59' Babić je zatražio minutu odmora  30:29 - Rivera zabija sedmerac 59' Sedmerac za Španjolsku 58' Minuta odmora za Španjolsku 30:28 - Horvaaaaat 57' Promašaj Dušebajeva! 55' Sjajni Stevanović zaustavlja Canellasa koji je nezgodno doskočio nakon udarca 29:28 - Duvnjak nam vraća vodstvo u 55. minuti 28:28 - Stevanović je obranio, ali lopta se sretno odbila Španjolcima. Sve je na početku 53' Kakva obrana Stevanovića, zaustavio je Fernandeza 28:27 - Cindrić je zabio, ali i Španjolci koriste brzi centar dok je bio prazan gol 27:26 - Prvi gol Sarmineta 48' Španjolci promašuju prazan gol udarcem sa svoje polovice igrališta 27:24 - Cindriiiić diže na tri razlike s igračem manje 46' Greda! Rivera nije iskoristio sedmerac 46' Musa je isključen, sedmerac za Španjolce 26:24 - Horvat je siguran sa sedam metara 45' Mamić je izborio sedmerac 25:24 - Dušebajev i Fernandez vraćaju Španjolsku u život 25:22 - Važan pogodak Stepančića s igračem manje 24:22 - Španjolci se primiču 43' Drugo isključenje Duvnjaka, potpuno je izgubio živce zbog odluke Danaca 24:21 - Dušebajev pogađa s igračem manje 24:20 - Cindrićev treći gol 41' Isključen je Rivera, prvo isključenje za Španjolce 23:20 - Stevanović je imao loptu na rukama, no odbila se od vratnice u gol 39' Čini se da je ozlijeđen i Canellas 23:19 - Kontrec vraća na plus pet, Tomas smanjuje 22:18 - Prvi Mamićev pogodak u nastavku. Zabio je 9 golova iz 13 pokušaja 21:18 - Izigrana je naša obrana, Tomas pogađa 36' Musa je zatražio zamjenu 35' Španjolci su morali pozvati minutu odmora  21:16 - Stepančić se dignuo s devet metara i rasparao mrežu! 20:16 - Stevanović je obranio dva udarca s igračem manje, a Musa je sve to pozlatio pogotkom 19:16 - Horvat iz kontre zabija za najvećih 'plus tri' 32' Duvnjak je nogom blokirao udarac, danski suci ga isključuju 18:16 - Musa nakon Duvnjakova udarca posprema odbijanac u mrežu 17:16 - Goni postiže prvi gol u nastavku 31' Počelo je drugo poluvrijeme Kraj prvog poluvremena! Hrvatska vodi veliku borbu sa Španjolskom, ali ako ovako nastavi u nastavku polufinale neće izmaći. Fenomenalan je Mamić sa osam pogodaka, a na kraju poluvremena Stevanović je obranio nekoliko važnih udaraca 17:15 - Cindrić je pogodio za kraj prvog dijela! 29' I još jednom brani Stivi! Ima 4 obrane od 8 udaraca 29' Velika obrana Stevanovića, zaustavio je udarac s crte 16:14 - Čarobna večer Mamića, osam puta je pogodio 26' Stevanovićeva druga obrana  15:14 - Španjolci se ne predaju, a Musa nas drži u vodstvu 14:12 - Ali nezaustavljiv je i Mamić! 13:12 - Fernandez nastavlja bacati u očaj hrvatsku obranu 13:11 - Cindrić je ušao u igru i iz prve pogodio 12:11 - Mamiiiić - šesti puta je rasparao mrežu De Vargasa 11:11 - Začas su Španjolci poravnali, brzo smo ispustili vodstvo 18' - prva minuta odmora za Španjolsku 11:9 - Fenomenalna asistencija Duvnjaka za Kontreca i našu najveću prednost  17' Ideeee #Kontrec na crta za +2 (11:9). #CROhandball #ESPCRO #Handball2017 pic.twitter.com/SE1nMAbXf8 10:9 - Kontrec je pokupio odbijenu loptu s poda i pronašao raspoloženog Mamića za novo vodstvo 9:9 - Opet taj Fernandez, peti njegov gol 9:8 - Dva gola Mamića, on je naš prvi strijelac (4) 7:8 - Duvnjak smanjuje svojim drugim golom 6:8 - Fernandez je nezaustavljiv s lijevog krila, a i kada uđe na crtu 10' - Nije dobro, čini se kako je Šebetić ozlijeđen 6:6 - Rivera je precizan sa sedam metara 9' - Prvo isključenje na utakmici - iz igre mora Horvat 5:5 - Fernandez dvama pogocima drži Španjolce blizu 5:4 - Novo vodstvo, strijelac je Duvnjak 4:3 - Mamić je doveo Hrvatsku prvi put u vodstvo u 7. minuti 2:2 - Horvat poravnava iz kontre 1:2 - Gojun postiže prvi gol za Hrvatsku 0:2 Još jedan pogodak Balaguera 1' Hrvatska nije iskoristila prvi napad, a Španjolce u vodstvo dovodi Balaguer 1' Počela je utakmica 0' Himne su intonirane, utakmica će uskoro početi ------------------- Da dobrog raspoloženja ne nedostaje u hrvatskoj momčadi potvrđuje i video objavljen nekoliko sati uoči četvrtfinala. Na njemu se igrači isprva međusobno naguravaju, pa čak i izbornika Babića, da bi na kraju poslali poruku zajedništva: - Iznad svih - Hrvatska! Samo neobranjivo u rašlje 💪👌👏🇭🇷 #crohandball #iznadsvihhrvatska #handball2017 #espcro #croatia #spain #hrvatska #croatiafulloflife #lovecroatia #sharecroatia #metla #momci #zekapeka Videozapis objavljuje zekapeka (@zeka__peka) Sij 24, 2017 u 8:17 PST   Hrvatski rukometaši su imali i sjajnu potporu s tribina, među navijačima je bila i Janica Kostelić, državna tajnica Središnjeg državnog ureda za šport. Poruku potpore putem društvenih mreža poslao je i napadač Vatrenih - Mario Mandžukić.  Prva državna tajnica Središnjeg državnog ureda za šport @janicak stigla u Montpellier kako bi podržala #CROhandball protiv @RFEBalonmano. pic.twitter.com/jOCgmuKPhg   Kauboji,sretno večeras Navijamo za vas! 🇭🇷#iznadsvihhrvatska #kauboji #hrvatska #mm17 pic.twitter.com/grosAje5m7 >>Hrvatski junak prisjetio se krvave noći i kako je ostao bez bubrega: 'Klasnić mi je odmah ponudio pomoć' >>Babić nije htio govoriti o problemima pa je otišao: Da znam gdje je problem, reagirao bih! >>Filip Ivić otkrio kako se osjeća nakon što ga je Babić izbacio iz momčadi 