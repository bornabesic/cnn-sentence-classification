Bruno Fičur (18) proveo je tri tjedna na probi u kanadskim Oil Baronsima iz Alberte. Perspektivni hrvatski hokejaš prevalio je preko 7000 kilometara kako bi se okušao u Kanadi i oduševio je trenera Baronsa Toma Kecu. - Odličan je, no morat će sam odlučiti što želi. Ovo je ipak drugačiji svijet. To je kao da kanadski nogometaš ode u Europu igrati nogomet - rekao je trener i sportski direktor kanadske momčadi Tom Keca. Bruno je bio igrač Mladosti iz Zagreba, triput je bio na posudbi u mladoj momčadi Medveščaka. Igrao je i za Hrvatsku U-18 i U-20, a Kanađani su ga primijetili na posljednjem juniorskom Svjetskom prvenstvu gdje je imao nekoliko sjajnih poteza. - Uvjeti su ovdje puno bolji nego u Hrvatskoj. Uživam. Dan za danom, sve sam bolji i bolji. Polako se privikavam, stvarno sam sretan što sam dobio šansu - rekao je Bruno Fičur i dodao: - Ovdje igraju malo žešće. Tko zna, možda ću upisati fakultet i nastaviti igrati u Kanadi. To mi je san. 