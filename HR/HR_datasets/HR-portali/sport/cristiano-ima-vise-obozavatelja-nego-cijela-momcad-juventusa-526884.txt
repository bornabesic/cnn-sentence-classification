Iako će se pobjednik između Real Madrida i Juventusa saznati u subotu, pobjednik po broju obožavatelja na društvenim mrežama već se odavno zna. Tu je pobjednik Cristiano Ronaldo. Pa makar to značilo da se mora boriti sam protiv svih nogometaša Juventusa. I onda bi pobijedio. Juventusova momčad broji 116,93 milijuna obožavatelja na Facebooku, Twitteru i Instagramu dok Portugalac sam ima 272,28 milijuna. To je dvostruko više nego cijela Juventusova momčad zajedno! Čak i malo više. Po podacima stranice Cuponation, Cristiano Ronaldo, James Rodriguez, Gareth Bale, Sergio Ramos i Karim Benzema zajedno imaju 513,7 milijuna followera što je puno više nego 72 milijuna Danija Alvesa, Juana Cuadrada, Samija Khedire, Gianluigija Buffona i Paula Dybale. Konačno, i Zinedine Zidane ima više obožavatelja od svojeg kolege s klupe 'stare dame' Massimilijana Allegrija. Francuz je na 11,8 milijuna dok je Talijan na 866 tisuća.