Posljednje minute finala Europske lige po svemu sudeći bit će posljednji nastup Waynea Rooneya u dresu Manchester Uniteda. Nakon 13 godina u dresu Crvenih vragova Rooney ovoga ljeta napušta Old Trafford. - Na stolu imam mnoštvo ponuda kako iz Engleske tako i iz ostatka svijeta. Još nisam odlučio međutim u idućih nekoliko tjedana sve će biti jasno - rekao je Rooney (31). Jedan od klubova koji bi želio vidjeti Rooneya u svojim redovima je Everton u čijem dresu je započeo karijeru. Za Everton je, računajući i mlađe uzraste, igrao osam godina i 2004. preselio na Old Trafford za 30 milijuna eura.  - Everton i Manchester United su jedini klubovi u kojima sam igrao u Premiershipu i jedini u kojima ću igrati - dodao je. Premda se ove sezone nije previše naigrao, Rooney je uvjeren kako još uvijek može igrati na visokoj razini. - Ne igram kao što sam igrao prije deset godina, ali vjerujem kako još uvijek mogu odigrati kvalitetno. Prošlog tjedan je njegov menadžer Paul Stretford snimljen u Pekingu, ali Rooney nije želio ništa otkrivati. - Sada odlazim na odmor s obitelji, a onda ću vidjeti što dalje. Rooney je rekorder po broju golova u dresu Uniteda. Postigao je 253 gola, četiri više od Bobbyja Charltona