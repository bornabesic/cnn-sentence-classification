Zrinjski je u posljednjoj utakmici slavio golom iz penala u 94. minuti i tako se popeo na vrh ljestvice i sada sam odlučuje o svojoj sudbini u zadnjem kolu. Cijela ta euforije malo je ponijela Kukoča pa si je olakšao dušu. Nesuđeni hrvatski reprezentativac, takozvani zločesti dečko hrvatskog nogometa i samoprozvani ‘najbolji lijevi bek bugarske lige’, Tonći Kukoč, ponovo je imao malo grublji verbalni izljev u javnosti. Kukoč trenutno igra za Zrinjski iz Mostara, a u Bosni i Hercegovini se vodi velika bitka za naslov između njih i sarajevskog Željezničara. Zrinjski je u posljednjoj utakmici slavio golom iz penala u 94. minuti i tako se popeo na vrh ljestvice i sada sam odlučuje o svojoj sudbini u zadnjem kolu. Cijela ta euforije malo je ponijela Kukoča pa si je olakšao dušu. “Bit će Željo kur** šampion! Ćelavi, ovo je bila šahovska partija i Zrinjski je dobio”, poručio je rivalima iz Sarajeva i treneru iz Željezničara. Jasno, kao što se vidi u videu, riječ je o pogrdnoj navijačkoj pjesmici koju su s Kukočem pjevali i ostali suigrači. Podsjetimo, Kukoča se pamti po nizu ‘simpatičnih’ izjava. Nazivao se ‘najboljim lijevim bekom u reprezentaciji’, samog sebe je gurao u reprezentaciju uz tvrdnje kako je ‘jedino Strinić bolji od njega i ne priznaje nikakve miliće i piliće’, kod nekih je ostao upamćen kao žestoki protivnik vrhuške HNS-a, a vjerojatno bi najviše htio da ga ljudi pamete kao ‘bezobraznu ljevicu’ zbog njegova razornog udarca lijevom nogom.