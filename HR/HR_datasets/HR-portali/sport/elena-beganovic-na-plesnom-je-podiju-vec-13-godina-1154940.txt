Plivačica zagrebačkog Medveščaka Cindy Šoštarić izabrana je za Miss sporta Hrvatske u 2016. godini i to posve zasluženo, nakon više od pola godine nadmetanja s mnogim ljepoticama, koje smo predstavljali iz tjedna u tjedan u Max! Germanijaku. Elena Beganović ima jasnu viziju što želi postići u budućnosti. Sate i sate dnevno provodi u dvorani kako bi bila što spremnija za audiciju neke od plesnih akademija, do kojih će lakše nakon skorašnje diplome za scenskog plesača. – Rođena sam 23. lipnja 2000. u Zagrebu i trenutačno pohađam opću gimnaziju u Velikoj Gorici i maturantica Umjetničke škole Franje Lučića. Plesom se bavim od treće godine i trenutačno sam u klubu Megablast, u kojem se pripremam za brojna domaća i međunarodna natjecanja – rekla je Elena, koja ono malo slobodnog vremena voli provesti s prijateljima. Ostale kandidatkinje za Miss sporta Hrvatske pogledajte OVDJE. 