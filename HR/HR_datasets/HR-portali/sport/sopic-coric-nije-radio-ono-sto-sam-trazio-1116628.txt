Dok je Željko Sopić slagao zadnje treninge uoči velikog okršaja s Juventusom, u maksimirskim odajama razmišljali su o novom treneru i očito se odlučili za izbornika Bugarske Ivajla Peteva. Igrači se sami izbacuju s terena – Kad sam postao trener prve momčadi, nisam poletio, nisam ni pomislio da ću biti trener deset godina, nisam razmišljao ni o tome da ću biti jedan dan. Kao Zagrepčaninu velika mi je čast biti na klupi Dinama, ali gledajući vas u oči, iskreno kažem da me u ovom trenutku zanima samo posljednji trening prije Juventusa. Što će biti, ne opterećuje me, vojnik sam kluba koji ima legitimno pravo dovesti nekoga drugog trenera ili ne, a zasad uživam u vođenju momčadi – mirno je govorio Sopić koji je ostao bez desnog beka, Stojanović i Matel su ozlijeđeni. U međuvremenu je Kobie Morris prijavljen i može igrati, ali teško da će mladog Amerikanca gurnuti u vatru. – Bez brige, igrat ćemo s desnim bekom, to smo riješili u ova dva dana, nećemo imati problema. Što se događa s Antom Ćorićem, protiv Lokomotive ste ga rano izvadili? – Moji igrači sami se stavljaju na teren i sami izbacuju, pa tako i Ćorić, Fiolić i kapetan Antolić. Ne stavljam ih ja ni novinari, već samo zeleni teren. Protiv Lokomotive sam ga zamijenio jer nije ispunjavao ono što sam mu rekao – jasan je trener Dinama koji je najavio: – Istrčat će najspremniji i najbolji igrači, to vam jamčim. Naravno, po mom izboru. Juventus, koliko god je moćan, pomalo se još traži, slaže sastav... – Kad imate 30 igrača i zovete se Juventus, onda nije problem hoće li vam na stoperu igrati Chiellini ili Bonucci, hoće li desno biti Dani Alves ili Cuadrado. Za trenera Juventusa to nije problem, veće probleme to predstavlja treneru preko puta. Da, Juventus može osvojiti Ligu prvaka, ima kvalitetu i širinu za takav rezultat – nasmijao je Sopić nazočne. Pjaca će vrhunski Plavi trener odlično poznaje Mandžukića i Pjacu. – S Marijem sam igrao u Zagrebu, još je bio “zelen”, klinac, ali s dozom drskosti koja prelazi ove naše okvire. Pjaca će, moje je subjektivno mišljenje, za dvije-tri godine biti jedan od najboljih napadača na svijetu. Takvu moć u igri jedan na jednoga nisam vidio kod puno igrača – kazao je plavi trener koji je uz sebe imao i vratara Adriana Šempera. Taj 18-godišnjak bit će na vratima Dinama, a na Juventusovima će biti veliki Buffon. – Proučavao sam kako pucaju igrači Juventusa. I napadači i vezni igrači imaju odlične udarce, ali ja sam spreman. Veselim se što će s druge strane biti Buffon, jedan od najboljih vratara svijeta, jedan od mojih idola – kazao je Šemper koji će sigurno imati više posla od legendarnog Buffona. 