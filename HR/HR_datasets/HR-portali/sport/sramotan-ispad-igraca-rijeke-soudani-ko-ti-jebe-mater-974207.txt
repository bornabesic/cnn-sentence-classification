Screenshot (HRT/Instagram)  UMJESTO da o njemu pišemo kao talentiranom nogometašu koji je na pragu prve riječke momčadi, Dominik Mulac "proslavio" se sramotnim ispadom. Nogometaš koji je na početku sezone bio na pripremama Rijeke kao najmlađi u Kekovoj momčadi, nakon finala Kupa i pobjede Riječana protiv Dinama (3:1) komentirao je Soudanijevu objavu na Instagramu. Soudani, čije su suze nakon poraza u Varaždinu obišle Hrvatsku, zahvalio se navijačima na podršci, a 18-godišnji Mulac je ničim izazvan komentirao njegovu fotografiju riječima: "Ko ti jebe mater!"   Ne znamo čime je točno najbolji Dinamov igrač iživcirao zadnjeg veznog koji je prošao cijeli omladinski pogon Rijeke, kluba u kojemu je već deset godina, ali znamo da ovakvi komentari ne priliče jednom sportašu.  Na svom Instagram profilu obrušio se i na Marka Leškovića, braniča Dinama koji je na Maksimir stigao upravo iz Rijeke: "A ti si dečko posebna vrsta debila", njegova je poruka Leškoviću.   Možda je Mulac, U-18 hrvatski reprezentativac, samo htio nastaviti riječki trend koji je vrijeđanjem Soudanija započela djevojka igrača Rijeke, Marka Vešovića. "Plači govno!", poručila je Tamara Bulatović alžirskom nogometašu, također na Instagramu.