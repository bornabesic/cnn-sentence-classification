Foto: Getty Images / Guliver Image AJAX i Manchester United od 20.45 u Stockholmu igraju finale Europske lige, a nizozemski klub već je prije početka utakmice ušao u povijest. U prvoj momčadi Ajaxa igrat će Matthijs de Ligt, branič "star" 17 godina i 285 dana, po čemu je najmlađi igrač u povijesti finala europskih kupova. I Ajaxovih prvih 11 ušli su u anale bez da su došli do lopte. S 22 godine i 282 dana prosječne starosti, početni sastav nizozemskog velikana najmlađi je otkako se igraju utakmice za trofeje euro-kupova.