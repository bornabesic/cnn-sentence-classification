Real Madrid večeras igra zaostalu utakmicu na gostovanju kod Celte (21.00) što je finale prije finala sezone. Ako Madriđani pobijede, u zadnjem kolu kod Malage bit će im dovoljan i bod za prvi naslov nakon pet godina. Katalonski mediji Sport i Mundo Deportivo ne skrivaju navijačku obojenost i na dan utakmice protiv Celte imaju identične naslovnice: 'Forca Celta!' La prensa de Barcelona no se tapa: "¡Força Celta!" https://t.co/lruj2lVoPU No Celti će trebati više od 'force', zapravo, ne Celti, Barceloni. Jer Katalonci se nadaju da će Real posrnuti kod momčadi koja više ne može ispasti iz lige i nema motiva, a u zadnjih osam utakmica ima šest poraza i dva remija.  No to je i momčad koja je izbacila Real iz Kupa pobijedivši ga u Madridu 2-1 i odigravši 2-2 kod kuće u siječnju ove godine. Čak i ako dođe do čuda, Real u zadnjem kolu gostuje kod kluba čiji je katarski vlasnik poručio Barceloni 'Katalonska smeća, nećete do titule' i čiji je trener Michel, igračka legenda Reala, nedavno rekao da je veći realovac od Valdana koji je kao trener Tenerifea svom bivšem klubu u zadnjem kolu zapaprio pa je naslov otišao Barceloni. Mundo Deportivo piše i o čudnom izboru sudaca za posljednje kolo.Realu će kod Malage suditi Ricardo de Burgos Bengoetxea, a Barceloni Hernandez Hernandez. - U ligi u kojoj su sudačke pogreške stavile Real u situaciju da sam odlučuje o naslovu, teško je ne zamijetiti morbidni izbor sudaca za posljednje kolo. Barceloni protiv Eibara sudi Hernandez Hernandez koji joj nije priznao gol kod Betisa iako je lopta bila metar unutra i koji je na utakmici Reala i Espanyola oprostio Madriđanima dva penala. Isti je sudac poklonio penal Realu kod Sportinga. Barceloni sudi De Burgos Bengoetxea, koji je sudio i u Realovoj pobjedi protiv Celte koja je stigla nakon Moratinog gola iz ofsajda. Isti je sudac poništio gol Piqueu na utakmici Barcelone i Malage na Nou Campu - piše Mundo Deportivo i dodaje: - Da nije bilo ogromnih pogrešaka ova dva suca na štetu Barcelone u dosadašnjem prvenstvu, Luis Enrique i njegovi igrači već bi bili prvaci. 