Istina je, koliko znam, Cibona nije ništa platila vjerovnicima, ovo je bio moj vapaj za spas kluba. Nadao sam se da će netko vidjeti, pročitati, javiti se i pokušati spasiti klub, rekao nam je Aco Petrović. Izbornik Hrvatske i bivši igrač, trener i predsjednik legendarnih cibosa istupio je u javnost apelom za spas kluba koji ide prema stečaju, no i sam ne vjeruje da će to završiti pozitivno.  U predstečajnoj nagodbi vjerovnici nisu vidjeli ni lipe 69. dan, a ako u sljedeća tri tjedna (ukupno mjesec i pol) ne plati ni jednu ratu, vjerovnici mogu zakonski pokrenuti stečaj što će biti početak kraja Cibone. - Pesimističan sam. No ako ne možemo spasiti Cibonu, bilo bi važno da je barem dostojanstveno sahranimo - dodao je Aco. 