Gabriel Jesus (20) danas je jedan od najboljih mladih napadača svijeta, igrač koji zabija za jedan od najbogatijih klubova svijeta (Manchester City) i nogometaš kojeg bi mnogi treneri svijeta voljeli vidjeti u svojoj momčadi. No sjećanja na skromne početke mladog Brazilca još su itekako svježa. No vjerojatno ni u najluđim snovima nije mogao pomisliti da će samo tri godine kasnije biti jedan od najbolje plaćenih mladih nogometaša svijeta, jedan od reprezentativaca Brazila, jedan od igrača koji će biti uzor milijunima dječaka u domovini. Te 2014. SP je gledao na televiziji, igrao je za mladu momčad Palmeirasa i zarađivao oko 4000 eura godišnje. Uskoro je zahvaljujući nesvakidašnjem talentu promaknut u seniorsku momčad, a južnoameričkoj skautskoj službi Manchester Cityja takav dragulj nije mogao promaknuti. Pokazali su ga Pepu Guardioli i tu se Gabrielov život iz korijena mijenja. U transferu vrijednom 32 milijuna eura dolazi među 'građane' u siječnju ove godine i potpisuje petogodišnji ugovor.  Plaća? 86.000 eura tjedno, oko 4,5 milijuna eura godišnje. Više od 1000 puta veća plaća no prije tri godine. I što je najbolje majka kaže da i dalje kontrolira njegove financije i daje mu džeparac svakog mjeseca. Skroman, talentiran i igrač koji bi u godinama koje dolaze mogao napraviti fantastičnu karijeru...