Zahuktava se već na veliko atmosfera uoči subotnjeg finala Lige prvaka između Juventusa i Reala u Cardiffu. Stoga i ne čudi poruka koju je torinski klub posalo putem Twittera. - Vrijeme je - poručuje Juventus uz statističke podatke koji se mogu shvatiti i kao sitna provokacija uoči velike utakmice. Torinezi su naime uvjereni kako je Miralem Pjanić bolji od Luke Modrića i to na temelju tri statističke kategorije. Naveli su kako je reprezentativac BiH uspješniji od hrvatskog veznjaka u dobivenim duelima, stvorenim prilikama i golovima. Luka će već u subotu imati priliku dokazati Talijanima tko je bolji...