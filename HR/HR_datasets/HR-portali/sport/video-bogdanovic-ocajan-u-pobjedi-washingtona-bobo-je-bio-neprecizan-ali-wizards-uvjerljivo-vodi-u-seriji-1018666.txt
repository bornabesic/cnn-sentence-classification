Wizards je predvodio John Wall s 32 koša i devet asistencija, a gotovo jednako dobar bio je Bradley Beal s 31 košem. Košarkaši Washingtona upisali su drugu pobjedu protiv Atlante u seriji prvog kruga doigravanja istočne konferencije NBA lige, slavili su sa 114:107. Wizards je predvodio John Wall s 32 koša i devet asistencija, a gotovo jednako dobar bio je Bradley Beal s 31 košem. Dobru minutažu imao je i Bojan Bogdanović, ali nije ju baš iskoristio. Igrao je 22 minute i u tom je vremenu ubacio šest koševa i ugrabio je šest skokova, no, šut mu je bio očajan, gađao je iz igre 1/7, a od čega 1/5 za tri. Kod Atlante najbolji je bio Paul Millsap s 27 koševa i deset skokova. Rockets je nastavio s pobjedama i sada vodi 2:0 u ogledima s Oklahomom. Houston je slavio s 115:111, a nekako su se uspjeli izvući jer je kod Thundera jedini raspoloženo bio Russell Westbrook. Košarkaš koji je regularni dio sezone zaključio s čak 42 ‘triple-double’ učinka, upisao je klupski rekord doigravanja s 51 ubačenim košem, deset skokova i 13 asistencija. No, u posljednjoj dionici loše je šutirao i njegova momčad na koncu je izgubila. Kod Houstona najbolji je bio James Harden koji je ubacio 35 koševa i podijelio osam asistencija. Golden State Warriors stigao je također do druge pobjede u seriji, a svladali su Portland Trail Blazers s 110:81. U pobjedničkoj ekipi niti jedan igrač nije uspio ubaciti 20 ili više koševa. Steph Curry ubacio je 19, a Klay Thompson 16 koševa. 