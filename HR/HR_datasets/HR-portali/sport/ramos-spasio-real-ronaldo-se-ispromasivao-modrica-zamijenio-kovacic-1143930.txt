Nogometaši Real Madrida pobijedili su u 19. kolu Primere na svom Bernabeu Malagu s 2-1 i odvojili se od pratitelja na vrhu ljestvice.  Real je do pobjede došao vrlo teško, Malaga je u prvom poluvremenu pogodila vratnicu kod rezultata 0-0, a ponovno je spasitelj "Kraljevskog kluba" bio Sergio Ramos s dva gola u 35. i 43. minuti (oba puta asistirao mu je Toni Kroos). U drugom dijelu je za Andalužane smanjio Juanpi u 63. minuti, dok se pošteno ispromašivao najbolji igrač svijeta Cristiano Ronaldo.  Luku Modrića je u 78. minuti zamijenio Mateo Kovačić.    U ranije odigranom susretu 19. kola Espanyol je kod kuće slavio protiv Granade s 3-1. Pogotke su za domaćine dali Jose Antonio Reyes (11), Pablo Piatti (32) i Marc Navarro Ceciliano (48), dok je strijelac za Granadu bio  Andreas Pereira (22).