Screenshot (Youtube) SERGIO RAMOS je u finalu Lige prvaka između Reala i Juventusa (4:1) izborio crveni karton za Juana Cuadrada. Doslovno izborio jer je gotovo sramotno naglasio duel s kolumbijskim nogometašem Juventusa koji nije mogao vjerovati da je dobio drugi žuti karton. Nakon utakmice su mnogi kritizirali kapetana europskih prvaka. "Ne znam kako bih stao pred sina i pogledao ga u oči da sam napravio ovo što je napravio Ramos na kraju utakmice", rekao je legendarni engleski nogometaš Rio Ferdinand. Kontakt između Ramosa i Cuadrada je postojao, ali je li bio baš toliki da se Španjolac previja od bolova na travnjaku...   "Da se razumijemo, Ramos je svjetska klasa, godinama igra na visokoj razini za klub i reprezentaciju. Ali ovo? Kad vidi snimku i njega će biti sramota..."