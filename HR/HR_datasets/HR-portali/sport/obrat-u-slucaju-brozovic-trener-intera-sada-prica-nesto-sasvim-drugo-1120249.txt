Marcelo Brozović zbog nediscipline ne konkurira za momčad Intera. Iako hrvatski veznjak nije igrao u klubu, u obje utakmice reprezentacije i protiv Kosova i Finske bio je u prvoj postavi. Čini se da je to smekšalo Interova trenera Franka de Boera. – Sretan sam što je Brozović igrao dvije utakmice za Hrvatsku. Trebaju mu minute u nogama pa je važno da igra. Vidjet ćemo sada kakav će biti, prema mome mišljenju, on je sjajan igrač koji može pomoći momčadi. Samo je pitanje vremena, on je naš igrač i najbolje je da igra – rekao je De Boer. Podsjetimo, Brozović je htio napustiti stadion tijekom utakmice Intera protiv Hapoela u Europskoj ligi zbog čega je suspendiran. Nakon toga je nakon poraza Intera objavljivao fotografije s atraktivnom djevojkom, što u klubu nisu najbolje primili... >> Brozovićeva situacija napeta, sprema se transfer zbog kojeg bi navijači Intera 'poludjeli' 