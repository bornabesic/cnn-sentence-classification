Bruno Marić lošim je odlukama na subotnjem derbiju naštetio Hajduku i izazvao bijes čelnika i navijača Hajduka. No, ono što se nakon toga događalo, za svaku je osudu. Daruvarski sudac dobivao je prijetnje smrću, morao je unajmiti zaštitare da čuvaju njega i njegovu obitelj. – Mislim da će institucije poduzeti mjere. Moram sam angažirati zaštitare da mi čuvaju obitelj. Primam prijetnje smrću od osam sati navečer na mobitel, sve do danas. Dobio sam tisuće poruka da će mi zaklati djecu, pobiti cijelu obitelj...  Marić je danas održao konferenciju za novinare na kojoj se ispričao zbog pogrešaka, tvrdi da nije namjerno tako sudio, a na kraju je pokazao poruke na mobitelu koje su zaista odvratne. Bijes navijača jedna je stvar, ali prijetnje, pogotovo njegovoj djeci i obitelji, nešto je sasvim drugo. Pogledajte u galeriji kakve je poruke Marić dobivao. >>Prijete smrću meni i mojoj djeci, neću više suditi derbi 