Hrvatska nogometna reprezentacija okupila se danas u Zagrebu i kreće s pripremama za prvi dvoboj u kvalifikacijama za Sp koje će se 2018. godine održati u Rusiji. Dosadašnji kapetan Darijo Srna oprostio se od reprezentacije, a njegovu ulogu preuzeo je Luka Modrić. - Lijep je osjećaj, ponosan sam. Hvala izborniku na ukazanom povjerenju i nadam se da ću ga opravdati, kazao je Luka. Hrvatska će 5. rujna ugostiti Tursku, a, nažalost, tribine zbog kazne moraju biti prazne. - Na EP-u se vidjelo koliko nam publika znači. Prazan stadion bit će nam hendikep, ali nažalost već smo odigrali nekoliko takvih utakmica. Ništa nam ne smije biti alibi, moramo se maksimalno pripremiti i usredotočiti se jer je važno započeti ciklus pobjedom. Za kraj je novi kapetan dodao: - Uvijek je posebno okupiti se u reprezentaciji, imali smo fenomenalnu atmosferu na Europskom prvenstvu, a s obzirom da je ovdje ista momčad vjerujem da ćemo tako i nastaviti. To je preduvjet za prave igre i prave rezultate. Samo trebamo opet pokazati ono što je bilo dobro u Francuskoj 