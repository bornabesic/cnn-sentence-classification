Suvlasnik West Hama David Gold izjavio je da je jedan od najboljih igrača čekičara Michail Antonio (27) blizu potpisivanja novog ugovora, objavili su u srijedu britanski mediji.  Antonio, koji ima godišnju plaću od dva milijuna eura, pregovara o novom ugovoru od početka ove godine, te inzistira na tome da bude među najplaćenijim igračima kluba. A najveću plaću u West Hamu ima napadač Andy Carroll, šest milijuna eura po sezoni. Bolje plaćeni od Antonija su čak i veznjak Robert Snodgrass i stoper Jose Fonte, koji su u klub stigli u siječnju. Njih dvojica zarađuju 3,5 milijuna eura po sezoni. Michail Antonio je sa devet golova najbolji strijelac čekičara, a ima i tri asistencije. Trener Slaven Bilić ga koristi na nekoliko pozicija, kao desnog braniča, na krilu te u napadu. 