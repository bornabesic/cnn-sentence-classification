Nizozemac Dick Advocaat danas je službeno imenovan izbornikom Nizozemske, objavio je u utorak Nizozemski nogometni savez.  Advocaat je trenutačno trener Fenerbahčea s čije će klupe otići na kraju sezone, a treći put u karijeri preuzet će kormilo Nizozemske (1992.-1994. i 2002.-2004.). Pomoćnik će mu biti legendarni Rudd Gullit.  Njegov prethodnik na klupi Nizozemske koji je smijenjen zbog loših rezultata u kvalifikacijama za SP 2018. bio je Danny Blind.   Potpisao je ugovor do kraja kvalifikacija za SP u Rusiji s opcijom produljenja do ljeta 2018. godine, ukoliko izbori plasman na svjetsko prvenstvo. Ne čeka ga lagan zadatak s obzirom da je Nizozemska na četvrtom mjestu u kvalifikacijskoj skupini A, iza Bugarske, Švedske i Francuske.  Advocaat, koji je u 70. godini postao najstariji izbornik u povijesti "Oranja", do sada je vodio reprezentacije Srbije, Belgije, Južne Koreje, Rusije, Ujedinjenih Arapskih Emirata, a od klubova PSV, Glasgow Rangers, Borussiu Mönchengladbach i Sunderland. 