Rukometaši Francuske drugi su polufinalist Svjetskog prvenstva koje se održava na njihovom teritoriju. U četvrtfinalnom dvoboju Karabatić i društvo svladali su Švedsku 33:30 i došli do još jednog slavlja. Bila je to izuzetno napeta utakmica u kojoj su se reprezentacije izmjenjivale u vodstvu, ali niti jedna se nije odvojila ne uvjerljiviju razliku. U prvom dijelu su i Francuska i Švedska imale najviše dva gola viška, a na predah su Šveđani otišli s vodstvom 16:15. No, sredinom nastavka Francuzi okreću u svoju korist i dolaze do najveće prednosti na susretu, vodili su po tri gola razlike (22:19), ali uporni Šveđani su se vratili i u zadnjih deset minuta ušli s vodstvom 26:25. Tada se domaćin budi i s četiri uzastopna gola zadaje protivniku udarac od kojeg se nije oporavio do kraja. Kentin Mahé bio je iznimno raspoložen i zabio je devet golova, a Remili i Fabregas u strijelce su se upisalo šest odnosno pet puta. Kod Šveđana je najviše zabio Gottfridsson koji je zabio šest golova. Francuska je i dalje ostala neporažena na ovom prvenstvu, a u polufinalu je čeka Slovenija koja je zaustavila svjetske doprvake - Katar (32:30).  Izabranici Veselina Vujovića bili su stalno u vodstvu, a na poluvrijeme su otišli s prenošću 18:15. U nastavku su rutinski očuvali vodstvo te izborili borbu za medalje. 