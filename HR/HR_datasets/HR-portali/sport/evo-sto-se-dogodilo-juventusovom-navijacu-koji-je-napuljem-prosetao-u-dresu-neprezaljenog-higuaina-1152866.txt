Argentinac Gonzalo Higuain tijekom tri godine provedene u Napoliju zaludio je tamošnje vatrene navijače. Odigrao je 146 utakmica za napuljski klub i postigao nevjerojatan 91 pogodak. I zato mu nikako nisu mogli oprostiti prelazak u velikog rivala - Juventus. Stoga se odlazak u vrući Napulj u Juventusovom dresu s natpisom 'Higuain' na leđima čini kao nešto što bi samo luđak napravio. No, upravo to je palo na pamet jednom navijaču Juventusa. Prošetao je gradom i doživio različite rekacije prolaznika. 'Zaista si hrabar kad u tome šećeš Napuljem', 'koji ružan dres', 'skini tu majicu', bila su samo neka od dobacivanja koja su mu upućena. A u jednom restoranu prvo mu je zabranjen ulazak da bi ga potom natjerali da se popne na stolicu dok je u rukama držao posudu punu banana. Gosti su mu tako skandirali te ga fotografirali. Što je još doživio pogledajte u videu.   Inače, Juventus i Napoli večeras će se susresti u polufinalu talijanskog kupa (od 20.45 sati). >>Za više sporta posjetite našu novu Facebook stranicu Večernji list - Sport >>Jedan od najvećih trenera dao veliki kompliment hrvatskom reprezentativcu: On svoj klub može odvesti do trofeja Lige prvaka 