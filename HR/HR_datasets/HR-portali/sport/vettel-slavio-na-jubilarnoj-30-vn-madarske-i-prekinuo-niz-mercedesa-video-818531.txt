Vettel je pobjedu posvetio preminulom F1 vozaču Francuzu Julesu Bianchiju. Njemački vozač Sebastian Vettel u bolidu Ferrarija pobijedio je jubilarnoj, 30. F1 Velikoj nagradi Mađarske na stazi Hungaroring pokraj Budimpešte. Nijemac je sjajno startao, prestigavši Rosberga i Hamiltona, te je prednost sačuvao do kraja. Vettel je prekinuo niz pobjeda vozača Mercedesa, iznimno dominantne momčadi ovogodišnjeg Svjetskog prvenstva, koja je podbacila u Mađarskoj. Bivši svjetski prvak Vettel ubilježio je drugu pobjedu u sezoni i 41. u karijeri, čime se na listi svih vremena izjednačio na trećem mjestu s legendarnim Ayrtonom Sennom. Vettel je pobjedu posvetio preminulom F1 vozaču Francuzu Julesu Bianchiju. Drugo i treće mjesto osvojili su vozači red Bulla Rus Danil Kvjat i Australac Daniel Ricciardo, dok je vodeći u ukupnom poretku i pobjednik kvalifikacija Britanac Lewis Hamilton (Mercedes) utrku završio kao šesti s velikim problemima s bolidom, a njegov momčadski kolega i veliki suparnik za naslov nijemac Nico Rosberg se u samoj završnici sudario s Ricciardom, te ciljem prošao tek osmi. Hamilton je tako povećao svoju prednost, vodi s 202 boda ispred Rosberga (181) i Vettela (160). Sljedeća utrka je VN Belgije 23. kolovoza u Spa-Francorchampsu. 1. Sebastian Vettel (Njem) Ferrari 1:46:09.985 2. Daniil Kvjat (Rus) RedBull – Renault +00:15.748 3. Daniel Ricciardo (Aus) RedBull – Renault 00:25.084 4. Max Verstappen (Niz) Toro Rosso – Renault 00:44.251 5. Fernando Alonso (Špa) McLaren 00:49.079 6. Lewis Hamilton (VB) Mercedes 00:52.025 7. Romain Grosjean (Fra) Lotus – Mercedes 00:58.578 8. Nico Rosberg (Njem) Mercedes 00:58.876 9. Jenson Button (VB) McLaren 01:07.028 10. Marcus Ericsson (Šve) Sauber – Ferrari 01:09.130 POREDAK VOZAČA 1. Lewis Hamilton (VB) Mercedes 202 2. Nico Rosberg (Njem) Mercedes 181 3. Sebastian Vettel (Njem) Ferrari 160 4. Valtteri Bottas (Fin) Williams 77 5. Kimi Raikkonen (Fin) Ferrari 76 6. Felipe Massa (Bra) Williams 74 7. Daniel Ricciardo (Aus) Red Bull 51 8. Daniil Kvjat (Rus) Red Bull 45 9. Nico Huelkenberg (Njem) Force India 24 10. Romain Grosjean (Fra) Lotus 23 POREDAK MOMČADI 1. Mercedes 383 2. Ferrari 236 3. Williams-Mercedes 151 4. RedBull – Renault 96 5. Force India – Mercedes 39 6. Lotus – Mercedes 35 7. Toro Rosso – Renault 31 8. Sauber – Ferrari 22 9. McLaren 17 