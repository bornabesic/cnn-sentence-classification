Foto: Hina TRIJUMFOM na Velikoj Nagradi Rusije na stazi u Sočiju, Britanac Lewis Hamilton stigao je do 42. pobjede u karijeri dostigavši Nijemca Sebastiana Vettela na trećem mjestu ljestvice svih vremena vozača formule 1. Sada obojica imaju po 42 pobjede. Ispred njih su Francuz Alain Prost sa 51 pobjedom i Nijemac Michael Schumacher koji ima 91 pobjedu u karijeri.  Bila je to zanimljiva utrka u kojoj je već u prvom krugu na stazu izašao sigurnosni automobil nakon udesa Nice Hulkenberga i Marcusa Ericssona. U 13. krugu vozač Lotusa Romain Grosjean je izletio sa staze i udario u zaštitni zid. On je neozlijeđen izašao iz uništenog bolida, a na stazu je ponovo izašao "safety car". Utrka je nastavljena četiri kruga kasnije. Hamilton je dobro i sigurno vozio i iz kruga u krug uvećavao je prednost. U samoj završnici došlo je do nove drame.  Finac valtteri Bottas (Williams) je krug prije kraja obišao Pereza za treće mjesto, a potom ga je prošao još jedan Finac Kimi Raikkonen (Ferrari). Raikkonen je u zadnjem krugu pokušao napasti i svog sunarodnjaka, ali su se dodirnuli pa je deblji kraj izvukao Bottas čiji je bolid završio pokraj ograde. Kimijev bolid je također bio oštećen, pa se do trećeg mjesta probio Sergio Perez, što je bilo peto postolje u njegovoj karijeri.  Hamilton vodi u ukupnom poretku sa 302 boda, Vettel je na drugom mjestu sa 236 bodova, dok je treći Rosberg sa 229 bodova. U poretku konstruktora vodi Mercedes (531) ispred Ferrarija (365) i Williams-Mercedesa (220).  Iduća utrka je za dva tjedna u američkom Austinu. VN Rusije:1. Lewis Hamilton (Mercedes) 1:37:11.0242. Sebastian Vettel (Ferrari) +5.9533. Sergio Perez (Force India) +28.9184. Felipe Massa (Williams) +38.8315. Kimi Raikkonen (Ferrari) +42.3586. Daniil Kvjat (Red Bull) +47.5667. Felipe Nasr (Sauber) +56.5088. Pastor Maldonado (Lotus) +1:01.0889. Jenson Button (McLaren) +1:19.46710. Fernando Alonso (McLaren) +1:26.210 LJESTVICA VOZAČA S NAJVIŠE POBJEDA  1. Michael Schumacher (Njem) 91  2. Alain Prost (Fra)                    51  3. Lewis Hamilton (VB)             42 3. Sebastian Vettel (Njem)       42 5. Ayrton Senna (Bra)               41  6. Fernando Alonso (Špa)        32 7. Nigel Mansell (VB)               31   8. Jackie Stewart (VB)               27  9. Niki Lauda (Aut)                   25   9. Jim Clark (VB)                       25 11. Juan Manuel Fangio (Arg)   24 12. Nelson Piquet (Bra)              23