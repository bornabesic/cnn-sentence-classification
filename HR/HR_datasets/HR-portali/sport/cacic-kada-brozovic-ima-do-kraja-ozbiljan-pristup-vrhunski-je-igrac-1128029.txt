Nakon pobjede 2:0 nad Islandom u kvalifikacijama za SP, hrvatski izbornik Ante Čačić je rekao: - Ponosan sam na igrače jer smo u ovakvim okolnostima, dvije utakmice bez publike i dva gostovanja, odradili kvalitetno, zadovoljni smo. Danas je bilo očekivano teško, imali smo problema sa slaganjem momčadi, teren je bio težak, cijeli tjedan smo trenirali u ne baš nogometnim uvjetima pa neki nisu bili dovoljno svježi... - U prvom poluvremenu bilo je puno pogrešaka, dosta je bilo ishitrenih grešaka, pokušali smo doći u završnicu bez pravih preduvjeta, stajali smo daleko, ali u drugom smo se složili, pa kontrolirali 15-20 minuta. Hrvatska je bila bolja, a Island da nikome neće biti lagan suparnik. - Modrićem sam zadovoljan jer nije puno igrao u Realu, ali pokazao je nešto što dolikuje kapetanu, veliku želju da igra. - Brozović ima  trkačke kapacitete iznad prosjeka, vrh, i uz njegovu tehniku, kad mu je pristup do kraja ozbiljan, vrhunski je igrač. - Rakitić nije igrao kao dosad, nego smo igrali 4-3-3, kao "V" u veznom redu, s Badeljom povučenijim. A Raketa je bio polu-desno, jer smo htjeli biti na što više pozicija zbog njihovih dugih lopti. To on igra u Barceloni. Kramarić će igrati kad procijenim tako, Rakitić je stožerni igrač, to ne znači da ostali nemaju prilike. Svi oni igraju na vrlo visokom nivou i jako mi je drago da je Krama nakon Skadra i Finske na ovakav način ušao u zadnjih deset minuta - rekao je Čačič za HTV i dodao: - Ovi igrači daju sebe, zaista, ponekad te izvedbe nisu bajne kod pojedinaca, ali ne bih vadio zdrave zube. Sjetite se kritika Srni i Mandžukiću, a svi igraju na visokoj razini i daju sve, i ne treba mijenjati dok je tako. A Rakitić i ako nije najbolji, vrlo je važan. - Mandžukića usmjeravam da se što manje troši na nepotrebne stvari, da bude u šesnaestercu, njemu bi pomoglo da bude selektivniji u kretanjima. - Nepotreban prekršaj Perišića, ali daleko od toga da je bio namjeran. Bio je teren težak, zadnja minuta, koncentracija pala..., a ne znam zašto je sudac produžio četiri minute - zaključio je izbornik Ante Čačić. >> Tjednik Max! i sport Večernjeg lista pratite i na Facebooku 