Istraživanje je obuhvatilo 32 kluba, a u prvih deset klubova uvjerljivo dominiraju oni engleski. Vjerovali ili ne, najvrijedniji europski nogometni klub nije niti Real, niti Barcelona, niti Bayern, već je to Manchester United. Vrijednost engleskog kluba prošle je godine po prvi puta prešla tri milijarde eura, objavila je to revizorska kuća KPMG. Manchester je ove sezone osvojio naslov Europske lige, ali nisu se istaknuli u prvenstvu, no to nije previše utjecalo na njihov financijski i ekonomski status jer su i dalje najjači klub na svijetu prema tim segmentima. Israživanje KPMG-a obuhvaćalo je televizijska prava, profitabilnost, popularnost na društvenim mrežama, sportski potencijal i vlasništvo stadiona. Istraživanje je obuhvatilo 32 kluba, a u prvih deset klubova uvjerljivo dominiraju oni engleski. Manchester United trenutno ima čak 26 globalnih sponzorskih ugovora, od Adidasa, Chevroleta, pa do 20th Century Foxa i još deset regionalnih sponzorskih ugovora kao i 28 medijskih i financijskih partnera. Ove godine deset klubova ima vrijednost od čak milijardu eura, što je za dva kluba više nego 2016. godine Elitnoj skupini ‘milijardera’ pridružili su se Juventus i Tottenham, a engleski klub je s desetog mjesta izgurao PSG. Premda ‘top deset’ ljestvicom dominiraju Englezi, u ‘top tri’ ugurala su se dva španjolska kluba. Real je drugi, a Barca treća. Top deset najvrijednijih klubova Europe: Manchester United -3.09 milijarde eura Real Madrid – 2.97 milijarde eura Barcelona – 2.76 milijarde eura Bayern Munchen – 2.44 milijarde eura Manchester City – 1.97 milijarde eura Arsenal – 1.95 milijarde eura Chelsea – 1.59 milijarde eura Liverpool – 1.33 milijarde eura Juventus – 1.21 milijarde eura Tottenham – 1.01 milijarde eura