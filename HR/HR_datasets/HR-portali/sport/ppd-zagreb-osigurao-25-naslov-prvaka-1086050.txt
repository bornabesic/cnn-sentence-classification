Rukometaši PPD Zagreba u petak su na svom parketu u Kutiji šibica svladali Varaždin 1930 s 32-21 (15-12) te dva kola prije završetka Premijer lige za prvaka osigurali nedostižna četiri boda prednosti pred našićkim Nexeom, što im je donijelo 25. naslov u nizu najbolje momčadi u Hrvatskoj. Repriza finala Kupa Hrvatske bila je znatno manje rezultatski uzbudljiva nego dvoboj odigran prije pet dana u Umagu, gdje su Varaždinci do deset minuta prije kraja držali korak sa 'zagrebašima', dok su u Zagrebu to uspjeli činiti samo u prvom poluvremenu. PPD Zagreb je u osam utakmica Premijer lige za prvaka skupio maksimalnih 16 bodova uz gol-razliku +90. Varaždin je ostao na 10 bodova i u borbi s Nexeom za drugo mjesto o čemu bi mogao odlučiti njihov međusobni dvoboj u Varaždinu u sljedećem kolu. >>Rukometaši PPD Zagreba po 23. put osvojili hrvatski kup 