Izjave Marka Vešovića o Hilalu Soudaniju nakon utakmice finala Kupa na granici su naslađivanja, ali ono što je Vešovićeva zaručnica Tamara Bulatović napisala prešlo je tu granicu. Treba biti velik u porazu, ali ponekad je teže biti velik u pobjedi.  Zapravo je nastavila ono što je njezin dečko počeo nakon utakmice u Varaždinu. - Kako je bilo čuvati Soudanija? Pitajte me iz kojeg džepa da ga izvadim - rekao je Vešović nakon utakmic u kojoj je Rijeka uzela Dinamu i Kup. Zasluženo. Čestitke Rijeci, a mladom paru sretno u braku. Vešović i njegova djevojka zajedno su sedam godina i vjenčat će se 3. lipnja u Budvi. Shvaćamo euforiju u momčadi Rijeke, ali ovakve uvrede stvar su osnovnog kućnog odgoja. Umjesto da s budućim suprugom slavi njegov veliki uspjeh, ona vrijeđa igrača koji je s Dinamom u zadnje četiri godine osvojio više trofeja nego Rijeka u 70 godina. Gospođice Bulatović, ovo vam nije trebalo...