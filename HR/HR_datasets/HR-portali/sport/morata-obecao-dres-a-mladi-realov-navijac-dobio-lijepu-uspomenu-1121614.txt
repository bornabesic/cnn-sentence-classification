Alvaro Morata ispunio je želju mladom Realovu navijaču, a dječak je dobio i više nego što je mogao zamisliti. Navodno je igrač kraljevskog kluba nakon pobjede protiv Betisa (6:1) obećao dječaku dres, pa mu je rekao da u nedjelju dođe ispred Realova kampa. Mladi navijač strpljivo je čekao svog idola. Morata kod sebe nije imao svoj dres, pa se ponudio da dječaka uvede u kamp. Od njegove majke tražio je dopuštenje, pa je dječak ušao u automobil. Morata je mladog navijača provozao po kampu, uveo ga u Realovu svlačionicu te mu na kraju darovao dres. Realov napadač je održao obećanje te dječaku priuštio doživljaj koji nikada neće zaboraviti...