Vaterpolisti dubrovačkog Juga CO osvojili su naslov pobjednika Hrvatskog kupa svladavši u finalu u Slavonskom Brodu zagrebačku Mladost s 14:6 (4:1, 4:2, 4:1, 2:2).   Jug je do 12. osvojenog nacionalnog Kupa u povijesti i prvog trofeja u novoj sezoni, a nakon prošle u kojoj su osvojili svih pet natjecanja u kojima su nastupili, došao na vrlo dominantan način. Prvu četvrtinu su jugaši dobili s 4:1, a nakon treće je već bilo ogromnih 12:4.  Kod Juga su najviše zabili Paulo Obradović (4), Loren Fatović (3) i Josip Vrlić (3), a kod Mladosti je Branimir Herceg postigao dva gola.  Na završnom turniru u Slavonskom Brodu sudjelovali su još Primorje EB i splitski Jadran.