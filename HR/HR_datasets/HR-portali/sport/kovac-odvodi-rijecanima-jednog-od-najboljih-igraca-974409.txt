Foto: Hina IZVJESNO je da će momčad Rijeke doživjeti mnoge promjene ovog ljeta. Rujevicu će napustiti oni na kojima Rijeka može najviše zaraditi, a ujedno Matjaž Kek već traži pojačanja za Ligu prvaka. Jedan od onih koji bi mogli napustiti Rijeku je i Stefan Ristovski, sjajni bek i jedan od najboljih igrača u osvajanju dvostruke krune. Za njega su zainteresirani Betis i Eintracht Frankfurt, klub kojeg vodi bivši hrvatski izbornik Niko Kovač. Ranije se makedonski reprezentativac povezivao i s nekoliko portugalskih klubova. Navodno bi Rijeka za njega mogla dobiti dva milijuna eura.