Košarkaši Crvene zvezde treću godinu uzastopce pobjednici su regionalne ABA lige nakon što su u trećem susretu finala doigravanja u Zagrebu pobijedili Cedevitu 77:61 i finalnu seriju dobili sa 3:0. Crvena zvezda je od Cedevite bila bolja u finalu i prije dvije godine, dok je lani slavila protiv Mega Leksa. Zvezdi su to jedina tri naslova u ABA ligi, a rekorder je Partizan sa šest titula. Od hrvatskih klubova ABA ligu su dobili Zadar 2003. i Cibona 2014. godine.  Cedevita je četiri puta stigla do finala i sva četiri puta je poražena. Gosti su odlično ušli u susret i nakon tri minute igre vodili su 8:0. Cedevita je prve koševe zabila nakon skoro četiri minute igre. Međutim, nakon nekoliko minuta traženja momčad Veljka Mršića, koji je odradio kaznu i vodio je momčad s klupe, je pronašla izgubljeni ritam i polako dostizala zaostatak. Dvije i pol minute prije kraja prve četvrtine Cedevita je uspjela izjednačiti (14-14), no gosti su do kraja četvrtine pobjegli na plus četiri (22-18). U drugoj dionici Cedevita je stigla do prvog vodstva (25-24), a potom i do tri koša viška (33-30). Nažalost, slijedila je serija od pet izgubljenih napada koje su gosti pretvorili u seriju 13-0 za vodstvo 43-33. Do kraja poluvremena Cedevita je uspjela smanjiti na 39-46, ali je ostala bez još jednog igrača. Zbog ozljede koljena u svlačionici je ostao Ra'shad James koji je u prvom poluvremenu zabio devet koševa. Bio je to već treći igrač bez kojeg je Cedevita ostala u finalnoj seriji nakon Marka Arapovića i Ryana Boatrighta. Gosti su treću dionicu otvorili serijom 7-0 i pobjegli na velikih +14 (53-39). Do konca četvrtine prednost su povećali na 17 koševa viška (65-48) i tu je priči bio kraj. Posljednjih 10 minuta bilo je tek odrađivanje posla, a na koncu je završilo pobjedom beogradskog sastava 77-61. Goste su do pobjede predvodili Deon Thompson sa 14 koševa, Marko Simonović sa 13 i Nathan Wolters sa 11 koševa, dok su kod Cedevite najefikasniji bili Toni Katić sa 12 koševa, James s devet i Marko Tomas s osam koševa.  FINALNA SERIJA 1. utakmica (10. travnja): Crvena zvezda - Cedevita 81-66 2. utakmica (11. travnja) Crvena zvezda - Cedevita 84-73 3. utakmica (13. travnja): Cedevita - Crvena zvezda 61-77 ----------------------- Tijek 3. finalne utakmice: CEDEVITA - CRVENA ZVEZDA 61:77 (18:22, 21:24, 9:19, 13:12) 40' Završila je utakmica! Crvena zvezda je uvjerljivo pobijedila Cedevitu (77:61) i obranila naslov prvaka 36' Cedevitina dva promašaja za tri poena kažnjavaju gosti i odlaze na plus 20 - 76:56 34' Krušlin pogađa, ali po svemu sudeći priča u Domu sportu je završena, Beograđani imaju ogromnu prednost - 70:53 32' Simonović je na Tomasov koš odgovorio tricom 30' Završila je treća četvrtina. Zvezda ima (pre)visoku prednost - 65:48 29' Jenkinsova trica za velikih 65:48 Zvezde, Cedevita je na rubu ponora 26' Zvezda održava visokih 14 koševa prednosti - 58:44 23' Bilan postiže prve Cedevitine poene u nastavku  22' Beograđani su serijom 7:0 (Jenkins 5 koševa) otišli na 14 koševa razlike - 53:39 21' Zvezda počinje drugo poluvrijeme košem Thompsona 20' Završilo je prvo poluvrijeme! Crvena zvezda vodi protiv Cedevite sa 46:39 20' Woltersova trica sedam sekindi prije kraja poluvremena za plus sedam Zvezde 19' Nakon Katićevih slobodnih bacanja (39:43) Cedevita pokušava produljiti svoju seriju 17' Četiri koša Jamesa, vodećeg strijelca utakmice (9), za priključak Cedevite - 37:43 17' Simonović pogađa tricu za najveće Zvezdino vodstvo 43:33 17' Mini serija Zvezde za vodstvo 38:33 14' Nove trice Cedevite, strijelci su James i Tomas za 31:28 13' Trica Krušlina za prvo vodstvo Cedevite - 25:24 12' Sjajno zakucavanje Shurne, Cedevita smanjuje na 22:24 10' Gudurić je pogodio nakon prodora sa zvukom sirene pa Beograđani nakon prve četvrtine vode sa 22:18 8' Stabilizirala se domaća obrana, rezultat je izjednačen - 16:16 5' Cedevita se vraća košem Žganeca i tricom Babića - 5:8 3' Nije dobro počelo za Cedevitu gosti su poveli 8:0 1' - Počela je treća utakmica finala ABA lige  >>Tedeschi: Zvezda nije bolja od nas, nemamo više pravo biti mlitavi >>Izgubili su i sedmi put, pa u Zagreb otišli bez večere 