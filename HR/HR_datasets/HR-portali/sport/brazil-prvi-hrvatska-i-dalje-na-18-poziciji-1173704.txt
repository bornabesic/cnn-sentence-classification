Hrvatska nogometna reprezentacija ostala je na 18. mjestu FIFA-ine ljestvice koja je objavljena u četvrtak, dok prvu poziciju i dalje drži Brazil.  Na ljestvici koja je objavljena uoči novog kruga kvalifikacijskih utakmica za SP 2018. nema puno promjena s obzirom da je u svibnju igrano svega nekoliko prijateljskih susreta.  Iza prvoplasiranog Brazila, na drugom je mjestu kao i prošli mjesec Argentina, dok je Njemačka treća. Poljska je prvi put uspjela doći do prvih deset, popela se jedno mjesto i sada desetu poziciju dijeli sa Španjolskom. Od hrvatskih suparnika u kvalifikacijskoj skupini I Island, protiv kojeg Hrvatska igra 11. lipnja, pao je jedno mjesto u odnosu na prošli mjesec i sada je 22. Ukrajina je ostala na 37. poziciji, Fisnka je ubilježila najveći pad i to čak od 11 mjesta i sada se nalazi na 108. poziciji, dok je Kosovo palo jedno mjesto, na 173. poziciju.    Najveći skok na ljestvici od čak 17 mjesta ubilježio je Novi Zeland (95) koji će igrati protiv Rusije na otvaranju Kupa konfederacija 17. lipnja.    FIFA ljestvica:  1. ( 1.)  Brazil       1715 točk 2. ( 2.)  Argentina       1626 3. ( 3.)  Njemačka         1511 4. ( 4.)  Čile            1422 5. ( 5.)  Kolumbija       1366 6. ( 6.)  Francuska        1332 7. ( 7.)  Belgija         1292 8. ( 8.)  Portugal     1267 9. ( 9.)  Švicarska           1263 10. (10.)  Španjolska         1198 10. (11.) Poljska ... 18 (18.) HRVATSKA   1033