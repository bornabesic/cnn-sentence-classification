U srijedu Barcelona na svom Nou Campu protiv PSG-a traži prolaz u četvrtfinale Lige prvaka. Momčad Luisa Enriquea nema lagan zadatak jer mora nadoknaditi četiri pogotka razlike iz prve utakmice. Parižani su u Parku prinčeva pobijedili Barcelonu sa 4:0! - Ako su Parižani mogli zabiti četiri pogotka, onda mi možemo šest. Moramo biti strpljivi, tek smo na pola puta. Na Nou Campu moramo dominirati od prve minute, igrati agresivno u napadu, ali i u obrani. PSG je opasan suparnik i sigurno nas ne čeka lagan zadatak - rekao je Barcin trener. Kvaliteta Enriqueove momčadi je neupitna, ali važan će biti sustav igre. Barcelonin trener ništa ne želi otkrivati. Nada se velikoj podršci navijača... - Svakoj nogometnoj utakmici trebaju emocije, a posebno kada se igra jedna ovakva. Igrači trebaju biti mirni i koncentrirani, ali ne i navijači. Od njih očekujem da budu glasni i barem pola sata prije utakmice naprave ludo ozračje na tribinama. Nou Camp bi od prve do zadnje minute trebao biti kao ekspres lonac. Igrači moraju osjetiti silnu energiju navijača - istaknuo je Luis Enrique. >>Rakitić je zabio, ali zbog ovog poteza dobio je ovacije na stadionu i postao hit na internetu! 