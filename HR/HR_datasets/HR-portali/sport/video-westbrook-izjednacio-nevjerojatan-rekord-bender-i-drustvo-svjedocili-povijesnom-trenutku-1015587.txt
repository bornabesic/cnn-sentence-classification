Večer je obilježio Oklahomin Russell Westbrook koji je ponovo upisao 'triple double' učinak i tri utakmice prije kraja regularnog dijela prvenstva osigurao je dvoznamenkasti prosjek po broju koševa, skokova i asistencija. Mladi hrvatski košarkaš, Dragan Bender, sudjelovao je sa skromna dva koša u pobjedi svojeg Phoenixa nad Oklahomom 120:99. Bender je na parketu proveo svega deset minuta u to vrijeme je skupio dva koša, skok, asistenciju i blokadu. Njegovu momčad predovodio je Devin Booker s 37 koševa i TJ Warren s 23 koša i 16 skokova. Suns je ovom pobjedom prekunio crnu seriju koja je trajala čak 13 proteklih utakmica, a Oklahomi i nije tako teško pao poraz s obzirom na to da su odavno već osigurali doigravanje. Ipak, večer je obilježio Oklahomin Russell Westbrook koji je ponovo upisao ‘triple double’ učinak i tri utakmice prije kraja regularnog dijela prvenstva osigurao je dvoznamenkasti prosjek po broju koševa, skokova i asistencija. Tako je Westbrook uspio ponoviti ono što je uspjelo Robertsonu koji je u sezoni 1961./62. u prosjeku postizao 30.8 koševa, 12.5 skokova i 11.4 asistencija. Westbrooku je prije utakmice s Phoenixom imao dvoznamenkasti prosjek koševa i skokva, a nedostajale su mu samo asistencije kako bi ostvario i treći dvocifreni prosjek. Prije utakmice bio je na 806, a morao je dostići brojku od 810 kako bi imao najmanje deset asisencija po utakmici u sezoni. Uspjelo mu je to u trećoj dionici utakmice, a na kraju je ostvario učinak od 23 koša, 12 skokova i osam asistencija. Ipak, izmaknuo mu je rekordni 42. ‘triple double’ kojim bi prestigao spomenutu legendu Robertsona koji je te sezone također imao 41. ‘triple double’. Westbrook je tri utakmice prije kraja regularnog dijela prvenstva prvi strijelac lige s 31.8 koševa, deseti je skakač lige s prosjekom 10.7 i treći asistent s prosjekom 10.4. 