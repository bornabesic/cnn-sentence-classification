Nakon meča s JDS-om već se počelo govoriti o tome tko će sljedeći u kavez s nepobjedivim Miočićem, a popis izazivača je za sada podugačak. Spominju se Alistair Overeem, Fabricio Werdum, Francis Ngannou i Cain Velasquez. Već se uvelike nagađa tko će biti sljedeći protivnik Stipe Miočića koji je prošlog vikenda obranio drugi puta naslov prvaka u teškoj kategoriji UFC-a. Stipe je nokautirao Juniora dos Santosa u prvoj rundi i dokazao svijetu da je i dalje najbolji borac u svojoj kategoriji. Nakon meča s JDS-om već se počelo govoriti o tome tko će sljedeći u kavez s nepobjedivim Miočićem, a popis izazivača je za sada podugačak. Spominju se Alistair Overeem, Fabricio Werdum, Francis Ngannou i Cain Velasquez. Ipak, najveće izglede za napad na naslov ima Cain Velasquez. S tim se odmah složio i legendarni UFC-ov borac Michael Bisping, inače vlasnik pojasa srednje kategorije, koji je kazao “kako bi to mogao biti najbolji teškaški ogled svih vremena”. No, malo tko zna da bi to zapravio bio okršaj Rtine i Splita. Zvuči malo čudno, ali zapravo je tako. Naime, Stipe je porijeklom iz mjesta kraj Zadra, Rtine Miočić, a supruga Caina Velasqueza porijeklom je iz Splita, dakle čovjek je hrvatski zet. “Velasquezova supruga Michelle Borquez Velasquez porijeklom je iz Splita, tu joj još živi baka. Upoznao sam ih prje par godina, Velasquez je bio oduševljen hranom i gradom, ostali smo u kontaktu. Upoznao sam mnoge borce, s nekima se i privatno družio, a on mi je, uz Overeema, najdraži.”, pojasnio je legendarni borac Branko Cikatić za 24sata. Velasquez je možda najkompletniji MMA borac na svijetu, ali zaista nema sreće s ozljedama, no, borac je to koji uvijek pruži spektakularnu partiju. Cikatić je još komentirao kako mu se sviđa Stipe kao borac, odnosno, kakve su mu šanse s Cainom. “Stipe je protiv Dos Santosa ispunio moja očekivanja. Brazilac je već pomalo istrošen borac, doživio je puno nokauta u karijeri. On i nije Stipina klasa. Stipe je krupniji i bolji u ‘stojci’, a Cain je bolji u parteru. Bilo bi zanimljivo da se organizira u Hrvatskoj, ali teško će to ići, zbog financijskih razloga. Nadam se da će Cain dobiti priliku protiv Stipe”, veli Cikatić. I zaista, to bi bila možda najzanimljivija borba Miočića do sada. Stipe je u naponu forme, a Velasquez je do ozljeda uvjerljivo dominirao kategorijom i dosta je strašan udarač i boksač. Miočić ne bježi od borbe na nogama i mnogi mu zamjeraju što premalo koristi tehnike na parteru jer je sjajan hrvač, a Cain bi ga na to mogao i natjerati s obzirom na to da mu itekako može parirati u ‘stojci’. Bilo kako bilo, možemo se samo složiti kako je Miočić – Velasquez trenutno najbolje što UFC-ova teška kategorija može pružiti. 