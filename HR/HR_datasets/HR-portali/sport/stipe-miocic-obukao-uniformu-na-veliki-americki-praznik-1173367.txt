Amerikanci su proslavili “Memorial Day”, odnosno veliki državni praznik tijekom kojeg se prisjećaju onih koji su izgubili život služeći u američkim oružanim snagama, piše Fightsite. Riječ je o jednom od najvećih američkih blagdana, barem ako se gleda angažiranost ljudi oko same proslave. Na ulice izlaze pripadnici svih službi, a među njima se u Clevelandu našao i Stipe Miočić. UFC-ov prvak ponosno je izišao u svojoj uniformi vatrogasnog medicinskog tehničara. Na Instagramu je Stipe objavio galeriju, a na fotografijama još jednom možemo vidjeti o koliko je prizemljenom i opuštenom čovjeku riječ. Stipe nas svaki put ponovno osvaja i rado to priznajemo! Pogledajte Stipinu galeriju fotografija...