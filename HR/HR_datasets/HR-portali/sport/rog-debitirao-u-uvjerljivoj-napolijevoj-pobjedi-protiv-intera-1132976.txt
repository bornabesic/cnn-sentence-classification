Marko Rog je nakon četiri mjeseca napokon debitirao za Napoli. U prvoj utakmici 15. kola talijanske lige njegova je momčad kod kuće pobijedila Inter sa 3:0. Rog je u igru ušao u 76. minuti umjesto Hamšika, dok su za gostujuću momčad Perišić i Brozović igrali cijelu utakmicu. Strinić kod Napolija nije ulazio u igru. Napoli je već nakon pet minuta vodio sa 2:0. U 2. minuti Zielinski je iznenadio Interovu obranu, a Handanovič nije uspio zaustaviti njegov udarac. Tri minute kasnije Hamšik je zabio drugi pogodak za domaćine, te je u nastavku dominirati. Interov vratar imao je nekoliko sjajnih obrana i najzaslužniji što Inter do odmora nije vodio uvjerljivijom razlikom. I Inter je stvarao prilike. U prvom dijelu zaprijetio je Icardi, a u 48. minuti dobru je priliku imao Perišić, ali je njegov pokušao otišao kraj vratnice. U 51. minuti pobjedu Napolija potvrdio je Roberto Insigne koji je zabio za 3:0. Perišić je u završnici mogao ublažiti poraz, ali je glavom promašio zicer. 