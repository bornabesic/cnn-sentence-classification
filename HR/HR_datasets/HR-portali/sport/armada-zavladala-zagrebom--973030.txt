Foto: Index, Hina HRVATSKA nogometna liga završila je velikim derbijem bivših i novih prvaka. Dinamo je s 5:2 potopio rivale, ali nije im uspio pokvariti proslavu povijesne titule na Maksimiru.   Na utakmicu u Zagreb je stiglo više tisuća navijača Rijeke koji su željeli biti dio povijesne proslave na Maksimiru. Matjaž Kek i njegova momčad podigli su pehar 1. HNL pred više od 5000 navijača Rijeke koji su stigli na tribine dva sata prije utakmice i glasno bodrili svoju momčad od prve sekunde.   >>> Riječani, javite nam gdje slavite. Šaljite nam videa i fotke iz Rijeke i Zagreba preko Facebooka Index Sporta ili na adresu desk@index.hr UŽIVO S MAKSIMIRA: Službeno je na Maksimiru bilo 10 912 gledatelja.      18:45 Uoči početka utakmice na terenu su radnici prostrli transparent s velikim grbom Dinama preko centra igrališta. Armada je zviždala, a domaćin pojačao glazbu s razglasa kako bi nadglasala gostujuće navijače. 18:20 Pogledajte kakva je atmosfera na Maksimiru pola sata prije derbija 18:00 Navijači Rijeke su već na tribinama 17:45  Rijeci stiže podrška iz cijele Hrvatske, sreli smo navijače iz svih krajeva. I dvojica Varaždinaca stigli su na Maksimir navijati za Rijeku i slaviti s Armadom. "Svaka vam čast", poručili su navijačima Rijeke. 17:30  Riječani, otkako je njihovog kluba, čekaju dan kada će podići pehar, a na utakmicu su stigli čak dva sata ranije.  Uključite se uživo u slavlje pred Maksimirom 17:20 Fešta na Maksimiru je već počela. Tisuće pripadnika Armade pjeva i slavi pod maksmirskim jugom.   17:00 Armada je stigla u Zagreb autobusima i automobilima. Duž Heinzelove ulice je velika kolona automobila navijača Rijeke koji trube i mašu zastavama.   Kod Maksimira je velika gužva jer je velik broj navijača stigao pred stadion i već ušao na tribine dva sata prije utakmice. 16:00 Rijekinih navijača moglo bi biti i više od 6000 jer su gosti počeli kupovati i ulaznice za ostale tribine Maksimira. No, Dinamo ih je brzo presjekao. "Primijetili smo pojačanu kupnju ulaznica za zapadnu tribinu, pa smo obustavili prodaju", potvrdio je Krešimir Antolić, Dinamov povjerenik za sigurnost, namjeru navijača Rijeke da za zadnju utakmicu prvenstva i veliku proslavu naslova usred Zagreba, zakupe više od kapaciteta koji im je domaćin ustupio.