Hrvatski košarkaški reprezentativac Dario Šarić, član Philadelphia 76ersa, jedan je od tri finalista za titutlu najboljeg rookieja NBA-a. Osim njega u najuži izbor ušli su još njegov suigrač Joel Embiid, koji je zbog ozljede koljena sezonu završio još u veljači, i Malcolm Brogdon iz Milwaukee Bucksa.  U finalu kategorije najkorisnijeg igrača su sve košarkaši čiji su klubovi već završili nastup u doigravanju. To su Kawhi Leonard,igrač San Antonio Spursa, James Harden iz Houston Rocketsa i rekorder sa 42 triple-doublea u jednoj sezoni Russell Westbrook (Oklahoma City Thundera). Među finalistima nema LeBrona Jamesa (Cleveland Cavaliers), koji je nagradu osvajao četiri puta 2009., 2010., 2012. i 2013., kao ni Stephena Curryja (Golden State Warriors) koji je proglašen MVP-om zadnje dvije godine. Za titulu najboljeg trenera u sezoni 2016./17 natječu se u finalu trener San Antonia Gregg Popovich, Mike D'Antoni iz Houston Rocketsa i Erik Spolestra iz Miami Heata. Imena pobjednika će biti proglašena 26. lipnja.