Matej Vidović na današnjoj utrci slaloma u Kranjskoj gori osvojio je svoje prve FIS bodove u karijeri. Matej je završio na 21. mjestu i tako na samom kraju sezone osvojio 10 bodova. - Uvjeti su bili vrlo teški, kiša je padala cijelu noć, no ja sam dobar u takvim uvjetima. Ispalo je super na kraju, prvi bodovi za mene su ogroman uspjeh. Nažalost, morali smo to čekati do samog kraja sezone - rekao je Matej nakon utrke. Vidović je nakon prve vožnje bio 19. sa zaostatkom 3,44 sekunde za vodećim iz prve vožnjem Grossom. Matej je imao 12. vrijeme druge vožnje, što ga je na kraju dovelo do 21.mjesta i zaostatka od 2,27 za pobjednikom Michaelom Mattom. Drugo mjesto pripalo je Grossu, a treći je Neureuther. Austrijanac Marcel Hirscher, osvajač Velikog kristalnog globusa i malog Kristalnog globusa u veleslalomu, danas je osvojio i mali Kristalni globus u slalomu, nakon što je utrku završio na četvrtom mjestu s vremenom 1:49.06. Njegov najveći konkurent u utrci za prvo mjestu u poretku slalomaša Norvežanin Henrik Kristoffersen prvu utrku je, nakon što je promašio jedna vrata, završio na 42. mjestu. Hrvatska je danas u Kranjskoj Gori imala još jednog predstavnika Eliasa Kolegu koji je prvu vožnju završio na 48. mjestu.   