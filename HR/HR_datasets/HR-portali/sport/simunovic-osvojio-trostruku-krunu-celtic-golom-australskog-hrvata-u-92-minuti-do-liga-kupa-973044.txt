Foto: Getty Images / Guliver Image CELTIC je okončao sjajnu sezonu osvajanjem Škotskog kupa, nakon što je u Glasgowu slavili protiv Aberdeena s 2:1 u finalu Liga kupa, te osvojio trostruku krunu bez poraza. Momčad Brendana Rogersa, za koju je hrvatski branič Jozo Šimunović odigrao cijelu utakmicu, stigla je do 37. Kupa u povijesti. Međutim, nije sve krenulo kako treba. U devetoj minuti Aberdeen je šokantno poveo golom Jonathana Hayesa nakon kornera, ali je Celtic već izjednačio u 11. minuti preko Stuarta Armstronga, koji je prekrasno pogodio donji desni kut s ruba šesnaesterca.  Činilo se da će finale otići u produžetke, a onda je australski Hrvat Tom Rogic, koji je ušao u igru u 26. minuti, u drugoj minuti sudačke nadoknade zabio za pobjedu i trofej. On je krenuo s desne strane, prošao dva protivnička igrača i zabio na prvoj vratnici i time stavio točku na i nevjerojatne sezone škotskog velikana.