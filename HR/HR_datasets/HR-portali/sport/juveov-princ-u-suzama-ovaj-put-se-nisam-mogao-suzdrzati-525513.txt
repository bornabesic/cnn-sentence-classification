Veznjak Claudio Marchisio (31) dijete je Juventusa kojeg navijači nazivaju 'Il Principino', odnosno - princ. U klubu je od 1993. i može ga se nazvati legendom budući da je u klubu osvojio 13. titula, između ostalog i Serie B 2007. godine. Godinu kasnije poslan je na kaljenje u Empoli, a onda se vratio ponovno u svoj Juve i postao važna karika u pobjedničkom lancu. U nedjelju je upisao svoj šesti uzastopni naslov prvaka u klubu i to je za njega bilo posebno emotivno, najviše zbog toga što prošle godine nije igrao više od pet mjeseci. Imao je ozljedu baš poput Marka Pjace i vratio se u jesen 2016. Danas je na granici prvog sastava, trener Allegri miksa između Khedire, Pjanića i njega. - Nisam mogao zadržati suze, ovaj puta NE! Prošle godine nisam bio prisutan, ovo mi je šesto osvojeno prvenstvo u nizu i svaki naslov mi je važan kao i prvi. Slaviti s navijačima uvijek je nešto jedinstveno i čarobno - napisao je Claudio na svom Instagramu poslije proslave naslova nakon što je spiker pročitao njegovo ime pri dodjelama medalja. Pritom su mu potrčala dva sina u zagrljaj...