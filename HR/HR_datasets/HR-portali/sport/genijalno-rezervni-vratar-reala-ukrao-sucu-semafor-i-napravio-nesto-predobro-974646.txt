Foto: Twitter NOGOMETAŠI Real Madrida postali su prva momčad u povijesti koja je obranila naslov Lige prvaka nakon što su u finalnom dvoboju u Cardiffu pobijedili torinski Juventus s 4:1. Realu je ovo rekordni 12. naslov europskog prvaka.  Dva je pogotka za Real postigao Cristiano Ronaldo (20, 64), a za drugi mu je asistirao Luka Modrić, dok su mrežu Juventusa pogodili još i Brazilac Casemiro (61) i Marco Asensio (90). Gol za Juventus i to jedan od najljepših u povijesti Lige prvaka postigao je Marijo Mandžukić u 27. minuti. Kad je sve bilo odlučeno, rezervni vratar Kraljeva Kiko Casilla oteo je semafor četvrtom sucu i poslao je poruku cijelom svijetu. Igrala se zadnja minuta sudačke nadoknade, kad je duhoviti Kiko uzeo mali semafor na kojem suci pokazuje koliko će se igrati sudačka nadoknada i na njemu je ispisao broj 12. Broj naslova prvaka Europe za najbolji klub u povijesti nogometa.  Tweetovi o temi #UCLFinal