REAL MADRID treća je momčad koja je izborila mjesto na ovogodišnjem Final Fouru Eurolige, nakon što je u gostima svladala tursku Darüşşafaku 89-78, u četvrtoj utakmici četvrtfinala doigravanja.   Iako su uspjeli ostvariti jednu pobjedu u prvim dvjema utakmicama odigranim u Madridu, košarkaši Darüşşafake nisu uspjeli pred svojim navijačima izbaciti favorizirani Real. Ujednačeni napad Kraljevskog kluba donio je Madriđanima i drugu pobjedu u Istanbulu te ih riješio odluke u petoj utakmici.  Real je do pobjede predvodio Sergio Llull sa 17 koševa i pet asistencija. Po 15 poena postigli su Trey Thompkins i Anthony Randolph. Hrvatski centar u dresu Darüşşafake Ante Žižić u ovom dvoboju postigao je šest koševa i imao šest skokova. Brad Wanamaker je s 25 koševa bio najbolji strijelac utakmice, a Scottie Wilbekin je ubacio 14 poena. Prije Reala mjesto na Final Fouru koji se igra u Istanbulu od 19. do 21. svibnja, u trima četvrtfinalnim utakmicama osigurali su moskovski CSKA i Fenerbahče, prošlogodišnji euroligaški prvak i doprvak.  A, za finale će se boriti Real i Fenerbahče, dok CSKA čeka boljeg iz dvoboja Efes - Olympiacos, trenutačno je 2:2 u seriji.