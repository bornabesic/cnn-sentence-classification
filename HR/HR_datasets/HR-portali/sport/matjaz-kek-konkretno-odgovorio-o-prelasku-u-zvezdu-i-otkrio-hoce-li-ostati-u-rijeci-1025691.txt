Jasno je svima da je Slovenac 'prerastao' HNL i da svoju taktičku genijalnost može provoditi u jačim ligama, a između ostaloga, već je više od četiri godine u Rijeci i samo od sebe počelo se nametati pitanje odlaska. Rijeka ove sezone djeluje moćno, konkretno i djelotvorno, što na koncu govori i prvo mjesto u ligi ispred do ove sezone nedodirljivog Dinama. Na korak su od ostvarenja povijesnog plasmana, na korak su od kvalifikacije Lige prvaka i glavna su tema gotovo svih hrvatskih pa i stranih medija u susjedstvu. Ogroman dio tog uspjeha pripada slovenskom strategu Matjažu Keku koji iz sezone u sezonu slaže momčad (nakon što mu klub proda svakog tko imalo iskače od prosjeka) i svake sljedeće njegova ekipa je sve uspješnija. Ove sezone pogodio je s taktikom na koju gotovo niti jedan protivnik nije imao odgovora, a momčad mu nisu pokosile ozlijede, pa je tako tri kola prije kraja u prednosti od pet bodova pred Dinamom. No, sezona se bliži kraju i Kekova budućnost u Rijeci najednom je postala upitna, ipak on je trenutno najveće ime kvarnerskog kluba. Jasno je svima da je Slovenac ‘prerastao’ HNL i da svoju taktičku genijalnost može provoditi u jačim ligama, a između ostaloga, već je više od četiri godine u Rijeci i samo od sebe počelo se nametati pitanje odlaska. Njegovi rezultati s Rijekom nisu ostali nezapaženi i sve je više zainteresiranih klubova koji potražuju njegove usluge. Jedan od tih klubova koji bi Keka rado vidjeli na svojoj klupi je i Crvena zvezda. Srpski mediji su prije nekoliko dana plasirali informaciju da beogradski klub planira dovesti Slovenca, ali Kek je te špekulacije demantirao i otkrio da će karijeru nastaviti u Rijeci. ”Nema tu ništa od istine. Sve su to obične špekulacije, sve je to dio igre. Nekad netko nešto kaže, totalno bez pokrića i onda krene stampedo. S Rijekom imam ugovor do 15. lipnja, a onda ga produžavamo do 2021. Sve je dogovoreno s predsjednikom kluba, rukovali smo se i samo još fali potpis. Svaka moja misao i svi moji planovi vezani su isključivo za Rijeku”, kazao je Kek za slovensku Večer.