U NBA momčadi Orlando Magica sprema se zamjena igrača u koju je uključen i naš Mario Hezonja. Hrvatski reprezentativac dobiva slabu minutažu kod trenera Franka Vogela i zbog toga nije zadovoljan. Klubovi u kojima bi 21-godišnji Dubrovčanin mogao nastaviti karijeru američki mediji spominju Philadelphia 76erse gdje bi igrao uz Darija Šarića te  Phoenix Sunse u kojima bi mu suigrač bio Dragan Bender. No najizglednije je da će Mario Hezonja, ode li iz Orlanda, karijeru nastaviti u Sacramento Kingsima. Naime, već se dugo piše kako Sacramentov glavni menadžer Vlade Divac, bivši srbijanski reprezentativac, prikuplja ponude za Kingsova najboljeg igrača DeMarcusa Cousinsa, 211 cm visokog centra koga želi pola lige. Divac dugo prati Hezonju i ima dobro mišljenje o njemu, a navodno ga je želio izabrati na NBA draftu 2015. godine, ali je Orlando bio brži. Dogovore li se zamijeniti igrače Orlando bi za DeMarcusa Cousinsa u paketu dao Marija Hezonju i Nikolu Vučevića. 