Ćorić je trenutno najskuplji 'dinamovac' i vrijedi deset milijuna eura prema Transfermarktu. Međutim, iza Ćorića ne stoje rezultati, ni statistika mu ne ide u prilog, a dobar dio sezone nije čak bio ni standardni u Dinamu, pa mu tih 20 godina na leđima zapravo dosta odmaže. Postaje sve jasnije da će Dinamo ovoga ljeta prodati svojeg najvećeg ‘dragulja’ Antu Ćorića. Kako sljedeće sezone neće biti bogate financijske injekcije od 15-ak milijuna eura koje nosi plasman u Ligu prvaka, a nekako sumnjamo da bi se Dinamo uspio i plasirati tamo, tako će se ovoga ljeta morati tržiti i to bogato. Dakle, Ćorić je trenutno najskuplji ‘dinamovac’ i vrijedi deset milijuna eura prema Transfermarktu. Međutim, iza Ćorića ne stoje rezultati, ni statistika mu ne ide u prilog, a dobar dio sezone nije čak bio ni standardni u Dinamu, pa mu tih 20 godina na leđima zapravo dosta odmaže. Diljem Europe i momci mlađi od njega igraju za prvu momčad, a on se ne može dokazati u Dinamu, dakle, teško je za očekivati da će klubovi koji potražuju njegove usluge nuditi više od tih deset milijuna eura. I sada dolazimo do veoma zanimljivog i nadasve očekivanog ishoda. Nije se Ćorić uzaludno bunio zbog manjka minutaže i premalo prilika. Naime, u redu za Ćorićem više ne stoje Manchester City, Barcelona, Real, Porto, Borussija ili tko već, već stoje klubovi znatno slabijeg ‘rejtinga’. Sportbild donosi priču kako je Ante Ćorić prva meta povratnika u Bundesligu, Stuttgarta. Njemački tjednik lijepo je pisao o Ćoriću, ali ne baš stručno jer su mladog ‘dinamovca’ usporedili s Modrićem premda njih dvojica nisu niti približno slični nogometaši, kako konstitucijom tako i stilom igre. Sportbild također navodi kako je gotovo sigurno da će Ćorić igrati u Bundesligi, a da je trenutno za njega najzainteresiraniji Stuttgart. Sportski direktor Stuttgarta Jan Schindelmeiser gradi mladu momčad koja bi trebala vratiti Stuttgart na neku respektabilnu poziciju u prvom rangu njemačkog nogometa, a Ćorića bi mogao preporučiti i bivši mu suigrač iz Dinama Josip Brekalo koji je imao dobru sezonu na posudbi u tom klubu iz Wolfsburga. Tko zna, možda ih se opet može spojiti, a to bi bilo zanimljivo vidjeti jer su u Dinamu trebali igrati u tandemu, ali do toga nikada nije došlo jer je mladac prodan u Njemačku prije nego što je dobio priliku na Maksimiru. Ono što je pitanje, bi li Ćorić uopće prihvatio ponudu Stuttgarta s obzirom na to da im se kao povratniku u ligu automatski pripisuje borba za opstanak…