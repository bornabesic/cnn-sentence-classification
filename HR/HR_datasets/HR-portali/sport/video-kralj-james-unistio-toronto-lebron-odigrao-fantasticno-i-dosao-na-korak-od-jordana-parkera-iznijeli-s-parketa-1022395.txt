Nezaustavljivi James je ubacio impresivnih 39 poena uz šut iz igre 10/14, ali je usput uzeo šest skokova, četiri dodavanja, tri osvojene lopte i dvije blokade. Cleveland je poveo s 2:0 u polufinalnoj seriji Istoka. Svladali su Toronto Raptors sa 125:103, a aktualne prvake predvodio je, tko drugi nego, LeBron James. Nezaustavljivi James je ubacio impresivnih 39 poena uz šut iz igre 10/14, ali je usput uzeo šest skokova, četiri dodavanja, tri osvojene lopte i dvije blokade, a imao je dobru pomoć od Kyriea Irvinga koji je pridonio s 22 poena. Kod Toronta je najbolji bio Jonas Valančiunas s 23 poena. Spomenimo kako je James skočio na drugo mjesto najboljih strijelaca doigravanja svih vremena. LeBron je sada na 5777 poena u doigravanju, a to znači kako je ispred njega samo Michael Jordan koji je skupio 5987 poena za svoj Chicago Bulls. U drugoj utakmici San Antonio je stigao do izjednačenja nadigravši Houston sa 121:96 i sada je 1:1 u seriji. Najbolji kod San Antonija bio je Kawhi Leonard s 34 poena, sedam skokova i osam asistencija, a dobri su bili Tony Parker sa 18 poena i LaMarcus Aldridge s 15 poena. Kod Houstona su čak šestorica bila dvocifrena, a najviše je ubacio Ryan Anderson s 18 poena. Spomenimo kako se Tony Parker teško ozlijedio desno koljeno i morali su ga iznijeti s terena. 