Sportski direktor Borussije Dortmund Hans-Joachim Watzke izjavio je kako su igrači u šoku nakon napada na autobus u kojem je bila momčad. Policija je potvrdila da su u trenutku prolaska autobusa aktivirane tri eksplozivne naprave, pri čemu je autobus oštećen na dva mjesta. Borussijinom braniču Marcu Bartri staklo je ozlijedilo ruku te mu je u bolnici pružena pomoć. Bartra će biti spreman za utakmicu Lige prvaka Borussia D. - Monaco, koja je odgođena za srijedu (18.45 sati). - Igrači su u šoku, ali ovo moramo zajednički prebroditi. Neće biti lako. Borussia je posebno jaka u teškim situacijama. Ovaj napad samo će nas ojačati, a momčad će to dokazati na terenu - rekao je Watzke. A nakon što je na stadionu objavljena vijest kako je napadnut autobus s Borussijinim igračima, Monacovi navijači skandiranjem "Dortmund, Dortmund" oduševili su svijet. Dans l'attente de la décision de l'UEFA, les supporters de l'@AS_Monaco scandent des "Dortmund Dortmund" #BVBASM pic.twitter.com/wuZ5IDirOi Le parcage manifeste son soutien à Dortmund et son public ! #BVBASM pic.twitter.com/s3pqwvwzTt Borussia je preko društvenih mreža objavila kako će svim navijačima momčadi iz Kneževine biti osigurano noćenje u Dortmundu... >>Golman Borussije sjedio je uz ozlijeđenog Bartru: 'Čuo se snažan prasak. U šoku smo legli na pod. Nismo znali što će se dogoditi...' 