Rijeka će napasti Ligu prvaka i pokušati ponoviti uspjeh Dinama i plasman u skupinu, a Dinamo, Hajduk i Osijek svoju će borbu za proljeće u Europi voditi u Europskoj ligi. Rijeka je pobjedom protiv Cibalije 4:o u pretposljednjem kolu matematički osigurala naslov prvaka Hrvatske, a otprije je poznato tko su preostali putnici u Europu. Rijeka će napasti Ligu prvaka i pokušati ponoviti uspjeh Dinama i plasman u skupinu, a Dinamo, Hajduk i Osijek svoju će borbu za proljeće u Europi voditi u Europskoj ligi. Ždrijeb za prva dva pretkola na rasporedu je već 19. lipnja, a Osijek će prvu utakmicu igrati deset dana kasnije. Osječani kao četvrti klub Prve HNL prvi startaju u europskoj sezoni i to u prvom pretkolu i to nakon pet godina pauze ne bi trebali imati težak zadatak, barem ne na prvoj prepreci gdje su im najteži mogući protivnici slovački Ružomberok, slovenska Gorica i mađarski Vasas. U drugom pretkolu uskače i Hajduk, a oni će pak sigurno biti nositelji, ali Osijek je još uvijek ispod linije, ali iznad njih nalazi se nekoliko klubova koji još nisu izborili Europu pa bi, ako im se posreći i tu mogli imati lak posao. Među nenositeljima, od težih suparnika, ističu se BiH klubovi Sarajevo i Željezničar, slovenska Olimpija, bugarski Levski i CSKA, mađarski Ferencvaroš, izraelski Maccabi Petah Tikva, pa i glasgovski Rangers. Ako Osijek ne bude nositelj, e onda mu prijete teži okršaji poput onog beogradskom Crvenom zvezdom, koja je već jednom u kvalifikacijama Europske lige gostovala u Hrvatskoj, protiv Intera, a tu su još i Slovan iz Bratislave, Panathinaikos, Lech, AIK, Vojvodina… U trećem pretkolu uključuje se i Dinamo koji ima status nositelja sve do kraja kvalifikacija. U trećem pretkolu Dinamu i Hajduku mogli bi prijetiti okršaji za Zvezdom, Videotonom, Utrechtom, Antalyasporom, Sturmom, Rangersima, a što se Osijeka tiče, oni će imati puno teži posao protiv velikana poput, Zenita, Milana, Fenerbahčea, PSV-a, Brage, Evertona, Freiburga ili Bilbaa. Što se tiče ‘play-offa’ Hajduk je za sada ispod crte, a da postane nositelj trebat će mu hrpetina iznenađenja i s time baš ne mogu računati. Što znači da im, kao i Osijeku prijete utakmice sa spomenutim velikanima. Spomenimo kako su među nositeljima najlakši rumunjska Astra i bečka Austrija. Dinamo, dakle, ima najlakši put, njima u zadnjem kolu mogu doći Dinamo Minsk, HJK, Mlada Boleslav, Sion, Šerif, Maritimo, ako prođu kola prije ‘play-offa’, a Dinamu tada mogu doći i klubovi koji ranije ispadnu iz Lige prvaka, a to su Partizan, Rosenborg, Žilina… Hajduk europsku sezonu započinje 13. srpnja, a Dinamo kreće 14 dana kasnije.