Foto: Screenshot JEDAN od rijetkih Dinamovih igrača koji je u Varaždinu zaslužio prolaznu ocjenu bio je El Arbi Soudani. Sjajni Dinamov Alžirac je uz Olma praktički sam igrao protiv vrlo dobre Rijeke, trudio se, trčao, uklizivao i faulirao Riječane. U nedjelju je u derbiju zabio hat-trick, ali večeras ga nije išlo. Nakon što je utakmica završila, Soudani je sjeo na travnjak i neutješno plakao, a nitko od suigrača ga nije došao utješiti. Soudani je u ožujku potpisao novi, trogodišnji ugovor s Dinamom, no pitanje je hoće li i sljedeće sezone biti u Maksimiru. Ostali Dinamovi igrači su izgledali kao da nemaju pojma što ih je snašlo. Sammir je gledao u prazno, Pivarić je također bio na rubu suza dok je davao izjave, a Ante Ćorić je djelovao potpuno pogubljeno.