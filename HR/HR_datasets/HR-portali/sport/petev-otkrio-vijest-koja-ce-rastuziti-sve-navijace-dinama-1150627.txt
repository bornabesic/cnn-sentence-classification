Dinamo je pobjedom nad Slaven Belupom (1:0) otvorio drugi dio HNL-a. Modri su na Maksimiru slavili golom Armina Hodžića iz jedanaesterca. - Zadovoljan sam pobjedom, zadovoljan sam i zalaganjem igrača jer su ispunili što sam od njih očekivao. Doduše, nisam zadovoljan što smo promašili mnogo prilika i što smo vjerojatno izgubili Sigalija - rekao je trener Dinama Ivajlo Petev. Sigaliju je stradalo koljeno nakon doskoka i za njega je sezone vjerojatno gotova. - Čini mi se da nešto nije u redu s njegovim koljenom. Sutra će napraviti magnetsku rezonancu, ali ne izgleda dobro. Ova je pobjeda dala žrtvu. Petev se osvrnuo na stanje Soudanija i povratak Sammira. - Postoji mogućnost da Soudani konkurira za Vinkovce, jučer je odradio dva treninga, do kraja idućeg tjedna ćemo odlučiti. Što se Sammira tiče, ne smatram da je njegovo uvođenje bilo rizično. S nama je već 26 dana, računao sam da je spreman na 20-30 minuta.  Utakmicu je prokomentirao i Sammir, povratnik u Dinamo. - Najbitnije je to da smo osvojili tri boda. Ovo je bila prva utakmica, padala je kiša i nije bilo lako. Ipak, ako želimo osvojiti naslov moramo igrati bolje. Najbitniji su nam bodovi u ovoj utakmici. Godinama sam bio ovdje, ali i ovo je danas za mene bilo nešto novo. Želim se spremiti na najbolji mogući način i Dinamu vratiti na ukazanom povjerenju.Sada sam na nekih 50-60 posto forme, ali vjerujem da ću ubrzo doći do maksimuma. >> Dinamo golom iz jedanaesterca slavio protiv Slavena, vratio se Sammir 