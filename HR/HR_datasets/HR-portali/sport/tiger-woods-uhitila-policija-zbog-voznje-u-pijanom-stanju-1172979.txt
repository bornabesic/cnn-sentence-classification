Najpoznatiji golfer na svijetu Tiger Woods (41) uhićen je na Floridi zbog vožnje u pijanom stanju. Policija Palm Beacha uhitila ga je u 7.18 sati, a pušten je nekoliko sati kasnije nakon što se otrijeznio. Tiger Woods se oporavlja od operacije leđa, a zadnji put je napisao blog o svom zdravlju 24. svibnja. To mu je bila četvrta operacija u posljednje tri godine. Nekadašnji najbolji igrač golfa napisao je na blogu kako je operacija bila uspješna i da se dobro osjeća. Najavio je i kako se uskoro vraća na golf terene. Prije sedam godina je postao prvi sportaš milijarder, a onda je imao skandal s prostitutkama te se razveo od supruge Elin Nordegren. Nakon skandala ostao je bez mnogih sponzorskih ugovora.