Krajem travnja Ivan Jurić je zaplakao na konferenciji za medije nakon poraza Genoe od Chieva, a tjedan kasnije je srušio Inter. priznaje da nije očekivao da će ga emocije savladati. - Pobjeda nad Interom nam je donijela malo radosti i samopouzdanja. Dečki su pokazali odlučnost koja im je nedostajala protiv Chieva u određenim trenucima - rekao je Ivan Jurić u razgovoru za Secolo XIX pa je pokušao objasniti što se točno dogodilo nakon utakmice s Chievom. - Nemam pojma što se dogodilo... Jako mi je stalo do Genoe, bio sam ljutit na igrače. Toliko je ljutnje bilo u meni, nisam mislio da ću zaplakati. Bio sam emotivan, neki su pomislili kako je to znak slabosti, ali to nije istina. Jurić je otkrio i da njegova kćerka Lucija redovito ide na utakmice Genoe i da joj je talijanski klub daleko draži od Hajduka. - Zanima me je li pjevala s navijačima pjesmu upućenu meni... Imala je 16 godina prije utakmice s Lazijem i pitala me možemo li ići na tribinu, otišli smo i zabavili se kao nikada. Protiv Intera je bilo još i bolje, rekla mi je: Tata, kada je Lamanna obranio jedanaesterac svi su sišli na stepenice, bilo je sjajno - rekao je Jurić pa završio: - Iako je moja kćerka navijačica Genoe, odveo sam je na utakmicu Hajduka pred 40 tisuća ljudi. Ali bez uspjeha, rekla mi je: Genoa je Genoa. 