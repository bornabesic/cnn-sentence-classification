Josip Pivarić prvih dana nije trenirao maksimalnim intenzitetom, no branič Dinama bit će spreman za Island... - Spreman sam. Ako sam tu, počeo sam trenirati maksimalnim angažmanom, znači da sam na raspolaganju. Ali, sve ovisi što će odlučiti izbornik - rekao je Josip Pivarić, prenosi Goal. - Puno pričamo s izbornikom, ali nismo još ništa specifično pričali o utakmici. Igram standardno u klubu, muče me neke popratne stvari, ali radim na sebi kako bi što prije bio u boljem izdanju i još boljoj tjelesnoj formi. Osjećam već da sam digao spremu, nadam se da će sve biti dobro. S izbornikom još nisam pričao o tome hoću li igrati, tu je i Leovac, pa imamo dobru konkurenciju. A samo te prava konkurencija može podići na višu razinu. Hrvatska ima prave igrače, uvijek mora imati i širok kadar i igrače koji su u dobroj formi. Posljednjih dana doživio je puno kritika, među njima u posljednje vrijeme prednjači Joško Jeličić... - Sigurno da kritičari imaju pravo na svoje mišljenje, oni ga imaju pravo iznositi na kakav god način žele. Ako gospodin Jeličić smatra svoje komentare dobrima i primjerenima, ja na njih ne mogu niti želim utjecati. On ima pravo na svoje, ja na svoje, a netko treći na svoje mišljenje. Ne želim ulaziti u nikakve polemike, niti razgovarati o načinu na koji on o meni razgovara u medijima - završio je Pivarić... >> Tjednik Max! i sport Večernjeg lista pratite i na Facebooku >> Subašić: Najteže je igrati protiv momčadi kao što je Island 