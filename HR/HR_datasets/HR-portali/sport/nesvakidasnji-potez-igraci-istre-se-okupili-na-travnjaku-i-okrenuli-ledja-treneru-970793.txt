IGRAČI Istre 1961 uoči utakmice protiv Dinama poslali su poruku svom treneru Mariju Totu. Naime, stali su ispred klupe te zajedno s rezervnim igračima okrenuli mu leđa. Tako su mu još jednom poručili da više ne žele surađivati s njim. Zamjeraju mu što je na savjete čelnika kluba uvodio mlađe igrače, a one starije kritizirao.  Igrači su zatim potpisali peticiju i poručili da ne žele Tota kao trenera te su bez njega otputovali u Zagreb, ali se on za njima zaputio na Maksimir.  Protiv Dinama su u najjačem sastavu, nema tek vratara Iveše kojeg je Tot izbacio nakon svađe s predsjednikom kluba Michaelom Gloverom.