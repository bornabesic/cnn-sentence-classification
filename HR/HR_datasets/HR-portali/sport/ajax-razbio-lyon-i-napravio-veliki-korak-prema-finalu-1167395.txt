Ajax je u prvoj utakmici polufinala Europske lige s uvjerljivih 4:1 svladao Lyon i tako napravio veliki korak prema finalu. Nizozemci su vodili 3:0 golovima Traorea (25.), Dolberga (34.) i Younesa (49.). Nadu Lyonu vratio je Valbuena (66.), no Traore je u 71. minuti osigurao Ajaxu veliku prednost u uzvratu. Inače, utakmica se igrala dan ranije jer je u Nizozemskoj Dan sjećanja na žrtve Drugog svjetskog rata. Uzvrat je idućeg četvrtka. 