Foto: Getty Images / Guliver Image RAFAEL NADAL postao je prvim četvrtfinalistom ovogodišnjeg Roland Garrosa, nakon što je danas svladao sunarodnjaka Roberta Bautistu Aguta sa 6-1, 6-2, 6-2 za 110 minuta. Sjajni Španjolac je dosad izgubio svega 20 gemova u 12 setova.  Ovo mu je bila 99. pobjeda na zemljanoj podlozi (99-2) u mečevima na tri dobivena seta te 76. pojedinačni trijumf u Roland Garrosu (79-2), gdje ljevoruki 31-godišnji Španjolac lovi svoj deseti naslov. Pobjedom se izjednačio s Rogerom Federerom po broju nastupa u četvrtfinalu Roland Garrosa. Obojica ih sada imaju po 11, a može im se pridružiti i Novak Đoković pobijedi li Alberta Ramos-Vinolasa. Nadal u četvrtfinalu čeka boljeg iz dvoboja Kanađanina Miloša Raonića i Španjolca Pabla Carrena Buste. RG, tenisači - 4. kolo Rafael Nadal (Špa/4) - Roberto Bautista Agut (Špa/17) 6-1, 6-2, 6-2 3. kolo Karen Hačanov (Rus) - John Isner (SAD/21) 7-6 (1), 6-3, 6-7 (5), 7-6 (3) Kei Nishikori (Jap/8) - Hyeon Chung (Kor) 7-5, 6-4, 6-7 (4), 0-6, 6-4 Gael Monfils (Fra/15) - Richard Gasquet (Fra/24) 7-6 (5), 5-7, 4-3, predaja