Iza Matea Kovačića najbolja je utakmica ove sezone za Real Madrid. Predvodio je kraljevski klub do uvjerljive pobjede nad Real Sociedadom (3:0) zabivši prvi gol nakon čega je asistirao i Ronaldu za drugi pogodak. Domaća publika nagradila ga je ovacijama, a on je skromno poručio kako ne voli govoriti o svojoj igri te da je 'bio dobar'. - Bila je to važna utakmica jer trebala nam je pobjeda nakon ispadanja iz kupa. Moja najbolja partija? Želim biti još bolji. Prošao sam pripreme s klubom i osjećam se odlično - kazo je Kova te otkrio da je nakon utakmice prvo razgovorao sa sunarodnjakom Lukom Modrićem. - Mnogo razgovaramo i moram mu zahvaliti na svemu. Kad je riječ o Luki, trener Reala, Zinedine Zidane kazao je kako bi se hrvatski kapetan mogao vratiti idući tjedan nakon ozljede. - To nam je plan, ali vidjet ćemo - rekao je Francuz te pohvalio Kovačića. - Jako sam sretan zbog njega jer važan nam je igrač, a stalno igra dobro. Sviđa mi se, a u budućnosti može još i bolje - zaključio je Zizou.