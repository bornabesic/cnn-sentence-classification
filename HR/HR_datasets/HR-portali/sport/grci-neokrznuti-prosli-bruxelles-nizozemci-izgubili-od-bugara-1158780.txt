Nogometaši Belgije i Grčke igrali su 1:1 u kvalifikacijama za SP 2018, dok su još jednom kiksali Nizozemci, koji su s 0:2 izgubili kod Bugarske.  U skupini A dogodilo se i najveće iznenađenje jer su Bugari u Sofiji pobijedili Nizozemce s 2:0, pa "oranjama" prijeti novo izbivanje s velikog natjecanja. Junak dvoboja bio je napadač poljskog Pogona Spas Delev koji je s dva pogotka u prvih 20 minuta "torpedirao" Nizozemce.  Namučili su se i Francuzi u Luksemburgu, ali su na kraju ipak slavili s 3:1. Domaćini su pružili odličan otpor, čak su i izjednačili na 1-1, da bi potom Griezmann i Giroud donijeli pobjedu Francuskoj, koja je na čelu ljestvice s 13 bodova, tri više od Švedske, te četiri od Bugarske, dok je Nizozemska tek četvrta sa sedam bodova.   U skupini B Portugal je kod kuće pobijedio Mađarsku s 3:0, uz dva gola Cristiana Ronalda. Europski prvaci su se puno lakše od očekivanoga obračunali s Mađarima, koji su europske prvake namučili u skupini EURA odigravši 3-3. Portugal je drugi u skupini s tri boda manje od maksimalnih Švicaraca, te pet više od trećeplasiranih Mađara. U skupini H u Bruxellesu Belgija i Grčka su igrali 1:1. Grci su poveli preko Mitrogloua, ali su potom ostali s igračem manje. Belgijance je od poraza spasio Lukaku golom u 90. minuti, a u sudačkoj nadoknadi crveni karton je dobio još jedan Grk. Belgija je prva s 13 bodova, Grčka druga s 11, a BIH ima 10 bodova.   SKUPINA A Švedska - Bjelorusija 4-0 (Emil Forsberg 19pen,49, Marcus Berg 57, Isaac Thelin 78)  Bugarska - Nizozemska 2-0 (Spas Delev 9,20) Luksemburg - Francuska 1-3 (Aurelien Joachim 34pen/Olivier Giroud 28, 77, Antoine Griezmann 37pen) SKUPINA B Švicarska - Latvija 1-0 (Josip Drmić 66) Andora - Farski otoci 0-0. CK:  Johan Simun Edmundsson (Far,74) Portugal - Mađarska 2-0 (Andre Silva 32, Cristiano Ronaldo 36, 65) SKUPINA H Cipar - Estonija 0-0 BIH - Gibraltar 5-0 (Vedad Ibišević 4,43, Avdija Vršajevic 52, Edin Višća 56, Ermin Bičakčić 90+3) Belgija - Grčka 1-1 (Romelu Lukaku 90/Konstantinos Mitroglou 46). CK:Panagiotis Tachtsidis (Grč, 65), Giorgos Tzavellas (Grč,90+4)