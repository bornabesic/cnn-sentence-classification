Rukometaši PPD Zagreba pobijedili su u nedjelju Varaždin s 30:25 (16:14) u finalnoj utakmici Kupa Hrvatske igranoj u Umagu te po 14. put u nizu, a 23. put ukupno, osvojili pobjednički trofej.  Varaždinci su pružili odličan otpor momčadi Veselina Vujovića, zaostajali samo dva pogotka na poluvremenu, a isti su zaostatak imali i nešto više od deset minuta prije kraja. No, 'zagrebaši' su u završnici bili precizniji i potvrdili premoć u kvaliteti. Strijelce pobjedničke momčadi predvodili su Stipe Mandalinić s osam i Luka Šebetić sa sedam golova. Dobrivoje Marković je postigao pet, a Josip Valčić četiri pogotka. Na vratima PPD Zagreba istaknuo se Filip Ivić s 12 obrana. Najbolji igrači Varaždina bili su Ivan Horvat s osam golova i Jurica Vidaček sa šest. Vratari Varaždina Matija Špikić i Domagoj Črnila skupili su zajedno šest obrana. U utakmici za 3. mjesto našićki Nexe je s 30;29 svladao zagrebačku Dubravu. >>Klupski ženski rukomet sjena je zlatnih vremena 