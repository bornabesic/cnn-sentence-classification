Po dolasku u Sjedinjene Američke Države, reprezentativci će odraditi tri treninga kako bi se pokušali uigrati te pružiti što bolju izvedbu pred, kako je Šuker najavio, desecima tisuća navijača koji će pohrliti vidjeti povijesni sraz Meksika i Hrvatske... Hrvatska nogometna vrsta odigrat će 27. svibnja u Los Angelesu utakmicu protiv Meksikanaca, a kako je Šuker dogovorio termin izvan svakog protokola FIFA-e, izbornik je imao težak posao sastavljajući popis igrača koje će zvati. “Kad je bila dogovorena ova utakmica, nismo mogli znati da će se dogoditi ove ozljede Ćorluke, Vrsaljka i Kramarića te da će se nekim igračima ovoliko produžiti sezona, uključujući i finale Hrvatskog kupa upravo između Rijeke i Dinama. Cijelo sam vrijeme pratio nastupe naših igrača i u domaćoj ligi i u inozemstvu, a svi će pozvani dati sve od sebe i biti jako ponosni što će nositi hrvatski dres”, rekao je izbornik, stoji na stranicama Saveza. Po dolasku u Sjedinjene Američke Države, reprezentativci će odraditi tri treninga kako bi se pokušali uigrati te pružiti što bolju izvedbu pred, kako je Šuker najavio, desecima tisuća navijača koji će pohrliti vidjeti povijesni sraz Meksika i Hrvatske… “Prvi puta igramo na američkom kontinentu, protiv respektabilnog protivnika, pred mnogo naših ljudi koje će radovati naš nastup. To nam je obveza da pružimo maksimum, a ja sam optimist i ne bojim se poraza koji poremetio atmosferu prije Islanda”, kaže Čačić, Komentirao je i onu puno važniju utakmicu s Islandom u kvalifikacijama koja slijedi ubrzo nakon Meksika i avanture u SAD-u. “Otvara se i prilika za pozvane igrače koji nisu ranije pozivani, poput Andrijaševića, Pašalića i Santinija, kojima nisam prije želio remetiti ritam i natjecateljsku formu. Sada širimo reprezentativnu vrstu i okupili smo ono najbolje što Hrvatska ima”, veli izbornik. Kakva su očekivanja od susreta u Reykjaviku? “Očekujem da će svi biti zdravi na okupljanju 5. lipnja. Kraj je sezone, mnogi su igrači umorni, ali mnogo ih je osvajalo titule i još se veselimo finalu Lige prvaka s obzirom da će ga opet osvojiti Modrić i Kovačić s jedne strane ili Mandžukić i Pjaca s druge strane”, zaključio je izbornik.