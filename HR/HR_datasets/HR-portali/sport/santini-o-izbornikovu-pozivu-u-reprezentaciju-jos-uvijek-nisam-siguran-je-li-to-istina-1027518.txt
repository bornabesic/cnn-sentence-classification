Zadranin je svakako zaslužio poziv u reprezentaciju, ipak je najbolji strijelac francuskog prvoligaša, odnosno jedan je od najzaslužnijih za opstanak Caena u ligi. Izbornik Ante Čačić odredio je popis putnika za susret s Meksikom u Los Angelesu, a na izlet u SAD kreće se u utorak. Među pozvanima našao se i ‘bombarder’ Caena Ivan Santini. Zadranin je svakako zaslužio poziv u reprezentaciju, ipak je najbolji strijelac francuskog prvoligaša, odnosno jedan je od najzaslužnijih za opstanak Caena u ligi. “Idemo odigrati dobru utakmicu. Mnogi će igrači debitirati te smo svi uzbuđeni, jedva čekamo taj trenutak koji smo sanjali cijelu karijeru”, kazao je Santini na okupljanju. Santini nije tu samo za Meksiko, nakon sraza u SAD-u Čačić ga vodi i na kvalifikacijski ogled s Islandom u Reykjaviku. “Poziv i za Island je iznenađujući dio, još uvijek nisam siguran je li to istina”, s osmijehom kaže Santini i nastavlja, “prvo ću se ipak usredotočiti na tu utakmicu s Meksikom, a onda ćemo vidjeti kako ćemo dalje. Uvijek sam se trudio govoriti na terenu, znajući da jednog dana za sav rad dođe nagrada. Nitko sretniji od mene”, kazao stasiti napadač. Santini je ove sezone u Ligue 1 postigao čak 15 pogodaka te dijeli peto mjesto na ljestvici strijelaca. “Sezona je ispala uistinu iznad svakog očekivanja, pokušat ću dogodine nastaviti tim putem i opravdati sve pohvale”, zaključio je.