Bivši najbolji tenisač svijeta Švicarac Roger Federer (35) otkazao je nastup na drugom Grand Slam turniru sezone Roland Garrosu kako bi se što bolje pripremio za turnire na travnatoj podlozi. - Naporno sam trenirao i radio kako na teniskom terenu tako i izvan njega. Međutim, mislim da je bolje propustiti nastavak turnira na zemlji kako bi se što bolje pripremio za travnate terene i one na tvrdoj podlozi - kazao je Federe koji je Roland Garros osvojio 2009. godine. Federer je u karijeri osvojio 91 turnir pri čemu rekordnih 18 Grand Slam naslova. Godinu je otvorio pobjedom na Australian Openu što je bio njegov peti trijumf na turniru u Melbourneu. Švicarac se od veljače 2004. do studenoga 2012. nalazio se rekordnih 302 tjedana na prvom mjestu ATP ljestvice, od toga 237 tjedana za redom. 