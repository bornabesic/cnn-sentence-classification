Nastavi li Cleveland ovako, biti će to još jedna perfektno odrađena serija. Cleveland Cavaliers poveo je s 2:0 u finalnoj seriji Istočne konferencije protiv Bostona. Aktualni prvaci razbili su inferiorni Boston s čak 130:86 i usput su ispisali povijest nevjerojatnim rekordom. Naime, Cleveland je u prve dvije četvrtine imao rekordan broj poena prednosti, na poluvremenu su vodili sa 72:31, odnosno, imali su 41 poen prednosti. Time su košarkaši Clevelanda pretekli Detroit Pistons koji je rekord držao od 1987. godine. Do nestvarno visoke pobjede u finalu doigravanja Istoka vodio ih je fantastični trojac James – Irving – Love. LeBron James bio je najbolji igrač utakmice s 30 poena, sedam asistencija i četiri skoka, Irving je pridonio s 23 poena, a Kevin Love s 21 poenom i 12 skokova. Kod Bostona najbolji je bio Brown s 19 poena. Zanimljivo, Irving, Love i James pogodili 27 šuteva na utakmici, a čitava momčad Bostona ispucala je ukupno 31 šut. Clevelandov trojac do poluvremena je ubacio čak 54 poena, a Celtics je ukupno ubacio 31. U prve dvije dionice Cavaliers je ubacio deset trica, a Celtics je u čitavoj utakmici ubacio 11. Nastavi li Cleveland ovako, biti će to još jedna perfektno odrađena serija.