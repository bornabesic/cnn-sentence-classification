Foto: HNK Hajduk  MARIJAN BAN i Diktatori zabavljat će sve hajdukovce na "Biloj noći za Hajduka" u zagrebačkom hotelu Panorama na petak 13. Ove godine večer će biti posvećena legendarnom Arsenu Dediću, Šibenčaninu koji je bio čest gost na Hajdukovim okupljanjima u Zagrebu.   "Ovakve večeri posebne su jer manje ljudi znači više intime i ekskluzivnosti", kazao je Ban. Među gostima će kao i lani biti i Arsenov sugrađanin, legenda estrade - Mate Mišo Kovač.  Na proslavi će se okupiti svi igrači i stručni stožer uoči subotnjeg prvenstvenog ogleda protiv Zagreba u Kranjčevićevoj, a glavna tema među uzvanicima vjerojatno bit će izbor novog predsjednika i vodstva.  Hajduk će do konca mjeseca izabrati novog prvog čovjeka kluba, a Nadzorni odbor dobio je 20 prijava, među njima i onu bivšeg HNS-ovog dopredsjednika Ivana Brlekovića, te Marija Vrdoljaka, koji je bio snažan protukandidat Marinu Brbiću na prošlim izborima. >>> Bila noć održava se 13.5. u hotelu Panorama, ulaznica za 250 kuna uključuje neograničenu konzumaciju hrane i pića. Ulaznice možete osigurati na dph-zagreb@hajduk.hr ili 091 5876 593.    Ovako je bilo prošle godine: