Foto: Getty Images/Guliver Image  ŠEF Red Bullove F1 momčadi Christian Horner kaže da su u McLarenu ludi što puštaju svog prvog vozača da se utrkuje na 500 milja Indianapolisa, zbog čega će Španjolac propustiti VN Monaka.  Alonso je prije nekoliko dana objavio šokantnu vijest da će propustiti najprestižniju utrku u F1 kalendaru, na kojoj McLaren ima najbolju šansu za dobar rezultat kako bi nastupio na legendarnoj utrci na Indianapolisu.  Horner smatra da McLarenov izvršni direktor Zak Brown treba posjetiti psihijatra jer je Alonsu dopustio utrkivanje u IndyCaru.  “Fernando prolazi teške trenutke, ali Zak ima problem. Ima vozača u depresiji i pokušava ga održati motiviranim,” rekao je Horner. “On je došao na tu ideju da ga pošalje u Indianapolis, ali mora da je lud. To je najluđa utrka koju sam ikad vidio.” “Nema testiranja, samo će uskočiti u bolid. Prvi zavoj je pravi zavoj, nije samo puni gas cijeli krug. Zato mislim da bi (Zak Brown) trebao posjetiti psihijatra.” “Vjerujem da ako vozač ima obavezu prema momčadi, ovo je kao da je nestao s djevojkom usred sezone i nakon toga se vratio.” “Ne vjerujem da je to ispravna stvar. Možda da se utrke ne poklapaju  (Monako i Indy 500) ili da je to učinio na kraju F1 karijere.” “Ali McLaren očito ima ovaj pristup koji je možda drukčiji od našega, ali dobar za njih.” Nico Hulkenberg je 2015. vikend prije VN Austrije nastupio na 24h LeMansa u Porscheu 918 Hybrid i pobijedio na utrci.