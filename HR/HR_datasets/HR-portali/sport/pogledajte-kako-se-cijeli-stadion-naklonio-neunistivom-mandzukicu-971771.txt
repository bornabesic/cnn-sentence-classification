Screenshot (Youtube) MARIO MANDŽUKIĆ osvojio je 19. trofej u velikoj karijeri. Drugu sezonu zaredom hrvatski je napadač osvojio i talijansko prvenstvo i talijanski kup. U predzadnjem kolu Juventus je 3:0 pobijedio Crotone i osigurao naslov, a goste je u 13. minuti probio upravo Mandžukić. Nakon utakmice na stadionu je organizirana velika proslava, a velike ovacije navijača dobio je njihov miljenik Mandžukić koji je jučer proslavio svoj 31. rođendan. Navijače je osvojio zalaganjem, a u posljednjim utakmicama i nastupima unatoč bolovima i razbijenoj glavi.   Do kraja sezone Mandžukić će imati priliku osvojiti i jubilarni 20. naslov jer s Juventusom u Cardiffu lovi titulu europskog prvaka protiv branitelja naslova Reala.