Nogometaši madridskog Atletica i Villarreala zabilježili su pobjede u 16. kolu Primere te su se dodatno pribiližili vrhu.  Atletico je u Madridu teškom mukom pobijedio Las Palmas s 1:0 golom Saula Nigueza u 59. minuti, a momčad Diega Simeonea ponovno nije oduševila igrom. Kod Atletica je cijelu utakmicu igrao Šime Vrsaljko, a u napadu Las Palmasa Marko Livaja.  Villarreal je slavio na gostovanju kod Sporting Gijona s 3:1. Dos Santos (11), Sansone (19) i Pato (74) bili su strijelci za Villareal, dok je poraz Sportinga ublažio Carmona (89). Duje Čop je odigrao cijelu utakmicu za domaćine. 