Već se dugo nagađalo o ovom transferu, a nekada su se spominjale odštete od 100 do 120 milijuna eura. Jedan od najboljih napadača svijeta, gabonski reprezentativac Pierre-Emerick Aubameyang, prešao je u redove jednog od najbogatijih klubova svijeta, prenose to francuski mediji. Prvi topnik Borussije i najbolji strijelac Bundeslige s 31 golom u netom završenoj sezoni, nakon četiri godine i 120 golova za njemačkog prvoligaša, vraća se u zemlju u koju 2013. godine zamijenio Dortmundom. Došao je u Borussiju 2013. godine iz St.Etiennea, a vraća se u PSG i to za vrtoglavih 70 milijuna eura. Već se dugo nagađalo o ovom transferu, a nekada su se spominjale odštete od 100 do 120 milijuna eura. Ipak, zadovoljit će se Borussija i s tih 70 milijuna eura, ali opet ostat će bez vrsnog golgetera koji je ove sezone u svim natjecanjima zabio čak 40 golova. Do zaključenja transfera preostalo je samo da Aubameyang dogvori uvjete s PSG-om, gdje bi trebao zarađivati oko deset milijuna eura po sezoni, a u trenutku kada potpiše na račun mu odmah sjeda šest milijuna eura. Iako voli igrati špicu, Aubameyang je polivalentan igrač koji može igrati na krilima pa će biti zanimljivo vidjeti kako će se uklopiti u igru s Cavanijem i Draxlerom.