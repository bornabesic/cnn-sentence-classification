Valja spomenuti kako je ovo bila 51. pobjeda u karijeri za Lewisa Hamiltona, što znači kako se izjednačio s legendarnim Francuzom Alainom Prostom na drugom mjestu. Britanski vozač Formule 1, Lewis Hamilton (Mercedes), pobjednik je Velike nagrade Meksika. Hamilton je za sedam bodova smanjio razliku za momčadskim kolegom Nicom Rosbergom koji je utrku završio na drugom mjestu. Treće mjesto pripalo je Nijemcu Sebastianu Vettelu (Ferrari) premda je kroz ciljnu ravninu prošao kao četvrti. Naime, mladi Nizozemac Max Verstappen (Red Bull), prošao je kao treći, ali je zaradio pet sekundi kazne zbog vožnje izvan staze i na kraju završio na petom mjestu iza momčadskog kolege Daniela Ricciarda. Valja spomenuti kako je ovo bila 51. pobjeda u karijeri za Lewisa Hamiltona, što znači kako se izjednačio s legendarnim Francuzom Alainom Prostom na drugom mjestu. Prvo mjesto i dalje drži, s četrdeset pobjeda više, Michael Schumacher. Aktualni prvak Hamilton, dvije utrke prije kraja ima 330 bodova i u ukupnom poretku zaostaje za Rosebergom 19 bodova. Odluka o prvaku može pasti za dva tjedna na Velikoj nagradi Brazila u Sao Paulu. Nakon te utrke ostala je još samo jedna, 27. studenoga u Abu Dhabiju. VN Meksika – rezultati: 1. Lewis Hamilton (VB / Mercedes) 1:40:31.402 2. Nico Rosberg (Njem / Mercedes) +00:08.354 3. Sebastian Vettel (Njem / Ferrari) +00:17.313 4. Daniel Ricciardo (Aus / Red Bull – TAG Heuer) +00:20.858 5. Max Verstappen (Niz / Red Bull – TAG Heuer) +00:21.323 6. Kimi Raikkonen (Fin / Ferrari) +00:49.376 7. Nico Huelkenberg (Njem / Force India – Mercedes) +00:58.891 8. Valtteri Bottas (Fin / Williams-Mercedes) +01:05.612 9. Felipe Massa (Bra / Williams-Mercedes) +01:16.206 10. Sergio Perez (Mek / Force India – Mercedes) +01:16.798 Najbrži krug: Daniel Ricciardo, 1:21.134, 53. krug Ukupni redoslijed – vozači: 1. Nico Rosberg (Njem / Mercedes) 349 bodova 2. Lewis Hamilton (VB / Mercedes) 330 3. Daniel Ricciardo (Aus / Red Bull) 239 4. Sebastian Vettel (Njem / Ferrari) 192 5. Kimi Raikkonen (Fin / Ferrari) 178 6. Max Verstappen (Niz / Red Bull) 175 Ukupni redoslijed – konstruktori: 1. Mercedes 679 bodova 2. Red Bull – TAG Heuer 422 3. Ferrari 370 4. Force India – Mercedes 145 5. Williams-Mercedes 136 