SEDMU uzastopnu pobjedu ostvario je Osijek kod kuće u prvenstvu. Momčad Zorana Zekića razbila je Slaven Belupo u Gradskom vrtu s 3:0 u 33. kolu Prve HNL, čime se izjednačila s Hajdukom na četvrtom mjestu koje garantira odlazak u kvalifikacije za Europa ligu.   Osijek je već nakon 16 minuta vodio s 2-0. U 9. minuti se za loptu izborio Muzafer Ejupi i preciznim prizemnim udarcem pogodio vrata, da bi u 16. minuti Ukrajinac Dmitro Lopa iz slobodnog udarca s 18 metara pogodio same rašlje. Ejupi je u 52. minuti iz kaznenog udarca postigao svoj drugi gol na utakmici, da bi u 72. minuti Makedonac promašio dosuđeni novi penal.   Osijek se na trećem mjestu i s 62 boda poravnao s Hajdukom, dok je Slaven Belupo ostao šesti s 38 bodova.