Aco Petrović prokomentirao je odnos njegova pokojnog brata Dražena s Vladom Divcem nakon što su se pojavile tvrdnje da dijelovi dokumentarnog filma "Nekad braća" nisu točni te ova dva košarkaška nisu bili veliki prijatelji. Aco smatra da od toga ne treba praviti skandal te da te stvari treba ostaviti prošlosti. – Smatram da se ne bi trebalo sada nešto spektakularno obazirati na neke detalje iz njihove svijetle košarkaške prošlosti. Njih su dvojica od 1986. godine bili suigrači u reprezentaciji, mnogo toga su prošli zajedno, mnogo titula su osvojili, šteta bi bilo sad uprljati odnos koji su imali. Divac i Dražen bili su izuzetni igrači, imali su impozantnu karijeru i sa sigurnošću znam da su njegovali prijateljski odnos, uz obostrani respekt – rekao je Petrović za srpske medije. >> Aco Petrović odgovorio Stojku Vrankoviću: Zamjera mi ono što sam radi! 