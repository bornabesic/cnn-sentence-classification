Ma, koji Bešiktaš, nema od toga ništa. Mario Mandžukić jučer je potpisao novi ugovor s Juventusom  do 2020. i tako oduševio navijače kluba koji ga obožavaju. Klupska stranica ga je opisala kao vrlo jakog, tvrdoglavog i igrača koji se ne predaje do samog kraja. Prema nagađanjima talijanskih medija, trebao bi zarađivati 5 milijuna eura godišnje, a poboljšanje ugovora te svoj 31. rođendan koji je bio 21.5. proslavio je sa suigračem iz Bosne i Hercegovine, Miralemom Pjanićem. I to kako! Pozvao ga je k sebi na sirnicu. Ili, burek sa sirom? Hvala, Mario, poručio je Miralem putem Instagrama. Ovakav majstorski rad mora da je djelo Mandžine djevojke Ivane, teško da u jednom Torinu se može naći za kupiti ovako dobra hrana. Naravno, nije kao burek s mesom, reći će mnogi, ali svejedno izgleda slasno. Mandžukić i Pjanić veliki su prijatelji otkako je Miralem u srpnju 2016. preselio u redove šesterostrukog talijanskog prvaka. Da imaju dobar odnos, vidjelo se i na proslavi naslova prvaka 'stare dame' prethodne nedjelje.