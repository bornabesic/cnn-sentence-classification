Mario Mandžukić zabio je večeras Juventusu protiv Monaca i odveo staru damu u finale Lige prvaka. Hrvatski napadač u uzvratnoj utakmici polufinala u strijelce se upisao u 33. minuti.  Dani Alves je ubacio s desne strane, a Mandžo skočio i tukao glavom. Danijel Subašić je to uspio obraniti, no Mandžukić je bio najbrži na odbijenu loptu i zakucao je pod gredu. To mu je drugi gol ove sezone u Ligi prvaka. Nakon toga je Alves u 45. minuti snažnim udarcem povisio na 2:0. Monaco je do kraja susreta uspio zabiti preko Mbappea, no stara dama je prošla u finale s 4:1 ukupno. 