Još žalosnije od svega jest to što je ova utakmica bila posljednja natjecateljska utakmica legendarnog hrvatskog napadača Ivice Olića. Na impresivnom zdanju Allianz Arene skupilo se 65 tisuća duša kako bi podržalo 1860 Munchen u borbi za opstanak u drugoj njemačkoj ligi. No, nekadašnjem prvaku Njemačke to nije uspjelo. ‘Lavovi’ su poraženi s 2:o od Regensburga i sljedeće sezone padanju u treći rang njemačkog nogometa nakon što su u prvoj utakmici odigrali 1:1. Navijači ovo ispadanje nisu dobro podnijeli pa je pred kraj susreta nastao kaos. Desetak minuta bacali su raznorazne predmete na travnjak i žestoko i burno protestirali. Bolje nisu reagirali niti igrači, dio ih je plakao i ridao, a dio je bijes iskaljivao na inventaru. Zanimljivo, 1860 Munchen u sezonu je krenuo kao treća najskuplja momčad 2. Bundeslige, odmah nakon Stuttgarta i Hannovera, a momčad predvodi ugledni Portugalac Vitor Pereira koji je osvajao naslove s Portom. Stuttgart i Hannover prošli su u viši rang, ali ‘Lavovi’ su doživjeli totalni debakl ove sezone i ispali su u treći razred gdje su posljednju puta igrali prije 25 godina. Još žalosnije od svega jest to što je ova utakmica bila posljednja natjecateljska utakmica legendarnog hrvatskog napadača Ivice Olića. Olić je ranije najavio kako će mu ovo biti oproštajna sezone i teško je da će promjeniti mišljenje nakon što je doživio ovakav debakl, a oproštajka je još tužnija jer je Ola igrao čitavo drugo poluvrijeme i na svojoj je koži morao osjetiti sav bijes navijača.