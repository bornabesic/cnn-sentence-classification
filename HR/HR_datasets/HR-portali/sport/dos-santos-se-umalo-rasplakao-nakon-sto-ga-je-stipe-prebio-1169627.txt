Junior dos Santos sportski je priznao poraz i čestitao Stipi Miočiću na pobjedi i obrani naslova UFC prvaka. Brazilac je protiv američkog Hrvata u Dallasu izdržao manje od četiri minute. - Miočić je na putu da postane jedan od najboljih u povijesti. Ako već ja nisam osvojio naslov, drago mi je da je on prvak. Dobro prezentira ovaj sport - rekao je Dos Santos. Miočić se tako osvetio Brazilcu za poraz u 2014. godini. - Napredovao je od te borbe. Istina je ovo: Miočić je prvak. Dos Santos se zamalo rasplakao kad su ga novinari pitali o njegovoj budućnosti. - Nastavljam se boriti, moram naučiti nešto iz ovoga poraza. Bio sam blizu D.anas sam izgubio, ali sam se osjećao dobro. Nakon trećeg udarca osjećao sam se da ga imam - rekao je Brazilac. 