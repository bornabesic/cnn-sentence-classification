Foto: Hina NOGOMETNI savez Albanije kažnjen je sa 100 000 švicarskih franaka zbog divljanja navijača na utakmici protiv Italije u kvalifikacijama za Svjetsko prvenstvo 2018.  Utakmica u Palermu bila je prekinuta na devet minuta kada su navijači Albanije pobacali baklje na teren. Incident se dogodio na početku drugog poluvremena kada su albanski navijači zapalili brojne bengalke, dimne bombe i druga pirotehnička sredstava, a onda s njima zasuli i teren. Jedna je petarda eksplodirala u blizini talijanskog vratara Gigija Buffona. Zbog dima se gotovo ništa nije vidjelo na jednom dijelu stadiona, a sudac je igrače povukao u svlačionicu.   Italija je prije prekida imala vodstvo 1:0, a nakon nastavka igre brzo povećala vodstvo i na kraju pobijedila s 2:0.  Albanski savez već je kažnjen zbog incidenata na četiri od pet kvalifikacijskih utakmica.   Italija je kao domaćin kažnjena sa 15 000 švicarskih franaka.