Plivačica zagrebačkog Medveščaka Cindy Šoštarić izabrana je za Miss sporta Hrvatske u 2016. godini i to posve zasluženo, nakon više od pola godine nadmetanja s mnogim ljepoticama koje smo predstavljali iz tjedna u tjedan u Max! Germanijaku. A sad slijedi novi krug, novih 16 sportašica koje će se pokušati okruniti titulom najljepše te time 2017. učiniti uistinu posebnom. No, prvo ćemo predstaviti 30-ak kandidatkinja... Maša Radojević (27) profesionalno se bavi sportskim plesom osam godina. – Sve ove godine plešem u klubu D&D u Osijeku. Već neko vrijeme vodim plesne radionice u vlastitom plesnom studiju Zaplešite s nama u Slatini sa sestrom Majom – istaknula je Maša, koja će 15. travnja sa svojim plesnim partnerom nastupiti na Europskom prvenstvu u španjolskom Cambrilsu. – Kao mala uvijek sam voljela plesati. Sudjelovala sam na brojnim predstavama u osnovnoj i srednjoj školi - kaže Maša. Ostale kandidatkinje za Miss sporta Hrvatske pogledajte OVDJE. >>Mirta: Više su me privlačile haljinice sa šljokicama nego oprema za hokej >>Emma ima plavi pojas, a karate voli od malih nogu