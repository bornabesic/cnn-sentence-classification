Dejan Lovren imao je težak tjedan, izbačen je iz reprezentacije i ne putuje na Europsko prvenstvo u Francuskoj iako je daleko najbolji obrambeni igrač s hrvatskom putovnicom, ali poslije gola vrijednog polufinala Europske lige svakako mu je lakše. - Ovo je bila jedna od najboljih utakmicu u posljednje dvije ili tri godine za nas. Na poluvremenu smo rekli da nemamo što izgubiti, zaslužili smo slaviti - rekao je Lovren nakon utakmice u kojoj je njegovim golom Liverpool pobijedio Borussiju Dortmund 4:3 i izborio polufinale Europske lige. Nije stao na tome... - Stvarno smo loše krenuli, ali pokazali smo karakter, nikad nismo prestali vjerovati! Bila je ovo sjajna predstava svakog igrača. >> Dejan Lovren u čudesnoj večeri na Anfieldu odveo Liverpool u polufinale! 