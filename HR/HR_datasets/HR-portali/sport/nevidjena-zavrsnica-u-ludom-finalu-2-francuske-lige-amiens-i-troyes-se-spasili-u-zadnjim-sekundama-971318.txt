U LIGUE 1 sljedeće sezone igrat će Strasbourg i Amiens, a Troyes će u dodatne kvalifikacije s 18. momčadi elitnog razreda francuskog nogometa. No, i Troyes, a pogotvo Amiens su do zadnjih sekundi itekako visili. Kako smo ranije danas pisali, čak je šest momčadi 2. francuske lige u večerašnjem zadnjem kolu bilo u igri za plasman u prvu ligu. Svih šest momčadi je pobijedilo svoje protivnike, no u dramatičnoj završnici i ruletu gol razlike prva tri mjesta zauzeli su Strasbourg, Amiens i Troyes, koji su i prije ovog kola bili na tim pozicijama. Troyes je morao "samo" dobiti Sochaux i bio je siguran putnik barem u doigravanje. No, na poluvremenu su gubili 2:0 i uopće nije izgledalo da će preokrenuti susret. Ipak u 60. minuti Darbion zmanjuje, u 78. Nivet izjednačuje, da bi Niane dvije minute prije kraja nakon lijepe akcije zabio za ludi preokret. U tim trenucima Amiens, koji je do ovog kola dobio pet utakmica zaredom, je iznenađujuće igrao samo 1:1 kod Reimsa, nakon što su domaćini izjednačili u 62. minuti. A onda ludnica. Prvo domaćini u 90. minuti ostaju s igračem manje, sudac pokazuje pet minuta sudačke nadoknade i kreće opsada Reimsova gola. Napokon, nakon velike gužve i odbijanaca Bourgaud u šestoj minuti sudačke nadoknade zabija u suprotni kut za opći delirij stotina Amiensovih navijača koji su stigli u Reims. Tako se Amiens vratio na drugo mjesto i u kvalifikacije gurnuo Troyes. Samo pet minuta prije kraja drugo mjesto držao je Lens (prvak Francuske iz 2002.), a treće Brest, koji je neumorno trpao GFC Ajaccio. No, nakon što su Troyes i Amiens zabili, Lens Brest pali su na četvrto i peto mjesto. Strasbourgu je trebala pobjeda protiv Bourga za potvrdu prvog mjesta. Odmah su poveli 2:0, no u nastavku su primili gol i, prema izvještajima, panično izbijali loptu pred kraj utakmice... Auxerre također će sljedeću sezonu igrati u drugoj ligi, ali oni će taj rezultat itekako slaviti. Oni su se do zadnjeg kola tresli za ostanak. Nasreću, pobijedili su Red Star 1:0, ali je i konkurent Orleans teško stradao kod Le Havrea pa prevelike drame nije bilo. Ligue 2, 38. kolo: AC Ajaccio - Tours 3:2 Auxerre - Red Star 1:0 Brest - GFC Ajaccio 6:2 Clermont - Valenciennes 1:0 Laval - Nimes 1:2 Le Havre - Orleans 4:1 Lens - Niort 3:1 Reims - Amiens 1:2 Sochaux - Troyes 2:3 Strasbourg - Bourg 2:1 Rezultati by SofaScore