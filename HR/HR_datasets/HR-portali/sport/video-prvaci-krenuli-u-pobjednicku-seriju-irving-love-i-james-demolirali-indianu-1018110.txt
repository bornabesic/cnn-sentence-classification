U pobjedi Clevelanda najbolji su bili Kyrie Irving, Kevin Love i LeBron James. Protekle noći u NBA-u su odigrane sam dvije utakmice, a očekivano su slavili favoriti. Cleveland je pobijedio Indianu sa 117:111 i sada ima omjer 2-0, a pobijedio je i San Antonio protiv Memphisa sa 96:82. U pobjedi Clevelanda najbolji su bili Kyrie Irving, Kevin Love i LeBron James. Irving je ubacio 37, Love 27 i 11 skokova, a James 25 koševa i deset skokova u drugoj utakmici prvog kruga doigravanja. U momčadi Indiane najefikasniji su bili Paul George s 32 koša, Jeff Teague s 23 koša i Thaddeus Young sa 16 koševa. Ipak, nije sve prošlo tako dobro za Cavaliers, naime, bek J.R. Smith ozlijedio je koljeno, ali bit će spreman za nastavak doigravanja. U drugoj utakmici fantastičan je bio Kawhi Leonard koji je u pobjedi San Antonija protiv Memphisa srušio vlastiti rekord u doigravanju. Ubacio je 37 koševa i zgrabio 11 skokova i tako je doveo svoju ekipu na 2-0 u prvom krugu. Uz Kawhija dobar je bio Parker koji je ubacio 15 koševa, a potom slijede Green s 12, Aldridge s 11 i Pau Gasol s deset koševa. Kod Memphisa je najraspoloženiji bio Mike Conley s 24 koša, a potom slijede Zach Randolph s 18 koševa i deset skokova te Marc Gasol i Vince Carter s po 12 koševa.   