Tijekom derbija 15. kola u kojem je Rijeka pobijedila Hajduk sa 2:1 dogodila su se dva incidenta od strane navijača Rijeke, ali je samo jedan upisan u zapisnik. Pomoćni sudac Igor Krmar, koji je stajao ispod istočne tribine, pogođen je u 18. minuti kamenom u leđa što je prijavio prvom sucu Daliboru Mlakaru. Krmar je nastavio suditi jer nije bio ozbiljnije ozlijeđen. Minutu ranije dok je ležao na travnjaku ozlijeđen, gledatelji hukanjem vrijeđali tamnoputa Hajdukova igrača Jeffersona. Delegat nije prijavio hukanje Jeffersonu, ali su Hajdukovi predstavnici inzistirali da sudac Mlakar potvrdi što se dogodilo, što je on navodno i učinio. Delegat nije želio unijeti sporni detalj u zapisnik, nego je tek prijavio sramotno vrijeđanje HNS-a od strane domaćih navijača u 15. minuti te nekoliko upaljenih baklji Hajdukovih navijača. 