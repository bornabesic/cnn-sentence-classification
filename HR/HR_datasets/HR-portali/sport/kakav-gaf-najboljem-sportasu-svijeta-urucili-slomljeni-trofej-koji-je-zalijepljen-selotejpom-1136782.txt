Uglednom BBC-ju dogodio se neobičan gaf prilikom dodjele nagrade za najboljeg sportaša godine. Naslov je otišao u ruke tenisaču Andyju Murrayu što mu je rekordni treći put, no trofej mu je stigao slomljen. Prvi tenisač svijeta nije mogao primiti trofej jer se nalazi na Floridi pa mu ga je uručio bivši boksač Lennox Lewis. No, pehar je u SAD stigao sa slomljenim vrhom koji je zalijepljen selotejpom. – Da, slomio se pa je selotejpom zalijepljen vrh trofeja na kojem je kamera. Ja ga nisam slomio, a nisu mi rekli to je to učinio. Rekli su mi samo da ga držim blizu tijela kako kamera ne bi pala – rekao je Murray. Iz BBC-ja su poručili da je Murray dobio repliku trofeja koja se možda oštetila u transportu te su dodali da će mu uručiti i pravu verziju koja je čitava. >> Murray svladao Đokovića i pokazao da je trenutno prvi igrač svijeta! 