Marko Pjaca na službenoj je Facebook stranici demantirao pisanja talijanskih medija koji tvrde da će se idućeg tjedna pridružiti Ivanu Perišiću i Marcelu Borozoviću u Interu. "Nakon brojnih medijskih napisa u vezi "već dogovorenog mog prelaska u Inter" želim samo reći da to nije istina. Par dana sam na odmoru, a nakon toga se u nedjelju prikjučujem suigračima na pripremama GNK Dinamo Zagreb u Sloveniji", napisao je hrvatski reprezentativac. Pjaca je igrama u Dinamu i za reprezentaciju na Euru u dvobojima sa Španjolskom i Portugalom zainteresirao mnoge velike europske klubove, a kao moguće nove destinacije 21-godišnjeg napadača spominjali su se još Milan, Fiorentina i Liverpool. >> Pjaca pun tuge, jedva je govorio: Žao mi je što na kraju nismo razveselili navijače 