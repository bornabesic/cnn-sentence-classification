Split je odigrao 0:0. Ukoliko suparnik nisu Rijeka ili Dinamo, to i nije neka vijest. Nego nažalost uobičajena pojava, koja više odbija ljude od stadiona nego što ih privlači. Uza sve probleme s kojima se Split ove godine suočio (zbog neplaćanja, tijekom sezone klub je napustilo 15-ak igrača!), crvene i zbog neatraktivne igre nogometni puk voli manje nego Cibaliju. U Goalovoj anketi 81 posto je glasovalo da bi željeli da Vinkovčani ostanu u ligi radije nego Splićani, piše Goal. I gotovo nevjerojatno zvuči podatak da je od 31 kola HNL-a Split u čak 23 nije zabio gol!? Jednom je zabio tri (Slavenu), dvaput po dva (Cibaliji i Hajduku), te pet puta po jedan pogodak (dvaput Hajduku, te Osijeku, Slavenu i Cibaliji). Splitovih 12 golova u 31 utakmici je mizernih 0,39 golova po utakmici. Grozno! Pregledali smo sve europske lige i dobra vijest: Split (HNL) nije najgori! Postoje dvije momčadi koje zabijaju još manje! Fenjeraš albanske lige Korabi Peshkopi nakon 31 kola ima gol-razliku 10:53, a kosovska Hajvalia nakon 28 kola 10:60, što znači da zabija 0.36 golova po susretu. I to je to. Nema više. Sve ostale momčadi u svim prvim ligama Europe postižu više golova od Splita! Cijeli članak pročitajte ovdje.