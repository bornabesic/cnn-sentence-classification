Sat vremena uoči ždrijeba odigravanja susreta u finalu Davis Cupa tenisača hrvatski izbornik Željko Krajan odlučio je promijeniti sastav te je umjesto Borne Ćorića među četvoricu igrača koje će smjeti koristiti ovoga vikenda ubacio Franka Škugora.  Škugor će imati status četvrtog igrača reprezentacije, iza Marina Čilića, Ive Karlovića i Ivana Dodiga. Ćorić je prije mjesec i pol dana operirao koljeno i već tada bilo je neizvjesno hoće li se uspjeti oporaviti na vrijeme za finale Davis Cupa. Ovoga je tjedna trenirao s ostatkom reprezentacije, ali je u posljednji trenutak ipak izostavljen iz sastava. Za Argentinu su prijavljeni Juan Martin Del Potro, Federico Delbonis, Guido Pella i Leonardo Mayer. Ždrijeb odigravanja susreta finala održat će se u maloj dvorani KD Vatroslav Lisinski u podne. U petak su na rasporedu prva dva pojedinačna dvoboja od 14 sati, u subotu će se od 15 sati igrati parova, a u nedjelju posljednja dva pojedinačna susreta s početkom u 14 sati.  >>Krajan: Konačno smo okupili hrvatski “Dream team” >>Priča koja inspirira: Svjetlana je slijepa, ali je najveći fan Marina Čilića