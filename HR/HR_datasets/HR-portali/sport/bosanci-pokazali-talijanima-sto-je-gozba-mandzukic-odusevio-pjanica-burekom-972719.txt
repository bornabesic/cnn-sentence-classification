Foto: Instagram VELIKE su zvijezde najboljeg talijanskog kluba, ali iako u Torinu uživaju sve počasti, a u Italiji su im na raspolaganju birane delicije jedne od najuglednijih svjetskih gastronomija, ipak im nešto fali. Mario Mandžukić i Miralem Pjanić, veliki prijatelji i suigrači u Juventusu, znaju da usprkos svim talijanskim specijalitetima koji su im nadohvat ruke, nema do okusa rodnog kraja, točnije bureka. Pjanić je kao što je poznato, rođen u Zvorniku i reprezentativac je BiH, ali i napadač Hrvatske porijeklom je njegov "zemo". Zato je Mandžukić povodom potpisa novog ugovora s Juventusom omiljenog kolegu počastio kultnim jelom koje Pjanić itekako zna cijeniti, pa mu se presretan onim što mu je Mandžo servirao, domaćinu zahvalio na Instagramu.