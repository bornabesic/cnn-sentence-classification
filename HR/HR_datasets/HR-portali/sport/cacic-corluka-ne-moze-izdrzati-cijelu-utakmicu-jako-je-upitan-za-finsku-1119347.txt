Vedran Ćorluka već se na okupljanju hrvatske nogometne repezentacije žalio na bol u aduktoru, ali njegova je ozljeda ipak sanirana pa je zaigrao od prve minute protiv Kosova. Odigrao je hrvatski branič prvih 45 minuta, ali onda ostao u svlačionici. Bol je ponovno javila i čini se da bi mogao propustiti utakmicu protiv Finske.  - Ćorluka je osjećao probleme s aduktorom i djelovao sam preventivno zamijenivši ga u poluvremenu. Nije trenirao s nama nego po posebnom programu i jako je upitan za Finsku, svaki put osjeti bolove u aduktoru i ne može izdržati cijelu utakmicu, rekao je izbornik Ante Čačić. Izbornikovi problemi tako se nastavljaju, već je zbog ozljeda izgubio Modrića, Rakitića, Lovrena i Pjacu, a i Čop je imao temperaturu... 