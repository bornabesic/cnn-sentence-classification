HSV je u prvom kolu Njemačkog kupa kod trećeligaša Zwickaua slavio 1:0, a pobjednički gol zabio je Alen Halilović. Halilović je utakmicu započeo na klupi, zatim ušao u 63. minuti pa sedam minuta kasnije odlučio utakmicu, piše Goal. Las Palmas je, iznenađujuće, slavio na Mestalli protiv Valencije rezultatom 4:2, a dva je gola zabio Marko Livaja. Već u šestoj minuti Daniel Parejo je izveo korner, a Santi Mina ostao nečuvan i precizno zabio glavom pod prečku za 1:0 Valencije. Uzvratili su gosti u 16. minuti kada je Marko Livaja glavom na centaršut Michela zabio uz lijevu stativu. U 24. minuti Joao Cancelo je napravio nespretan prekršaj u svom šesnaestercu, a Jonathan Viera s bijele točke doveo Las Palmas u vodstvo. Gosti su u 31. imali i 3:1. Savršenu dugu loptu je poslao Nabil El Zhar, koju je pratio Kevin-Prince Boateng. Skočio je visoko i glavom iz blizine zabio u lijevu stranu gola.  Uspjeli su "šišmiši" smanjiti samo tri minute kasnije kada je Santi Mina bio sam u šesnaestercu i na asistenciju Rubena Veze zabio ispod prečke.  U 70. minuti sjajno je loptu primio Alcacer Paco u šesnaestercu i odmah pucao po golu. Na njegovu nesreću, snažan šut je odsjeo na prečki. Veliku šansu je u 84. minuti propustio Alvaro Medran. Primio je loptu u šesnaestercu i odlično pucao iz prve, ali je lopta prošla malo pored desne stative.  Domaćini nikako nisu uspjeli zabiti, a budući da su sve karte bacili u napad ne bi li stigli do izjednačenja, u 88. mnuti stigla je kazna. Marko Livaja je napravio sjajan solo prodor i pucao unutar šesnaesterca. Mathew Ryan nije uspio obraniti šut, a lopta je ušla u donji lijevi kut.  