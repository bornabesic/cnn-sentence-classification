Obitelj Michaela Schumachera dobila je danas tužbu protiv njemačkog magazina Die Buntea koji je objavio članak da sedmerostruki prvak u formuli 1 ponovo može hodati.  Navedeni magazin je dvije godine nakon Schumacherove nesreće je objavio članak pod naslovom "Više od božićnog čuda - Michael Schumacher može opet hodati". Schumacherovi su odgovorili tužbom za narušavanje privatnosti, dok je menadžerica Sabine Kehm tekst nazvala "neodgovornim". Sud u Hamburgu presudio je u korist obitelji. Bunte mora platiti 50.000 eura odštete te 65 posto sudskih troškova što iznosi oko 100 eura.  - Sud je zaključio da je objava bila neistinita - obrazložila je sutkinja Simone Kaefer. Informacije o Schumacherovom zdravstvenom stanju dolaze na kapaljku, no iz ovoga se slučaja da zaključiti da je i dalje jako loše. Schumi se nije pojavio u javnosti otkako je 2013. nastradao na skijanju i trenutno je kućnom liječenju u Švicarskoj. 