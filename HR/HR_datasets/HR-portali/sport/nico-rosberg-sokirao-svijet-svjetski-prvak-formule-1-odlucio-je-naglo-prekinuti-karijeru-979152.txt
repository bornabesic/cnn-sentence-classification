Rosberg je na izvanrednoj medijskoj konferenciji objavio kako odlazi u mirovinu i to odmah. Prošlo je pet dana otkako je Nijemac Nico Rosberg osvojio naslov svjetskog prvaka Formule 1, a sada je donio šokantnu odluku. Rosberg je na izvanrednoj medijskoj konferenciji objavio kako odlazi u mirovinu i to odmah. “Ovo je poseban dan za mene, pamtit ću ovaj trofej zauvijek. Nevjerojatan je to dan i iz još jednog razloga, želim iskoristiti ovu priliku i objaviti kraj svoje karijere vozača Formule 1”, ispalio je aktualni svjetski prvak F1. “Utrkujem se već 25 godina i ovo je bio moj san, postati prvakom Formule 1. Naporno sam radio i puno žrvovao kako bi ostvario svoj cilj. Sada sam na svom vrhuncu i osjećam da je odluka ispravna. Osjećam samo duboku zahvalnost prema svima koji su me podupirali i pomogli mi da postignem ovo”, kazao je Nijemac. “Bila je ovo teška sezone, pritiskao sam svim silama kako bi nadoknadio sva razočaranja iz prošle dvije godine. Imao sam motiva više nego ikad i naravno da je to imalo utjecaja na ljude koje volim. Bila je to žrtva za cijelu obitelj i sve sam podredio svom jedinom cilju. Ne mogu opisati koliko sam zahvalan svojoj supruzi Vivian koja je bila nevjerojatna. Shvaćale je kako je ova sezone prilika za mene i davala mi je vremena za pun oporavak između svake utrke, brinula se za našu kćer i ostale stvari”, objasnio je Rosberg. “Ovu odluku sam donio u ponedjeljak navečer nakon jednostavne analize. Prve osobe koje sam obavijestio bile su moja supruga i Georg Nolte, pa sam tek onda rekao Totu. jedini razlog zbog kojeg mi ova odluka teško pada je to što napuštam svoju trkačku obitelj i što ih stavljam u neugodnu situaciju. No, momčad me razumjela. Osvajanje naslova svjetskog prvaka s ovim ljudima bit će moj najponosniji trenutak u utrkivanju, a sada samo želim uživati u trenutku i osvrnuti se na sezonu. Nakon toga ću napraviti sljedeći korak u životu i vidjet ću što ću dalje”, završio ne Rosberg. 