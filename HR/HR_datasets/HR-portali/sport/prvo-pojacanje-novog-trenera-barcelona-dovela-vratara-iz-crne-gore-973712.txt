Foto: Instagram ZANIMLJIV transfer dogodio se na relaciji Crna Gora - Barcelona. Mladi talentirani vratar Grblja iz Radanovića Lazar Carević (16) novi je igrač katalonskog velikana. On je izravno iz crnogorskog prvoligaša stigao na Nou Camp i to je prvo pojačanje novog trenera Ernesta Valverdea.  "Presretan sam, potpisao sam za najveći klub na svijetu, ostvario se moj san! Sve ono što sam kao dječak kroz crnogorsku ligu doživljavao, bio mi je poticaj da ne odustajem, da se borim i da slijedim svoj put", rekao je Carević nakon potpisivanja ugovora.  Da se radi o velikom talentu, svjedoči i podatak da je trenirao u Bayernu zajedno s Manuelom Neuerom. "Moram nastaviti s još boljim i jačim radom. Dat ću sve da dostojno predstavljam sebe i svoj klub. Veliku zahvalnost dugujem svom klubu Grbalj koji me afirmirao i stavio na gol sa samo 16 godina i time mi dao priliku da napravim korak naprijed", zaključio je Carević.