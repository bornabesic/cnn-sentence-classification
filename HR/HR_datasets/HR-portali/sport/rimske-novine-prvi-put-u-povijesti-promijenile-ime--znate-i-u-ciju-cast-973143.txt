Foto: CIJELI nogometni svijet čeka današnju utakmicu Rome i Genoe (15 sati), utakmicu koja će biti posljednja za velikog Francesca Tottija u dresu rimskog kluba. Koliko Totti znači Rimljanima govori i što je rimski dnevnik Il Tempo prvi put u 73 godine postojanja odlučio promijeniti ime naslovne strane. Naravno, u Tottijevu čast. Tako se današnje izdanje rimskog dnevnika zove "Il Tempo di Totti", a očekuje se da bude rasprodano u rekordnom roku.  Tottiju je ponuđeno mjesto jednog od direktora Rome, ali on želi još igrati i pitanje je što će se dogoditi. On je prije nekoliko dana otkrio kako će od ponedjeljka krenuti u novu avanturu, ali nitko ne zna ostaje li u klubu ili će senzacionalno zaigrati za neku drugu momčad.