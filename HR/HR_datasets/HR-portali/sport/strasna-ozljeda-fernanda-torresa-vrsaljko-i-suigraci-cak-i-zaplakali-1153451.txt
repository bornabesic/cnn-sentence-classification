Atletico Madrid u 25. kolu Primere odigrao je 1:1 na gostovanju kod Deportiva La Corune, no utakmica je ostala u drugom planu zbog teške ozljede glave Fernanda Torresa, piše Goal.com. Naime, napadač Atletica nakon jednog je duela u 85. minuti glavom direktno udario u travnjak, nakon čega su odmah svi skočili. Pomoć je odmah utrčala u teren, a igrači Atletica u nevjerici su promatrali što se događa s Torresom, neki su i zaplakali. Torres je čak pao u nesvijest, a s terena je iznesen na nosilima. Španjolski mediji pišu kako je već u svlačionici došao k svijesti, ali je svejedno prevezen u bolnicu u kojoj će prenoćiti i napraviti pretrage. Inače, Deportivo je poveo golom Andonea u 13. minuti, a bod Atleticu spasio je Griezmann u 68. minuti. Šime Vrsaljko odigrao je 90 minuta. >>Za više sporta posjetite našu novu Facebook stranicu Večernji list - Sport >>Lionel Messi sukobio se s trenerom zbog hrvatskog reprezentativca! 