KRISTIJAN ĐURASEK, hrvatski biciklistički as i vodeći nakon druge etape utrke Tour of Croatia,  odustao je od utrke. Jaka bura koja je puhala tijekom treće etape od Imotskog do Zadra obilježila je tu dionicu, zbog čega je u 237 kilometara bilo mnogo padova. Jedan od njih dogodio se i dotad vodećem u ukupnom poretku, član UAE Team Emirates. Varaždinac je pao kod Pakoštana, 45 kilometara prije kraja dionice. Uspio je završiti etapu na 112. mjestu, s dvije minute i 32 sekunde zaostatka za pobjednikom. Iako liječnički pregled nije pokazao nikakav lom, Đurasek je odustao od utrke, što je velika šteta i udarac za njega i za Tour of Croatia.