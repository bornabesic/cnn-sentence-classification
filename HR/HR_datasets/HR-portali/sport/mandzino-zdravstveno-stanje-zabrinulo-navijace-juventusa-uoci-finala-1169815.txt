Mario Mandžukić zbog ozljede leđa morao je napustiti teren u jučerašnjem porazu Juventusa od Rome (3:1) što je zabrinulo navijače stare dame. Mandžukić je iznimno bitan u momčadi pa bi njegov izostanak bio veliki udarac za Juventus koji finale Lige prvaka igra 3. lipnja protiv Reala. Talijanski novinari pišu da će Mandžukić dati sve od sebe da nastupi u velikom finalu, a optimističan je i trener Juventusa Massimiliano Allegri. - Ne brinite za Mandžukića. Bit će dobro, dobio je samo malo jači udarac u leđa - rekao je Allegri. Vodeći Juventus nakon 36 kola ima pet bodova više od Rome. - Prvaci? Ne razmišljamo o tome, idemo utakmicu o utakmicu - rekao je Allegri. 