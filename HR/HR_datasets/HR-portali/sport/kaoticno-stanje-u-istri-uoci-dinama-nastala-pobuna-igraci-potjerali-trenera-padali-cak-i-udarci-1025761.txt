Tvrdnja je to Regoinal Expressa, koji isto tako naglašava kako je igračima 'puna kapa' dvostruke igre koju igra Tot. Nogometaši Istre otkazali su poslušnost treneru Mariju Totu uoči puta u Zagreb na utakmicu s Dinamom. Tvrdnja je to Regional Expressa, koji isto tako naglašava kako je igračima ‘puna kapa’ dvostruke igre koju igra Tot. Trener im je, kako navodi Regional Express, govorio jedno, a cijelo vrijeme je zapravo slušao upute uprave. Tako je prvo odstranjen Igor Živković, a nakon njega i Valentino Stepčić, premda je Tot tvrdio kako je to sve bila njegova odluka. Ipak, svi su znali daje u tu odluku bilo upleteno više ljudi, a kako navodi Regional Express, u klubu je čak došlo do fizičkog obračuna. Njihov je suradnik svjedočio cijeloj pobuni i kravali, odnosno vidio je kako su igrači zagospodarili autobusom za Zagreb i da u njemu nije bilo mjesta za Marija Tota. Istra će protiv Dinama igrati bez trenera na klupi, tvrdi Regional Express, a još se ne zna tko će voditi utakmicu na Maksimiru, a kamoli tko će ga naslijediti.