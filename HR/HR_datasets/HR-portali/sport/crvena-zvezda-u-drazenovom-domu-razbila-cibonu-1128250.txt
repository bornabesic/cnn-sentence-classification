Košarkaši Cibone u susretu su 9. kola regionalne ABA lige izgubili na svom parketu od vodeće Crvene zvezde sa 70-91 (18-23, 15-30, 19-20, 18-18). Protiv branitelja naslova i jedine neporažene momčadi ove sezone Cibona nije uspijevala držati ritam, pa je beogradski sastav već do kraja prvoga poluvremena ostvario prednost od 20 razlike (33-53). Početkom nastavka gosti su stigli i do 25 poena prednosti (39-64), a šest minuta prije kraja bilo je još uvijek 24 razlike (57-81). Tada je Cibona serijom 13-0 uspjela smanjiti na 70-81, no više od toga domaći sastav nije mogao. Ante Toni Žižić postigao je 16 koševa uz osam skokova, a kapetan Marin Rozić je dodao 15 poena za Cibonu, dok su Stefan Jović i Nathan Wolters ubacili po 14 pogodaka za Crvenu zvezdu.  Nakon devet kola Cibona se sa šest pobjeda i tri poraza nalazi na diobi trećeg mjesta s Cedevitom i Partizanom, dok je Crvena zvezda na vrhu s omjerom 9-0.  >> Tjednik Max! i sport Večernjeg lista pratite i na Facebooku >> Cedevita slavila protiv Partizana u Beogradu 