Hrvatsku tenisačicu Donnu Vekić jedna pobjeda dijeli od plasmana u glavni ždrijeb WTA turnira u Madridu. Osječanka je u 1. kolu kvalifikacija prošla Ruskinju Nataliju Vihljancevu (WTA - 77.) koja je pri vodstvu naše igračice 6-2, 3-0 predala meč.  Za plasman u glavni ždrijeb Vekić će morati pobijediti prvu nositeljicu kvalifikacija Amerikanku Shelby Rogers (WTA - 49.). Uspije li u tome, Donna će se pridružiti Mirjani Lučić-Baroni i Ani Konjuh, koje su prema renkingu izborile mjesto u glavnom turniru. 