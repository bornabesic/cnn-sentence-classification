Foto: Guliver Image/Getty Images TOČNO 137 dana nakon zrakoplovne nesreće u kojoj je poginula 71 osoba, od čega 19 igrača, trener i predsjenik kluba, brazilski Chapecoense osvojio je prvi trofej. Pobjedom 2:0 protiv Joinvillea kolo prije kraja osigurali su lokalnu Catarinense ligu. Chape ima 22 boda iz osam utakmica i kolo prije kraja ima šest poena više od drugoplasiranog Joinvilleu. Trofej koji je Chape osvojio, zove se Sandro Pallaoro, po predsjedniku Chapea, poginulom u padu aviona. Reinaldo u 34. i De Melo u 84. minuti postigli su golove za peto osvajanje lige Catarinense, ali ova je naravno najvažnija.  Pred Chapecoenseom je nova prilika za trofej; u svibnju se na dvije utakmice igra finale prvenstva brazilske države Santa Catarine u kojem će se za naslov boriti protiv Avaija.