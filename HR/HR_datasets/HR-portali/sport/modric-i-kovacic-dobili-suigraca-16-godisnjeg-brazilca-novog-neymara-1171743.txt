Španjolski nogometni velikan Real Madrid predstavio je novo pojačanje, 16-godišnjeg brazilskog napadača Vinicius Juniora. Real je za mladog talentiranog napadača Flamenga, kojeg su prozvali novim Neymarom, platio čak 45 milijuna eura. Junior će preseliti na Santiago Bernabeu u srpnju 2019. godine kada će postati punoljetan, a do tada će igrati za Flamengo. Prema pisanju brazilskog tiska, kraljevski klub će odmah platiti 30 milijuna eura, a preostalih 15 milijuna u tri godišnje rate po pet milijuna eura. Veliki interes za mladog Brazilca pokazali su i engleski klubovi Chelsea, Manchester United, Liverpool i Manchester City, te Juventus no Real Madrid je bio najbrži i najizdašniji. Vinicius Junior je ove godine predvodio brazilsku U-17 reprezentaciju do naslova svjetskog prvaka postigavši sedam golova na turniru.