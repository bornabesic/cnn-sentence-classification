Nogometaši Dinama pobjedom protiv Velog Vrha plasirali su se u osminu finala Hrvatskog nogometnog kupa, a zanimljivo da je trener Željko Sopić odlučio dati kapetansku traku Paulu Machadu. Naime, pomalo je čudno da kapetan momčadi bude igrač koji je svojevremeno navijačima Dinama pokazao srednji prst i pokazao kako se ne smije odnositi prema publici. - Mislim da Machado više nikada neće igrati za Dinamo, rekao je tada Zoran Mamić, ali to se nije ostvarilo. Machado je platio rekordnu kaznu od 750 tisuća kuna, ostao i klubu, a sada, eto, dobio i kapetansku traku koju su u prošlosti nosili velikani poput Zambate, Zajeca, Bobana, Modrića... Iako je Sopić igrao s rezervnim sastavom pa ni nije imao nekog izbora, možda bi spretnije i sretnije bilo rješenje s nekim mladim igračem kojem bi to bila čast i koji bi to pamtio cijeli život. Na terenu su bili domaći klinci Ante Ćorić, Borna Sosa, Vinko Soldo... 