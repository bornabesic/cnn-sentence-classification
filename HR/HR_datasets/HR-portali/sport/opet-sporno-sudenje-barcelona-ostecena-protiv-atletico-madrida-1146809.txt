Barcelona je sinoć u Madridu svladala Atletico i tako napravila korak prema finalu Kupa kralja. U Španjolskoj se nakon utakmice opet priča o suđenju, a čini se da su Katalonci ponovo oštećeni. Atleticov gol Barceloni trebao je biti poništen, piše Marca, sportski dnevnik sklon Realu. Prije nego što je Antoine Griezmann zabio, Koke je povukao Suareza pa je to trebao biti prekršaj u napadu. Inače, Barcelona je slavila s 2:1. Već u 7. minuti Barca je povela pogotkom Luisa Suareza iz solo akcije, a na 2:0 je povećao sjajnim udarcem Leo Messi (33) na asistenciju Ivana Rakitića. Domaćini su u drugom poluvremenu tek uspjeli smanjiti nakon spornog duela. Dodajmo i da je Barcelona u prošlom kolu Primere teško oštećena na gostovanju kod Betisa (1:1). Nije joj priznat gol iako je lopta vidno prešla crtu, a nije suđen ni jedanaesterac na Neymaru. >> Barca prodaje tri igrača, a među njima i Rakitića, kako bi osigurala sredstva za novi Messijev ugovor?