Košarkaši Real Madrida treća su momčad koja je izborila mjesto na ovogodišnjem Final Fouru Eurolige, nakon što su u petak kao gosti svladali tursku Darušafaku sa 89-78 u četvrtoj utakmici četvrtfinala doigravanja. Iako su uspjeli ostvariti jednu pobjedu u prve dvije utakmice odigrane u Madridu, košarkaši Darušafake nisu uspjeli pred svojim navijačima izbaciti favorizirani Real. Ujednačeni napad "kraljevskog kluba" donio je Madriđanima i drugu pobjedu u Istanbulu te ih riješio odluke u petoj utakmici. Real je do pobjede predvodio Sergio Llull sa 17 koševa i pet asistencija. Po 15 poena postigli su Trey Thompkins i Anthony Randolph. Hrvatski centar u dresu Darušafake Ante Žižić je u ovom dvoboju postigao šest koševa i imao šest skokova. Brad Wanamaker je sa 25 koševa bio najbolji strijelac utakmice, a Scottie Wilbekin je ubacio 14 poena. Prije Reala mjesto na Final Fouru, koji će biti odigran u Istanbulu od  19. do 21. svibnja, u tri četvrtfinale utakmice osigurali su moskovski CSKA i Fenerbahče, prošlogodišnji euroligaški prvak i doprvak. 