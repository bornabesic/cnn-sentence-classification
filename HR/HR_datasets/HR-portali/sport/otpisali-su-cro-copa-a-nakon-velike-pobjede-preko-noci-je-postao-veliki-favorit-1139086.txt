Mirko Filipović u borbu protiv King Moa u četvrtfinalu Rizinova turnira nije ušao kao favorit. Štoviše, kladionice su bile uvjerene da će izgubiti jer je koeficijent na njega bio 2.40 i više. Mnogi su to i iskoristili... – Kladioničari su očito računali da sam u 43. godini, da je King Mo lani bio pobjednik ovog turnira, no nadao sam se da ću se na kraju smijati tim omjerima na kladionicama. Mogli bi se i oni meni smijati, no takav je posao, komentirao je to Mirko. Na kraju je Cro Cop slavio nokautom i na taj način kladioničarima, ali i nekim kritičarima, jasno dao do znanja da još uvijek nije za mirovinu, da ima što za ponuditi. Sada mu slijedi polufinale protiv Baruta, a preko noći je postao veliki favorit. Na njegovu pobjedu koeficijent se kreću oko 1.30 ili 1.40, dok je na pobjedu njegova protivnika tečaj 3.00 ili više. 