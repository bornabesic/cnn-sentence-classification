Tijekom utakmice finala Lige prvaka na torinskom trgu San Carlo umalo se dogodila tragedija. U trenutku kada je Real poveo protiv Juventusa sa 3:1 na trgu na kojem se nalazilo 20 tisuća navijača došlo je do panike. U strahu od bombaškog napada paniku na trgu izazvale su neočekivane eksplozije petardi ili vatrometa. Ljudi su počeli skakati jedni preko drugih i počeli su bježati. Nekoliko je osoba ozlijeđeno u stampedu. Juventusovi navijači su utakmicu gledali na Trgu San Carlo. Ozračje je bilo sjajno, a neki očevici tvrde da su se čule dvije eksplozije. No paniku je izazvala pirotehnika koja je bila pripremljena za slavlje postane li Juventus europski prvak. S trga je uživo izvještavao sportski novinar Tancredi Palmeri, ali nakon pet minuta prijenos je prekinut. U finalu Lige prvaka u Cardiffu Juventus je izgubio od Reala s 1:4.