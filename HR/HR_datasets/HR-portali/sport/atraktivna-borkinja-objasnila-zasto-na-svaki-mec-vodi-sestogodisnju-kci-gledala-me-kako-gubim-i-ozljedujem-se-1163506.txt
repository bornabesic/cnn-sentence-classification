Vrlo rijetka je situacija kao u slučaju Michelle Waterson, da djeca boraca gledaju borbe njihovih roditelja. A posebno je rijetkost da šestogodišnja kći uz majku prolazi cijeli “Fight Week” te se tijekom borbe nalazi uz kavez, piše Fightsite. No, kod Michelle Waterson je to u potpunosti normalna situacija, prije svega zbog toga što je i ona odgojena na sličan način. Zajedno s bratom je već od malih nogu trenirala karate te je na natjecanja krenula od najmlađih dobnih kategorija. Smatra da je ona savršen primjer da je to dobar način te misli da bi šestogodišnja Araya trebala imati sličan tretman. - Ukoliko nekome kažete da je ovdje u pitanju nasilje, onda će taj vjerojatno vjerovati da je riječ o nasilju. No, sve je stvar percepcije i odgoja. Moja kći ne misli da je ovaj sport nasilan - rekla je Waterson, kod koje je situacija takva da sve ostaje u obitelji. Njen suprug Josh je ujedno njen boksački trener te je uvijek s njom u kutu, dok se kći tijekom borbi nalazi u prvim redovima s Michellinom majkom. - Ovaj sport je borilačka disciplina, to je nešto što je moja karijera i što mi također pomaže da ostanem tjelesno fit. Ona ima tek šest godina i svakim danom dobiva životne lekcije gledajući mene kako napredujem u rankingu, kako pobjeđujem, kako gubim i kako se ozljeđujem. Sve su to dobre stvari i imati ju blizu sebe donosi joj jedan potpuno drugi pogled na svijet od onog u kakvom odrastaju druga djeca - još je dodala. Djevojčica je već imala priliku vidjeti majku u lošem stanju, nakon što je uživo pratila njen gubitak Invicta titule, kad je doživjela poraz od Herice Tiburcio. No, kako Michelle kaže, sve je to dio odrastanja, a ona i njen suprug su odlučili kako svoju kći misle odgajati na način da je kraj njih uz sve što prolaze. >> Seksi borkinja prošla vagu tek nakon što je skinula sve! 