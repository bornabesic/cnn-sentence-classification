Dinamo je u hrvatskom derbiju 20. kola u Poljudu pobijedio Hajduk sa 1:0. Igrači momčadi Ivajla Peteva su nakon utamice bili zadovoljni, dok je u splitskim redovima vladala tuga. - Zasluženo smo izborili tri boda. Dominirali smo cijelom utakmicom, imali više prilika, ali nismo zabili. Ma nije ni bitno, ovako je najslađe pobijediti. Čestitam igračima obje momčad na fair borbi, pogotovo svojim dečkima, nikada nije lako uzeti bodove na Poljudu - rekao je Josip Pivarić i dodao: - Svaka utakmica na Poljudu je neprocjenjiva, pogotovo za dečke koji žive za Dinamo. Tako ja razmišljam, pa moram biti sretan i zadovoljan. Tako ćemo nastaviti i na proljeće, vjeruje i osvojiti prvenstvo. Zoran Nižić priznao je kako je ovo vrlo težak poraz za njegovu momčad: - Boli ovaj poraz, pogotovo ovako primljen pogodak. Mislim da ovo nije bila zaslužena pobjeda Dinama, dapače vjerujem kako možemo žaliti za jednim bodom. Dinamo je imao jalovu inicijativu i par šansi što je normalno jer je to stvarno Dinamo. - U nastavku smo imali polušanse, nismo ih iskoristili. Ma ponavljam, nezaslužena pobjeda Dinama. Stanka će nam dobro doći da se konsolidiramo, odmorimo, pa idemo dalje na proljeće istaknuo je Zoran Nižić. 