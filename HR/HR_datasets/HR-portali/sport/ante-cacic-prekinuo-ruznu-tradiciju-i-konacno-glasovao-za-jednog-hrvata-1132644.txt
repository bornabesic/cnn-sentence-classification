Hrvatski su izbornici (s pravom) prethodnih godina bili kritizirani jer nikad nisu glas dali našim nogometašima. Ante Čačić napokon se odlučio na taj potez i u izboru za najboljeg Fifina nogometaša uvrstio i Luku Modrića, piše Goal. Jer Luka Modrić, Ivan Rakitić i Mario Mandžukić godinama su u svjetskom vrhu, osvajaju trofeje, među ključnim su igračima najvećih svjetskih klubova... Da, možda ih mnogi ne bi svrstali među trojicu najboljih igrača na svijetu, ali svaki je izbor subjektivan. I sigurno bi imali argumenata da obrane tezu zašto su dali bod(ove) hrvatskim igračima. Uostalom, mislite li doista da je Joachim Löw objektivno na sva tri mjesta stavio njemačke igrače, a nije dao bod ni Messiju ni Ronaldu? Uglavnom, Ante Čačić napokon je prekinuo tu ružnu tradiciju. U izboru za Zlatnu loptu, najboljeg igrača svijeta 2016. godine, glas je dao i Luki Modriću. Na prvo je mjesto izbornik stavio Cristiana Ronalda, na drugo Lionela Messija, a na treće Luku. Glasove će dati i sam Luka... A kako je glasovao Robert Prosinečki, provjerite ovdje. >> Modrić i Rakitić u najužem Fifinom izboru za momčad godine! 