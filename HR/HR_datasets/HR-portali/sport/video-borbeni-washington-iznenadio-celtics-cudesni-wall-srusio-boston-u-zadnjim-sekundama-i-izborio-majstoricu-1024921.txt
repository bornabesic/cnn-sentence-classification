U šestoj utakmici konferencijskog polufinala Istoka, Wizards je izborio sedmu, odlučujuću, utakmicu, koja se igra s ponedjeljka na utorak u Bostonu. Košarkaši Washingtona pobijedili su na svojem terenu Boston s 92:91 i to zahvaljujući trici Johna Walla tri i pol sekunde prije završetka. U šestoj utakmici konferencijskog polufinala Istoka, Wizards je izborio sedmu, odlučujuću, utakmicu, koja se igra s ponedjeljka na utorak u Bostonu. Junak utakmice, John Wall nije bio najbolji strijelac iako je upisao 26 poena, bolji od njega je bio Bradley Beal s 33 poena, dok je Markieff Morris uspio ubaciti 16 poena i uhvatiti 11 skokova. Igrao je i Bojan Bogdanović koji je za 16 minuta igre ubacio četiri poena i uhvatio je četiri skoka. Boston su u ovome dvoboju vodili Isaiah Thomas i Avery Bradley svaki sa po 27 poena, a Al Horford je upisao 20 poena i šest skokova. Pobjednik ovog dvoboja plasirat će se u konferencijsko finale u kojem već neko vrijeme čeka aktualni NBA prvak Cleveland, koji je u prva dva kruga promarširao kroz Indianu i Toronto s 4:0. 