Patrice Evra glasi za jednog od najzabavnijih nogometaša današnjice čime je postao omiljen širim nogometnim masama, a većina nogometaša koja je dijelila svlačionicu s njim smatraju ga velikim autoritetom. Iskusni francuski lijevi bek ove je zime iz Juventusa prešao u Marseille te i dalje je član Tricolora, no u Francuskoj mišljenja o njemu su podijeljena nakon skandala u Mundijalu 2010. u Južnoj Africi. Naime, smatra se kako je pokrenuo veliku 'gužvu' protiv tadašnjeg izbornika Domenecha što je posljedično izazvalo težak fijasko moćne reprezentacije koja je ispala u skupini uz brojne 'repove' poslije rezultatske katastrofe. Upravo to mu je zamjerio poznati francuski napadač iz generacije 1998., a danas TV komentator Christophe Dugarry.  Ovaj veliki prijatelj slavnog Zinedinea Zidanea često koristi priliku kako bi 'bocnuo' Evru koji mu je od dolaska u Marseille još bliži očima. Sve to poznato je francuskim medijima pa je priliku iskoristio bivši branič William Gallas te zatražio Patricea za komentar. Evra je Dugarryja prozvao 'Duarig', a Gallas se pravio da ne zna o kome je riječ.  - Brat mi je rekao: 'Moraš se pobrinuti za Duarig'. On radi s tobom, taj Duarig, znaš o kome govorim, ali nemoj mu izgovoriti ime - započeo je Evra pa nastavio: - Ako Duarig ima problem sa mnom, neka dođe u Marseille. Razgovarat ćemo, bez brige. Poštujem ga, svjetski je i europski prvak, ali mislim da je jedina osoba na svijetu koja točno zna koliko Zidane ima stidnih dlačica na obiteljskom nakitu. Patrice Evra s'attaque à notre consultant Christophe Dugarry sur son amitié avec Zinedine Zidane 😬😵😱 #Transversales #TeamOM #OM @lephoceen pic.twitter.com/0FeWBt8J2s Naime, Zidane i Dugarry zajedno su igrali u Bordeauxu te francuskoj reprezentaciji, a mnogi tamošnji analitičari smatraju kako je Dugarry zapravo bio favoriziran zbog velikog prijateljstva sa Zidaneom. 