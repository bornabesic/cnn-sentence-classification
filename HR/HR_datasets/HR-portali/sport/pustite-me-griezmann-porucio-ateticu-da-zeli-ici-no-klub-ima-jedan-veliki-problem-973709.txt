Foto: Getty Images/Guliver Image IAKO SE nagađalo da bi Antoine Griezmann (26) mogao ipak ostati još jednu sezonu na novom Atleticovom stadionu, španjolski mediji pišu da je Francuz danas čelnicima Atletica rekao da ne namjerava više ostajati u Madridu. To je, naravno, najviše razveselilo Josea Mourinha koji je trenutačno na odmoru, ali je šefovima dao popis želja u ljetnom prijelaznom roku. Griezmann je na prvom mjestu, no United će za njega morati platiti najmanje 100 miljuna eura koliko mu je odštetna klauzula. Diego Simeone namjerava sav taj iznos potrošiti na pojačanja, no tu dolazi do problema. Naime, Atletico će ovog tjedna doznati odluku o žalbi na Fifinu presudu o zabrani transfera zbog financijskog fair-playa. Atletico je odradio godinu dana kazne i nadaju se da će se Fifa smilovati i ukinuti im kaznu nakon što su "odslužili" polovicu, kao što je bio slučaj s Realom. Smanje li im kaznu, Atletico će krenuti po Diega Costu, kojeg vide kao idealnu zamjenu za Griezmanna. Žele još i Nolita, Vitola, Sandra Ramireza...