 U pobjedi njegove Oklahome nad Phoenixom (114:101), Russell Westbrook upisao je 50. triple-double u karijeri. Ovaj put, ostavio je pečat s 22 asistencije, što mu je osobni rekord, ali i sa 26 koševa i 11 skokova. - U svaku sekundu provedenu na terenu on ulaže nevjerojatnu energiju. Igra u punoj brzini, daje sve od sebe i dominira utakmicom svojom nevjerojatnom voljom - ustvrdio je suparnički sentar Tyson Chandler čiji je mladi hrvatski suigrač Dragan Bender u svojih devet i pol minuta ostao bez ubačaja.  