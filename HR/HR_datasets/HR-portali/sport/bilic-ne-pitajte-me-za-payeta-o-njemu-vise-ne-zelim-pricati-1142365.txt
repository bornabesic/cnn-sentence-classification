West Ham Slavena Bilića upisao je jučer pobjedu protiv Crystal Palacea (3:0), a sjajan gol škaricama zabio je Andy Carroll. - Pokušao je to na treningu i bio je nesretan kad nije ušlo. Zbog ozljeda koje je imao u prošlosti malo sam poludio kada je to pokušao na treningu jer ne želim da se ozlijedi - rekao je Bilić pa prokomentirao utakmicu: - Bio je ovo težak tjedan, teška utakmica. Ali momčad je pokazala da ima karakter. U prvom poluvremenu smo bili nervozni, ali publika je bila sjajna. U drugom poluvremenu smo napravili neke promjene i bili smo besprijekorni. Zabili smo tri sjajna gola i samo mogu čestitati dečkima, bili su sjajni. Bilić se osvrnuo i na Payeta koji ne želi igrati za West Ham. - Otvoreno sam rekao što on želi. Pošteno je da se to zna, a o tome više ne želim pričati. Ali zato o igračima koji su igrali mogu pričati godinama, zaslužili su. I Carroll je prokomentirao "štrajk" najboljeg igrača kluba. - Ni jedan igrač nije veći od kluba - jasan je Carroll. 