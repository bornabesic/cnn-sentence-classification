Sinoćnja utakmica četvrtfinala Lige prvaka između Borussije Dortmund i Monaca odgođena je za danas (18:45) nakon što je 10 kilometara od stadiona eksplodirala eksplozivna naprava. Bomba je eksplodirala u trenutku dok je prema stadionu vozio autobus s igračima Borussije, a u napadu je ozlijeđen Marc Bartra kojem je ozlijeđena ruka. Dortmundska policija potvrdila je da je branič teže nastradao. - Status igrača Bartre se promijenio tijekom večeri iz lakše ozlijeđenog u ozbiljno ozlijeđenog - rekao je direktor policije Michael Stein. Glasnogovornik Borussije Sascha Fligge je dodao: - Bartra je na operaciji. Čitava je momčad u šoku. Detonacija se dogodila nakon što smo napustili parkiralište. Igrači su bili šokirani i svi su potpuno drugačije reagirali. Nema znakova da se radi o terorističkom napadu, ne možemo spekulirati o tome. U Borussiji nitko više ne razmišlja o utakmici. - U kontaktu sam s kapetanom Marcelom Schmelzerom. Nismo razgovarali o utakmici nego o onome što se dogodilo. Schmelzer je u početku mislio da je netko bacio kamen, ali je postalo jasno da se ne radi o tome nakon što je Bartra pokazivao znakove ozljede. Bartra je na početku sezone stigao iz Barcelone za osam milijuna eura. Podršku mu je pružio njegov bivši klub, kao i brojne druge momčadi diljem Europe. >> Istražitelji pronašli pismo, tko je preuzeo odgovornost za napad? Golman Borussije: 'Čuo se prasak. U šoku smo legli na pod' 