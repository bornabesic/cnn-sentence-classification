Ante Čačić ostaje izbornik hrvatske nogometne reprezentacije još dvije godine! Na današnjoj sjednici u Zagrebu i uoči utakmice s Ukrajinom Izvršni odbor HNS-a na prijedlog predsjednika Davora Šukera odobrio je Čačiću produljenje ugovora. Čačić je reprezentaciju preuzeo u rujnu 2015. godine i Hrvatsku vodio na Euru u Francuskoj. Kad je preuzeo reprezentaciju, potpisao je ugovor do kraja ciklusa Svjetskog prvenstva 2018. u Rusiji. U trenerskoj karijeri vodio je brojne klubove među kojima su Dinamo, Lokomotiva, Maribor, Inter, Slaven Belupo, Osijek te nekoliko niželigaša. Zanimljivo, 63-godišnji Čačić večeras će protiv Ukrajine (20:45, Maksimir) prvi put otkako je preuzeo reprezentaciju igrati kod kuće pred punim stadionom. – Hrvatska nikada i protiv nikoga nema pravo tražiti alibi, pogotovo zato što nakon dvije godine (protiv Norveške je 2015. bilo 23.920 gledatelja, nap.a.) igramo pred svojim navijačima i želimo demantirati bučnu manjinu koja govori o bojkotu i tvrdi da se hrvatsku reprezentaciju ne voli. Ja kao izbornik nigdje u Hrvatskoj nisam doživio nikakvu nelagodnost, a hrvatska reprezentacija je puno više nego što misle neki pojedinci koji vole trovati – kazao je nedavno Čačić. >> Prekrasna gesta Ukrajinaca u Zagrebu oduševila je hrvatske navijače! >> Jose Mourinho stigao u Zagreb! Želi dogovoriti transfer hrvatskog reprezentativca 