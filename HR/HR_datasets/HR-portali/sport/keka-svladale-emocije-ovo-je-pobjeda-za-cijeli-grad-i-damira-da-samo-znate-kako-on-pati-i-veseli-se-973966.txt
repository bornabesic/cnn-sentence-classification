Foto: Pixsell / N. Pavletić  RIJEKA se vratila i nakon teškog poraza u Maksimiru u posljednjem kolu sezone uzvratila Dinamu u finalu Kupa. Šampionski su završili sezonu uz dvostruki naslov. Ključni igrač Rijeke bio je Matjaž Kek. On je uoči Kupa morao otrijezniti i motivirati igrače oko kojih se vrate milijunske ponude. Uspio je.  "Zaključio sam ih u sobu i počeo im prijetiti", otkrio je metodu triježnjenja od slave i alkohola.   Ključni Kekov potez bio je postavljanje Vešovića na lijevi bok da čuva Soudanija jer Zuti to ne uspijeva tijekom cijele sezone. Pobjeda u finalu Kupa možda se ne može mjeriti s naslovom prvaka, ali ovu titulu večeras bilo je jednako teško osvojiti. Konačno se i Kek malo opustio. Njegovo izlaganje stalo je u dvije riječi; ponos i odmor. "Jedva čekamo odmor. Cijelo klub doživio je vrhunac. Nije nam bilo lako nakon šamaranja u Maksimiru, ali pokazali smo još jednom da ove igrače ne smijete prekrižiti. Pokazali smo da znamo igrati" Naravno, Kek nije do kraja bio zadovoljan izvedbom svoje momčadi.  "Nedostajalo nam je eksplozivnosti da šanse pretvorimo u golove u prvom dijelu, ali u pravom momentu postigli smo gol i potom iskontrolirali utakmicu" "Znao je da će Rijeka ostati bez snage, ali riskirao je i s par "dorada" i 16 igrača u rotaciji zaključio sezonu dvostrukom titulom.  "Znali smo da moramo istrpjeti igrače koji više nisu mogli, kockali smo se večeras, kao i tijekom sezone. No, krenuli smo s jasnom gardom, četiri ofenzivna igrača i s Vešovićem na lijevoj strani, pokazali smo da smo došli po pobjedu večeras" Posljednji put na okupu Kekova šampionska Rijeka večeras je posljednji put bila na okupu u sastavu koji će pamtiti generacije. "Ma, ima i Rijeka većih problema. Znate, mi smo dužni samo poštovati nogomet, igrači su dužni da se bore za dres. Naši navijači su nas toliko zadužili i pravi je gušt igrati u ovakvom ambijentu" Nogomet nije uvijek pravdan, ali na kraju ove sezone je pobijedio  Vratio se još jednom na ključne trenutke u sezoni, preskakao je s utakmice na utakmicu, bio je uzbuđen. "Znao sam da ćemo pasti, ali u ključnim utakmicama ova momčad je pobjeđivala, protiv Hajduka, Belupa i Dinama kada je trebalo. Uz malo rotacije, uspjeli smo, no puno smo riskirali i kockali se, ovo je pobjeda cijelog grada, Damira i njegove ekipe... Da samo znate koliko on pati i veseli se zbog Rijeke... Mene je nogomet puno išamarao u životu i igračima sam uvijek govorio da moraju imati respekt prema protivniku. Nogomet nije uvijek pravdan, ali na kraju ove sezone je ipak pobijedio."