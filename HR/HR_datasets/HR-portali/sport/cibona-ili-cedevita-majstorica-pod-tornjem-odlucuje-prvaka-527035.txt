Cedevita je četvrtu godinu u nizu osvojila A1 ligu. Momčad Veljka Mršića u petoj, odlučujućoj, utakmici pobijedila je Cibonu pod Tornjem 78-75. Nije Cedevita dobro ušla u utakmicu, tricu je u prvom poluvremenu gađala kriminalnih 1/12, ali skok ih je držao u igri. Kod Cibone se odmah vidjelo da će teško izgurati utakmicu u ovom sastavu, jednostavno, nedostaje im širine na klupi. Rezultat u prvom dijelu bio je 30-30. A onda se u drugom dijelu probudio Ryan Boatright. Cedevita je Cibosima u 3. četvrtini zabila 28 koševa i tako odlučila utakmicu, a Cibosi, iako se nisu predavali, ipak više nisu imali snage za preokret. Kad su ih svi već bili otpisali, u zadnjoj minuti došli su s minus deset do samo minus tri, ali više nije bilo vremena... Najbolji kod Cedevite bio je Ryan Boatright s 22 poena, dok je CIbonu predvodio Luka Žorić sa 17 poena.