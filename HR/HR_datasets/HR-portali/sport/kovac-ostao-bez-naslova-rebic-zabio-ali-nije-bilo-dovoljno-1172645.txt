Nogometaši Borussije Dortmund osvojili su Njemački kup nakon što su u Berlinu s 2:1 pobijedili Eintracht iz Frankfurta, kojeg vodi bivši hrvatski izbornik Niko Kovač, a za koji je jedini gol zabio bivši hrvatski reprezentativac Ante Rebić.  Borussia je povela u 8. minuti nakon odličnog prodora i udarca pod prečku Osmanea Dembelea, da bi Eintracht izjednačio u 29. minuti kada je Rebić iskoristio precizno dodavanje Gaćinovića i pogodio donji desni kut.  U 39. minuti je napadač momčadi iz Frankfurta Seferović pogodio vratnicu, da bi u 68. minuti Aubameyang doveo Borussiju u vodstvo iz kaznenog udarca nakon što je vratar Hradecky srušio Pulišića u šesnaestercu. Pet minuta prije kraja Aubameyang je pogodio vratnicu, a Kovačeva momčad nije uspjela doći do izjednačenja.  Borussia je osvojila svoj četvrti kup i to konačno u četvrtom uzastopnom finalu nakon što su protekle tri godine gubili finalni dvoboj. Eintracht je ostao na četiri trofeja, a zadnji su osvojili daleke 1988. godine.