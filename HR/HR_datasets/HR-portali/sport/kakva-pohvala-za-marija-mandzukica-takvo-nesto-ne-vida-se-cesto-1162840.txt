Igor Budan većinu je svoje karijere proveo u Italiji, igrajući za brojne klubove, zbog čega je često u talijanskim medijima. Gostujući na radiju TMW govorio je o hrvatskim nogometašima koji kruh zarađuju na "čizmi". Budan je upitao za komentar o igri Marija Mandžukića na jučerašnjoj utakmici protiv Barcelone. - Već se nakon njegovih prvih nogometnih koraka moglo vidjeti kako posjeduje kvalitetu. Bio sam uvjeren da će postati dobar igrač. Ima inteligenciju, svjestan je svojih prednosti i nedostataka, a te vrline jako dobro koristi, rekao je Budan pa dodao: - Jučer je odigrao odlično, posebno u obrani. Izgledalo je kao da u njemu dobijete dva igrača, a ne jednog. Takav učinak napadača ne viđa se često. Dao je ogroman doprinos pobjedi protiv Barcelone. Osvrnuo se i na Marka Roga, igrača koji je pokazao potencijal, ali još ne dobiva veliku minutažu.  - Također se radi o odličnom igraču s puno kvaliteta. Igra u klubu u kojem ima 25 odličnih igrača, što će mu pomoći u razvoju karijere, ali mora biti strpljiv. Trener će mu sigurno pronaći mjesto u momčadi, zaključio je bivši hrvatski reprezentativac. >>Pogledajte kako je lukavi Mandžukić nadmudrio Messija 