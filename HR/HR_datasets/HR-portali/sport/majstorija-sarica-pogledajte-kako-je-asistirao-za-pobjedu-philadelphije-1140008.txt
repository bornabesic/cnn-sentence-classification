U uzbudljivoj završnici košarkaši Philadelphije noćas su svladali Minnesotu 93:91 košem u posljednjoj sekundi susreta koji je zabio Robert Covington na asistenciju Darija Šarića. Dvije desetinke prije kraja susreta Šarić je iz auta odlično dodao Covingtonu koji je loptu pospremio u koš. Bila je to prekrasna "alley oop" akcija Šarića i Covingtona koja je donijela pobjedu Sixersima.   Dario Šarić za 24 minute upisao je 8 koševa, 7 skokova i 1 asistenciju, a najefikasniji u njegovoj ekipi bili su Embiid s 25 i Ilyasova s 19 poena. Kod Minnesote Karl-Anthony Towns ubilježio je 23 koša, 15 skokova i 5 asistencija. Zbog ozljeda i bolesti igrača Miami je došao u goste kod Phoenixa sa samo osam košarkaša i izgubio s 90:99. Ekipu Phoenixa predvodio je Devin Booker s 27 poena, Marquese Chriss ubacio je 18, Eric Bledsoe 17 koševa, dok je Dragan Bender za 15 minuta ostvario 2 koša, 2 skoka i 1 asistenciju. Slovenac Goran Dragić s 24 koša bio je najbolji u redovima Miamija. NBA, rezultati:  Phoenix Suns – Miami Heat                                99:90 (Dragan Bender za 15 minuta ostvario 2 koša, 2 skoka i 1 asistenciju za Phoenix )  Detroit Pistons – Indiana Pacers                         116:121 Philadelphia 76ers – Minnesota Timberwolves   93:91 (Dario Šarić za 24 minute upisao 8 koševa, 7 skokova 1 asistenciju za Philadelphiju) Boston Celtics – Utah Jazz                                 115:104 San Antonio Spurs – Toronto Raptors                110:82 Dallas Mavericks – Washington Wizards            113:105 Denver Nuggets – Sacramento Kings                 113:120 Los Angeles Lakers – Memphis Grizzlies           116:102 