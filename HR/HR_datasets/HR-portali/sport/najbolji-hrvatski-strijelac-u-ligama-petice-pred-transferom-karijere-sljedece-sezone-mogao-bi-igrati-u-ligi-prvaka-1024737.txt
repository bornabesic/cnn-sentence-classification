Santinijeve dobre igre nisu prošle nezapaženo i sada mu se smiješi transfer karijere. Hrvatski napadač, Ivan Santini, ove je sezone upisao 15 pogodaka za svoj Caen u francuskom prvenstvu i trenutno je najbolji hrvatski strijelac u ligama ‘petice’. Santinijeve dobre igre nisu prošle nezapaženo i sada mu se smiješi transfer karijere. Naime, za Santinija je zainteresiran turski velikan Bešiktaš, tvrdnja je to tamošnjih medija. Vodeća momčad turskog prvenstva pokušat će u ljetnom prijelaznom roku pojačati redove za nastup u Ligi prvaka, a Santinija vide kao zamjenu za napadača Vincenta Aboubakara. Santini, koji je u odličnoj golgeterskoj formi, zapravo nije pretjerano skup. Prema Transfermarktu vrijedi tek tri milijuna eura, a cijena mu može još malo porasti ako do kraja sezone zabije još koji pogodak. Stasiti Zadranin mogao bi biti, ostvari li se transfer, novi član Bešiktaša i već sljedeće sezone imali bi još jednog Hrvata u Ligi prvaka, uz Modrića, Kovačića, Mandćukića, Subašića… 