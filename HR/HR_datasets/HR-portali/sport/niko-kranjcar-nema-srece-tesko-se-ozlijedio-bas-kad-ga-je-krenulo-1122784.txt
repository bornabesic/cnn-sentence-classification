Veznjak Rangersa Niko Kranjčar ozlijedio se i mogao bi s travnjaka izbivati šest mjeseci, pišu škotski mediji. Za konačnu potvrdu morat će pričekati dodatne pretrage, no sigurno je da će propustiti u nedjelju Old Firm protiv Celtica u polufinalu Liga kupa. U klubu strahuju da su bivšem hrvatskom reprezentativcu na jučerašnjem treningu nastradali križni ligamenti koljena. Pokaže li se da je to točno, sezona za Niku bit će gotova. Kranjčar je u Rangers stigao na početku sezone nakon što je formu brusio u američkom drugoligašu NY Cosmosu. I krenulo mu je, odigrao je devet utakmica, zabio jedan gol i pokazao da će biti pojačanje. Nažalost, ova bi ozljeda mogla biti veliki udarac njegovim ambicijama da se vrati na veliku scenu. >> Kranjčaru 75 minuta u pobjedi Rangersa 