Poslije eksplozije u Dortmundu vratar hrvatske reprezentacije i Monacov čuvar mreže Danijel Subašić bio je šokiran. Utakmica Lige prvaka Borussia Dortmund - Monaco odgođena i igrat će se u srijedu u 18.45 sati. - Živ sam, sve je dobro, dobili ste me u svlačionici, na stadionu. Baš smo se skidali i pripremali za zagrijavanje uoči utakmice, kad je u svlačionicu ušao trener Leonardo Jardim i rekao nam da se utakmica odgađa jer je jedan igrač Borussije ozlijeđen eksplozivnom napravom. Nismo sigurni tko je, navodno je riječ o Marcu Bartri, koji je odvezen u bolnicu - rekao je Danijel Subašić, piše 24 sata, te nastavlja: - Mi smo na stadionu, na sigurnom, no osjećaj je grozan. Umjesto da istrčimo pred krcati stadion i zaigramo Ligu prvaka, sjedimo šutke u svlačionici i razmišljamo kamo sve ovo skupa vodi. Još ne znam hoće li se i kad uopće utakmica odigrati, no to je u ovom trenutku manje važno. Nadam se da će Bartra, ili bilo tko da je ozlijeđen, biti dobro. >>Eksploziv bačen pred autobus Borussije Dortmund, ozlijeđen igrač Marc Bartra? 