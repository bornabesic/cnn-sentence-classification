Foto: Marko Prpić, Luka Stanzl/Pixsell, Index DINAMO je večeras nakon 11 godina prepustio tron novim prvacima, ali je Riječane s Maksimira uz pehar ispratio i s pet komada (5:2). Podsjetimo, Riječani su pobjedom protiv Cibalije u prošlom kolu prekinuli dominaciju Dinama i stigli do povijesnog naslova. Odlučili su da na Maksimiru prime pehar i medalje, a kasnije slavlje seli u Rijeku i na Korzo. Hat-trick Soudanija za 3:0  Dinamo je pred 11 tisuća navijača, od čega je barem pola stiglo iz Rijeke, nanio najteži poraz ove sezone, a utakmicu je obilježio Hilal Soudani. Sjajni Alžirac već u trećoj minuti majstorskim golom iz solo akcije načeo je goste, a povećao je prednost u 34. minuti preciznim udarcem nakon što je s lijeve strane ubacio Moro. U 45. minuti je Soudani stigao do hat-tricka kada je u mrežu pospremio odbijanac poslije udarca Olma. Snimka je pokazala i da je bio u zaleđu.     Tek što se krenulo s centra Marko Vešović je primio dugu loptu, pretrčao Josipa Pivarića i rutinskim udarcem u situaciji jedan na jedan smanjio na 1:3. U drugoj minuti drugog poluvremena nastavljena je golijada. Soudani je nakon sjajnoj kontranapada ostavio loptu za Olma, a Španjolac postigao svoj prvi gol ove sezone.  Fantastična je bila akcija Dinama i za peti gol, kada se Machado na sredini terena riješio dvojice suparnika i proigrao Hodžića koji je lobom matirao Prskala. Andrijašević promašio penal pa zabio glavom nakon kornera Konačan rezultat postavio je Andrijašević udarcem glavom sedam minuta prije kraja. Isti igrač je 20 minuta ranije imao priliku zabiti iz jedanaesterca, jednog od smješnije dosuđenih ove sezone nakon što je Bezjak srušio sam sebe, ali je Zagorac obranio njegov udarac s bijele točke. Isti klubovi će sezonu zaključiti u srijedu utakmicom finala Kupa. Ove sezone u četiri međusobna okršaja pored dva remija (1:1), ostvarili su identične pobjede (5:2).