Hrvatska košarkaška reprezentacija započet će kvalifikacijski put za plasman na Svjetsko prvenstvo u Kini 2019. u skupini s Italijom, Rumunjskom i još jednim kvalifikantom, odlučio je ždrijeb kvalifikacija koji se u nedjelju održao u Guangzhouu. Četvrti sudionik naše skupine D bit će poznat nakon pretkvalifikacijskih turnira koji se održavaju od 2. do 19. kolovoza. Glavni dio kvalifikacija održat će se u studenom ove godine te veljači i lipnju 2018. Tri od četiri reprezentacije iz svake od osam skupina izborit će treću fazu u kojoj će prenijeti bodove osvojene protiv reprezentacija koje su također ušle u taj krug, a pridružit će im se još tri selekcije iz neke od drugih skupina. Konačno, završni turnir u Kini (31. kolovoza - 15. rujna 2019.) izborit će tri prvoplasirane momčadi iz četiri spomenute skupine po šest momčadi. #FIBAWC #Italbasket nel girone D della prima fase delle qualificazioni a @FIBAWC 2019 in Cina con Croazia, Romania e una qualificata pic.twitter.com/jUETm7iEnH 