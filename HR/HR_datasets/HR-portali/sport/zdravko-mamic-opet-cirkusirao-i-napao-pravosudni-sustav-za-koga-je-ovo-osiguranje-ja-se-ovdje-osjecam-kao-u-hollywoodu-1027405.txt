Bivši čelnik Dinama i visoki dužnosnik HNS-a, kazao je pred sudnicom kako država bespotrebno troši novac poreznih obveza zbog nepostojećeg slučaja i usput je okrivio tužitelje da troše novac na zaštitu tužitelja i državnog odvjetnika Dinka Cvitana. Nastavilo se suđenje Zdravku Mamiću i njegovoj sviti na Županijskom sudu u Osijeku. Bivši čelnik Dinama i visoki dužnosnik HNS-a, kazao je pred sudnicom kako država bespotrebno troši novac poreznih obveza zbog nepostojećeg slučaja i usput je okrivio tužitelje da troše novac na zaštitu tužitelja i državnog odvjetnika Dinka Cvitana. “Navodno je ovdje riječ o ugrozi, a ja vas pitam gospodo, od koga ih to točno čuvate? Koga sam ja to točno ugrozio? Dolazim u Osijek na svako ročište, pričam sa svima, a donio sam u Dinamo i Hrvatsku 300 milijuna eura i oni ih ovako troše. Bave se izmišljenim djelima i trošimo vrijeme sudova, odvjetnika i medija. Evo, čemu ovi pravosudni policajci služe, koga oni to čuvaju? Zar je to potrebno”, pitao se Mamić. Jasno, osigruanje tu mora biti i zbog sigurnosti Zdravka Mamića koji nije baš omiljena osoba kod jednog dijela javnosti, a on tvrdi da mu je u Osijeku odlično. “Ma osjećam se ovdje kao u Hollywoodu, nisam doživio niti jedan krivi pogled, samo dobivam podršku gdje god da prođem”. Mamić i dalje tvrdi kako je cijeli proces protiv njega besmislen, a ukratko je pojasnio i zašto. “Je li pozajmica drugi dohodak? Nije! Baš zato nema štete državnom proračunu. Drugo i treće, treba ispitati Modrića, Lovrena, revizore i računovođe te utvrditi autentičnost dokumentacije. To je sve rekla kazala, sve ostalo što oni tvrde je zrak, obične akrobacije. Ja sam dao pozajmicu za sto ljudi i oni su je vratili i platili kamatu od četiri posto, a ne lihvarsku kao u bankama od deset posto. Je li to najveći grijeh u državi? Pa isplaćivao sam božićnice, uskrsnice, čistačica u Dinamu ima tisuću eura plaću, pa zar da se za to ispričavam”, poentirao je Mamić.