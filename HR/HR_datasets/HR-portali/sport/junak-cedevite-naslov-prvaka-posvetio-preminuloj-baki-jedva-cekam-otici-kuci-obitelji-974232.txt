Foto: Hina RYAN BOATRIGHT junak je Cedevite, koja je u odlučujućoj petoj utakmici finala hrvatskog prvenstva pobijedila Cibonu 78:75 u Draženovom domu i četvrti put zaredom postala prvak. Sjajni Amerikanac postigao je 22 poena i bio najefikasniji u momčadi Veljka Mršića, a u finišu utakmice pogodio je slobodna bacanja i time spriječio povratak Cibone. On je slobodna bacanja šutirao 7/14, za dva 4/8, te trice 3/6. A, nakon utakmice i naslova prvaka imao je specijalnu posvetu... "Pobjedu posvećujem baki, koja je sinoć preminula. Jedva čekam otići kući svojoj obitelji. Pokazali smo snagu i kvalitetu. Zahvaljujem suigračima, bez njih ne bih bio MVP.  Samo sam odigrao agresivno kako sam i trebao", rekao je Boatright nakon utakmice u Zagrebu.