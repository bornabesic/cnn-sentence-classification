Odbojkašice Hrvatske sa šest uvjerljivih pobjeda i samo jednim izgubljenim setom plasirale su se na Europsko prvenstvo koje će se sljedeće godine igrati u zajedničkoj organizaciji Azerbajdžana i Gruzije, Osim Hrvatske, svih šest pobjeda u kvalifikacijama imale su još Italija, Belgija, Poljska i Bugarska. – Posebno sam zadovoljna što su se mlade igračice sjajno uklopile u sustav i dale veliki doprinos našim uspjesima. Vjerujem da bi smjena generacija koju očekujemo mogla proći puno prirodnije i lakše nego u vrijeme kada sam ja počinjala i kada smo mi mlade reprezentativke morale igrati bez pomoći starijih. To je bilo jako frustrirajuće, doživljavale smo poraze zbog svojeg neiskustva i naivnosti, primali smo šamare koje nismo zaslužili – rekla je Maja Poljak, kapetanica hrvatske reprezentacije.  >>Hrvatske odbojkašice izborile europsko prvenstvo