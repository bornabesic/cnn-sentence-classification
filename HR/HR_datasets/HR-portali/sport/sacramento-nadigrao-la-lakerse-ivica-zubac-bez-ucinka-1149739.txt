Ivica Zubac jedini je hrvatski košarkaš koji je sinoć igrao na NBA parketima. Njegovi LA Lakersi izgubili su kod kuće od Sacramento Kingsa sa 96:97, a hrvatski igrač nije se upisao u strijelce. Za deset minuta igre Zubac je imao četiri skoka u obrani i jednu izgubljenu loptu. Sacramento je do pobjede predvodio DeMarcus Cousins s 40 koševa dok je kod domaćina najbolji bio Louis Williams s 29 koševa. Ni sjajna večer Kanađanina Andrewa Wigginsa (41 koš) nije pomogla Minnesota Timberwolvesima da nadigraju Cleveland Cavalierse. Cavsi su u Minneapolisu pobijedili sa 116:108, a u gostujućoj momčadi raspoloženi su bili LeBron James (25 koševa), Kyrie Irving (25) i Channing Frye (21). Chicago Bullsi su kod kuće pobijedili Toronto Raptorse sa 105:94. 