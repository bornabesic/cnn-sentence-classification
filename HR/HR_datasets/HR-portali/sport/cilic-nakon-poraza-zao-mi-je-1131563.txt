Marin Čilić povukao se u svlačionicu nakon teškog poraza od Del Potra u finalu Davisova kupa. Bio je tužan, utučen i razočaran, a takav je i izašao iz svlačionice kada je HTV-u dabvao izjave. - Teško mi je to prihvatiti, imaš 2:0 i onda izgubiš. U trećem setu se lomilo, činilo mi se tada da je umoran, ali izvukao se. Ja sam malo pao u odnosu na prva dva seta, a on je pronalazio dobre servise, čak i druge servise... I na kraju mu se isplatilo, rekao je Čilić pa iskreno dodao: - Žao mi je što je tako završilo.  Del Potro je odlično koristio pauze za odmor. - U takvom meču, kad je situacija bezizlazna, on je opustio ruku i dobio. Del Potro ima kvalitetu, potezao je  dobro i dosta toga mu je ulazilo.  Iritiralo me što je koristio dugu pauzu, dobio je tri opomene, u tim se trenucima prelamalo. Na kraju je dobio, a meni je to jedan od težih poraza, zaključio je Čilić.