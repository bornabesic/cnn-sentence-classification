Spomenimo kako je Hrvatska ove sezone imala šest igrača u NBA ligi, Bogdanovića, Šarića, Rudeža, Hezonju, Zupca i Bendera, a iduće sezone priključit će im se i Ante Žižić koji stiže u Boston. Hrvatska košarkaška reprezentacija naći će se u velikim problemima jer će u borbu za Svjetsko prvenstvo 2019. godine morati igrati bez najvećih zvijezda i ponajboljih igrača. Naime, niti jedan od hrvatskih NBA-ovaca neće moći nastupiti zbog novog formata i sustava kvalifikacija. Sudionici SP-a ovoga puta neće se birati na temelju plasmana na kontinentalnim prvenstvima, već putem kvalifikacija koje će se održavati u više termina kroz cijeli sezonu. NBA liga nema namjeru puštati igrače, što je bilo i za očekivati jer bi im u tom slučaju igrači odlazili na tjedan, dva na drugi kontinent kako bi igrali za nacionalne selekcije u jednako tako teškim i izazovnim utakmicama. Za Hrvatsku je to veliki problem jer ima dosta igrača u NBA-u, odnosno gotovo cijela udarna postava igra u SAD-u. Od Hrvatske samo Francuska ima više igrača u NBA-u, dok ostale reprezentacije uglavnom snagu crpe iz europskih klubova. Ovo pravilo odnosi se i na samu reprezentaciju SAD-a, odnosno, niti oni neće moći uzimati košarkaše, ali kako je njihova baza košarkaša možda i najveća na svijetu, neće imati većih problema s plasmanom. FIBA je podijelila kvalifikacije u šest devetodnevnih termina, a četiri termina održavaju se za vrijeme NBA sezone. U 2017. jedini termin je od 20. do 28. studenoga, sljedeći je od 19. do 27. veljače 2018., baš nakon All-Star vikenda. Potom su dva termina u kojima će igrači iz NBA-a moći sudjelovati (25. lipnja – 3. srpnja i 30. kolovoza – 18. rujna), nakon toga igrat će se od 26. studenoga do 4. prosinca, a završava 18. veljače – 28. veljače 2019. Spomenimo kako je Hrvatska ove sezone imala šest igrača u NBA ligi, Bogdanovića, Šarića, Rudeža, Hezonju, Zupca i Bendera, a iduće sezone priključit će im se i Ante Žižić koji stiže u Boston. 