Zadržavanjem Rosberga, Hamilton bi imao veće šanse za osvajanjem naslova, a ovako će Rosbergu biti dovoljno i treće mjesto da slavi u ukupnom poretku vozača čak i ako Hamilton bude ispred njega. Britanski vozač Formule 1 i aktualni prvak, Lewis Hamilton, tvrdi kako u odlučujućoj utrci svjetskog prvenstvaneće zadržavati momčadskog kolegu Nijemca, Nicu Rosberga, da bi ga pokušao izložiti napadima ostalih vozača. Zadržavanjem Rosberga, Hamilton bi imao veće šanse za osvajanjem naslova, a ovako će Rosbergu biti dovoljno i treće mjesto da slavi u ukupnom poretku vozača čak i ako Hamilton bude ispred njega. Britanski vozač tvrdi kako će pokušati preuzeti vodstvo u utrci i kako namjerava graditi što veću prednost. “Želim samo biti što dalje naprijed, nisam razmišljao o zadržavanju Rosberga. Pogledajte samo prošlu utrku, pa imao bi 30 sekundi prednosti da nije bilo crvene zastave. Za mene je to veće postignuće od zadržavanja momčadskog kolege”, kazao je Hamilton koji je ujedno slavio na posljednje tri utrke. Pojasnio je potom i zašto misli da to nije pametno. “Možda zvuči kako bih time imao veću šansu, ali imate dvije duge DRS zone i mislim da ne bi bilo mudro ovako nešto napraviti”, tvrdi Hamilton. Rosberg pak smatra kako će utrka u Abu Dhabiju biti kao i svaka druga. “Ciljam samo na pobjedu i učinit ću sve da bih to ostvario, a tako razmišljam prije svake utrke. Što se tiče Hamiltona, vozit ću unutar granica prihvatljivog”, veli njemački vozač. 