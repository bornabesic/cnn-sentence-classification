Bavarci će se nakon večerašnjeg uzvrata četvrtfinala Lige prvaka protiv Reala (4:2) itekako žaliti na suđenje 41-godišnjeg Viktora Kassaija i njegovih pomoćnika. Pogreške koje su napravili direktno su utjecale na rezultat te gurnule Bayern u poraz. Još dugo će se raspravljati o isključenju inače grubog Čileanca Artura Vidala. On je u 84. minuti dobio drugi, isključujući žuti karton, iako je prilikom uklizavanja stigao do lopte prije Realovog igrača. Gostujući trener Carlo Ancelotti izgubio je potom živce, a iako su vodili 2:1 Bavarci s igračem manje nisu više imali snage izdržati pritisak domaćina.   Dodajmo i kako je nevjerojatno da je Kassai propustio isključiti grubijana sa suprotne strane, Brazilca Casemira. On je još u prvom poluvremenu dobio žuti karton, a potom je u nastavku skrivio jedanaesterac te imao još nekoliko pogibeljnih startova. Posebice onaj nad Robbenom u 80. minuti. Casemiro = falta, tenia amarilla, no hay tarjeta Vidal = No hay falta, amarilla y expulsado#ChampionsLeague #BayernReal #vidalenadn #Robo pic.twitter.com/kpy4Wd8WRl A ogromna sudačka pogreška dogodila se i u produžetku, u 105. minuti. Ronaldo je tada postigao svoj drugi gol za 2:2, a snimka je pokazala kako je bio u zaleđu. Bavarci su se nakon toga potpuno raspali kao i njihovi snovi o polufinalu.   >>Real uz sudački poguranac pobijedio Bayern 4:2 i plasirao se u polufinale >>Hit na internetu: Pogledajte majstoriju kojom je Ribery nadmudrio Modrića 