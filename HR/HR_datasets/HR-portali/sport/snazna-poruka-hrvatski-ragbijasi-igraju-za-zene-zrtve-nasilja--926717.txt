Foto: HRS VELIKI ragbi spektakl održat će se 22 listopada na stadionu Stjepan Spajić u Zagrebu, gdje će hrvatska ragbi reprezentacija ugostiti europske sveučilišne legende iz Oxforda. Prije same utakmice održat će se i ''Dječji rugby festival''- druženje na kojemu mogu sudjelovati svi članovi obitelji, a djeca će se pod nadzorom  instruktora okušati u ragbi vježbama i drugim zabavnim aktivnostima. Također, sva djeca koja dođu na utakmicu, na poluvremenu će dobiti poklone, koje će osigurati Hrvatski ragbi savez. Ono što je važno napomenuti, ova utakmica odigrat će se u sklopu zajedničke akcije HRS-a i Ženske sobe ''Svom snagom protiv nasilja nad ženama''. Program događaja: 17:30 okupljanje sudionika 17:45 prezentacija za sudionike i roditelje 18:00 utakmica Hrvatska - Oxford  18:40 aktivnosti na glavnom terenu u poluvremenu utakmice 18:50 drugo poluvrijeme 19:30 druženje s hrvatskim reprezentativcima i igračima Oxforda, koji će svim  sudionicima podijeliti slatke poklon pakete Ovaj je događaj prilika za upoznavanje ovog sve popularnijeg sporta, koji je 2016. nakon 92 godine ponovno postao dijelom Olimpijskih igara.