Marin Čilić neće igrati u finalu masters turnira u Parizu. Bolji od njega bio je John Isner koji je slavio sa 6:4, 6:3. Hrvatski tenisač bio je vidno umoran nakon velike pobjede protiv Novaka Đokovića pa danas nije bio u svom najboljem izdanju. Vidjelo se to već po samom početku meča kad je Čilić tek nakon sedam minuta osvojio svoj servis, a pritom je spasio čak tri break-prilike. No, to što je uspio napraviti u prvom gemu, nije uspio kod 4:4 kada je Amerikanac napravio break i kasnije ga bez problema potvrdio i poveo u setovima. U drugom setu je pri rezultatu 2:1 Čilić imao priliku za oduzimanje servisa protivniku, ali ga je Isner 'uništio' servisima i izjednačio na 2:2, a onda s dva breaka do kraja seta riješio meč u svoju korist. Susret je trajao svega sat i 12 minuta, a Isner je imao čak 18 as servisa. Baš kao što je jučer Čilić prekinuo negativni niz protiv Đokovića, tako je to danas napravio i Isner te prvi puta u sedmom međusobnom dvoboju slavio protiv hrvatskog tenisača. Ipak, bez obzira na poraz u polufinalu, Čilić može biti zadovoljan svojim nastupom, prvo je osigurao završni masters, a pobjedom protiv Đokovića i sedmo mjesto na novoj ATP ljestvici. >>Pogledajte maestralan poen Marina Čilića kojim je oduševio čak i Đokovića! >>Đoković zagrlio Čilića, a onda mu poručio: Nemoj mi to više nikad uraditi! Čilić - Isner 4:6, 3:6 2. set 3:6 - Gotovo je, Isner je napravio još jedan break i pobijedio Marina Čilića! 3:5 - Isner je bez problema dobio svoj servis i vodi 5:3. Na korak je do finala Pariza... 3:4 - Marin je u jako lošoj situaciji, Isner ima 4:3 u drugom setu i servira. 3:2 - Čilić je zaprijetio i imao break-priliku, ali Isner se izvukao servisima i izjednačio na 2:2, a onda je Čilić dobio svoj servis i opet je u prednosti 2:1 - Zasad oba igrača drže servise u drugom setu 1. set 4:6 - Gotov je prvi set, Isner je bez problema dobio svoj servis i vodi u polufinalu protiv Čilića s 1:0 u setovima! 4:5 - Isner je napravio break i servirat će za prvi set! 4:3 - Kao što se i očekivalo, Čilić i Isner igraju prilično čvrsto, nema gubitka servisa i zasad sve ide prema tome da ćemo gledati tie-break 3:2 - Čvrsto se drže servisi na početku, hrvatski tenisač vodi 3:2 u prvom setu 2:1 - Oba igrača dobila su svoje servise i Marin je opet u prednosti, ima 2:1. 1:0 - Marin je pvi bio na servisu i dobio je gem, iako se mučio. Trajao je čak sedam minuta, a hrvatski tenisač spasio je čak tri break-lopte 