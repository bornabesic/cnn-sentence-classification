Međunarodni institut za nogometnu povijest i statistiku (IFFHS) objavio je imena desetorice najboljih trenera te izbornika u 2016. godini, a na listi najboljih našao se i izbornik hrvatske reprezentacije Ante Čačić. Nakon sjajne godine na klupi hrvatske reprezentacije, izbornik Ante Čačić zaslužio je sedmo mjesto na popisu najboljih izbornika u 2016. godini u cijenjenom izboru IFFHS-a u kojem sudjeluju nogometni stručnjaci iz više od 56 zemalja svijeta. Uvjerljivo najbolji izbornik 2016. godine je Fernando Santos koji je s Portugalom osvojio naslov prvaka Europe i ujedno nanio Čačiću jedini poraz u dosadašnjem mandatu na klupi Vatrenih. Na popisu najboljih trenera, prvo mjesto pripalo je Atleticovom Diegu Simeoneu koji je za pet bodova pobjegao Zinedineu Zidaneu. Popis najboljih izbornika u 2016. godini: 1. Fernando Santos (Portugal) 199 bodova 2. Lars Lagerbäck (Island) 71 3. Joachim Löw (Njemačka) 62 4. Chris Coleman (Wales) 61 5. Didier Deschamps (Francuska) 52 6. Antonio Conte (Italija) 17 7. Ante Čačić (Hrvatska) 8 8. Marc Wilmots (Belgija) 3 9. Tite (Brazil) 3 10. Bernd Storck (Mađarska) 1 10. Ange Postecoglou (Australija) 1 10. Adam Nawalka (Poljska) 1 Popis najboljih trenera u 2016. godini: 1. Diego Simeone (Atletico Madrid) 113 bodova 2. Zinedine Zidane (Real Madrid) 108 3. Claudio Ranieri (Leicester) 86 4. Pep Guardiola (Bayern/Manchester City) 62 5. Unai Emery (Sevilla/PSG) 38 6. Luis Enrique (Barcelona) 24 7. Jürgen Klopp (Liverpool) 16 8. Mauricio Pochettino (Tottenham) 15 9. Massimiliano Allegri (Juventus) 6 10. Pitso Mosimane (Mamelodi Sundowns) 5 