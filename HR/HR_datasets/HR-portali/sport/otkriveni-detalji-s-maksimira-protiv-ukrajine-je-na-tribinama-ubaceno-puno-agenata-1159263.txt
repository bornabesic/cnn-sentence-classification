Hrvatska nogometna reprezentacija u petak je na Maksimiru pobijedila Ukrajinu s 1:0 (Kalinić) i napravila važan korak na putu prema Rusiji u kojoj će se 2018. godine održati Svjetsko prvenstvo. Maksimir je napokon bio pun, a atmosfera fantastična. Igrači su osjetili tu povezanost s tribinama pa su na terenu davali sve od sebe. - Svaka čast svima koji su nas došli bodriti, nadam se da će i ubuduće biti tako, rekao je nakon susreta junak utakmice Nikola Kalinić. A danas je tijekom gostovanja na N1 televiziji predsjednik Hrvatskog helsinškog odbora Ivan Zvonimir Čičak otkrio i zanimljivu činjenicu koja objašnjava zbog čega nije bilo incidenta na stadionu. - Imali smo ubačene promatrače na druge tribine. Kad je netko pokušao skandirati 'Za dom spremni', bilo je odmah 'Stani!', 'Zaveži!' Po našim informacijama bilo je ubačeno jako puno agenata. Bilo je jako puno branitelja, bilo je onih Uvijek vjernih, koji su bili raspoređeni da naprosto spriječe. Bilo je i raspoloženje euforično na stadionu, objasnio je Čičak. >>Maksimirom je odjekivalo 'U boj' i 'Zovi, samo zovi', a navijači nisu napravili ni jedan incident 