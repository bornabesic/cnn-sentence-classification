Četverostruka olimpijska pobjednica Janica Kostelić i predsjednik Hrvatskog paraolimpijskog odbora (HPO) Ratko Kovačić imali su čast dijeliti medalje na paraolimpijskim igrama u Rio de Janeiru. Janica i predsjednik HPO-a dijeli su medalje u disciplini 400 m slobodno za plivače i plivačice.  - Lijepo je drugima donosti sreću - kazala je Janica koja je u Rio de Janeiru stigla u ulozi pomoćnice ministra znanosti, obrazovanja i sporta. Na 400 m slobodno nastupio je i hrvatski plivač Kristijan Vincetić koji je na koncu bio šesti. Zlato je pripalo svjetskom rekorderu Australcu Brendenu Hallu, drugi je bio Talijan Federico Morallachi, dok je broncu osvojio Britanac Lewis White. - Šteta što Vincetić nije osvojio medalju, svi smo se tome nadali. Međutim, plasirao se u finale, a to je uspjeh. Svi mi uvijek želimo da to bude medalja, ali ljudi točno ne razumiju koliko je uopće teško doći na ovako veliko natjecanje - kazala je hrvatska sportska junakinja. Predsjednik HPO-a je istaknuo kako se nadao da će među osvajačima medalja biti i naš 'Kiki', međutim ovoga puta nije uspio. - Nadali smo se, međutim to je sport. On je dao sve od sebe, drugi put će biti bolje - kazao je predsjednik HPO-a ujedno i zamjenik predsjednika Europskog paraolimpijskog odbora. - Bilo je lijepo, ipak je to najveća čast prije svega za sportaše. To su radosni trenuci za sve - dodao je Kovačić. Vincetić osvojio šesto mjesto Hrvatski plivač Kristijan Vincetić osvojio je šesto mjesto u finalu utrke na 400 metara slobodno na paraolimpijskim igrama u Rio de Janeiru. Vincetić je bio šesti s rezultatom 4:26,28 što je bilo bolje od vremena koje je plivao u kvalifikacijama (4:27.87), ali za više od tri sekunde slabije od njegovog osobnog rekorda. Da je ponovio taj rezultat bio bi četvrti. Zlato je pripalo svjetskom rekorderu Australcu Brendenu Hallu s rezultatom 4:12,73, drugi je bio Talijan Federico Morallachi (4:17.91), dok je broncu osvojio Britanac Lewis White (4:21:38). - Užasno sam razočaran. Ovo je trebala biti moja najbolja disciplina. Ne znam što se dogodilo, super sam se osjećao - kazao je Vincetić koji se natječe u kategoriji S9-amputacija jednog ekstremiteta.  Vincetić je odlično krenuo u utrku. Na 50 m je bio treći, na sljedećem okretu drugi, a na 150 m ponovo treći. Tada je krenuo pad. - Možda sam krenuo prejako. Stvarno ne znam, baš sam, razočaran - dodao je student Građevinskog fakulteta Sveučilišta u Zagrebu.  Vincetić je u Rio de Janeiru 2009. osvojio dvije bronce na Svjetskom prvenstvu u 25-metarskom bazenu, nažalost ovoga puta Rijo nije bio sretan grad. Ovo su njegove treće POI nakon što je nastupio u Pekingu 2008. i u Londonu prije četiri godine i prvi put je stigao do finala. U Pekingu je bio deseti na 100 delfin, a u Londonu 10. na 400 m slobodno i 100 m delfin, te 18. na 100 m slobodno. Vincetić je rođen u Osijeku, no od svoje sedme godine član je zagrebačke Dubrave.  Plivanjem se počo baviti u osnovnoj školi OŠ Marije Jurić Zagorke. Njegova škola bila je jedna od rijetkih koja je imala bazen. Bio je to mali, 17-metarski bazen, popularno zvan kadica. Prije 14 godina po prvi put nastupio na državnom prvenstu za osobe s invaliditetom. Tri godine kasnije uslijedio je poziv u reprezentaciju, a 2006. je nastupio na svom prvom SP-u u južnoafričkom Durbanu. Prve medalje je osvojio na EP-u Reykjaviku 2009. godine - zlato na 400 slobodno i srebro na 100 leptir. Od tada je osvojio desetak medalja na velikim međunarodnim natjecanjima, a prošle godine na 1,500 m slobodno u Splitu, te na 800 m u Rijeci isplivao svjetske rekorde u 25 metarskim bazenima Sa današnjim trenerom prof. Igorom Berislavićem surađuje od 2008. godine. Vincetića na POI u Rio de Janeiru očekuju još dvije discipline - 100 m slobodno i 100 m delfin.