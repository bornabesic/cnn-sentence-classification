Rijeka vjerojatno neće imati većih problema s Cibalijom koja je u goste stigla s pet igrača manje koji se vraćaju za ključni ogled protiv Lokomotive u zadnjem kolu. Veliki je dan za Rijeku, ako danas uspiju svladati Cibaliju, odnosno, ako Dinamo nešto ranije ne svlada Osijek, proslavit će povijesni naslov prvaka. U 30. godini rođendana Armade, to će jamačno biti poklon kakvog navijači nisu mogli ni sanjati. No, Kek jednostavno ne dozvoljava zanošenje niti je podlegao uzavreloj atmosferi koja vlada već tjednima, stoga je odbio HNS-ov prijedlog da se svečana ceremonija proslave naslova prvaka održi nakon utakmice s Cibalijom na Rujevici. Dakle, ceremonija će se održati na Maksimiru u zadnjem kolu. Kek je vjerojatno spreman i za najgori scenarij, a to je da Dinamo danas slavi, a Rijeka izgubi. U tom bi slučaju Rijeci dovoljan bio bod protiv Dinama u zadnjoj utakmici. Upravo je zato Kek odlučio ‘piliti napokao’, ali navijače se jednostavno ne može zaustaviti. Sve je spremno za totalno ludilo, gradonačelnik je produžio rad kafićima do šest ujutro, a planira se i veliki vatromet na Molo Longu, dok je Armada postavila videozid na gati Karoline Riječke gdje će od 15 sati početi program za navijače koji nisu uspjeli stisnuti se na Rujevicu. Da, karte za ogled s Cibalijom rasprodane su u hipu i tamo se također sprema spektakl, a da imaju stadion kapaciteta Maksmira ili Poljuda, navijači Rijeke vjerojatno bi ga napunili do kraja. Rijeka vjerojatno neće imati većih problema s Cibalijom koja je u goste stigla s pet igrača manje koji se vraćaju za ključni ogled protiv Lokomotive u zadnjem kolu. Trener vinkovačke momčadi, Bartolović, rekao je kako će pokušati malo zakomplicirati stvari, ali da su Riječani favoriti i da bi remi bio pravo čudo. Zapravo bi i bio čudo s obzirom na to da je Rijeka ove sezone pokazala superiornost prema svim klubovima iz lige, a ‘fenjeraš’ zaista ne bi trebao biti preveliki zalogaj, uz svo dužno poštovanje prema Cibaliji. Mogući sastavi: RIJEKA: Prskalo, Ristovski, Župarić, Zuta, Baradić, Mišić, Bezjak, Andrijašević, Matel, Gavranović. CIBALIA Matković, Žderić, Tipurić, Markić, Rubić, Mijoković, Filipović, Glavica, P. Mišić, Pervan, Brekalo. Sudac: Ante Vučemilović