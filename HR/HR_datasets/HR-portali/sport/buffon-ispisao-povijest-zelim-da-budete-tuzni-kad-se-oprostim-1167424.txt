Juventus je u prvoj utakmici polufinala Lige prvaka slavio kod Monaca s 2:0 i napravio veliki korak prema završnici. - Nije bilo lako, Monaco je vrlo dobra momčad. Buffon je kod 0:0 imao sjajnu obranu. Gigi je najbolji na svijetu u ovakvim važnim trenucima. Ovo bi mogla biti sjajna sezona za nas. No, posao još nije gotovo jer Monaco dolazi u Torino i nema ništa izgubiti - rekao je trener Juventusa Massimiliano Allegri. Junak Juventusa bio je Gonzalo Higuain koji je zabio oba gola. - Borio sam se koliko sam mogao. Sretan sam zbog golova, ali još ništa nije gotovo. Pogoci me nisu išli u ovom natjecanju, ali sam znao da moram ostati miran i naporno raditi. Jako smo zadovoljni rezultatom jer smo željeli sačuvati praznu mrežu - rekao je Higuain. A vratar Juventusa Gianluigi Buffon šest utakmica zaredom nije primio gol u Ligi prvaka što je novi klupski rekord. Osim toga, večeras je upisao i 100. nastup u LP, a od talijanskih igrača ispred njega je samo Paolo Maldini sa 106 nastupa. - U svakoj utakmici želim pokazati da zaslužujem igrati bez obzira na godine. Naporno radim svakoga dana. Želim da ljudi budu tužni onoga dana kada se ostavim nogometa - rekao je Buffon i dodao: - Odigralo smo vrlo dobro, baš kako treba da svladamo Monaco. Blizu smo cilja i moramo ovako nastaviti. Branič Giorgio Chiellini pohvalio je suigrače. - Moramo čestitati Daniju Alvesu i Higuainu. A kad nam protivnik stvori šansu, tu je Gianluigi Buffon.  