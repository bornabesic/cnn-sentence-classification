Uzbudljivo je bilo na polovici treće dionice utakmice kada je zamalo došlo do fizičkog obračuna između Bucksova Grega Monroea i litavskog centra Valančiunasa iz redova domaćina. Nakon što je večer ranije Cleveland odradio svoj posao, isto su učinili i doprvaci, Golden State. Warriors je na gostovanju slavio protiv Portlanda sa 128:103 i plasirali se u polufinale konferencije sa savršenim skorom u seriji od 4:0. Golden State je do pobjede predvodio Steph Curry s 37 poena, a dobro su bili i Green s 21 poenom, Thompson s 18, West s 12, a povratnik Durant ostvario je deset peona. Kod Portlanda je najefikasniji bio Damian Lillard s 34 poena, Aminut je ubacio 25, a Napier 14. U ogledu Washingtona i Atlante slavili su košarkaši Atlante i tako izjednačili seriju na 2:2 koja se sada seli u glavni grad. Hawks je slavio sa 111:101, a čak je sedmero košarkaša bilo dvoznamenkasto. Najviše je ubacio Milsap, 19 poena, Schroder je pridonio s 18, Bazemore i Howard 16… Kod Washingtona je već standardno briljirao njihov udarni dvojac. Bradley Beal postigao je 32 poena, a John Wall 22 uz deset asistencija. Igrao je i Bojan Bogdanović. U 17 minuta uspio je ostvariti 13 poena i zgrabiti tri skoka. Toronto je u petoj utakmici poveo s 3:2 nakon što su svladali Milwaukee sa 118:93. Najefikasniji je bio Powell s 25 poena, Ibaka je pridonio s 19, DeRozan s 18, a Lowry sa 16 poena i deset asistencija. Kod Milwaukeeja je ponovo dominirao Antetokounmpo s 30 poena, Brogdon je ostvario 19, a Monroe 11 poena. Uzbudljivo je bilo na polovici treće dionice utakmice kada je zamalo došlo do fizičkog obračuna između Bucksova Grega Monroea i litavskog centra Valančiunasa iz redova domaćina. Litavac je prvo opalio blokadu Monroeu, a onda ga je i posložio na parket. Nakon toga je centar Milwaukeeja pojurio za njim preko cijelog terena kako bi mu uzvratio. Potom je malo zaiskrilo, a na kraju su razdvojeni i svako je dobio tehničku. 