Foto: Guliver Image/Getty Images NIJE tajna da se borci počinju međusobno više cijeniti nakon što jedan drugog 15 minuta dovode do krajnjih granica izdržljivosti. Ipak, scena s kraja borbe Omarija Akhmedova i Abdala Razaka Alhassana daje tomu potpuno novu sliku. Akhmedov je Alhassanu, čija je najduža borba do sada trajala 82 sekunde, priuštio prvi poraz u karijeri, nakon 15 minuta bespoštedne borbe, u kojoj je Rus primio gomilu snažnih udaraca, a sve s ciljem da dolazi što bliže svom protivniku te da ga pokušava rušiti. U tome je uspio i to mu je na kraju donijelo vrlo vrijednu pobjedu protiv momka od kojeg se očekuju velike stvari unutar velter divizije. Ipak, sportski najljepša scena ove sjajne borbe dogodila se na samom njenom kraju. Alhassan je izmoren sjeo uz rub kaveza, a Akhmedov se spustio i sjeo kraj njega te ga zagrlio. Njih dvojicu su tada počeli razgovor, koji se vjerojatno sastojao od međusobnog izražavanja respekta te su u tom položaju i razgovoru ostali sve dok Joe Martinez nije došao s odlukom sudaca koju je trebao pročitati. Izuzetno lijepa scena!  Embed from Getty Images    Embed from Getty Images