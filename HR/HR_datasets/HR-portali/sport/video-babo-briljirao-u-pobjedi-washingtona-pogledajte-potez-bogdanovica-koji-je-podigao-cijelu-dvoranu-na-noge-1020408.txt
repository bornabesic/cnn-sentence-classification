U 24 minute provedene na parketu Bojan je upisao 14 poena uz šut iz igre 4/7, trice 2/3 i slobodna bacanja 4/4, a učinku je pridodao i šest skokova te jednu ukradenu loptu. Washington Wizards poveo je s 3:2 u seriji prvog kruga doigravanja Istoka protiv Atlante. Na svojem terenu pobijedili su sa 103:99, a dobar učinak imao je i hrvatski košarkaš iz redova pobjedničke momčadi, Bojan Bogdanović. U 24 minute provedene na parketu Bojan je upisao 14 poena uz šut iz igre 4/7, trice 2/3 i slobodna bacanja 4/4, a učinku je pridodao i šest skokova te jednu ukradenu loptu. Sasvim solidan učinak s obzirom na to da je sve skupa igrao jednu četvrtinu. Ipak, usput je uspio oduševiti i čitavu dvoranu, odnosno 20-ak tisuća navijača sjajnim potezom pod košem. Jennings je predriblao dvojicu i efektno bez gledanja dodao Bobi, a on je pak maestralno ‘zavaljao’ Millsapa i Dunelavyja i položio loptu u koš. Washington su do pobjede predvodili, pogađate, John Wall i Bradley Beal. Potonji je bio efikasniji s 27 poena, ali Wall je uz 20 poena podijelio i 14 asistencija. Kod Atlante najbolji je bio Dennis Schroder s 29 poena i 11 asistencija. Boston je svladao Chicago sa 108:97 u petoj utakmici prvog kruga doiogravanja Istoka i sada su u na korak do izbacivanja čikaških bikova iz doigravanja. Isaiah Thomas i Avery Bradley ugradili su u pobjedu po 24 poena svaki, dok je kod Chicaga najbolji bio Wade s 26 poena, 11 skokova i osam asistencija, a Butler i Robin pridonijeli su s 14 poena svaki. 