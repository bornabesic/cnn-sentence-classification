Arsenal je slavio protiv Evertona s 3:1, ali sljedeće sezone ipak neće igrati Ligu prvaka. U posljednjem, 38. kolu engleskog Premiershipa, Liverpool je slomio Middlesbrough s 3:0. Liverpulska momčad imala je inicijativu, ali trebalo im je jako dugo da probiju mrežu novog drugoligaša M’borougha. U drugoj minuti sudačke nadoknade prvoga dijela nakon sjajne akcije Liverpoola zabio je Gini Wijnaldum. Do novog vodstva Liverpool dolazi u 50. minuti preko Coutinha koji je gađao iz slobodnjaka, a konačan rezultat postavio je Lallana u 56. minuti kada je s desetak metara poslao loptu u mrežu za 3:0. Liverpool je sezonu završio na četvrtom mjestu koje vodi u kvalifikacije za Ligu prvaka. All Goals & Highlights – Liverpool 3-0… by ZidaneHD Manchester City je demolirao Watford s 5:0. Već u petoj minuti Kompany je zabio na asistenciju De Bruynea iz kuta. KDB-u idu zasluge i za drugi gol Cityja koji pada u 23. minuti, a ovoga puta egzekutor je bio Aguero. Isti je igrač povisio na 3:0 u 36.minuti, a Fernandinho je digao na 4:0 u 41. minuti. Konačan rezultat postavlja Gabriel Jesus u 58. minuti. City je na trećem mjestu lige i ide izravno u Ligu prvaka, a Watford je kao 17. momčad prvenstva ipak opstala. All Goals Watford 0-5 Man City 21.05.2017 by jaredpeele Arsenal je slavio protiv Evertona s 3:1, ali sljedeće sezone ipak neće igrati Ligu prvaka i to nakon 20 godina aktivnog sudjelovanja. Wengerova momčad je na petom mjestu nakon zadnjeg kola s bodom manje od Liverpoola. Everton je stradao već u osmoj minuti kada je Bellerin zabio nakon odbijanca. U 14. minuti Arsenal ostaje bez Koscielnyja, ali to ih nije pokolebalo. U 27. minuti Sanchez zabija za 2:0. Everton je neizvjesnost  vratio u 58. minuti kada je iz jedanaesterca zabio Lukaku, ali Ramsey je na kraju ipak poentirao u završnici za uvjerljivu pobjedu Wengerove momčadi. Everton će također igrati u Europskoj ligi, ali u kvalifikacijama. Arsenal 3-1 Everton – All Goals & highlights… by YNWAHD Chelsea je rastočio Sunderland s 5:1. Utakmica je to bez ikakvog značaja, ali opet je bila na neki način pamtljiva. Chelsea je osigurao naslov ranije, a Sunderland je odavno ispao. Ipak pamtit će se ovaj dvoboj kao posljednja utakmica Johna Terryja kao kapetana Chelseaja, a zamijenio ga je Cahill nakon 26 minuta igre, a bivši kapetan dobio je ovacije publike. Isto tako Chelsea je skinuo rekord po broju pobjeda u Premiershipu, ova protiv Sunderlanda bila im je 30. u sezoni. Zabili su Willian, Hazard, Pedro i dvaput Batshuayi. Chelsea vs Sunderland 5-1 All Goals… by dm_50e9d1446e5f0 Manchester United svladao je glatko Crystal Palace s 2:0, a Jose Mourinho na teren je poslao uglavnom mlade igrače pa im je prosjek godina tako bio svega 22 godine i 284 dana. Slavili su golovima Harropa i Pogbe,a već nakon 20 minuta utakmice sve je bilo gotovo. Manchester će za sada igrati Europsku ligu, a ako u finalu istog natjecanja slave ipak će igrati Ligu prvaka. Crystal Palace završio je na 14. mjestu. Tottenham se baš fino iživljavao nad putnikom u drugu ligu Hullom. Slavili su s čak 7:1 u gostima. Tri gola zabio je Harry Kane i postao je najboljim strijelcem lige s 29 golova. Kane je zabio sedam golova u zadnje dvije utakmice. Ostale golove zabili su Alli,  Wanyama, Davis i Alderweireld. Tottenham je drugi i ide u LP. Hull City vs Tottenham 1-7 All Goals… by Goalsport Bilić i njegov West Ham slavili su na gostovanju kod Burnleyja s 2:1. Poveo je domaćin preko Vokesa, a Feghouli i Ayew preokrenuli su rezultat. West Ham je sezonu završio na 11. mjestu, a Burnley je 16. momčad lige. Aktualni prvak Leicester remizirao je s Bournemouthom 1:1, a golove su zabili Vardy i Stanislas s druge strane. Leicester je 12. momčad lige, a B’mouth deveta. Stoke je svladao Southampton s 1:0 u gostima golom Petera Chroucha u 60. minuti. Stoke je 13. momčad lige, a S’oton osma. Swansea je slavio protiv WBA-a s 2:1 golovima Ayewa i Llorentea, nakon vodstva gostiju za koje je zaslužan bio Evans. WBA je deseta momčad lige, a Swansea 15.