Igrači poluprofesionalnog engleskog petoligaša Lincoln Cityja prvi su četvrtfinalisti ovogodišnjeg izdanja najstarijeg nogometnog natjecanja na svijetu FA Kupa, oni su u susretu osmine finala kao gosti svladali prvoligaša Burnley sa 1:0 (0:0).  Strijelac jedinog pogotka bio je Sean Raggett u 90. minuti susreta. Lincoln će tako po prvi puta u klupskoj povijesti zaigrati u četvrtfinalu Kupa, a ujedno je postao i prvi neprofesionalni sastav koji je stigao do ove faze natjecanja nakon 1914. godine. U subotu će još igrati Middlesbrough - Oxford United, Huddersfield Town - Manchester City, Millwall - Leicester City i Wolverhampton Wanderers - Chelsea, u nedjelju su na programu susreti Fulham - Tottenham Hotspur i Blackburn Rovers - Manchester United, a u ponedjeljak Sutton United - Arsenal. >> Pjaca nije oduševio, trener mu poručio: Nije ti ovo slabašna hrvatska liga! 