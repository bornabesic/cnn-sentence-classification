Hrvatski strijelac Giovanni Cernogoraz promašio je jednu metu prvog dana kvalifikacija na posljednjem ovogodišnjem natjecanju trapaša za Svjetski kup koje se održava na Cipru te se nalazi na 11. mjestu u skupini od 10 strijelaca sa 49 pogodaka, dok je aktualni olimpijski pobjednik Josip Glasnović sa 44 pogodaka tek na 80. mjestu. U petak je jedini bez promašaja u dvije serije bio Norvežanin Sindre Kragsrud. Osim Cernogorza i Glasnovića, u Larnaki nastupaju još dvojica hrvatskih reprezentativaca. Marko Germin je pogodio 47 meta, a Ivan Sušnić samo 42. Pred trapašima su u subotu još tri kvalifikacijske serije u prijepodnevnom terminu, nakon kojih će se šestorica najboljih poslijepodne u finalnoj seriji odlučivati o mjestima na postolju.  