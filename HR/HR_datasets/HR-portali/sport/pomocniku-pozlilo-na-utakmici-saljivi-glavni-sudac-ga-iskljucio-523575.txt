Craig Thomson pokazao je da se zna našaliti i u ozbiljnoj situaciji. Škotski je sudac, naime, pokazao crveni karton svom pomoćniku Andrewu McWilliamu nakon što se ovaj ispovraćao za vrijeme utakmice škotske Premier lige između Kilmarnocka i Dundeeja. McWilliam se, nakon nekoliko trenutaka slabosti, ipak uspio pribrati i odsuditi do kraja susret u kojem je Dundee slavio 1-0 i dva kola prije kraja sasvim se približio ostanku u elitnom društvu. 