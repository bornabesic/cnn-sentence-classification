Posljednjih deset krugova bilo je izuzetno napeto jer je Hamilton ipak odlučio zadržavati momčadskog kolegu, iako je prethodno najavio kako to neće raditi. Nijemac Nico Rosberg novi je svjetski prvak u Formuli 1! Rosberg je završio utrku na drugom mjestu iza momčadskog kolege, Britanca Lewisa Hamiltona, u Velikon nagradi Abu Dhabija, što mu je bilo dovoljno da ostvari dovoljan broj bodova za pobjedu u ukupnom poretku vozača. Drugim osvojenim mjestom Rosberg je sezonu završio s 385 bodova, samo pet više od Hamiltona koji zadržao prvo mjesto s pole-positiona osvojenog u subotu. Nijemcu je ovo prvu naslov u karijeri, a za to mu je bilo dovoljno čak i treće mjesto, a ogroman posao napravio je na samom startu utrke kada je uspio očuvati drugo mjesto. Nakon toga odvozio je utrku bez problema, a bolid ga je odlično služio u svih 55 krugova. Posljednjih deset krugova bilo je izuzetno napeto jer je Hamilton ipak odlučio zadržavati momčadskog kolegu, iako je prethodno najavio kako to neće raditi. Britancu je bilo potrebno da Rosberg završi četvrti pa ga je tako pokušao kočiti pred kraj utrke, ali na svu sreću niti Vettel niti Verstappen nisu ga prestigli. Poredak vozača: 1. Nico Rosberg (Mercedes/Njemačka) 385 bodova 2. Lewis Hamilton (Mercedes/Velika Britanija) 380 3. Daniel Ricciardo (Red Bull/Australija) 258 4. Sebastian Vettel (Ferrari/Njemačka) 212 5. Max Verstappen (Red Bull/Nizozemska) 192 6. Kimi Raikkonen (Ferrari/Finska) 186 7. Sergio Perez (Force India/Meksiko) 101 8. Valtteri Bottas (Williams/Finska) 85 9. Nico Hülkenberg (Force India/Njemačka) 72 10. Fernando Alonso (McLaren/Španjolska) 54 11. Felipe Massa (Williams/Brazil) 53 … Poredak konstruktora: 1. Mercedes 765 bodova 2. Red Bull 468 3. Ferrari 398 4. Force India 173 5. Williams 138 6. McLaren 76 7. Toro Rosso 63 8. Haas 29 9. Renault 8 10. Sauber 2 11. MRT 1 