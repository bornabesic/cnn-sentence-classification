Fabrizio Ravanelli osvojio je s Juventusom Ligu prvaka 1996. Danas je za La Parisien otkrio da ga ova momčad dosta podsjeća na onu iz '96. koja je pokorila Europu. - Znaju koliko mogu, imali su neke teške izazove koje su prošli, sada žele pokazati koliko vrijede. Igraju sjajan nogomet, imaju odlične igrače i ovo im je savršena prilika za krunu karijere u Juventusu - kaže Ravanelli pa dodaje: - Kao i mi '96. imaju sjajan pobjednički mentalitet, vjeruju u sebe. Imaju nevjerojatnu obranu koja počinje s napadačima. Osvrnuo se Ravanelli i na Mandžukića.  - Mandžukić mi se sviđa, on je sjajan napadač. On je igrač kojem je uspjeh kolektiva važniji od osobnih ambicija. Podsjeća me na mene, jedina razlika je to što on zabija puno manje golova - kaže bivši talijanski napadač za kraj. 