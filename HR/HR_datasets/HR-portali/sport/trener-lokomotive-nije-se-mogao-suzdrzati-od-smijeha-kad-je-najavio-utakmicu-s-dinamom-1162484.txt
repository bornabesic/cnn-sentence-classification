Lokomotiva je u dosad odigranih 24 utakmica protiv Dinamu uspjela osvojiti tek bod. A u trenutku kad se Dinamo grčevito bori za naslov s Rijekom teško je očekivati da će se dogoditi veliko iznenađenje i da momčad s Kajzerice u petak (20 sati) može do bodova.   Posebice i zbog toga što trener Lokosa Mario Tokić neće moći računati na trojicu ponajboljih igrača - Jana Doležala, Petra Bočkaja i Ivana Šunjića koji su u uvjerljivoj pobjedi nad 'uvijek neugodnom' posljednjeplasiranom Cibalijom (4:1), začudo, dobili žute kartone zbog kojih ne mogu nastupiti. O 'neobičnom odnosu' Dinama i Lokomotive ispisane su već stotine članaka, klubovi su međusobno odradili stotinu igračkih transfera, a zanimljivu najavu njihovog 'okršaja' ponudio je trener Tokić. Zanimljivu, u prvom redu zbog toga što se jedva suzdržavao da ne prasne u smijeh.  - U sljedećem kolu dolazi nam Dinamo. To je utakmica jako teška za nas, jel tako. Imamo sedam dana da se pripremimo - govorio je Tokić kroz smijeh, a njegovu izjavu pogledajte u videu. >>Mateo Beusan o 'prekršaju' na Andrijaševiću: Zanima me hoće li takav kriterij biti i u Maksimiru >>Muke za Lokomotivu: Čak trojica važnih igrača dobila žute kartone i ne igraju u gradskom derbiju s Dinamom 