Zanimljivo, baš je Zdravko Mamić među prvima čestitao Rijeci, a u učio je to preko svojeg Facebook profila. NK Rijeka je novi prvak Hrvatske! Momčad Matjaža Keka prekinula je dugogodišnju dominaciju Dinama i kolo prije kraja prvenstva osigurala je svoj prvi, povijesni naslov. Sudbina je htjela da taj povijesni susret pamtimo po utakmici s Cibalijom na dupkom punoj Rujevici u kojoj je Rijeka slavila s uvjerljivih 4:0. Jednostavno, Rječanima treba čestitati, vratili su nadu u hrvatski nogomet, vratili su nogomet navijačima i zapravo su pokazali Zdravku Mamiću kako to izgleda kada navijači, nogometaši i klub funkcioniraju u jednoj velikoj sinergičnoj zajednici ili su ga barem podsjetili. To je ipak atmosfera koja se jako dugo nije mogla vidjeti na Maksimiru… Zanimljivo, baš je Zdravko Mamić među prvima čestitao Rijeci, a u učio je to preko svojeg Facebook profila. “Igračima, upravi na čelu s predsjednikom Damirom Miškovićem, kao i treneru Matjažu Keku te njegovim suradnicima čestitam na osvajanju njihovog prvog, povijesnog naslova nogometnog prvaka Republike Hrvatske! Svjedoci smo da su njihova ulaganja, trud, vizija, rad i želja za napretkom posljednjih godina podigli kvalitetu hrvatskog klupskog nogometa, te su ove sezone nagrađeni fantastičnim uspjehom u nikada uzbudljivijoj završnici MAXtv Prve lige. Nadam se da će uzbudljivost i sve veća koncentracija kvalitetnih klubova u domaćem prvenstvu privući na stadione mlađe navijače, te potaknuti vladajuće strukture na intenzivnije ulaganje u sve lošiju infrastrukturu naših nogometnih klubova. Rijeci još jednom od srca čestitam, te im želim da u najboljem svjetlu predstave hrvatski nogomet u kvalifikacijama za UEFA Ligu prvaka”, napisao je Mamić.