Licenciju za nastupanje u Prvoj ligi su, između ostaloga, dobili i novopečeni prvoligaš Rudeš kao i drugoligaši Gorica, Zagreb i Solin, ali ne i Split! Hrvatski nogometni savez donio je odluku o licencijama za sljedeću godinu. Zapravo je riječ je o UEFA-inim licencijama za igranje u Prvoj i Drugoj Hrvatskoj nogometnoj ligi. U priopćenju HNS-a stoji i popis uvjeta koje su klubovi morali zadovoljiti kako bi ispunili kriterije, odnosno, dobili pravo nastupanja u nekom natjecanju. Uvjeti za UEFA-inu licenciju za igranje u prvom i drugom razredu hrvatskog nogometnog prvenstva, su sportski, infrastrukturni, administracije i stručnog osoblja, pravni i financijski. Navedene kriterije su zadovoljili, što se igranja u Europi tiče, Rijeka, Dinamo, Hajduk, Osijek i Slaven Belupo. Licenciju za nastupanje u Prvoj ligi su, između ostaloga, dobili i novopečeni prvoligaš Rudeš kao i drugoligaši Gorica, Zagreb i Solin, ali ne i Split! Prema najnovijoj obavijesti koju je objavio Hrvatski nogometni savez, a koja je osim Komisije za licenciranje, provela i Žalbeno tijelo za licenciranje, RNK Split nije dobio licenciju za Prvu i Drugu HNL u sljedećoj sezoni, što bi trebalo značiti da će sljedeće sezone nastupati u Trećoj ligi.