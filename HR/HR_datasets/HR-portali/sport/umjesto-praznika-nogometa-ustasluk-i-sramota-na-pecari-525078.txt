Široki Brijeg pobijedio je Sarajevo nakon penala i osvojio kup Bosne i Hercegovine. I tu ćemo stati što se nogometa tiče. Zaglušujući zvižduci himni države pod čijom zastavom igraju i slave trofej samo su jedna od mnogih kontradikcija u nogometu susjedne države, a sramotni povici i događanja na Pecari zasjenili su lijepu priču kluba iz Hercegovine koji je na ponos normalnijeg i većinskog dijela navijača prvi trofej nakon četiri godine slavio do zore. 'Škripari', navijačka skupina Širokog Brijega, koja ime dijeli s gerilskim skupinama iz Drugog svjetskog rata koje su djelovale do 1950., nakon raspada zločinačke NDH, predvodili su navijanje, koje se pretvorilo u rasizam i vrijeđanje na nacionalnoj osnovi. Sa stadiona Pecare odzvanjalo je 'Ubij baliju' i 'Za dom spremni', a reagirao je i Nogometni savez Bosne i Hercegovine koji je najavio žestoku kaznu za Široki Brijeg. - Finale Širokog i Sarajeva trebao je biti praznik nogometa, a pretvorio se u suprotnost, u sprovod civilizacije. Vulgarno nacionalističko vrijeđanje, rasizam i huliganizam nikoga ne mogu ostaviti ravnodušnim. Nećemo biti nijemi i slijepi na parole 'Za dom spremni' i 'Ubij baliju'. Žestoko ćemo reagirati kao što je reagirala i Fifa u sličnim situacijama - objavio je nogometni savez BiH. Sjajna atmosfera na #Pecara, 6.000 ljudi pjeva "Ponosna moja je zemlja, #Hercegovina" prilikom izlaska igrača, a sve je popraćeno odličnom koreografijom! #ŠirokiBrijeg 