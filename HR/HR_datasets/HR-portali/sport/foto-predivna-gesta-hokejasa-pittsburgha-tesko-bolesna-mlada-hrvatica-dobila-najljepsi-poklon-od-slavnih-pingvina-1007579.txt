Djevojčica vodi tešku, ali hrabru bitku sa zloćudnom bolešću. Prošle godine, baš u vrijeme NHL finala u kojem je njezin omiljeni klub slavio, Danjelino se stanje pogoršalo, a tumor je prsnuo. Aktualni prvaci NHL lige priredili su veliko iznenađenje svojoj vjernoj obožavateljici. Mlada Amerikanka hrvatskih korijena, 12-godišnja Danjela Belo, godinama se bori sa zloćudnim tumorom na mozgu, a hokejaši Pittsburhga odlučili su joj ustupiti pokal Stanly Cupa na jedan dan. Mlada Danjela upoznala je svoje sportske idole i ponosno zagrlila trofej. Djevojčica vodi tešku, ali hrabru bitku sa zloćudnom bolešću. Prošle godine, baš u vrijeme NHL finala u kojem je njezin omiljeni klub slavio, Danjelino se stanje pogoršalo, a tumor je prsnuo. “Nakon operacije liječnici su nam rekli kako Danjela možda neće preživjeti noć”, kazala je njezina majka Jennifer. Ipak, Danjela je pobijedila, ali se i dalje bori s tumorom. Hokejaši su čuli za njezinu priču pa su se pobrinuli da njihova malena obožavateljica dobije karte odmah u led, a u Pepsi Centru je gledala svoje idole i na kraju upoznala najdražeg igrača, Sidneyja Crosbyja. Ipak, ‘Pingvini’ su otišli korak dalje. Kako je ovih dana trofej Stanly Cupa stigao u Denver, grad u kojem Danjela živi, kao izložbeni primjerak, momčad iz Pittsburgha istupila je s genijalnom idejom. — Pittsburgh Penguins (@penguins) 10. veljače 2017. “Nazvali su nas iz NHL-a i ponudili nam da trofej prvo dođe k nama u kuću prije nego što bude izložen. Ne mogu vjerovati”, poručila je majka Jennifer na Facebook stranici “Support for Danjela”. 