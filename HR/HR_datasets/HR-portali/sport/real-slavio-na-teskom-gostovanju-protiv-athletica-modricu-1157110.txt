Madridski Real slavio je na teškom gostovanju, pobijedio je Athletic Bilbao s 2:1 i tako nastavio svoj put prema toliko željenom naslovu prvaka Španjolske. Očekivala se teška utakmica za kraljeve, što se pokazalo točnim, ali važna tri boda odlaze u Madrid. Real je do vodstva stigao u 25. minuti nakon brze kontre koju je nakon asistencije Ronalda završio Benzema. Do odmora se rezultat nije mijenjao, a već nakon 16 minuta nastavka Zidane je odlučio zamijeniti Luku Modrića. Samo četiri minute nakon toga domaća momčad je izjednačila. Inaki Williams je ubacio s desne strane, Garcia je glavom vratio u sredinu, a Aduriz zabio za 1:1 i razveselio svoje navijače. Međutim, njihovo slavlje nije dugo trajalo jer je već za tri minute Casemiro zabio svoj drugi gol u sezoni, najbolje se snašao u kaznenom prostoru. Zidane je iznenadio i u 79. minuti jer je izvadio Cristiana Ronalda, a do kraja susreta njegovi su igrači uspjeli sačuvati prednost. Kao što smo već napisali, Modrić je izašao u 62. minuti, dok Mateo Kovačić nije ulazio u igru. >>Luka Modrić ispao iz 'momčadi' na najvećem zrakoplovu na svijetu 