Na poziv predsjednika HNS-a i člana Izvršnog odbora Uefe, Davora Šukera, u posjet Hrvatskoj stigao je Aleksander Čeferin koji je ove jeseni preuzeo dužnost predsjednika Uefe. Čeferin će tom prilikom obići prostorije Hrvatskog nogometnog saveza te održati zajedničku konferenciju za medije s predsjednikom Šukerom. U sklopu svog boravka u Zagrebu, predsjednik Uefe bit će primljen kod predsjednice Republike Hrvatske Kolinde Grabar-Kitarović te kod predsjednika Vlade Republike Hrvatske Andreja Plenkovića. Čeferina su u Zagrebu uz predsjednika Šukera dočekali izvršni direktor Damir Vrbanović te dopredsjednici Đuro Bukvić, Ante Kulušić i Ante Vučemilović-Šimunović. >> Aleksander Čeferin otkrio što Uefa misli o osnivanju Balkanske lige 