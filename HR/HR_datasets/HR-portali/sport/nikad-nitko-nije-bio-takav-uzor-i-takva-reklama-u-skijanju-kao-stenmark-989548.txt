Dugo ga nije bilo u javnosti, a na naslovnicama se pojavio opet 2004. godine, jer je ljetovao na Tajlandu u vrijeme jakog potresa i vodenog vala koji je odnio desetine tisuća života. Nije bio ozlijeđen, bio je svjedok strašne tragedije o kojoj i danas nerado priča. Za njega s pravom mogu reći da pripada uskom krugu najvećih sportaša uopće! Njegovi dosezi su bili veličanstveni, a simpatičnost kojom je plijenio mnoge su ponukali i natjerali da se bave sportom kojim se i on bavio – alpskim skijanjem. Riječ je o čuvenom švedskom skijašu, Ingemaru Stenmarku, osvajaču svih natjecanja u kojima je nastupio. Stenmark je rođen 18. ožujka 1956. godine u malom švedskom gradiću Ternebiju, gdje i danas skromno živi. U svojoj karijeri povijesni rezultati su mu zlatne medalje 1980. godine na Olimpijskim igrama u američkom Lake Placidu, u slalomu i veleslalomu, treće mesto na igrama 1976. u austrijskom Innsbrucku, u veleslalomu. U Sarajevu, na Olimpijskim igrama četiri godine kasnije, nije nastupio, Međunarodni skijaški savez nije mu dozvolila natjecati se jer jer je imao status profesionalca. Ipak, nastupio je na Igrama u kanadskom Calgaryju 1988. godine, bio je peti u slalomu, malo mu je u poznim godinama nedostajalo do medalje. Od skijanja se oprostio 1989. godine. Na svjetskim smotrama isto je sjajio, osvojio je prvo mjesto u slalomu i veleslalomu na SP u Garmisch Partenkirchenu 1978. godine, a četiri godine kasnije na Svjetskom prvenstvu u Schladmingu osvojio je zlato u veleslalomu.K tome, triput zaredom bio je pobjednik Svjetskog kupa, 1976., 1977. i 1978. godine, tome je pridodao i osam naslova prvaka u slalomu i isti broj naslova prvaka u veleslalomu. U Svjetskom kupu imao je impresivnih sveukupnih 85 pojedinačnih pobjeda. Novinari su pisali da se na stazi ne skija čovjek već – pojam elegancije. Stenmark je tako elegantno i lijepo klizio između vrata da su mnogi mislili da je riječ o skijaškom baletu, ni u kojem slučaju utrkama. No, brzinom kojom je obavljao kretnje pri jurnjavi u tehničkim disciplinama nikad više nije dosegnuta. Zapravo, može se reći da se njegovoj skijaškoj tehničkoj dotjeranosti nikad nitko nije približio. U Zagrebu su taman prošli dani skijanja, naravno da se i tu pričalo o Stenmarku. Mnogi današnji treneri i proslavljeni skijaši i danas Stenmarka smatraju svojim uzorom. Toliki je on utjecao imao na današnje skijanje i ljude u njemu. Pa i na našeg Ivicu Kostelića koji ga je u mnogim stvarima i uspjesima i dotakao. Za vrijeme svoje karijere odlikovao se skromnošću i doslovce tišinom. Nije ga bilo isuviše po medijima, a nikad nije zapao ni u najmanju aferu. Još kao djećak se zaljubio u skijanje i rekao da će se njime baviti. I biti najbolji! Izgleda jednostavno, dijete je nešto zaželjelo. I potom ostvarilo. Naravno da nije bilo lako. Kao dječak nije imao puno izbora u švedskoj provinciji. Mogao je biti skijaš ili hokejaš na ledu. Kako je nedaleko njegove rodne kuće bila dobra skijaška staza to je prvo probao skijanje i ostao zauvijek u njemu. Nije bio lud za brzinom, već je želio biti tehnički superioran, odmah je poludio za slalomom i veleslalomom. Sam je inzistirao na stazama gdje ima mnogo drveća kako bih ih što spretnije i brže zaobilazio. Švedska sportska javnost isprva je bila sumnjičava prema njegovim kvalitetama, tvrdili su švedski sportski novinari da jedan Šveđanin nema što tražiti u alpskom skijanju gdje su primat držali Austrijanci i Švicarci. Međutim, zanemarili su Stenmarkovu rijetku upornost. Već kao 19-godišnjak počeo je redati s pobjedama u Svjetskom kupu u slalomu i veleslalomu. Spust ga je malo zanimao, nekoliko puta je nastupio, nije ga impresionirala gola brzina bez vještine. Još kad je vidio da sa superiornošću u slalomu i veleslalomu može i do Svjetskog kupa spust je posve zanemario. Spust je vozio samo na velikim natjecanjima, u kombinaciji. Čuveni talijanski skijaš Alberto Tomba zna nastupati sa Stenmarkom na utrkama veterana. Nerijetko Stenmark trijumfira, a Tomba kaže: “Svi mi starimo, pokreti su nam sporiji, samo je Ingemar isti. Pogledajte samo s kojom lakoćom skija. Čak i ne stari, nema ni jednu sijedu na glavi. I sada bi se mogao natjecati i siguran sam da bi bio među najboljima”. Njegov trener Hermann Nogler je tvrdio, kad je Stenmark bio u zenitu: “On ima golemo samopouzdanje, nikad se nikoga nije plašio. Uvek je želio samo prvo mjesto. Uz sjajnu tehniku imao je izvanrednu koncentraciju, a najbolji je bio kada je bilo najteže, da u drugom nastupu ispravi propušteno. A znao je memorirati stazu, svaka vrata je pamtio, i munjevito je reagirao kod svake promjene. Imao je sjajnu taktiku: rijetko je nakon prve vožnje vodio, pa je u drugoj imao povoljniji startni broj, bolju stazu koju je znao iskoristiti”. Na Olimpijskim igrama u Lake Placidu zorno se vidjela njegova strategija. Iako je bio ozlijeđen neposredno prije Igara oporavio se od teškog potresa mozga. Osvojio je dvije zlatne medalje, prvu u svojoj disciplini u slalomu, a potom i u veleslalomu. Zanimljivo, nakon prvih vožnji bio je daleko od prvih mjesta, ali u drugim vožnjama bio je fenomenalan, niti najmanju grešku nije učinio. Veliki rivali su mu bili Amerikanac Phill Myre i Slovenac koji je nastupao za Jugoslaviju, Bojan Križaj. Obojicu je poštovao, često ih je spominjao u svojim izjavama da ga oni nadahnjuju da bude još bolji i vrijedniji. Tri puta je bio pobjednik Svjetskog kupa a pravila su, takav je dojam, 1978. godine promijenjena upravo zbog njegove dominacije. Kada se zbroje utrke za Svjetski kup, svjetska prvenstva i Olimpijske igre sjajni Šveđanin ima ukupno 92 pobjede i 165 pobjedničkih postolja u karijeri. Za tadašnju jugoslavensku javnost Stenmark je bio posebno interesantan jer je nastupao u skijama tvornice Elan iz slovenskog Begunja. Napustio je sportsko skijanje, ali od skijanja nije mogao daleko, U svom rodnom mjestu otvorio je dućan skijaške opreme. Ima samo jedan dućan, u rodnom gradiću, nije htio da ga posao iscrpi i odbio je sve akcije koje su mu sugerirale da otvori lanac svojih trgovina. Uvijek je bio ne samo skroman, već i poseban. Uživa u rekreativnom skijanju i vožnji biciklom. Jest, radio je ponešto u alpskom skijanju, Anja Pearson, švedska skijašica bila je njegova učenica. I kad je prvi puta pobijedila u Svjetskom kupu Anja je pobjedu posvetila baš Stenmarku. U Švedskoj je i danas obožavan, a status obožavanog božanstva nije se promijeniio čak ni kad se zbog poreznih olakšica iz Švedske preselio u Monaco. Dugo ga nije bilo u javnosti, a na naslovnicama se pojavio opet 2004. godine, jer je ljetovao na Tajlandu u vrijeme jakog potresa i vodenog vala koji je odnio desetine tisuća života. Nije bio ozlijeđen, bio je svjedok strašne tragedije o kojoj i danas nerado priča. 