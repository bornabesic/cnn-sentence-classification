U prvoj utakmici 2. pretkola Lige prvaka Dinamo je u Skoplju pobijedio Vardar sa 2:1 i mirno čeka uzvrat u Zagrebu koji se igra iduće srijede. Plavi su poveli autogolom Mijuškovića (21.), na 2:0 je povisio Rog (30.), a poraz je ublažio Hambartsumyan (54.). Dinamo je pokazao kako ima kvaliteniju momčad od Vardara i pobjedom je potvrdio ulogu favorita, po transfermarktu plavi (67,55 milijuna eura) imaju devet puta skuplju momčad od Makedonaca (7,45). Prvi dio zadaće Cicini su izabranici uspješno odradili u Areni Filip 2. Makedonski pred 15.000 gledatelja. Dinamo je poveo u 21. minuti autogolom Mijuškovića. Devet minuta kasnije plavi su već imali 2:0. Machado je dao odličnu prizemnu loptu Soudaniju na desnoj strani. Alžirac je prošao do gol-aut linije i idealnom povratnom loptom nalazi Roga koji natrčava i s osam metara preciznim udarcem pogađa suprotan kut Vardarovih vrata! Nakon toga je malo zaprijetio i Vardar, Petkovski je pogodio stativu. Trener Sedloski na poluvremenu je u igru ubacio Balotellija i Velkoskog što je unijelo živost u igru domaćina. U 54. minuti Hambartsumyan je smanjio Dinamovu prednost na 1:2. Pogodak Makedonaca nije zbunio plave, koji su zadržali kontrolu igre. Trener Kranjčar je polovicom drugog poluvremena u igru uveo Ćorića i Sosu, te dodatno umirio suparnika, koji je postao sve agresivniji. U 68. minuti Sigali je pogodio statitvu. Vardar je bio blizu izjednačenja u 82. minuti, kada je Balotelli pogodio stativu, a u drugoj minuti sudačke nadoknade Felipe je zatresao vratnicu. Ulazak u Ligu prvaka donosi 14 milijuna eura. >>Tijek utakmice Vardar - Dinamo možete pogledati OVDJE. >>Blamaža Celtica na Gibraltaru, Zvezda se provukla na Malti >>Kranjčar: Imamo veliku prednost, ali moramo biti oprezni >>Evo što kažu nogometaši Dinama: 'Bilo je nemoguće vruće' 