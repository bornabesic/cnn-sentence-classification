Pred Realovim igračima je teška završnica sezone. Trener Zinedine Zidane u pobjedi protiv Granade (4:0) u susretu 36. kola španjolske lige odmarao je glavne igrače. Cristiano Ronaldo nije ni otišao na gostovanje, Benzema i Isco igrali su po pola sata, a Kross i naš Modrić nisu ulazili u igru. Pobjednik je odlučen u prvih 35 minuta kada su Madriđani zabili sva četiri pogotka! Ostatak utakmice bio je uglavnom nezanimljiv, a to su igrači gostujuće momčadi iskoristili za zabavu.   Kamere na stadionu ulovile su veselo Realovo društvo koje se zabavljalo na račun trenera Granade Tonyja Adamsa. Glavni zabavljač bio je Isco koji je u jednom trenutku viknuo prema strategu domaće momčadi: "Konobaru, može li Coca Cola?" Njegova šala nasmijala je Modrića i Kroosa. 