U jučerašnjoj emisiji Stadion analizirano je 19. kolo HNL-a, a Joško Jeličić i Mateo Beusan najviše su vremena potrošili na komentiranje suđenja koje je, nažalost, bilo u prvom planu. – Vidim njegov papir, crveni se više nego u SDP-u, kratko je kroz smijeh Joško Jeličić, a nakon što je Beusan ustvrdio da je sudac Željko Frković imao niz pogrešaka, Jeličić je dodao: – Nije problem u gospodinu Frkoviću i njegovu suđenju, jasno je svima da je on netalentiran. Problem je u onima koji ga delegiraju. Svi klubovi bi se ne bi smjeli biti oportunisti, dizati se na zadnje noge kada se o njima radi, nego bi se trebali ujediniti da se ovakve anomalije iskorijene iz nogometa.  Jeličić je hrabro izrekao svoj stav o dvoboju Dinamo – Lokomotiva. – Moja ljubav prema nogometu ne dozvoljava mi da komentiram taj nogometni incest i žao mi je svih koji to moraju gledati. S druge strane, drago mi je zbog gola Soudanija, sretan sam što je prvi protivnički obrambeni igrač po običaju stajao kilometar od Soudanija pa smo mogli vidjeti prekrasan pogodak. 