U drugoj utakmici Dinamove skupine Juventus je kao gost svladao Sevillu sa 3-1 (1-1) i tako osigurao prolazak u osminu finala. Treći pogodak za Juventus postigao je hrvatski napadač Mario Mandžukić u četvrtoj minuti sudačke nadoknade. Kolo prije kraja natjecanja Juventus je vodeći sa 11 bodova, druga Sevilla ima 10, Lyon je treći sa sedam, a Dinamo posljednji bez bodova. Dinamo će u posljednjem kolu 7. prosinca gostovati kod Juventusa u Torinu, dok će Lyon i Sevilla u međusobnom susretu u Francuskoj odlučivati koji će se sastav pridružiti talijanskom prvaku u osmini finala iz ove skupine, a koji će europski put nastaviti u Europskoj ligi. >>Dinamo se dobro nosio, ali Lyon je ipak slavio na Maksimiru! 