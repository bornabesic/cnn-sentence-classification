Hrvatski tenisač Ivan Dodig se sa Španjolcem Marcelom Granollersom plasirao u četvrtfinale parova na ATP turniru iz Masters 1000 serije u Madridu, oni su u 2. kolu nadigrali Talijna Fabija Fogninija i Filipinca Treata Hueya sa 6:7 (4), 7:5, 10:6. U četvrtfinalu će Dodig i Granollers igrati protiv bivšeg Dodigova partnera Brazilca Marcela Mela i Poljaka Lukasza Kubota. Borna Ćorić potvrdio dolazak u Umag Nakon što je prošle godine propustio nastup na jedinom hrvatskom ATP turniru u Umagu zbog nezgodnog kalendara i gostovanja hrvatske Davis Cup reprezentacije u Portlandu, Borna Ćorić ove godine će ponovno nastupiti na turniru na kojemu je debitirao na AP Touru. Ćorić je sa zadovoljstvom potvrdio dolazak na Croatia Open, koji će se ove godine održati od 14. do 23. srpnja. - Jako sam sretan što ću ponovno zaigrati u Umagu. Bez dvojbe, to mi je najdraži turnir u kalendaru! Doma sam, uvijek imam sjajnu podršku i uživam s obitelji i prijateljima. I uvjeti na terenu mi odgovaraju, zaista obožavam igrati u Stella Marisu. Zbog toga mi je prošle godine bilo posebno žao što mi reprezentativne obveze nisu dozvoljavale da dođem. Vidimo se u Umagu! - poručio je jedan od najboljih mladih tenisača svijeta. 