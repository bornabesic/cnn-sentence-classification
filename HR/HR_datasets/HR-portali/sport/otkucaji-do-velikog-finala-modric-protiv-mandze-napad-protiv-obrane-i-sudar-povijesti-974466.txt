Foto: Getty Images / Guliver Image SVE je spremno za šlag na tortu nevjerojatne klupske sezone. Aktualni prvak Europe Real Madrid i Juventus večeras od 20:45 sati igraju finale Lige prvaka u Cardiffu, gdje će se Luka Modrić i Mateo Kovačić s jedne i Mario Mandžukić (uz podršku ozlijeđenog Marka Pjace) boriti za povijest u Wallesu.  > Strah od terorizma uoči finala Lige prvaka: Među navijačima su do zuba naoružani policajci Veliko 61. finale najjačeg klupskog europskog natjecanja sudit će 41-godišnji njemački doktor prava Felix Brych 11:00  "Svi pričaju o obrani Juventusa. No, nema Juventus samo odličnu obranu, naprotiv. Tu je također sjajni napad i mogu u svakom trenutku zabiti gol. U finalu će slaviti momčad koja bude više motivirana i gladnija pobjede. Vjerujem da će to biti moji igrači, iako favorit ne postoji večeras u Cardiffu", poručuje Zidane.  10:40 "Spremamo se za Real s Baleom, ali i sa Iscom. Ako se Zidane odluči za Balea, bit će opasni u kontranapadu koji mogu odigrati u nekoliko dodavanja, a ako bude zaigrao Isco također će nam biti teško, ali ćemo imati više prostora u napadu", smatra Allegri.   10:20 Modrić i Mandžukić trebali bi krenuti od prve minute. Zidane će vjerojatno ostaviti Balea na klupi, a umjesto njega će susret započeti Isco.  Juventus: Buffon; Barzagli, Bonucci, Chiellini, Alex Sandro; Khedira, Pjanić; Dani Alves, Dybala, Mandžukić; Higuaín. Real Madrid: Navas; Carvajal, Ramos, Varane, Marcelo; Modrić, Casemiro, Kroos, Isco; Benzema, Ronaldo. 10:00 Real juri rekordnu 12. titulu europskog prvaka, te želi postati prvi klub nakon 27 godina i Milana (1989/1990) te prvi u formatu Lige prvaka od 1993. koji je uspio obraniti krunu. Također, španjolski velikan želi prekinuti neugodni niz, jer nije osvojio Primeru i Ligu prvaka u jednoj sezoni od daleke 1958. godine. 09:40 Gigant sa Santiago Bernabeua pokušat će ponoviti 1998. kada je u Amsterdamu golom Predraga Mijatovića srušio večerašnjeg rivala (1:0), a trener Zinedine Zidane, koji je tada igrao za Staru damu, preko svog bivšeg kluba zagrliti povijest, a tu je i napadač Alvaro Morata, koji je igrao u crno-bijelom dresu od 2014. do 2016. godine.  Momčad iz Madrida dosad je 11 puta osvaja natjecanje (1956, 1957, 1958, 1959, 1960, 1966, 1998, 2000, 2002, 2014. i 2016), a u povijesti je dva puta igrala finale na Otoku, oba puta u Glasgowu, te oba puta slavila - 1960. protiv Eintracht Frankfurta 7:3 i 2002. protiv Bayer Leverkusena 2:1. 09:20 Zanimljivo, Zidan se želi osvetiti 39-godišnjem Gianluigiju Buffonu, od kojeg je izgubio finale Svjetskog prvenstva 2006. u Berlinu, unatoč tome što je zabio Panenkom od prečke iz penala. Kasnije je dobio crveni karton nakon čuvenog udaranja glavom Marca Materazzija, nakon čega su Azzurri i Gigi slavili poslije penala.  09:00 Kada igra u finalu europskog natjecanja Real ne zna za poraz. Posljednji put su Merenguesi pali davne 1983. godine u finalu Kupa kupova i to nakon produžetaka od Aberdeena (2:1) koji je vodio legendarni Sir Alex Ferguson.  08:40 S druge strane, Juventus je uspio šestu rekordnu sezonu zaredom obraniti Scudetto, a treću godinu uzastopno osvojiti i talijanski Kup. Dakle, Staroj dami nedostaje ono na što čeka čak 21 godinu, a sada ima priliku stići do povijesne triplete te ponoviti uspjeh Intera iz 2010. godine.  08:20 Juve je osvojio dvije Lige prvaka (1985. i 1996), a do danas je izgubio četiri finala (Borussia Dortmund 1997. (3:1), Real Madrid. 1998 (1:0), Milan 2003. (nakon penala 3:2) i Barcelona 2015. (3:1). Također, u posljednja dva desetljeća europskog prokletstva klub iz Torina doživio je i izbačenje iz Serie A 2006. zbog Calciopolija, ali se vratio još jači. 08:00 Momčad Massimiliana Allegrija primila je svega tri gola ove sezone u Ligi prvaka, te samo jedan u nokaut fazi natjecanja (od Monaca u uzvratu polufinala), a za poraz ne zna u posljednjih 12 utakmica, uz devet pobjeda i tri remija.  07:40 Naravno, Bianconeri se žele osvetiti Realu za spomenuti poraz u Amsterdamu, za koji i danas tvrde kako je Mijatović zabio gol iz zaleđa. Od tada je u međusobnim dvobojima Juve uglavnom izlazio kao pobjednik. Osim susreta u grupnoj fazi, pamti se polufinale 2003. kada je Stara dama prošla dalje, baš kao i 2015, dok je slavila i u osmini finala 2005. godine.  07:20 I dok će ovo Realu biti treće finale u posljednje četiri godine, pa su Modrić i društvo puni iskustva u osvajanju čuvenog trofeja, u Juventusu su samo tri nogometaša uspjela postati europski prvaci. Dani Alves je tri puta slavio s Barcelonom, a Mario Mandžukić (s Bayernom) i Sami Khedira (baš s Realom) po jednom. A, upravo će Khedira, zajedno s Gonzalom Higuainom učiniti sve kako bi bacio svoju bivšu ekipu na koljena i donio vladaru Calcia nešto o čemu sanja puno vremena.  Tweetovi o temi #UCLFinal #JuveReal