Oklahoma City Thunder su sinoć sa 112-103 pobijedili New York Knickse, a Russell Westbrook je upisao još jedan triple-double sa 27 pogodaka, 18 skokova i 14 asistencija. To mu je treći triple-double zaredom, peti u zadnjih sedam utakmica i osmi ove sezone.Westbrook sada ima 26 triple-doubleova u zadnjih 98 regularnih utakmica. Osim njega, 27 koševa zabio je i Enes Kanter za Thunder. Najučinkovitiji u redovima New Yorka bio je Derrick Rose koji je utakmicu završio sa 30 koševa.  Toronto je poveo od početka utakmice i nije ispuštao prednost do kraja, zahvaljujući šutu od  55 posto iz igre, dok je Philadelphia šutirala 42 posto. Dario Šarić je odigrao 23:34 minute i u tom je razdoblju ubacio osma koševa, uz četiri skoka, četiri asistencije i jedan  blok.  Philadelphia 76ers su doživjeli još jedan poraz, 11. ove sezone, sinoć su do njih bolji bili Toronto Raptors sa 122-95.  Raptorse je predvodio Kyle Lowry sa 24 koša, od čega je šest trica.Tome je dodao četiri skoka, osam asistencija i jednu ukradenu loptu. Terrence Ross je dodao 22 pogotka. Najbolji strijelac Sixersa bio je Robert Covington sa 22 pogotka.  Stephen Curry i Kevin Durant su zabili svaki po 25 koševa i  Golden State Warriors su preokrenuli rezultat u zadnjoj četvrtini da bi na kraju slavili sa 105-100 protiv Atlanta Hawksa što im je 12. uzastopna pobjeda. Atlanta je u zadnju četvrtinu ušla s prednošću od 81-80, ali onda je Andre Iguodala zabio dva koša, Durant pogodio šut i Shaun Livingston polaganje za seriju Warriorsa od 8-0 koja ih je dovela u vodstvo od 88-81. Atlanta se približila na 88-85 nakon pogotka Kenta Bazemorea, ali onda su on i Dennis Schroeder promašili dvije trice. Bazemore je nakon toga imao još jedan promašaj s linije trice, a Warriorsi vode sa 91-89. Warriorsi tada zabijaju šest koševa na koje Atlanta nema odgovora. Durant je upisao i 14 skokova, a Klay Thompson je ubacio 20 koševa za Warriorse.  Schroder je predvodio Atlantu sa 24 pogotka, a Hawksima je ovo šesti poraz u sedam utakmica.  Rezultati: Washington Wizards - Sacramento Kings   101-95 (produžetak) Toronto Raptors - Philadelphia 76ers    122-95 (Dario Šarić je igrao 23:34 minute za Philadelphiju, zabio je osam koševa, upisao četiri skoka i četiri asistencije) New York Knicks - Oklahoma City Thunder 103-112 Miami Heat - Boston Celtics             104-112 Memphis Grizzlies - Charlotte Hornets    85-104 Minnesota Timberwolves - Utah Jazz      103-112 Golden State Warriors - Atlanta Hawks   105-100