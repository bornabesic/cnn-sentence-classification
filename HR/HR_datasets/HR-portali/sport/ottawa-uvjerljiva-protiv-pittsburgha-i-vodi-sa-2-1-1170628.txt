Ottawa Senators su povećali prednost na 2-1 u seriji na četiri pobjede nakon što su sinoć u trećoj utakmici finala Istočne konferencije sa 5:1 svladali branitelje naslova Pittsburgh Penguinse. U prvoj trećini Senatorsi su zabili četiri gola, a strijelci su bili Mike Hoffman, Marc Methot, Derick Brassard i Zack Smith, dok je Kyle Turris zabio peti gol u drugoj trećini. Vratar Craig Anderson je obranio 25 udaraca.  Sidney Crosby je bio jedini strijelac za Pittsburgh i mrežu Senatorsa zatresao je u zadnjoj trećini.  Četvrta utakmica se igra u Ottawi u petak. 