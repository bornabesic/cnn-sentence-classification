Braća Sinković ne znaju za poraz otkako su zajedno sjeli u čamac, a sjajni niz okrunili su zlatom u dvojcu na pariće na Olimpijskim igrama u Riju. No, uskoro će promijeniti disciplinu. "Nakon najuspješnije sezone koju imaju iza sebe i osvojene zlatne Olimpijske medalje na igrama u Riju, Braća Sinković odlučila su promijeniti tijek svoje profesionalne karijere kojim će dovesti u pitanje i svoj dugogodišnji sportski uspjeh.  Što je u nastavku svoje profesionalne karijere odlučio raditi i čime se baviti najbolji svjetski veslački tandem, saznajte na izvanrednoj konferenciji za medije Braće Sinković u srijedu, 16. studenog 2016. u 11:45 sati na zagrebačkom jezeru Jarun", stoji u priopćenju. Braća Sinković su odlučila razbiti monotoniju pa će uskoro veslati u dvojcu bez kormilara, a ne u dvojcu na pariće. >> Braća Sinković u pobjedničkom osmercu na Savi