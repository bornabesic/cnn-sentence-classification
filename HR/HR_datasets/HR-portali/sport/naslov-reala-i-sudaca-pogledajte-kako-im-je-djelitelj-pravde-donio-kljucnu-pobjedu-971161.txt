Screenshot: Youtube "ASI, ASI, asi gana el Madrid!" ili "Tako, tako, tako pobjeđuje Madrid", ogorčeni je poklič navijača Realovih suparnika, nastao davne 1979. u Gijonu, kada domaći navijači više nisu mogli gledati što im radi Realov 12. igrač koji je loše glumio suca. Naravno, ovaj vapaj bio je tek na tom mjestu uobličeno i desetljećima prikupljano ogorčenje zbog toga što suci besramno navijaju za Real, donose im bodove i naslove, dok istovremeno sakate njegove rivale. Ništa se nije promijenilo od '79. i Gijona jer 38 godina kasnije u Vigu isto skandiranje čuje se i s tamošnjih tribina zato što suci i dalje pomažu Realu kada zapne i kada mu je najpotrebnije. Primjerice, kada mu kolo prije kraja treba pobjeda za naslov.  Na istoj liniji je i Juan Martinez, sudac recentne utakmice Celta - Real 1:4. Površnim gledanjem samo rezultata čini se kako se poražena momčad nema što prigovarati jer je uvjerljivo izgubila od daleko boljeg protivnika i lidera prvenstva. Ali to nipošto nije tako. Sudac je najprije nezasluženo pokazao žuti karton najboljem Celtinu strijelcu Iagu Aspasu kada je s pravom prigovorio što nije dosuđeno igranje rukom Realova stopera Varanea, da bi zatim dvostruko i fatalno oštetio, zapravo uništio Celtu u 61. minuti. Pri vodstvu Reala 2:0, Ramos u kaznenom prostoru ruši Aspasa za čisti penal za Celtu. Međutim, Martinez vidi ono što nitko drugi ne vidi te Aspasu daje drugi žuti, dakle crveni karton, zbog simuliranja. Umjesto da dobije najveću priliku za smanjenje zaostatka na samo jedan gol, Celti je sudac pola sata prije kraja sredio poraz tako što je ostala s dva gola zaostatka i ključnim igračem manje koji je strijelac 25 golova ove sezone. "Velika greška suca Martineza. Ramos je postavio nogu s očitom namjerom rušenja Aspasa i to je trebao biti penal za Celtu i dakako, nipošto crveni karton za Aspasa", komentirao je Andujar Oliver, sudački stručnjak Marce, najčitanijeg španjolskog sportskog dnevnika.  Osim ovim najgorim primjerom, sudac je sklonost Realu pokazao još nekoliko puta; kada Ronaldu nije dao žuti karton zbog simuliranja i kada je Casemiru oprostio drugi žuti karton.   Rezultati by SofaScore