Izgleda nemoguće, ali vozač je uspio živ i zdrav izaći iz ostataka bolida koji se zapalio i rasuo stazom nakon stravičnog udesa na današnjuj utrci Indiana 500.  Vozio se pedeseti od planiranih 200 krugova na stazi u Indianapolisu kad je bolid Scotta Dixona poletio u zrak i raspolovio se nakon sudara s bolidom Jaya Howarda.  Sve je počelo kad je Howarda s unutarnje strane pretekao jedan od suparnika. Vozač je prvo udario je u zid i potom podletio pod Dixona. Njegov se bolid podvukao pod lijevu stranu Dixonove jurilice, zbog čega je Dixonov bolid poletio i okrenuo se u zraku.  Nevjerojatno, ali obojica su imali puno sreće i izvukli su se bez vidljivih tjelesnih ozljeda. Utrka je bila prekinuta, ali je nastavljena već nakon 15 minuta.