Foto: Getty Images/Guliver Image ARGENTINSKI izbornik Edgardo Bauza smijenjen je zbog loših rezultata u kvalifikacijama za SP 2018. nakon samo osam mjeseci što je zasjeo na klupu 'gaučosa'. Bauza je smijenjen zbog poraza od Bolivije prošli mjesec nakon kojeg je Argentina zasjela na peto mjesto na ljestvici južnoameričkih kvalifikacija zbog čega joj je upitan plasman na SP 2018. U osam utakmica s reprezentacijom Argentine Bauza je upisao je samo tri pobjede. Argentina prvu sljedeću utakmicu igra protiv Brazila u Melbourneu 9. lipnja i to je prijateljski ogled, dok je sljedeća kvalifikacijska utakmica na rasporedu 31. kolovoza protiv Urugvaja u Montevideu. Još nije poznato tko će preuzeti klupu Argentine, ali imena koja se spominju kao zamjene za Bauzu su trener Seville Jorge Sampaoli i Diego Simeone iz madridskog Atletika.    Rezultati by SofaScore