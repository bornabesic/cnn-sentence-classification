Osima LA Lakersa za koje je briljirao Ivica Zubac, poraze su sinoć upisali i Washington Wizardsi Bojana Bogdanovića te Orlando Magic Marija Hezonje. Od Wizardsa su sa 119-104 bolji bili Minnesota Timberwolves i tako su prekinuli njihov niz od pet uzastopnih pobjeda. Orlando Magic je izgubio sa 120-115 od Sacramento Kingsa. Bojan Bogdanović je odigrao za Wiazrdse 25 minuta sa skromnim učinkom, ubacio je 12 koševa uz četiri skoka i jednu asistenciju.  Timberwolvese je predvodio Karl-Anthony Towns sa 39 pogotka i 13 skokova, a Ricky Rubio je zabio 22 koša i postavio je novi rekord momčadi sa čak 19 asistencija. Kod Washingtona najbolji je bio John Wall koji je utakmicu završio sa 27 koševa. Mario Hezonja je u porazu Orlanda odigrao 18 minuta i u tom je vremenu ubacio devet koševa uz tri skoka, jednu asistenciju i jednu ukradenu loptu. Najbolji u redovima Magica bio je Elfried Payton koji je upisao triple-double, šesti ove sezone, sa 13 koševa, 13 asistencija i 10 skokova. Kod Sacramenta je čak sedam igrača imalo dvoznamenkasti učinak, a najbolji je bio Anthony Tolliver sa 19 pogodaka od čega je pet trica.  Rezultati Toronto Raptors - Dallas Mavericks          100-78 Memphis Grizzlies - Milwaukee Bucks         113-93 San Antonio Spurs - Atlanta Hawks           107-99 Minnesota Timberwolves - Washington Wizards 119-104 Utah Jazz - Los Angeles Clippers            114-108 Sacramento Kings - Orlando Magic            120-115 Denver Nuggets - Los Angeles Lakers         129-101 