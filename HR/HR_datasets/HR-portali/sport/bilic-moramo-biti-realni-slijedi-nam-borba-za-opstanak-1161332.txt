Slaven Bilić pretrpio je s West Hamom peti uzastopni poraz nakon što ga je sinoć svladao Arsenal s 3:0. Čekićari su na 15. mjestu lige, sa šest bodova više od crte ispadanja. - Da, predstoji nam borba za opstanak. Ne skrivamo to. Moramo biti realni. Ovo moramo zaboraviti, velike utakmice su pred nama, pogotovo u nedjelju protiv Swanseaja. Jedna pobjeda će sve promijeniti - rekao je Bilić pa se osvrnuo na utakmicu: - U drugom poluvremenu oni su podigli ritam i zabili, nakon čega su bili još bolji. Mi smo željeli bod. Nadali smo se da možemo duže držati nulu jer onda bi oni i njihovi navijači bili nervozniji, no nakon gola igrali su puno slobodnije. Trener Arsenala Arsene Wenger je dodao: - West Ham se dobro branio u prvom poluvremenu, no bili smo odlučniji u nastavku. Svi su odigrali dobro, za nijednog igrača ne mogu reći da je odigrao loše. Iza nas je teško razdoblje, ali rastemo. Pred nama je završni sprint u Premier ligi. Moramo biti konstantni. >> Bilićev peti poraz u nizu, u derbiju Chelsea pobijedio City 