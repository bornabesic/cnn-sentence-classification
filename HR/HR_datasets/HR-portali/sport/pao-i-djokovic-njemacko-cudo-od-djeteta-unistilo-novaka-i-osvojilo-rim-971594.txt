SJAJNI mladi njemački tenisač Aleksander Zverev u finalu Masters turnira u Rimu s 6:4, 6:3 pobijedio je Novaka Đokovića i tako je došao do najvećeg rezultata karijere. 20-godišnji Zverev do danas je bio 17 igrač na svijetu, no od sutra vjerojatno će ući među najboljih 10. Đoković koji je jučer pregazio Dominica Thiema, protiv Zvereva nije imao nikakve šanse, a mladi Nijemac pokazao je zašto su u pravu oni koji tvrde kako je budućnost svjetskog tenisa. Đoković je Rim osvajao čak četiri puta, no danas ga je Zverev potpuno razbio i nevjerojatno zvuči podatak da srpski tenisač nije došao niti do break lopte. Tako nešto mu se dogodilo do sada samo dva puta, a oba puta s druge strane mreže stajao je Roger Federer.