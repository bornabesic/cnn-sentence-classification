Trofejni francuski rukometaši, vratar Thierry Omeyer (40) i srednji vanjski Daniel Narcisse (37) u utorak su objavili kako će se oprostiti od reprezentacije na kraju ove sezone, a posljednje dvije utakmice u dresu "trikolora" odigrat će protiv Norveške 3. i 6. svibnja u sklopu kvalifikacija za odlazak na Europsko prvenstvo koje će se održati u Hrvatskoj od 12. do 28. siječnja sljedeće godine. Omeyer i Narcisse bili su članovi reprezentacije koja je osvojila dva olimpijska zlata zaredom, u Pekingu 2008. i Londonu 2012. godine, te srebro u Rio de Janeiru 2012. godine, a zajedno su osvojili i tri naslova europskog prvaka (2006, 2010, 2014) i četiri naslova svjetskog prvaka (2001, 2009, 2015, 2017). Omeyer ukupno ima pet svjetskih naslova, uz četiri ranije navedena i onaj iz 2011. godine kada u sastavu nije bilo Narcissea zbog ozljede. Prvi veliki naslov osvojili su 2001. godine kada su postali svjetski prvaci na domaćem terenu, a isto su ponovili i ove godine za svoj posljednji trijumf. "Ako postoji idealni trenutak za oproštaj onda je to sada nakon što smo osvojili naslov svjetskih prvaka na domaćem terenu", rekao je Omeyer. "Ovo je bila teška odluka. Ponosan sam što sam nosio reprezentativni dres tolike godine", dodao je Narcisse. Omeyer je ukupno ostvario čak 356 nastupa u reprezentaciji, dok je Narcisse sakupio 309 nastupa i upisao 912 golova. Prvi veliki naslov osvojili su 2001. godine kada su postali svjetski prvaci na domaćem terenu, a isto su ponovili i ove godine za svoj posljednji trijumf.