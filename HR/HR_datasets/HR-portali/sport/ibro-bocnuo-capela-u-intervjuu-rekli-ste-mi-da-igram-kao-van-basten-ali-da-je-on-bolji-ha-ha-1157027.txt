Švedski reprezentativac Zlatan Ibrahimović (35) dao je veliki intervju tv postaji Fox Sports Italia, a razgovor je vodio legendarni talijanski stručnjak Fabio Capello (70). Ibrahimović se Capellu 'otvorio' govorivši o Manchester Unitedu, Juventusu, Interu, Milanu, Pepu Guardioli i Paris Saint-Germainu. Capello i Ibrahimović su surađivali dvije godine u Juventusu, a zanimljivo Ibrahimović je u jednom razgovoru za engleske novine kazao kako je od Mourinha naučio više za dva mjeseca, nego u pet godina pod vodstvom Capella i Roberta Mancinija. Međutim, o toj izjavi ovoga puta nisu razgovarali. Ibrahimović je otkrio kako mu je Capello po dolasku u Juventus dao snimku s golovima Marca van Bastena. - Rekli ste mi da igram slično kao Van Basten, ali da je on bolji od mene, ha, ha. Gledao sam snimku njegovih golova i pažljivo pratio kako postiže golove - priznao je Ibra. Vremena provedenog u Juventusu rado se prisjeća. - Dolazak u Juventus iz Ajaxa je bio veliki korak naprijed. Juve je veliki klub i od prvog dana bilo mi je super - dodao je. Kada je torinska 'Stara dama' izbačena u Serie B zbog sudjelovanja u aferi 'calciopoli' švedski napadač je preselio u Inter. - Bilo je to zanimljivo iskustvo. Za naslov su se borili gradski suparnici Inter i Milan. Na koncu smo osvojili 'scudetto' nakon 17 godina, a ja sam pomogao u pisanju povijesti." Iduća stepenica bila je Barcelona pod vodstvom Pepea Guardiole. - U početku je sve bilo OK. Igrao sam, zabijao golove. Međutim, Guardiola je ubrzo promijenio sustav igre, a ja sam izvisio. I danas mi to nije jasno. Guardiola me zvao svaki dan i nagovarao da preselim u Barcelonu, a kada sam potpisao preselio me na klupu. Nisam bio sretan i razlaz je bio jedina opcija. Vratio se u Milan, ali na drugi stranu San Sira. U redove Interova najvećeg suparnika.  - Bila je to top momčad. Ronaldonho, Gattuso, Nesta, Pirlo, Pippo Inzaghi... želio sam novi naslov jer koliko je igrača osvojilo titulu u dresu Juventusa, Intera i Milana. Ibrahimović je priznao kako nije želio u PSG. - Bio sam dio transfera Thiaga Silve. Bio je to riskantan projekt, ali je uspio. Pariz je sjajan grad. Svatko tko nije sretan u Parizu, taj je lud. Ibrahimović je otkrio kako je dugo razmišljao o prelasku u Manchester United. No prevagnula je želja za novim izazovom. - Bio je to veliki izazov. Mogao sam u Kinu i li dignuti noge u zrak i otići na odmor. Međutim, želio sam novi izazov - priznao je dodavši: - Znao sam što me čeka s Mourinhom. Trebao mi je takav trener pri kraju karijere. S njim je uvijek sve jasno, sve ti kaže u lice - kazao je Ibrahimović. >>Za više sporta posjetite našu Facebook stranicu Večernji list - Sport >>Englezi se pitaju: Hoće li Slaven Bilić ponoviti ono što je učinio 1997. godine? 