U trećem kolu turnira svladao je Čeha Tomaša Berdycha sa 6:2, 7:6 nakon dva sata igre. Najbolji hrvatski tenisač, Marin Čilić, plasirao se u četvrtfinale ATP turnira iz Masters 1000 serije u Monte Carlu. U trećem kolu turnira svladao je Čeha Tomaša Berdycha sa 6:2, 7:6 nakon dva sata igre. U prvom setu Marina je odlično služio servis i izgubio je samo sedam poena, Berdych čak nije imao ni break-šansu. Čilić ga je dva puta ‘breaknuo’ i glatko je dobio set sa 6:2. U drugom setu bilo je nešto napetije, Čilić je kod rezultata 3:3 propustio break, ali je kod 4:4 iskoristio veliku priliku i poveo je s 5:4 te dobio priliku servirati za meč. Čeh, kojeg vodi bivši Marinov trener Goran Ivanišević, uspio je vratiti izgubljeni servis i spasio se na 5:5. Na koncu je odlučio tie-break u kojem je Čilić uvjerljivo dominirao i plasirao se u četverfinale turnira. To je bio 12. međusobni ogled ovih tenisača, a sada su izjednačeni u pobjedama i porazima. U červrtfinalu Čilić će igrati protiv Španjolca Alberta Ramos-Vinolasa koji je izbacio prvog tenisača svijeta, Škota Andyja Murrayja. 