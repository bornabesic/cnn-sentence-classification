Taekwondo klub Jastreb obilježio je blagdan Cvjetnice naslovom ekipnih seniorskih prvaka Hrvatske u muškoj konkurenciji čime je u 2016. godini upisao naslov osmerostrukih prvaka Hrvatske (2005, 2006, 2007, 2010, 2011, 2012, 2014, 2016) u seniorskoj selekciji. U pojedinačnim plasmanima ponovljen je uspjeh iz 2006. godine kada su na tronu u Osijeku također stajala tri seniorska prvaka Hrvatske iz Jastrebovih redova. U kategorijama -74, -80 i +87kg TKD klub Jastreb iznjedrio je prvake Hrvatske i potvrdio status najuspješnijeg muškog seniorskog taekwondo kluba Lijepe naše u pratnji trenera Dejana Mesarova, Mateja Škreblina i Hong Seung Kija. Jastrebovi su postali prvaci u tri najteže kateogrije: Hrvoje Šep (-74 kg), Luka Horvat (-80) i Vedran Golec (+87). Vedranu Golecu, seniorskom reprezentativcu Hrvatske, ovo je deveti za redom naslov seniorskog prvaka Hrvatske. U ženskoj konkurenciji svega par zadnjih sekundi dijelilo je Aanamariju Petrović od ponovnog naslova prvakinje Hrvatske u konstantnom vodstvu koje nije uspjela zadržati do kraja meča i u konačnici postaje viceprvakinja Hrvatske. Brončana Matea nanizala je dvije pobjede i na ovogodišnjem Prvenstvu Hrvatske prvi puta upisuje seniorsku broncu u svoju kolekciju medalja. >> Anto Nobilo novi predsjednik te-kvon-do saveza: Ovim su završeni plemenski ratovi