Foto: SudInfo.be screenshot  FRANKO ANDRIJAŠEVIĆ još se nije ni otrijeznio od proslave dvostruke titule, a mogao bi napustiti Rijeku prije nego dođe sebi. Pregovori oko njegova transfera su u tijeku, intenzivni su i stvar bi brzo mogla biti riješena - tako jutros piše belgijski SudInfo. Andrijaševića želi kupiti Standard, a u pregovorima se vrte oko cijene od četiri milijuna eura. Franka se predstavlja kao talentiranog hrvatskog reprezentativca s brojem deset na dresu te kao zamjenu za Alžirca Iskaha Belfodila, također 25-godišnjaka, nekadašnjeg člana Lyona i Intera koji očito napušta Liege nakon ugovorenih godinu dana. Andrijašević bi, kako navode Belgijci, trebao potpisati petogodišnji ugovor. Iako je izgubio u utrci za najboljeg strijelca Hrvatske i ostao na trećem mjestu sa 16 golova (u paru s Hodžićem), jedva izdržao kraj run n gun sezone, u kojoj ni sam ne zna što je i gdje sve odigrao, dodao i zabio i kolikose kockao, ostaje upisan kao najbolji igrač sezone.  Šampionska Rijeka jučer je pobijedila Dinamo, uzela Kup i vjerojatno posljednji put zaigrala u ovom sastavu. Deseterostruki prvaci Belgije, s kojima pregovara heroj povijesne sezone Rijeke, nisu osvojili naslov od 2009. godine, a ovu sezonu završili su na razočaravajućem sedmom mjestu.