Kekova družina je tijekom cijele sezona uistinu igrala najbolji nogomet, trener Matijaž Kek koji već dugo radi ozbiljan posao na Kvarneru posložio je momčad koja je bila zrela za naslov, no u trenutačnoj konstelaciji snaga u hrvatskom nogometu nitko vam ne može jamčiti da ćete osvojiti naslov pa makar bili i duplo bolji. Rijeka je u tome uspjela Jest, novi prvak Rijeka je u zadnjem kolu poražen u Zagrebu orotiv Dinama 2-5. No, to ne mijenja na stvari   u zadnjem zaključku. Izvrsno su se Rijeka i Kek nosili i s pritiskom Dinama koji je žestoko branio niz od 11 naslova zaredom. “Osjećao sam pritisak, želio sam igračima napomenuti da se moraju kloniti tog osjećaja. Prije utakmice protiv Cibalije, kada nam je pobjeda osiguravala naslov, rekao sam im da će se nogomet igrati i dalje bez obzira što će se dogoditi u ovoj utakmici. A nakon svega je najljepše što smo postigli ono što smo željeli. A za to valja imati srce, mi smo ga imali”, kaže slovenski stručnjak Andrija Kačić-Karlin Unisono je domaća sportska javnost prihvatila i objasnila trijumf Rijeke u Prvoj hrvatskoj nogometnoj ligi, onima koji su bili zadovoljni takvim raspletom pridružio se i nemali dio Dinamovih navijača, jedinog konkurenta Rijeci u pohodu na naslov prvaka. Prošlih 11 Dinamovih naslova nisu bili slavljeni na način kako je to učinila Rijeka. Karnevalski, raspjevano, lepršavo, pa čak i spektakularno. Jest, Rijeci je to prvi naslov prvaka, osvajala je Rijeka nekad kupove, imala sjajne generacije, velike igrače i trener, no do naslova prvaka se nikad nije došlo… Makar, teško je navijaču Rijeke objasniti zaleđe kojeg je dosudio sudac Krečak 1999. godine u zadnjem kolu protiv Osijeka, s tim poništenim pogotkom Rijeka je ostala bez naslova a slavio je upravo Dinamo. I morala je proći nečija punoljetnost da se Rijeka opet nađe u prigodi za osvajanje vrha, pa da je ne propusti, u zadnjem kolu protiv Cibalije. Karnevalski ugođaj u utakmici pretposljednjeg kola protiv Ciblije, pobjeda i spoznaja da je naslov konačno osvojen služi nam i kao odgovor na pitanje – je li Rijeka zaslužila ovaj trijumf. Gledajući simbiozu igrača i navijača, pa i uprave, a sjećajući se, teško nam je to reći ali je istinito, bijednih zadnjih proslava na maksimirskom stadionu kada je Dinamo osvajao naslove, lako je ustvrditi: Naslov je posve zasluženo na Rujevici! Rijeka je porušila sve brane, zapravo njen trener Kek, zapravo to nije ni bila Rijeka, već istinska Poplava, u hrvatskom nogometu! Kekova družina je tijekom cijele sezona uistinu igrala najbolji nogomet, trener Matijaž Kek koji već dugo radi ozbiljan posao na Kvarneru posložio je momčad koja je bila zrela za naslov, no u trenutačnoj konstelaciji snaga u hrvatskom nogometu nitko vam ne može jamčiti da ćete osvojiti naslov pa makar bili i duplo bolji. Rijeka je u tome uspjela, iskoristila je često Dinamovo iskakanje iz tračnica, no pritom gledajući svoja posla. U gotovo pa savršenoj seriji Rijeka je najprije dosegla lijepu bodovnu prednost ispred Dinama, možda i potom propustila koju meč-loptu, ali je prvenstvo ipak superiorno dovela do kraja. S trijumfom koji će se desetljećima prepričavati među Rijekinim navijačima. Hrvatski nogomet dobio je tako svog četvrtog prvaka, uz dominantni Dinamo, potom Hajduk i Zagreb je osvojio jedan naslov, sada se u to elitno društvo uključila i Rijeka. Elitno? Ta, Zagreb je danas u Trećoj ligi… No, to je već neka druga priča hrvatskog nogometa. Rijeka je fakat napisala najljepšu priču, prekinula dominaciju Dinama, vratila publiku na svoj stadion, sve nas prisilila na nove standarde, napose tu mislimo na pristojnog, korektnog, stručnog i simpatičnog trenera Matijaža Keka. On je u ovome trenutku prvo ime hrvatskog klupskog nogometa. Ozbiljan, stručan, skroman i nadasve uspješan – čista je suprotnost trenerima na koje smo zasad navikli po našim prvoligaškim klubovima. Uvijek odmjeren u riječima, trudeći se da svojim istupima nikog ne ponizi ili uvrijedi, Kek odaje sliku nogometnog intelektualca koji je svom poslu posvećen stalno… Svoju simpatičnost Kek duguje neminovno i svojoj atipičnosti. On nije čovjek od velikih riječi i visokih tonova, on je radnik koji svoja predavanja temelji na iskustvu. I jedan je od rijetkih svjetskih trenera koji je s reprezentacijom svoje domovine izborio Svjetsko prvenstvo. Da, on je sa Slovenijom bio na svjetskoj smotri u Južnoj Africi i osvojio u skupini 4 boda. Zamalo je otišao i dalje. Sa Slovenijom! Na tom prvenstvu Hrvatske nije bilo, njegov kolega Slaven Bilić na kvalifikacijskom putu s Hrvatima se spotaknuo. Njegova igračka karijera, neće se naljutiti ako mu to napišemo, nije bila naročita. Otac mu je bio nogometaš i presudila je očeva želja, iako je Kek lako mogao završiti i u košarci, jer je do njega stanovao jedan od najboljih košarkaša bivše države, pa i Slovenije, Peter Vilfan. Puno je igrao za Maribor, ali je bio sklon ozljedama, desetak puta je bio na teškim operacijama. Valjda iz tih teških dana danas crpi strpljenje. Samo je jednom pozvan u slovensku reprezentaciju, a u Mariboru je igrao redovito na mjesto braniča od 1979. do 1985. godine. Potom je tri godine igrao za austrijski Spittal, i sedam za Grazer. Došao je natrag u Sloveniju 1995. godine na poziv Maribora da u klubu završi svoju karijeru. Nije to išlo lagano sa završetkom karijere, momčad s Kekom je bila uspješna i osvojila je na brzinu tri prvenstva i dva kupa. Kek je igrao sjajno, iako u poznim igračkim godinama. Oprostio se od aktivnog igranja 1999. godine, a već samo nekoliko mjeseci kasnije preuzeo je mjesto prvog trenera momčadi Maribora. Prije toga učio je “zanat” od čuvenog slovenskog trenera, Bojana Prašnikara. Usput se i školovao za trenera, 2003. godine dobio je trenersku pro licencu, tri godine kasnije i Uefinu pro licencu. Učeći i vodeći momčad nizao je uspjehe, Maribor je tri godine zaredom (od 2001. do 2003.) bio slovenski prvak. No, dvije godine kasnije doživio je sudbinu koju jednom ili više puta doživi svaki trener, dobio je otkaz. Uprava je bila nezadovoljna rezultatima, ali klub je bio u financijskoj stisci i momčad je bila preslaba da bi se uključila u boru za naslov prvaka. Istovremeno se slovenska reprezentacija mučila u kvalifikacijama za odlazak na Euro 2008. godine, s izbornikom Brankom Oblakom, negdašnjim čuvenim nogometašom ljubljanske Olimpije, splitskog Hajduka i njemačkog Bayerna. Oblak je naprasno smijenjen, a za izbornika postavljen je – Kek! Bio je to pun pogodak. Iako su novine grmile “kako je imenovanje Keka promašaj”, on je dokazao svoju trenersku nadarenost, osvajajući bodove u “malim” utakmicama i naposljetku u odlučujućoj pobijedivši Rusiju koju je vodio Guus Hiddink. Bila je to svjetska senzacija, mala Slovenija pokraj goleme Rusije izborila je plasman na Svjetsko prvenstvo. Sam Kek je nekoliko puta izjavio da je tražio sredinu u kojoj će moći napredovati zajedno s momčadi u upravom, prioritet mu nije bio novac. Došao je na pregovore u Ljubljanu, i svidjela im se vizija razvoja Rijeke kao nogometnog kluba u razdoblju od pet godina. Kojeg su već preuzeli Talijan Gabriele Volpi i njegov prijatelj Damir Mišković. “Znam da se sumnjalo u mene, mislite da su to ljudi ovdje znali, da sam eliminirao Rusiji na putu prema Južnoj Africi? Nisu. Doživljavali su me kao skijaša”. Priznaje da je imao tremu, osjetio je klupske ambicije. “Kad sam došao, u mom srcu je bila samo jedna ljubav, Maribor. Nisam vjerovao da čovjek može imati dvije ljubavi, da uopće postoji takvo nešto. Ali sad vidim da postoji. Rijeka je moja druga ljubav. Nemam želju ići iz Rijeke”… Nije tajna, Rijeka je i u bivšoj i u sadašnjoj državi uvijek bila u sjeni Dinama i Hajduka, nerijetko čak i Osijeka. Novi vlasnici željeli su promijeniti hijerarhiju hrvatskog klupskog nogometa, u svoju korist, u korist Rijeke. “Pristao sam, praktički isprve”! Sjeća se Kek. U Rijeku je stigao iz Al-Ittihada iz Saudijske Arabije, obitelj nije morao seliti, njegovi su živjeli u Mariboru i tada i danas. Kek se s odvojenošću s obitelji izvrsno nosi. Ističući kako je profesionalac kao i svi drugi i kako funkcionirati može samo ako je potpuno predan poslu nogometnog trenerstva – obitelj mu nije neophodna u mjestu rada. “U nogometu svi hoće pobijediti, a pobjeđuju samo oni koji najviše rade, i tu se ne može imati previše vremena, to je barem jasno. Posvećen sam poslu totalno, a kad ulovim vremena skoknem do Maribora”. Nije prošlo mnogo vremena a Kek je pokazao da zna, sjajni su bili njegovi rezultati, u prvoj sezoni osvojio je hrvatski Kup, kasnije i Super kup, a nastupi u skupini Eurpopske lige nakon sjajne eliminacije Stuttgarta već danas spadaju u antologiju ovoga kluba. Izvrsno se nosio i s pritiskom Dinama koji je žestoko branio niz od 11 naslova zaredom. “Osjećao sam pritisak, želio sam igračima napomenuti da se moraju kloniti tog osjećaja. Prije utakmice protiv Cibalije, kada nam je pobjeda osiguravala naslov, rekao sam im da će se nogomet igrati i dalje bez obzira što će se dogoditi u ovoj utakmici. A nakon svega je najljepše što smo postigli ono što smo željeli. A za to valja imati srce, mi smo ga imali”.