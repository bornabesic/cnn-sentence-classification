Artem Milevski dobio je nogu iz Parka mladeži, raskinut je ugovor s njim zbog ponašanja izvan terena, ali Ukrajinac je ponudio svoju stranu priče i ispričao se zbog svega. "Najiskrenije mi je žao zbog svega što se dogodilo. Emotivac sam po prirodi i neke stvari me pogađaju duboko u srce. Slijedom brojnih novinskih tekstova o meni proteklih dana u medijima, želim, i dužan sam, iznijeti i svoju stranu priče. U Rimu nisam bio zbog provoda, već zato što sam morao izaći iz Hrvatske da bi mi se produljila viza. U taj nesretni ponedjeljak nakon ručka sam popio čašu ili dvije vina, kako je i običaj ovdje u Dalmaciji. Najveći problem je to što uz sebe nisam imao vozačku dozvolu, koju sam izgubio. Vozio sam najnormalnije, nisam ludovao u automobilu ni krivudao po cesti, nikog nisam ugrozio niti sam napravio ikakav prometni prekršaj. Bole me napisi u medijima u kojima me se karakterizira kao alkoholičara i neradnika. Nisam takav, promijenio sam se, neka životna iskustva su me opekla i naučila mnogo. U Turskoj sam slupao Ferrari i preživio Božjim čudom. Od tada nisam sjeo za volan pod utjecajem alkohola. Teško mi je zbog svega. Nisam imao namjeru povrijediti ni izigrati ikoga, a posebno ne mog prijatelja Gorana Sablića, koji mi je pružio ruku spasa kad mi je bilo najteže. Nažalost, sudbina se poigrala sa mnom i cijeli splet nesretnih okolnosti doveo je do situacije zbog koje mi je raskinut ugovor." >> Ostatak pročitajte na 24sata >> Artem Milevski potjeran iz Splita zbog novog skandala! 