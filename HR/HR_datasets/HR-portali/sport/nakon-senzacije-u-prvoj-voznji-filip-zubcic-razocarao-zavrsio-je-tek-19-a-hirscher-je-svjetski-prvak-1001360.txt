Austrijanac je bio najbrži ispred sunarodnjaka Rolanda Leitingera i Norvežanina Leifa Kristiana Haugena. Hrvatski skijaš Filip Zubčić plasirao se u drugu vožnju veleslalom na SP-u u St. Moritzu nakon što je prvu vožnju završio na desetom mjestu s vremenom 1:07.70 i zaostatkom od 97 stotinki za najbržim, Austrijancem, Marcelom Hirscherom (1:06.73). Ipak, u drugoj vožnji Zubčić je razočarao, a naslov svjetskog prvaka u veleslalomu osvojio je Hirscher. Austrijanac je bio najbrži ispred sunarodnjaka Rolanda Leitingera i Norvežanina Leifa Kristiana Haugena. Do zlata je doskijao s vremenom 2:13.31, a Leitinger je imao najbolje vrijeme u drugoj vožnji, no, nije mu bilo dovoljno i zaostao je za Hirscherom 21 stotinku, dok je Heugen imao zaostatak od 71 stotinku. Zubčića su pak dijelile 62 stotinke od postolja, ali utrku je na kraju ipak završio na 19. mjestu s vremenom 2:15.29 i zaostatkom od sekundu i 98 stotinki za pobjednikom. Drugi hrvatski predstavnik William Vukelić prvi vožnju završio je na 51. mjestu i nije stigao do cilja u drugoj vožnji. Hirscheru je ovo već sedma medalja sa svjetskih prvenstava, a od toga četvrta zlatna i prva u veleslalomu. Na SP-u je ostala još jedna disciplina, slalom, a vozi se za vikend. U subotu je ženski, a u nedjelju muški. SP, Sankt Moritz, veleslalom: 1. Marcel Hirscher (Aut) 2:13.31 2. Roland Leitinger (Aut) 2:13.56 3. Leif Kristian Haugen (Nor) 2:14.02 4. Henrik Kristoffersen (Nor) 2:14.07 5. Philipp Schoerghofer (Aut) 2:14.16 6. Matts Olsson (Šve) 2:14.24 7. Alexis Pinturault (Fra) 2:14.29 8. Justin Murisier (Švi) 2:14.30 9. Mathieu Faivre (Fra) 2:14.36 10. Riccardo Tonetti (Ita) 2:14.47 … 19. FILIP ZUBČIĆ (HRV) 2:15.29 