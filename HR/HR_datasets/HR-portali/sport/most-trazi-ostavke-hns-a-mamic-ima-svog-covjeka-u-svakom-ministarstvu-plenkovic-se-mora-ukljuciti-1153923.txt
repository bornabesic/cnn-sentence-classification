Prije tjedan dana Most se oglasio priopćenjem u kojem je iskazao nezadovoljstvo radom Hrvatskog nogometnog saveza i zatražio ostavke čelnih ljudi. Nikola Grmoja to je dodatno objasnio u razgovoru na N1 televiziju u emisiji Točka na tjedan. - Zakon o sportu ima dvojbene stavke koje se tumače na različite načine, ali treba poštivati postojeći zakon bez dvojakih tumačenja. U suradnji s navijačima ćemo predložiti cjeloviti Zakon o sportu koji će obuhvatiti sve sportove, a ne samo nogomet. U HNS-u ima puno članova HDZ-a od kojih Plenković može tražiti da vrate stranačke članske iskaznice i da istupe iz članstva HNS. Instrumenti su u rukama HDZ-a. A Janica Kostelić kao čelna osoba u Uredu za hrvatski sport može poslati inspekciju na teren, rekao je Grmoja pa dodao: - Mi ne kontroliramo taj Ured za sport, nije u našoj ingerenciji. Plenković i Opara su rekli da se Zakon o sportu mora provoditi i ja ne znam što više treba napraviti. Pozivam da i ovdje dođu inspekcije. S naše strane nema opstrukcija, mi ćemo biti vjetar u leđa promjena. Na pitanje tko štiti Šukera i Mamića rekao je: - Ne znam, ali vidi se da je to dobro razgranata mreža, ima tu i pravosuđa i drugih institucija, ja bih rekao da Mamić u svakom ministarstvu ima nekog svog čovjeka. Tako mi kažu i navijači, rekao je Grmoja i zatražio od premijera Plenkovića da se više uključi u tu priču. Što je još rekao Nikola Grmoja možete pročitati OVDJE. >>Trener Intera poludio na Dinamo: Ovo je masakr, gore nego u Vinkovcima. Rijeka će vas pomesti! 