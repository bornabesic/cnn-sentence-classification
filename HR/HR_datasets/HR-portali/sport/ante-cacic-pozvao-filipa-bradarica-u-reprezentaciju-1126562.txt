Izbornik hrvatske nogometne reprezentacije Ante Čačić pozvao je veznog igrača Rijeke Filipa Bradarića na okupljanje reprezentacije za susrete protiv Islanda i Sjeverne Irske. Umjesto ozlijeđenog Marka Pjace, izbornik Vatrenih Ante Čačić odlučio je reprezentaciji priključiti 24-godišnjeg veznjaka Rijeke Filipa Bradarića koji će se tako po prvi puta naći u najboljoj hrvatskoj vrsti.Bradarić je nastupao za hrvatske U-21 i U-19 reprezentacije, a ove sezone odigrao je 14 utakmica za prvoplasiranu momčad Prve HNL. Hrvatska reprezentacija okuplja se u ponedjeljak 7. studenoga, a u subotu 12. studenoga čeka je ogled Europskih kvalifikacija protiv Islanda u Zagrebu. Tri dana kasnije, "vatreni" će odigrati prijateljski susret sa Sjevernom Irskom u Belfastu 