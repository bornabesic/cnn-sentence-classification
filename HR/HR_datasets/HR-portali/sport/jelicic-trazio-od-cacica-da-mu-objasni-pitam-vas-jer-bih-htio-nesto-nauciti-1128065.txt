Hrvatski zbornik Ante Čačić odgovarao je na novinarska pitanja poslije kvalifikacijske utakmice protiv Islanda (2:0), a u razgovor se upleo i stručni komentator HTV-a Joško Jeličić. Bivšeg hrvatskog reprezentativca zanimalo je zašto Kramarić nije dobio prednost ispred Rakitića na poziciji iza napadača, a nije zadovoljan ni izvedbom Marija Mandžukića. Čačić smatra da je Rakitić zaslužio mjesto u prvih 11 iako je priznao da Kramarić igra u dobroj formi. - Rakitić je danas igrao u 4-3-3, htjeli smo biti sa što više igrača ispred njihove zadnje linije. Kramarić će biti korišten onoliko koliko ja smatram da treba igrati. Rakitić je stožerni igrač, što ne znači da i ostali igrači nemaju priliku igrati. Kramarić je dosegao visoki nivo i pokazao da se na njega može uvijek računati. Igrači su dali sebe u ovim teškim uvjetima, ti Joško si bio nogometaš pa znaš. Sjetimo se kritika prema Srni i Mandžukiću, a Rakitić je još uvijek potreban ovoj reprezentaciji - rekao je Čačić. Jeličić je postavio i drugo pitanje, jer smatra da je Mandžukić imao previše ubačaja na utakmici, a da u 16-ercu nije bio opasan, "pitam jer bih želio nešto naučiti?" - Marija usmjeravam da bude koncentriran na 16-erac, ali nekad se javi u ulozi za koju bih volio da bude drugačija. Ponekad se previše troši u drugim zadaćama - zaključio je Čačić. 