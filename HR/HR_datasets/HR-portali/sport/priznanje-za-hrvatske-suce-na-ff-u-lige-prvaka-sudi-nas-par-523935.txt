Osječki sudački rukometni par Boris Milošević i Matija Gubica sudit će utakmicu za treće mjesto Final Foura Lige prvaka. Njih dvojica osam puta u nizu proglašeni su za najbolje hrvatske rukometne suce i ovim su uspjehom samo potvrdili kvalitetu posla kojeg obavljaju. Finalnu utakmicu sudit će njemački par Lars Geipel i Marcus Helbig. Polufinalnu utakmicu između Veszprema i PSG-a sude Makedonci Slave Nikolov i Gjorgji Nachevski, a češki par Vaclav Horacek i Jiri Novotny pravdu će dijeliti na utakmici Vardara i Barcelone. Final four održava se u njemačkom Kolnu 3. i 4. lipnja. 