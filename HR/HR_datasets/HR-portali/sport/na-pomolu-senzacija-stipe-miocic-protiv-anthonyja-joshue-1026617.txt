McGregor je među prvima progovorio o problemima s premijama u UFC-u i odlučio je krenuti po laku zaradu protiv Mayweathera, a njegovim stopama mogao bi i Stipe Miočić. Premda još nisu postali aktualni, ogledi između MMA boraca i boksačkih prvaka postaju sve veća tema. Priču su pokrenuli UFC-ov prvak Connor McGregor i boksačka legenda Floyd Mayweather koji bi se trebali potuči u boksačkom ringu već ovoga ljeta, naravno, ako se uspiju dogovoriti svi financijski detalji. Meč takvog tipa bio bi revijalan, odnosno, ne bi imao nikakvu ulogu osim one da zabavi publiku, ali novac koji se vrti oko tog meča po iznosima ‘gazi’ i onaj u boksu i onaj u UFC-u. Boksači još mogu zaraditi goleme svote novca, ali UFC borci muku muče sa zaradom (iako ni ona nije mala) jer su im premije znatno manje nego one kod boksača, ipak boks je globalno popularan sport, a UFC zaradu crpi uglavnom s američkog tržišta. McGregor je među prvima progovorio o problemima s premijama u UFC-u, to jest tvrdi da su borci premalo plaćeni i odlučio je krenuti po laku zaradu protiv Mayweathera, a njegovim stopama mogao bi i Stipe Miočić. Naime, Stipe je bio dosta rezerviran kada su krenula pitanja o njegovoj budućnosti u UFC-u, a pogotovo kada su stigla pitanja oko zarade, također se ne zna tko će mu biti idući protivnik niti kada će biti sljedeća borba. Miočić je tako izrazio želju da odradi boksački meč i to ni manje ni više nego protiv aktualnog IBF, WBA i IBO prvaka, Anthonyja Joshue. Britanac je, kako mnogi kažu, vratio nadu u boks i trenutno je možda i najpopularniji borac na svijetu, što se kaže, vruća je roba na tržištu. Stipe je također u samom vrhu po popularnosti pa bi se u oko njihova meča također zavrtio ogroman novac. “Da, razgovarali smo o toj ideji. Ne mislim da bi to bila loša stvar. Stipe bi zaradio ogroman novac, a vjerujem da bi bio itekako konkurentan Joshui. Bit će velika stvar ako se jednog dana dogodi taj meč”, rekao je Miočićev trener Marcus Marinelli u ovotjednom razgovoru za The News-Herald.   — The News-Herald (@newsheraldinoh) 17. svibnja 2017. 