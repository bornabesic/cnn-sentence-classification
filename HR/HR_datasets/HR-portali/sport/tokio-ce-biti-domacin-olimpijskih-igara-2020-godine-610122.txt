Domaćin olimpijskim igrama 2020. godine bit će Tokio. Tako je odlučeno na glasanju u Buenos Ariesu. U finalnom glasovanju Tokio je bio bolji od Istanbula. U polufinalu je ispao Madrid. Tokio je bio kandidat za domaćina olimpijskih igara i 2016. godine, ali je na kraju izgubio od Rija. Istanbulu je ovo bila peta neuspješna kandidatura. Tokio će po drugi put biti domaćin Igara, prvi put je ugostio najbolje svjetske sportaše 1964. godine. Te Igre su bile prve u povijesti održane u Aziji. Olimpijski plamen je na ceremoniji otvaranja upalio Yashinori Sakai, mladić koji je rođen u Hirošimi , 6. kolovoza, 1945, isti onaj dan kada je na taj grad pala atomska bomba. 