Hrvatski reprezentativac Dario Šarić odigrao je sinoć još jednu odličnu utakmicu i bio je najučinkovitiji igrač Philadelphia 76ersa u porazu od Boston Celticsa od 108:116 sa 20 koševa i 11 skokova što mu je peti double-double ove sezone.  Šarić je u 33 minute koliko je proveo na terenu upisao još jednu ukradenu loptu i jedan blok. Njegov suigrač Robert Covington je ubacio 18 koševa.  Dario Saric 20 Points Full Highlights (2-15-2017) by videosansebastian Kod Bostona najbolji je bio Isaiah Thomas sa 33 pogotka od čega je 13 palo u zadnjoj četvrtini. To je 40. uzastopna utakmica  s više od 20 pogodaka za Thomasa koji se tako izjednačio s momčadskim rekordom Johna Havliceka iz sezone 1971./72. Marcus Smart je ubacio 21 koš uz osam ukradenih lopti za Celtics. Bostonu (37-19) je ovo četvrta uzastopna pobjeda i 11 u 12 utakmica, a Philadelphia (21-35) je ovim porazom prekinula niz od tri pobjede. Milwaukee Bucks su sinoć sa 129:125 pobijedili Brooklyn Netse, a do pobjede ih je predvodio Giannis Antetokounmpo sa 33 pogotka. Greg Monroe je ubacio 25 koš, a Khris Middleton 20, od čega četiri slobodna u zadnjih 19 sekundi za treću pobjedu zaredom Bucksa. Bojan Bogdanović je odigrao 30 minuta za Brooklyn i u tom je vremenu zabio 14 koševa uz šest skokova i dvije asistencije. Najbolji strijelac Brooklyn, kojem je ovo 16. uzastopni poraz na domaćem terenu, bio je Brook Lopez koji je utakmicu završio sa 36 koševa.  Orlando Magic (21-37) nije mogao pružiti jači otpor San Antonio Spursima (43-13) i druga momčad Zapada ih je svladala sa 107:79.  Spursi su stvorili prednost od 14 koševa u prvoj četvrtini, a na poluvremenu su već vodili sa 25 koševa. Orlando je imao šut od samo 39.5 posto iz igre cijelu utakmicu i pogodio je samo četiri trice iz 18 pokušaja. San Antonio je s druge strane imao šut iz igre 47.2 posto i pogodio je osam trica. Vučević je bio najbolji strijelac Magica sa 16 pogodaka, a Mario Hezonja je odigrao još jednu solidnu utakmicu, on je u 24 minute zabio osam koševa te tome dodao po jedan skok, jednu asistenciju, jedan blok i jednu ukradenu loptu.  San Antonio je do pobjede došao na krilima LaMarcusa Aldridgea koji je zabio 23 koša i Kawhija Leonarda koji je ubacio 22. Los Angeles Lakers su sinoć doživjeli težak poraz od Phoenix Sunsa koji su ih svladali sa 137:101.  Eric Bledsoe je bio najbolji igrač utakmice, on je upisao svoj treći triple-double u karijeri sa 25 koševa, 10 skokova i 13 asistencija za Phoenix. Devin Booker je dodao 23 koša.  Lakerse su predvodili D'Angelo Russell i Lou Williams sa po 21 košem svaki. Ivica Zubac je u 13 minuta ubacio osam koševa uz četiri skoka.  Russell Westbrook je sinoć upisao svoj 27 triple-double ove sezone zabivši 38 koševa uz 14 skokova i 12 asistencija u pobjedi Oklahoma City Thundera od 116-105 nad New York Knicksima. To mu je ukupno 64. triple double u karijeri.  Kod Knicksa najbolji je bio Carmelo Anthony sa 30 pogodaka. Golden State Warriors su se oporavili od poraza u Denveru od prije dvije večeri i sa 109:86 su slavili protiv Sacramento Kingsa. Klay Thompson je zabio 35 koševa za pobjedu Warriorsa, Stephen Curry je dodao 13 koševa i devet asistencija, a Kevin Durantd 21 koš, sedam skokova i sedam asistencija. Rezultati, NBA: Houston Rockets - Miami Heat 109:117 Oklahoma City Thunder - New York Knicks 116:105 Orlando Magic - San Antonio Spurs 79:107 Cleveland Cavaliers - Indiana Pacers 113:104 Toronto Raptors - Charlotte Hornets 90:85 Detroit Pistons - Dallas Mavericks 98:91 Boston Celtics - Philadelphia 76ers 116:108 Brooklyn Nets - Milwaukee Bucks 125:129 Memphis Grizzlies - New Orleans Pelicans 91:95 Denver Nuggets - Minnesota Timberwolves 99:112 Phoenix Suns - Los Angeles Lakers 137:101 Utah Jazz - Portland Trail Blazers 111:88 Los Angeles Clippers - Atlanta Hawks 99:84 Golden State Warriors - Sacramento Kings 109:86 