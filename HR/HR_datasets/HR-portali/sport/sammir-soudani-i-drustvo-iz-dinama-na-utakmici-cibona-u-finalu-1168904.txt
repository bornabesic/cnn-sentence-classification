Košarkaši Cibone prvi su finalisti ovogodišnjeg doigravanja prvenstva Hrvatske, oni su u drugoj polufinalnoj utakmici u KC "Dražen Petrović" svladali Šibenik sa 72:66 (22:20, 18:12, 19:18, 13:16) i tako prošli dalje s omjerom 2-0 u pobjedama. na utakmici su bili i Dinamovi igrači. Cibona je opipljiviju prednost stvorila u drugoj četvrtini i potom ju relativno lagano održavala tijekom nastavka. Gosti iz Šibenika zaprijetili su sredinom trećeg dijela smanjivši na 47:46, ali Cibona je nakon minute odmora reagirala serijom 6-0 i ponovno se odmaknula na sigurniju prednost. Željko Šakić je sa 22 koša i 15 skokova bio najbolji u redovima Cibone, dok je Roko Badžim sa 16 poena bio najefikasniji kod Šibenika. Cibona će u finalu igrati protiv boljeg iz dvoboja Cedevita - Split u kojemu je trenutačno 1-0 za Cedevitu, a druga utakmica ovih suparnika na programu je u četvrtak u Zagrebu (20 sati). 