Vijest iz Melbournea odjeknula je poput bombe, Novak Đoković u 2. kolu Australian Opena izgubio je od 117. tenisača svijeta, Uzbekistanca Denisa Istomina. – Ovo je najveća teniska senzacija u posljednjih 10 godina – javio se odmah John McEnroe. Đokoviću, inače šesterostrukom osvajaču Australian Opena, ovo je tek drugi poraz od tenisača izvan TOP 100 u sedam godina. – Užasno se osjećam, samo što prije želim pobjeći iz Melbournea kući. Istominu svaka čast, nadigrao me – pošteno je nakon meča priznao srpski tenisač. A Istomin je slavio pobjedu karijere. U Melbourne je došao zahvaljujući pozivnici, a nakon što je u prvom kolu pobijedio Dodiga, sada je priredio veliku senzaciju. Istomin, inađe rođen u Rusiji, specifičan je i po tome što ga trenira majka. Tako je još od četvrte godine, a zajedno su prošli i period kada je Denisu malo tko davao šanse da će se ikada više baviti sportom. Naime, s 14 godina doživio je tešku prometnu nesreću, reket nije primio dvije godine, no malo po malo uspio se vratiti. A sada, s 30 godina, i pobijediti Đokovića.  >> Senzacija na Australian Openu! 117. igrač svijeta u 2. kolu izbacio Đokovića!