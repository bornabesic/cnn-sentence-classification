Talijan je veoma emotivno proslavio gol i Michyja Batshuayja koji mu je donio prvenstvo, pa se u svom tom žaru slučajno opalio šakom u zube. Prva zvijezda Premiershipa ove sezone nije ni Eden Hazard, nije ni Diego Costa, ni Zlatan Ibrahimović, niti Kane, ni Vardy, ni Sanchez, titula ipak ide u ruke treneru Chelseaja, Antoniju Conteu. Dva kola prije kraja prvenstva Conte i njegov Chelsea osigurali su naslov prvaka, ali jasno je bilo svima još prije nekoliko mjeseci da će prvenstvo pripasti momčadi sa Stamford Bridgea. Ipak, pobjeda od 1:0 na gostovanju kod West Bromwicha bila je ta koja je potvrdila ono što su svi očekivali. Conte je ove sezone demonstrirao svoje profinjeno taktičko znanje Englezima i malo tko je uspio odgovoriti na njegove ideje. Zaslužan je za novu renesansu londonskog plavog kluba nakon što ih je Jose Mourinho prošle sezone srozao na deseto mjesto Premiershipa. Temperamentni Talijan preporodio je momčad, uredio je moral i riješio ‘probleme’ koje su stvarale glavne zvijezde. Conte je u svaku utakmicu unosio cijelog sebe što se itekako odražavalo na momčad pa i na navijače, a to se najbolje vidjelo na kraju utakmice s West Bromom kada je zajedno s igračima slavio na terenu, dok su navijači s tribina klicali samo njegovo ime. “Antonio, Antonio”, skandirali su navijači Chelseja dok su ga njegovi igrači nosili na rukama. Talijan je veoma emotivno proslavio gol i Michyja Batshuayja koji mu je donio prvenstvo, pa se u svom tom žaru slučajno opalio šakom u zube. Nakon utakmice igrači su pripremili veliko iznenađenje svojem treneru. Prvo su mu Costa i Luiz upali na konferenciju za medije i oteli ga, to jest odnijeli ga od stola, a onda su ga ostavili pred svlačionicom u kojoj ga je dočekala sačekuša s kantom leda i dvije ogromne boce šampanjca. Ma bila je to proslava koja zaista priliči emotivcu kao što je Conte…   — 🏆 (@Conteholic) 12. svibnja 2017. ANTONIO, ANTONIO, ANTONIO!!! 🎶#ChelseaChampions pic.twitter.com/Iguyy75ZXo — CHAMPIONS! 🏆 (@ChelseaFC) 12. svibnja 2017. Credit: @chalobah pic.twitter.com/HWd4gtVX9x — Football Whispers (@FB_WHISPERS) 12. svibnja 2017. Conte, my only Conte.. He makes us happy When skies are grey On the touchline With his air punch He’ll fight for us today. #Chelsea 💪🏽👊🏽💙🔵 pic.twitter.com/C09btdkjdd — PL CHAMPI6NS🏆 16/17 (@aamirrkhann10) 12. svibnja 2017. 