MARTINA HAUBER (30) trenirala je s kolegicama dva dana nakon Božića u dvorani Pala Egale u talijanskom mjestašca Borgo Piave kraj grada Latine, odjednom se srušila i ostala bespomično ležati, suigračice su je pokušale reanimirati, te odmah pozvale hitnu, ali nije joj bilo spasa.  Liječnici su na mjestu ustvrdili smrt, razlog je bilo zatajenje srca, a sportsku javnost šokirala je još jedna vijest o preranoj smrti sportašice.  Talijanska odbojkašica na pijesku dolazi iz slavne odbojkaške obitelji iz grada Latine u kojem je odbojka ispred nogometa, ma ispred crkve, a sugrađani preminule odbojkašice ne mogu se načuditi njenoj bizarnoj smrti.  "Cijeli život bavila se sportom, imala je sportsko srce, zdravo je živjela, ne razumijem što se dogodilo," pričaju sumještani.  "U odbojkaškom raju sad je jedan anđeo više, počivaj u miru, nedostajat ćeš nam," objavio je njen klub Top Volley Latina.  Mrtvozornik je naredio i obdukciju, kao neku vrstu drugog mišljenja, jer ni sam nije mogao vjerovati kako je mladoj, zdravoj ženi koja se cijeli život bavila sportom jednostavno stalo srce.  Zbog novogodišnjih praznika dvorana će ostati zapečaćena do 1. siječnja u interesu istrage, a u žitelji Latine u šoku dok se ne ustvrdi - što se točno zbilo.