NAJBOLJI igrač Real Madrida Sergio Llull proglašen je najkorisnijim igračem Eurolige ove sezone.  Sergio Llull je dan nakon poraza Reala od Fenerbahčea u polufinalu Eurolige proglašen najkorisnijim igračem najboljeg europskog košarkaškog natjecanja. Llull je bio prvo ime Reala ove sezone s prosjecima od 17.3 koša i 5.9 asistencija, a svoju odličnu sezonu upotpunio je s 28 i osam asistencija protiv Fenerbahčea. Osim Llulla, u najbolju petorku Eurolige uvršteni su Nando De Colo (CSKA), Bogdan Bogdanović (Fenerbahče), Giorgios Printezis (Olympiacos) i Ekpe Udoh (Fenerbahče).  Luka Dončić (Real Madrid) je očekivano proglašen najboljim mladim igračem Eurolige. Keith Langford (UNICS) bio je prvi strijelac Eurolige, dok je Adam Hanga (Baskonia) proglašen najboljim obrambenim igračem.