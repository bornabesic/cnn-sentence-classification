IZVRŠNI ODBOR Hrvatskog nogometnog saveza jučer je održao sjednicu u Opatiji, uoči početka U-17 Europskog prvenstva koje se održava u Hrvatskoj. Daleko od očiju javnosti, kao što je u HNS-u i običaj, odlučeno je gdje će Hrvatska dočekati reprezentaciju Kosova u kvalifikacijskom susretu za Svjetsko prvenstvo 2018. Hrvatska s Kosovom igra 2. rujna, a najnoviju europsku reprezentaciju dočekat će na Maksimiru. Tri dana kasnije Ante Čačić i njegovi igrači igraju u gostima kod Turske. Reprezentacija je prošlog mjeseca prvi put nakon godinu i pol odigrala domaću utakmicu pred navijačima, na Maksimiru protiv Ukrajine, a tada nije zabilježen nijedan incident.  Hrvatska u Skupini I vodi s 13 bodova, Island je drugi s 10 bodova, a Ukrajina i Turska imaju po osam. Kosovo i Finska imaju samo jedan bod.   Hrvatska i dalje u Top 20 Danas je objavljena i nova FIFA-ina ljestvica. Hrvatska je ostala na 18. mjestu s 1016 bodova na najnovijoj ljestvici, a Brazil je, kao i prošli mjesec, prvi. Na FIFA-inoj ljestvici nije bilo većih promjena s obzirom na to da je prošli mjesec odigrano samo sedam međunarodnih utakmica. Prvih 20 reprezentacija je zadržalo svoje prošlomjesečne pozicije, pa se tako iza vodećeg Brazila na drugom mjestu nalazi Argentina, dok je Njemačka treća. Prošlomjesečne pozicije zadržali su gotovo svi suparnici Hrvatske u kvalifikacijskoj skupini I za SP 2018. Najbolje je rangiran Island na 21. mjestu, odmah do njega je Turska na 22 mjestu, Ukrajina je 37., a Finska 97. Pad je zabilježila samo reprezentacija Kosova koja je pala dva mjesta i sada je 172. reprezentacija svijeta.   FIFA-ina ljestvica, 4. svibnja: 1 (1) Brazil 1672 2 (2) Argentina 1603 3 (3) Njemačka 1464 4 (4) Čile 1411 5 (5) Kolumbija 1348 6 (6) Francuska 1294 7 (7) Belgija 1281 8 (8) Portugal 1259 9 (9) Švicarska 1212 10 (10) Španjolska 1204 ... 18 (18) HRVATSKA 1016   Rezultati by SofaScore