Nakon što je Marin Čilić poveo 2:0 u setovima protiv Juana Martina Del Porta, hrvatski navijači u Areni bili su u transu, a na pokalu Davisova kupa već smo u mislima ispisivali imena naših tenisača. No, samo nekoliko sati kasnije tužna lica hrvatskih tenisača sve su govorila, Hrvatska je propustila osvojiti Davisov kup, a prvi je put u povijesti to uspjelo Argentini. Na kraju je ispalo da je zagrebačka Arena ukleta za hrvatski sport, barem što se finala tiče. Izgubili su hrvatski rukometaši finale Svjetskog prvenstva protiv Francuske, izgubila je Cibona i finale ABA lige od Partizana onom čudesnom tricom Kecmana 0,6 sekundi prije kraja, a sada su i naši tenisači propustili dotući Argentince koji su već bili na koljenima.  >> Spavaš li mirno, Juane Martíne del Potro?