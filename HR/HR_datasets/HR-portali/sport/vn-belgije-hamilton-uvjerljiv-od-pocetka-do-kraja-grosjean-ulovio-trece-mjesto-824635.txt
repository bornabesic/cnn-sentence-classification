Hamilton je današnjom pobjedom povećao prednost i sada vodi u ukupnom poretku sa 227 bodova, na drugom mjestu je Rosberg sa 199 bodova, a treći je Vettel sa 160 bodova. Branitelj naslova Formule 1, Mercedesov Lewis Hamilton slavio je na VN Belgije u Spa Francorchampsu ispred momčadskog kolege Nice Rosberga. Hamilton je od samog starta utrke bio vodeći i prednost je sačuvao do kraja bez da mu je itko ijednom priprijetio prestizanjem. Za razliku od njega, Rosberg je imao jako loš start, no na kraju je ipak uspio stići do drugog mjesta. Veliko slavlje vladalo je u momčadi Lotusa, jer je Romain Grosjean osvojio 3. mjesto, što je Lotusu najbolji rezultat još od studenog 2013. Grosjean je pred kraj utrke držao 4. poziciju, ali je stalno pritiskao Vettela, kojem je dva kruga prije kraja pukla guma, te je na kraju završio tek kao 12. Vettelu su tako promakli važni bodovi u utrci za naslov. Red Bullov Dany Kvyat završio je kao četvrti, a Sergio Perez iz Force Indije kao peti. Hamilton je današnjom pobjedom povećao prednost i sada vodi u ukupnom poretku sa 227 bodova, na drugom mjestu je Rosberg sa 199 bodova, a treći je Vettel sa 160 bodova. U poretku konstruktora vodi Mercedes sa 426 bodova, ispred Ferrarija ( 242) i Williamsa (161). Sljedeća utrka je 6. rujna Velika Nagrada Italije u Monzi. REZULTATI: 1. Lewis Hamilton (VB/Mercedes)           1 h 23:40.387 2. Nico Rosberg (Njem/Mercedes)                  +    2.058 3. Romain Grosjean (Fra/Lotus-Mercedes)         37.988 4. Daniil Kvjat (Rus/Red Bull-Renault)                45.692 5. Sergio Pérez (Mek/Force India-Mercedes)     53.997 6. Felipe Massa (Bra/Williams-Mercedes)         55.283 7. Kimi Räikkönen (Fin/Ferrari)                         55.703 8. Max Verstappen (Niz/Toro Rosso-Renault)  56.076… POREDAK: 1. Lewis Hamilton (VB)     227 bodova 2. Nico Rosberg (Njem)     199 3. Sebastian Vettel (Njem) 160 4. Kimi Räikkönen (Fin)       82 5. Felipe Massa (Bra)          82 6. Valtteri Bottas (Fin)        79 7. Daniil Kvjat (Rus)            57 8. Daniel Ricciardo (Aus)    51 9. Romain Grosjean (Fra)   38 KONSTRUKTORI: 1. Mercedes-AMG 426 bodova 2. Ferrari                242 3. Williams             161 4. Red Bull             108 5. Lotus                  50… 