Uh, kako je Real Madrid razbio Juventus u Cardiffu 4-1, pričat će se o tome dugo vremena... Četiri komada iza leđa velikog Gigija Buffona trasirali su put madridskom gigantu do 12. naslova prvaka Europe i nogometni fanatici su oduševljeni predstavama Ronalda, Luke i Ramosa. Juveova 'vojska' je pokisla i razbijena napustila Wales, a sve to pomno je pratio naš reprezentativac iz Intera, Ivan Perišić. Na svom je Instagramu slavio golove Reala i naslađivao se porazu rivala iz Serie A koji ih je ove sezone ostavio 29 bodova iza sebe. Svi si pronađu neku utjehu, zar ne? - Trpaj u miješalicu - poručio je Ivan koji bi uskoro treba promijeniti klub. Očito, Mandžin i Pjacin klub nije mu previše drag, za razliku od Lukinog i Kovinog...