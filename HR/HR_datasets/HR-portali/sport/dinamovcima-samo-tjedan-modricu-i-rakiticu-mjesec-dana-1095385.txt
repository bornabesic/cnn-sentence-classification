Hrvatski nogometni reprezentativci vratili su se u nedjelju u domovinu, te vrlo brzo razbježali na sve strane. I sada, za većinu njih, slijedi zasluženi odmor. Od teške i naporne sezone, ali i od posljednjih događaja s Europskog prvenstva. Zanimljivo, najmanje će se odmarati dinamovci (Pjaca, Rog, Schildenfeld i Ćorić) koji će se već u nedjelju (3. srpnja) pojaviti na pripremama Dinama u Moravskim Toplicama. To ne čudi, modri vrlo rano kreću s novom sezonom i kvalifikacijama za Ligu prvaka, pa se reprezentativci moraju zadovoljiti s tjedan dana odmora, piše Goal. A ostali? Luka Modrić i Mateo Kovačić mogli bi od Zinedinea Zidanea dobiti barem tri tjedna odmora, što će im biti sasvim dovoljno za punjenje baterija uoči nove sezone. Real će novu sezonu otvoriti američkom turnejom na kojoj će zaigrati protiv PSG-a (27. srpnja), Chelseaja (30. srpnja) i Bayerna (3. kolovoza). Treba očekivati da će oba naša reprezentativca biti s Realom u SAD-u, a da će se pripremama kraljevskog kluba priključiti bar tjedan dana ranije. Barcelona će prve pripremne utakmice odraditi u Europi, momčad Luisa Enriquea na International Champions Cupu sučelit će se Celticu (30. srpnja u Dublinu), Leicesteru (3. kolovoza u Stockholmu) i Liverpoolu (6. kolovoza u Londonu). A prvi dio priprema trener Barcelone odradit će bez velikog broja igrača, brojni reprezentativci katalonskog kluba u pogonu su cijelo ljeto (Europsko prvenstvo i Copa America). Ivan Rakitić tako će isto biti slobodan oko mjesec dana, a onda se nekoliko dana prije prve utakmice javiti na raspolaganje Luisu Enriqueu. Tako da se Rakitić na treninzima očekuje oko 25. srpnja. Cijeli članak pročitajte na portalu Goal.com.  >>Divovi žele Perišića, Interovi navijači ga ne daju! Ćorlukin transfer u Bayern je gotova stvar >>Zlatko Kranjčar: Voljeni klub nisam mogao odbiti, a LP nam nije imperativ 