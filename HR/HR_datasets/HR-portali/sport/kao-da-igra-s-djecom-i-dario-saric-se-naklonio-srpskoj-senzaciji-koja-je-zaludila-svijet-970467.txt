DARIO ŠARIĆ jedan je od rookieja koji je obilježio aktualnu NBA sezonu i favorit za nagradu za najboljeg rookieja lige. Kao što je hrvatski košarkaš zaludio Sjedinjene Američke Države, isto je uspio i Srbin Nikola Jokić koji je godinu dana duže u najjačoj ligi svijeta. "Riječ je o fantastičnom dečku", rekao je Šarić o Jokiću u razgovoru za Sportklub. Ni Šarić ne skriva divljenje prema srpskoj senzaciji s kojom je igrao na Rookie All Staru ove sezone... "Fenomenalno je to kako igra, a i sjajna obitelj je oko njega. On ima slabije atletske mogućnosti od mnogih, nema neki skok i ne leti, kako se to kaže, a opet je zaludio cijelu ligu. Izgleda kao da igra s djecom. Ti njegovi potezi, njegove kretnje... Teško mi je uopće pronaći pravu riječ da to sve opišem."   Šarić košarkaša Denvera u budućnosti vidi među najboljim u ligi. "Tek mu je druga sezona i očekuje se da će postati veliki NBA igrač. Ima sve preduvjete za to", izjavio je Šarić koji je protiv Jokića igrao i ranije, na Olimpijskim igrama.  Srpski košarkaš jedan je od kandidata za nagradu igraču koji je najviše napredovao.