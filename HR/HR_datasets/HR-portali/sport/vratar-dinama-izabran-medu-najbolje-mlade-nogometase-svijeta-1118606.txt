Britanski tabloid Mirror objavio je popis 40 najboljih mladih nogometaša svijeta. Popis je počeo s 10 vratara među kojima se nalazi i vratar Dinama Adrian Šemper (18). "Igrao je za Hrvatsku za sve uzraste od U-15 do U-19, a za njega je Chelsea ovog ljeta nudio 3.5 milijuna eura. Dinamo ga je odlučio zadržati i sada mu je prvi golman (tekst je očito pisan nešto ranije). Zaigrao je i u Ligi prvaka. Očekuje se kako bi Šemper trebao u budućnosti braniti i za A vrstu Hrvatske", navodi se u objašnjenju. Osim Šempera na listi su još: - Fabrizio Alastra (19), Talijan, član Palerma na posudbi u trećeligašu Materi - Bingourou Kamara (19), Francuz, član drugoligaša Toursa - Bartlomiej Dragowski (19), Poljak, član Fiorentine - Vanja Milinković-Savić (19), Srbin, član Lechije Gdansk - Gianluigi Donnarumma (17), Talijan, član Milana - Mike Svilar (17), Belgijac, član Anderlechta - Alex Meret (19), Talijan, član Udinesea na posudbi u SPAL-u - Alban Lafont (17), Francuz, član Toulousea - Paul Bernardoni (19), Francuz, član Bordeauxa 