Russell Westbrook je u noći s nedjelje na ponedjeljak postigao 50 koševa uz 16 skokova i 10 asistencija te postigao pobjednički koš za Oklahoma City u slavlju 106-105 na gostovanju u Denveru, a time je postao novi NBA rekorder sa 42. 'triple-double' učinka u ovoj sezoni.  Westbrook je srušio 55 godina star rekord legendarnog Oscara Robertsona koji je tijekom sezone 1961/62. imao 41 'triple-double' učinak. Njegova trica za pobjedu Thundera izbacila je Denver iz utrke za osmo mjesto Zapadne konferencije, posljednje koje vodi u doigravanje. 'Triple-double' učinak sa 32 koša, 16 skokova i 10 asistencija imao je i LeBron James, ali su prvaci poraženi 125-126 u produžetku na gostovanju kod Atlante pa je borba za prvo mjesto u Istočnoj konferenciji još uvijek otvorena. Aktualnim NBA prvacima nije pomoglo ni 45 koševa Kyrieja Irvinga. Atlanta je velikim preokretom nadoknadila pet koševa zaostatka u posljednjih deset sekundi regularnog dijela utakmice, a junak je postao Paul Millsap koji je ubacio tri bacanja i pogodio šut za produžetak. Millsap je završio dvoboj sa 22 koša, Tim Hardaway je postigao 21, a Dwight Howard 19. Košarkaši Phoenixa stigli su do 24. pobjede u sezoni svladavši pred svojim navijačima Dallas sa 124-111, a mladi hrvatski igrač Dragan Bender na parketu je proveo rekordnih 35 minuta ubacivši devet koševa uz osam skokova i tri asistencije. Po 21 koš za Sunse postigli su T. J. Warren i Devin Booker. Dallas su sa 21 košem predvodili Yogi Ferrell i Dwight Powell. Na Zapadu su poznati svi parovi prvog kruga doigravanja, a ostaje samo otvorena borba LA Clippersa i Utah Jazza za prednost domaćeg terena. Sadašnji parovi 1. kola su: Golden State (1) - Portland (8), San Antonio (2) - Memphis (7), Houston (3) - Oklahoma City (6), LA Clippers (4) - Utah (5). Na Istoku je još otvoreno pitanje koji će klubovi tvoriti 'playoff' sliku, a za preostala dva mjesta bore se Indiana (40-40), Chicago (39-41) i Miami (39-41). Kad bi osnovni dio sezone završio danas, parovi 1. kola doigravanja na Istoku bili bi: Cleveland (1) - Chicago (8), Boston (2) - Indiana (7), Toronto (3) - Milwaukee (6), Washington (4) - Atlanta (5).     NBA rezultati, 9.4. Phoenix - Dallas       124-111 (D. Bender 35 min, 9 k, šut 4/10, 8 s, 3 a) Memphis - Detroit       90-103 Atlanta - Cleveland    126-125 (produžetak) Sacramento - Houston   128-135 Denver - Oklahoma City 105-106 New York - Toronto      97-110 LA Lakers - Minnesota  110-109 Ljestvice ISTOČNA KONFERENCIJA Atlantska divizija 1. Boston        51 29 .638  -        2. Toronto       50 31 .617  1 1/2    3. NY Knicks     30 51 .370 21 1/2   4. Philadelphia  28 52 .350 23       5. Brooklyn      20 60 .250 31       Centralna divizija 1. Cleveland     51 29 .638  -        2. Milwaukee     41 39 .513 10       3. Indiana       40 40 .500 11       4. Chicago       39 41 .488 12       5. Detroit       37 43 .463 14       Jugoistočna divizija 1. Washington    48 32 .600  -        2. Atlanta       42 38 .525  6        3. Miami         39 41 .488  9        4. Charlotte     36 44 .450 12       5. Orlando       28 52 .350 20       ZAPADNA KONFERENCIJA Sjeverozapadna divizija 1. Utah          49 31 .613  -        2. Oklahoma City 46 34 .575  3        3. Portland      40 40 .500  9        4. Denver        38 42 .475 11       5. Minnesota     31 49 .388 18       Pacifička divizija 1. Golden State  66 14 .825  -        2. LA Clippers   49 31 .613 17       3. Sacramento    31 49 .388 35       4. LA Lakers     25 55 .313 41       5. Phoenix       24 57 .296 42 1/2   Jugozapadna divizija 1. San Antonio   61 19 .763  -        2. Houston       54 26 .675  7        3. Memphis       43 38 .531 18 1/2   4. New Orleans   33 47 .413 28       5. Dallas        32 48 .400 29 