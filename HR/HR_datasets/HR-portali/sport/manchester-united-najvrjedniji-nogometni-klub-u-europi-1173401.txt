Najvrjedniji europski nogometni klub je Manchester United čija je vrijednost prvi put prošle godine premašila tri milijarde eura, objavila je u srijedu savjetodavno-revizorska tvrtka KPMG. 'Crveni vragovi', koji su prije tjedan dana pod vodstvom trenera Josea Mourinha osvojili naslov pobjednika Europske lige, financijski i ekonomski su najjači klub, a iza sebe su ostavili glavne europske suparnike Real Madrid i Barcelonu. Istraživanje KPMG-a kako navodi BBC obuhvatilo je televizijska prava, profitabilnost, popularnost na društvenim mrežama, sportski potencijal i vlasništvo stadiona.  Istraživanjem su obuhvaćena 32 kluba, a engleski klubovi dominiraju u prvih deset mjesta. Manchester United trenutačno ima 26 globalna sponzorska ugovora, među kojima su proizvođač sportske opreme adidas, te Chevrolet, 20th Century Fox and Uber, kao i deset regionalnih sponzorskih ugovora te 28 other medijskih i financijskih partnera. Ove godine deset klubova ima vrijednost od čak milijardu eura, dva više nego 2016. Engleski prvoligaš Tottenham i talijanski Juventus su se tako prvi put priključili toj elitnoj skupini, a Tottenham je čak "maknuo" PSG s desete pozicije. Unatoč dominaciji klubova iz Premier Leagu, Španjolska jedina ima dva kluba čija vrijednost prelazi dvije milijarde eura, a to su Real Madrid i Barcelona.   Prvih 10 europskih nogometnih klubova po vrijednosti: Manchester United -3.09 milijarde eura Real Madrid - 2.97 milijarde eura Barcelona - 2.76 milijarde eura Bayern Munich - 2.44 milijarde eura Manchester City - 1.97 milijarde eura Arsenal - 1.95 milijarde eura Chelsea - 1.59 milijarde eura Liverpool - 1.33 milijarde eura Juventus - 1.21 milijarde eura Tottenham - 1.01 milijarde eura