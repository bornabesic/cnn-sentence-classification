Koliko je Luka Modrić oduševio svojom igrom govori činjenica da bi mnogi klubovi htjeli da zaigra za njih. Prema navodima svjetskih medija Bayern, PSG, Chelsea, Juventus i Milan željeli bi Luku staviti pod okrilje svog kluba.  Iako uskoro navršava 32 godine to ga ne spriječava da pokaže koliko je zapravo dobar i zašto je poseban. Igrač je sjajnog pregleda igre, izvanredne motorike i tehnike, a igra podjednako dobro u oba smjera. Nije ni čudo zašto se veliki klubovi otimaju za njega.  Carlo Ancelotti je već surađivao s Lukom u Realu, iznimno cijeni njegove sposobnosti i volio bi ga vidjeti u Bayernu s kojim je pokorio Bundesligu. Bayern je ujedno i favorit u utrci za Modrićem. Monaco je PSG-u  je ukrao peti uzastopni naslov. S obzirom na slabu sezonu, francuska momčad krenut će po pojačanja, a na vrhu liste želja je veznjak Reala. Chelsea će sljedeće sezone igrati Ligu prvaka, a Modrić bi mogao biti rješenje svih problema u veznoj liniji. Juventus ima kvalitetnih veznjaka, ali Luka bi podigao kvalitetu Juveove veze na jednu novu razinu. Milan se vraća na stare staze slave. Novi kineski vlasnici otplatili su dug te odlučili uložiti novac. Već su dogovorena tri sjajna pojačanja. Prema pisanju Don Balona i Milan je u lovu na Modrića. Najmanje šanse su da se Luka vrati u Tottenham.   