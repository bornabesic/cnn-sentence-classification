Zrakoplovna nesreća u kojoj su poginuli gotovo svi članovi nogometnog kluba Chapecoense još uvijek je jedna od glavnih priča svjetskih medija. Trenutačno su u središtu trojica nogometaša koja su preživjela pad – Alan Luciano Ruschel, Jackson Ragnar Follmann i Helio Hermito Zampier Neto. Ovaj posljednji nedavno se probudio iz kome, a njegovo prvo pitanje rasplakalo je liječničko osoblje, ali i ljude iz cijeloga svijeta koji su o tome čitali. – Jesmo li osvojili natjecanje? Kako je prošla utakmica s Atletico Nacionalom? – upitao je Neto.  Osoblje mu nije imalo snage odgovoriti, posebno ne o detaljima nesreće pa su mu zasad prešutjeli da su njegovi suigrači poginuli. Inače, spomenuti nogometaš dobro se oporavlja, što je potvrdio i njegov otac. – Moj sin je sve bolje i bolje. Upravo su mu operirali nogu i liječnici su potvrdili da će ponovno moći igrati nogomet. Hvala vam na svim molitvama, a mi ćemo se nastaviti moliti jer još uvijek trebamo potvrdu da će se potpuno oporaviti. 