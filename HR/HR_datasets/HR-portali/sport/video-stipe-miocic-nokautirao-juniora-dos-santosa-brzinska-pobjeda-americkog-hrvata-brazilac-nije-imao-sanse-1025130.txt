Uoči meča obojica su naglašavala kako bi sve moglo biti gotovo vrlo rano u borbi, pa je baš tako i završilo. Amerikanac hrvatskih korijena, Stipe Miočić, obranio je pojas prvaka u teškoj kategoriji protiv Juniora dos Santosa. Brazilski borac pao je već u prvoj rundi glavne borbe večeri na UFC 211 priredbi, a Miočić ga je porazio tehničkim nokautom. Bila je ovo i svojevrsna osveta Miočića za poraz od dos Santosa prije tri godine. Otkada je izgubio od brazilskog borca, Miočić ne zna za poraz i razvio se u trenutno najboljeg teškaša na svijetu, ta rušio je posljednja četiri protivnike prije kraja prve runde! Miočič je ovime postao i prvi teškaš koji je dva puta branio titulu, a ostvari li još jednu pobjedu bit će najdominantniji teškaš u povijesti UFC-u. Uoči meča obojica su naglašavala kako bi sve moglo biti gotovo vrlo rano u borbi, pa je baš tako i završilo. Dos Santos je pao već nakon prvih ozbiljnijih udaraca. Obojica su krenula oprezno u meč, ali čim je krenula prva izmjena udaraca, Miočićevi su puno bolje sjedali na tijelo dos Santosa. Stipe je krenuo u napad, ispucao je par ‘low kickova’, ali boksačka tehnika je dominirala. S nekoliko sjajnih direkta pokazao je Brazilcu zašto je prvak. Udarci su prolazili, a JDS-u su koljena malo zaklecala. Pokušavao je malo eskivirati, ali eksplozivni Miočić je samo navaljivao. Na koncu ga je srušio na koljena i krenuo bombardirati udarcima u glavu sve dok sudac nije vidio da se Junior ne može braniti. Stipe je još jednom impresionirao ljubitelje MMA-a jer je i ovaj meč odradio s neviđenom lakoćom. Smireno je ušao u ring, odradio posao na vrhunskoj razini i pokazao protivnicima da ga neće baš tako lako skinuti s vrha. Stipe Miocic retains his UFC Heavyweight title after a first round knockout against Junior Dos Santos pic.twitter.com/Nev2JUSKJm — Def Pen Sports (@DefPenSports) 14. svibnja 2017. Stipe Miocic beats Junior Dos Santos by first round KO. Retains UFC heavyweight title. #UFC211 pic.twitter.com/veguMHwDLy — Octagon Post Asia (@OctagonPost) 14. svibnja 2017. U drugoj borbi po važnosti na ovom ‘eventu’ aktualna prvakinja kategorije slamka, Joanna Jedrzejczyk obranila je naslov uvjerljivom predstavom protiv Jessice Andrade. Borbu su odlučivali suci, a jednoglasno su presudili u korist Poljakinje i to joj je bilo peti put da je obranila naslov. Isto tako ima savršen skor od 14 pobjeda i bez poraza. Demian Maia slavio je u velter kategoriji protiv Jorgea Masvidala sudačkom odlukom, a organizatori su 40-godišnjem veteranu ovog sporta obećali borbu protiv aktualnog prvaka Tyronea Woodleyja. 