U finalu nizozemskog nogometnog Kupa Vitesse Arnhem je u Rotterdamu pobijedio AZ Alkmaar 2-0 osvojivši prvi trofej u 125 godina dugoj povijesti kluba. Slavlje je nakon velikog trijumfa nastavljeno po gradskim ulicama do duboko u noć. Junak utakmice bio je dvostruki strijelac Ricky van Wolfswinkel. Nizozemski napadač je Vitesse doveo u vodstvo u 81. minuti, a pobjedu je potvrdio dvije minute prije kraja utakmice. Van Wolfswinkel je karijeru počeo u Vitesseu, a potom je igrao za Utrecht, lisabonski Sporting, Norwich City i Real Betis. U Vitesse se vratio u srpnju prošle godine. Vitesse je do sada tri puta poražen u finalu Kupa (1912, 1927, 1990), dok je AZ u svom šestom finalu upisao drugi poraz. 