Foto: Getty Images / Guliver Image PRVAK Italije Juventus slavii je u posljednjem 38. kolu Serie A kod Bologne s 2:1, pa se sada mirno može pripremati za finale Lige prvaka u subotu.  Bologna je povela preko Saphira Sliti Taidera (52), za Juve izjednačio golom Paula Dybale (70), da bi u četvrtoj minuti sudačke nadoknade mladi Moise Kean donio torinskoj momčadi pobjedu.   Mario Mandžukić je igrao od 59. minute, a junak postao 17-godišnji Kean, koji je nedavno zabio mladoj reprezentaciji Hrvatske na Europskom prvenstvu i donio Italiji pobjedu u sudačkoj nadoknadi. U drugoj utakmici Atalanta je u Bergamu golom Alejandra Gomeza u 52. minuti pobijedila Chievo s 1:0.