Koliko god da su platili Boba Sappa kao promotora, organizatorima borilačke priredbe MFC taj se svaki uloženi cent isplatio. Jer, ne samo što je privukao pažnju većine vodećih hrvatskih medija i tako skrenuo pozornost na novu hrvatsku borilačku promociju, taj "blagoglagoljivi" Amerikanac je još i zabavljao publiku koja je došla u dvoranu Kutiju šibica i suočila se s ogromnim kašnjenjem priredbe većim od dva i pol sata. Dok su se organizatori mučili oko postavljanja kaveza, jer im se oko toga nešto gadno zakompliciralo, ovaj borilački šoumen u kafiću je oko sat vremena zabavljao razočarane gledatelje. Svima koji su to poželjeli, omogućio je zajedničko fotografiranje, sa svakim se rukovao, po potrebi je i glumatao, i na tome mu doista treba čestitati. Među njima je bio i zlatni hrvatski olimpijac veslač Valentin Sinković. A kako je bilo pogledajte u galeriji. >>Bob Sapp u Zagrebu: Nadimak Zvijer želim zamijeniti s – tata, a jedan san mi je ostao neostvaren