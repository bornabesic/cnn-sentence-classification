Predsjednik HNS-a Davor Šuker smatra da je Luka Modrić najbolji vezni igrač na svijetu. - Teško da će Modrić do Zlatne lopte jer su tu Cristiano Ronaldo, Lionel Messi, Neymar, Luis Suarez..., ali, da, Luka je najbolji veznjak svijeta - rekao je Šuker za španjolski AS. Nekadašnji napadač Reala za Modrića ima samo lijepe riječi. - Ono što želim Luki, jer znam da ga to najviše uzbuđuje, je da osvoji što više naslova s Realom. On ima osobnost i igrama je zadobio poštovanje. On je iskren, skroman i radišan čovjek, a to je ono što se cijeni u klubu kao što je Realu. Španjolski novinari pitali su Šukera tko je bolji - Modrić ili Ivan Rakitić. - Čovječe, pa to je da me pitate je li mi tata draži od mame. Ako pitate novinara iz Madrida on će reći Modrić, a Katalonac će istaknuti Rakitića. Ja sam Hrvat - rekao je Šuker i dodao: - Ali kao predsjednik Hrvatskog nogometnog saveza mogu reći da sam ponosan jer na visokoj razini predstavljaju našu državu u najboljim klubovima na svijetu. 