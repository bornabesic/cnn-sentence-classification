Cavaliers je do pobjede predvodio LeBron James s 33 poena i deset skokova, a odlični su bili i Kyrie Irving s 28 poena i Deron Williams s 14 poena. Aktualni NBA prvaci iz Clevelanda izborili su plasman u polufinale Istoka pobjedom nad Indianom 106:102, odnosno zaključivanjem serije na 4:0. Indiana je bila blizu pobjede, dvije minute prije kraja imali su 100:100, a nešto kasnije poveli su sa 102:100. Ipak, gosti su u zadnjih minutu i pol postigli šest poena, a nisu primili niti jedan koš. Cavaliers je do pobjede predvodio LeBron James s 33 poena i deset skokova, a odlični su bili i Kyrie Irving s 28 poena i Deron Williams s 14 poena. Kod Indiane to su bili Lance Stephenson s 22 poena i šest skokova i Lylers Turner s 20 poena i devet skokova. Cleveland će u nastavku natjecanja igrati protiv pobjednika serije između Toronta i Milwaukeeja koji su trenutno izjednačeni na 2:2. Košarkaši Houstona na gostovanju su svladali Oklahomu sa 113-109 u četvrtoj međusobnoj utakmici prvog kruga NBA doigravanja i sada vode 3:1 u seriji. Nepogrešiv u pobjedničkoj momčadi bio je Brazilac Nene koji je upisao 28 poena bez ijednog promašaja iz igre (12/12), a uz to je uhvatio deset skokova. Isto tako, 18 poena su upisali Eric Gordon i Lou Williams, dok je Harden imao lošu večer, šutirao je 5/15, ali bio je dvoznamenkast sa 16 poena i uspio je uhvatiti sedam skokova i podijeliti osam asistencija. Kod OKC-a, Westbrook je već na poluvremenu imao ‘triple-double’, ali nije uspio momčad odvesti do pobjede. Završio je s 35 poena, 14 skokova i 14 asistencija, ali uz loš šut (10/28) iz igre. Steven Adams ubacio je 18 poena, a Oladipo je dodao 15. Thunder ima još jednu priliku za povratak ili se mogu pozdraviti s polufinalom. Boston se konačno uzdigao iz loše forme, nakon prve dvije utakmice u Chicago su otputovali s nulom na svom kontu, ali sada je stvar ponovo u egalu. Bulls je poražen sa 104:95 i Cetics je sada ponovo u igri. Bostonsku momčad predvodio je Isaiah Thomas s 33 poena, a dobri su bili i Green s 18 i Horford s 15 poena. Utah je izjendačila s Clippersom na 2:2 pobjedivši ih sa 105:98, a za to su zaslužni igrači s klupe. Joe Johnson ubacio je 28 poena, Hood je pridodao 18, a Favors 17 poena. 