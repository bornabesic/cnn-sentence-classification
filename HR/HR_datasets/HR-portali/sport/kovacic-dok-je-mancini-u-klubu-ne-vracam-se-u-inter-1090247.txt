Mateo Kovačić je nakon godinu dana provedenih u madridskom Realu blizu povratka u Italiju. Hrvatski vezni igrač ponovno bi mogao preseliti na 'čizmu'. Iako se očekivao povratak u Inter, kako sada izgleda Mateo je bliži Juventusu ili Milanu.  - Navijam za Inter, ali ne mogu isključiti mogućnost da zaigram u Juventusu ili Milanu. Sigurno se u Inter ne vraćam dok je trener Mancini. Imao sam problema s njim - rekao je Mateo Kovačić. Juventusov trener Allegri pokazao je zanimanje za hrvatskog reprezentativca, a Madriđani bi ga mogli ustupiti staroj dami kao dio Moratinog transfera. Naime, Real ima klauzulu u ugovoru da ga može vratiti za 30 milijuna eura, a kako Kovačića cijeni 25 milijuna eura, Perez je uvjeren da bi moglo doći do zamjene te da će morati dati samo dodatnih pet milijuna. Mateo Kovačić bi tako sljedeće sezone svlačionicu umjesto s Modrićem mogao dijeliti s Mandžukićem. >>Allegri dao zeleno svjetlo, Juve i Real sastaju se i dogovaraju Kovačićev transfer