Argentinski nogometni majstor Lionel Messi najbolji je playmaker svijeta u izboru Međunarodnog instituta za nogometnu povijest i statistiku (IFFHS), dok je kapetan hrvatske reprezentacije Luka Modrić na petom mjestu. Argentincu su glasači iz 56 zemalja dali čak 172 boda.  Na drugom je mjestu njegov suigrač iz Barcelone Andres Iniesta sa 66 bodova, a treći je igrač Real Madrida Toni Kroos sa 45 bodova. Mesut Ozil iz Arsenala na četvrtom je mjestu sa 39 bodova, a peto mjesto dijele Luka Modrić i Riyad Mahrez iz redova engleskog prvaka Leicester Cityja sa 36 bodova. Među deset najboljih su još Kevin De Bruyne (Manchester City), Paul Pogba (Manchester United), Eden Hazard (Chelsea) i Dimitri Payet (West Ham). Barcelona je inače dominantna u ovoj kategoriji, njihovi igrači dobili su ovo priznanje u osam od posljednjih devet godina. Tek je Toni Kroos 2014. prekinuo dominaciju. Xavi je uzeo četiri naslova, a Iniesta i Messi po dva. POREDAK 1. Lionel Messi (Arg/Barcelona)                    172 boda 2. Andres Iniesta (Špa/Barcelona)                   66 3. Toni Kroos (Njem/Real Madrid)                    45 4. Mesut Ozil (Njem/Arsenal)                        39 5. Riyad Mahrez (Alž/Leicester City)                36 5. LUKA MODRIĆ (HRV/Real Madrid)                    36 7. Kevin De Bruyne (Bel/Manchester City)            31 8. Paul Pogba (Fra/Juventus/Manchester United)      26 9. Eden Hazard (Bel/Chelsea)                        14 10. Dimitri Payet (Fra/West Ham United)              8 11. David Silva (Špa/Manchester City)                5 12. Neymar (Bra/GC Barcelona)                        3 12. Marek Hamsik (Slk/Napoli)                        3 14. Thiago Alcantara (Špa/Bayern Munchen)            1 14. Javier Pastore (Arg/Paris SG)                    1... 