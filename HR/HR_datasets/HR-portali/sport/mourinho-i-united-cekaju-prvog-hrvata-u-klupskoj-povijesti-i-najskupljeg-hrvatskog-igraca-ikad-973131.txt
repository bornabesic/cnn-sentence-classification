Foto: Guliver Image/Getty Images SVI vodeći talijanski i britanski mediji javljaju da je Ivan Perišić sve dogovorio s Manchester Unitedom!  Naime, hrvatski nogometaš u sljedećem prijelaznom roku napustit će Inter jer milanski klub mora ispuniti uvjete financijskoj fair-playa, a najjednostavniji način za to je prodaja Perišića. Sky Sports javlja da će Perišić potpisati ugovor na četiri godine s europskim velikanom, a godišnje bi trebao zarađivati čak sedam milijuna eura.   Ostalo je da se Inter i Manchester dogovore oko odštete. Jose Mourinho, menadžer Uniteda koji je očaran Perišićem, nudi 45 milijuna eura, a Talijani traže deset milijuna više.  Ipak, čini se da će se naći na pola puta pa će Perišić postati prvi Hrvat u Manchester Unitedu i najskuplji hrvatski nogometaš u povijesti. Dosadašnji rekorderi su Mateo Kovačić i Luka Modrić koje je Real doveo za po 30 milijuna eura.