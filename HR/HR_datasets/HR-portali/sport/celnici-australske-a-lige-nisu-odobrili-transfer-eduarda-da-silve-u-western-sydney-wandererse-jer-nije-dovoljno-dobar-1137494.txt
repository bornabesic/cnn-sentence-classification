Čelnici australske A lige nisu odobrili transfer Eduarda da Silve u Western Sydney Wandererse. Trener Tony Popovic na tu odluku reagirao je toliko ljutito, da lokalni novinari njegove riječi nisu mogli objaviti. Čovjek koji je prije ozljede 2008. godine bio igrač svjetske klase, igrač koji je igrao na Svjetskom prvenstvu 2014., koji je zabio 28 golova u 64 nastupa za Hrvatsku, igrač koji je ove sezone u 19 utakmica za Šahtar zabio je 12 golova. Eh, on prema Australskom nogometnom savezu (FFA) – nije dovoljno dobar za australsku ligu. Da Silva je s doprvacima Australije dogovorio uvjete koje nije uspio isposlovati u Dinamu. No, Sydney u svom kadru već ima maksimalnih pet igrača s vizom, a Eduardo je trebao potpisati prema pravilu "gostujućeg igrača". Australski savez (FFA) tako tvrdi kako on ne zadovoljava uvjete za pozivnicu jer nije igrač top profila. >> Eduardo otkrio pozadinu priče s Dinamom i poručio: Naljutile su me tvrdnje da se nismo 'našli' zbog 100.000 eura! 