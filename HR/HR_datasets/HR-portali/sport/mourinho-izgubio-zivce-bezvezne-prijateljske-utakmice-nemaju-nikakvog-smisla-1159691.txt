Marko Pjaca ozlijedio se na prijateljskoj utakmici protiv Estonije i neće ga biti mjesecima. Zvijezda Juventusa platila je danak igranja utakmice koja i nije imala neki značaj pa se postavlja pitanje jesu li takvi susreti usred sezone zaista potrebni. Jedan od kritičara je i Jose Mourinho koji je ostao bez Chrisa Smallinga i Phila Jonesa koji su se ozlijedili na reprezentativnoj akciji Engleske. - Potpuno sam protiv prijateljskih utakmica. One nemaju nikakvog smisla, posebno u ovoj fazi kada su pred nama završnice klupskih natjecanja. Takvi susreti imaju smisla jedino kada se momčadi uigravaju pred Europsko prvenstvo ili Mundijal, rekao je Mourinho pa dodao: - Ovako se miješaju prijateljske i kvalifikacijske utakmice što je potpuno besmisleno. A te utakmice su uglavnom bezvezne i nemaju nikakvu svrhu. No, moram se tu zaustaviti, možda ću jednoga dana i ja biti izbornik pa ne smijem toliko kritizirati, zaključio je trener Manchester Uniteda. >>Mourinho ljutito odbrusio novinarima, a u Zagrebu je zbog dvojice Hrvata! 