Josip Brekalo sjajno je debitirao za svoj novi klub Wolfsburg. Vukovi su s visokih 14:0 svladali Veltins Auswahl, a bivši igrač Dinama odigrao je drugo poluvrijeme i zabio tri gola. Brekalo je protivničku mrežu tresao u 63., 65. i 85. minuti te upisao i jednu asitenciju. S tri je pogotka bio najbolji strijelac. Uspješni su bili Darijo Srna i Eduardo da Silva čiji je Šahtar u prijateljskoj utakmici s 3:1 svladao danski Nordsjælland. Eduardo je zabio gol u 48. minuti nakon što je loptu s desne strane ubacio Srna. U gradskom derbiju kineske Druge lige, Beijing Renhe svladao je Beijing BG 2:1 preokretom u zadnjim minutama utakmice. Nikica Jelavić za pobjedničku je momčad zabio izjednačujući gol u 86. minuti. >> Brekalo pet godina u Wolfsburgu: Oplemenit će našu igru 