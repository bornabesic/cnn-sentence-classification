Spomenimo kako se čitavog dana od Pierca opraštaju brojni suigrači i nekadašnji suparnici, a izdvojili smo jedan video kao možda i najemotivniji. Bila je to tužna noć za sve obožavatelje najjače košarkaške lige na svijetu. NBA liga ostala je bez još jedne velike zvijezde. Paul Pierce odlučio je u 39. godini napustiti košarku. Pierce je svoje posljednje nastupe upisao za Los Angeles Clippers za koje je potpisao 2015. godine, a njegov klub oprostio se u nedjelju od doigravanja nakon što ih je izbacio Utah Jazz u prvom krugu. Pierce je najuspješniji bio s Bostonom za koji je igrao od 1998. do 2013. godine, a postao je prvakom NBA-a 2008. godine. Nakon Bostona igrao je za Brooklyn i Washington, a na koncu je završio na Zapadu u Los Angelesu. Pierce je u karijeri sakupio 26.397 poena i nalazi se na 15. mjestu najboljih strijelaca NBA-a svih vremena. U svojoj posljednjoj utakmici protiv Jazza upisao je šest poena u 22 minute. “Uživao sam sve ove godine i bez obzira na ovaj rezultat i ispadanje, košarku napuštam sretan. Kad pogledam iza sebe, ni za čime ne žalim, puno sam toga ostvario”, rekao je Pierce. Nakon njegova umirovljenja u NBA su od igrača koji su igrali još davne 1998. godine ostali samo Nijemac Dirk Nowitzki i Vince Carter. Spomenimo kako se čitavog dana od Pierca opraštaju brojni suigrači i nekadašnji suparnici, a izdvojili smo jedan video kao možda i najemotivniji. 