Screenshot (Youtube) DINAMO, iako će sljedeće sezone vjerojatno igrati kvalifikacije za Europsku ligu, već je krenuo u potragu za pojačanjima u sljedećem prijelaznom roku.  Još uvijek aktualni prvak Hrvatske želi dovesti Olarenwajua Kayodea, napadača bečke Austrije, ali sjajni Nigerijac nije zainteresiran za prelazak u HNL. Barem tako tvrde njegovi agenti. Mađarski mediji, pak, javljaju da Dinamo želi dovesti Enisa Bardhija, makedonskog reprezentativca koji trenutno igra za mađarski Ujpest. Za 21-godišnjeg veznjaka, koji je u 27 nastupa postigao 11 golova uz šest asistencija, zainteresiran je i ukrajinski Šahtar.     Problem bi mogla biti cijena jer Mađari traže čak šest milijuna eura, što bi bio rekordni transfer u povijesti Dinama. Prije pola godine ga je htio dovesti Osijek, ali je Ujpest poručio kako ga ne želi prodati.