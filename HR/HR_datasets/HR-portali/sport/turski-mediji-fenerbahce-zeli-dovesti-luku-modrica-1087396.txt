Luka Modrić u Fenerbačheu? Možda, ako je vjerovati turskim medijima. Güncel Futbol piše da se sprema "bomba" - turski klub pokušat će dovesti hrvatskog veznjaka iz slavnog Real Madrida. Turci navode da će Fenerbahče, koji je prvenstvo završio na drugom mjestu, planira prodati Nanija kako bi dobio dio sredstava za transfer. Predsjednik Fenera Aziz Yildirim planira se naći s ljudima Reala i pokušati realizirati transfer. No, iznimno je teško očekivati da će Luka pristati na ovakvu ponudu. U Realu je jedan od glavnih igrača, a nekoliko je puta rekao da bi se želio umiroviti u kraljevskom klubu. Čak i da ga madridski klub odluči prodati, Modrić bi praktički mogao birati u koji europski klub želi doći. S druge strane, postoje i drugačiji primjeri. Robin van Persie, Didier Drogba, Wesley Sneijder i Lukas Podolski samo su neke od europskih zvijezda koje su preselile u Tursku. No za razliku od Modrića, koji još uvijek igra sjajno, svima navedenima je karijera bila u silaznoj putanji... >> Modrić uvjeren da će Real slaviti: Vidim se kako podižem trofej Lige prvaka