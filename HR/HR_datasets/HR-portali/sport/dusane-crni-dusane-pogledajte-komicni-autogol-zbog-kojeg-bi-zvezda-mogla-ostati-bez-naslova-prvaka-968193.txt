NOGMETAŠI Crvene Zvezde ozbiljno su si ugrozili obranu naslova prvaka nakon što su na krovu šoping centra u Voždovcu izgubili od istoimenog domaćina 3:2. Sve je krenulo po krivu za Zvezdu nakon što je Dušan Anđelković u otvaranju utakmice zabio komičan autogol, koji je domaćinima dao krila. U ne pretjerano opasnoj situaciji, Anđelković je valjda želio vratiti loptu golmanu, no nije vidio da on uopće nije na golu i proslijedio je loptu u vlastitu mrežu. Nakon toga Voždovac je poveo i 2:0, a Zvezda je tek u sudačkoj nadoknadi uspjela smanjiti na konačnih 3:2. Tri kola prije kraja Partizan ima tri boda prednosti na vrhu tablice.