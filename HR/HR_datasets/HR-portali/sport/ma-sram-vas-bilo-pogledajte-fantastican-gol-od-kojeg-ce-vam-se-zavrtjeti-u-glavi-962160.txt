HOKEJ na ledu nekima je previše dosadan i šablonski sport, no velikoj većini je umjetnost vrijedna divljenja. To su nam sinoć najbolje dočarali Pittsburgh Penguinsi koji su zabili prekrasni gol za 4:2 protiv New Jersey Devilsa. Serijom preciznih dodavanja potpuno su izludjeli protivničke igrače. U trenutku kad je Conor Sheary okrunio prekrasnu akciju golom, dva beka Devilsa čuvala su jedan drugoga, a jadni Corey Schneider na golu nije imao pojma gdje je pak, gdje mu je palica, a vjerojatno ni u kojoj se dvorani nalazi. Da stvar bude gora po Devilse, susret je završio 7:4 za Penguinse koji će u doigravanje, dok će Devilsi, uz Colorado, odnijeti titulu najlošije momčadi u sezoni.