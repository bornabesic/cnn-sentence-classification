Hrvatska nogometna reprezentacija danas se okuplja u Zagrebu i počinje s pripremama za utakmice protiv Islanda i Sjeverne irske. Izbornik Ante Čačić izrazio je zadovoljstvo formom napadača. – Vidjet ću tko će igrati u napadu, raduje me da su napadači u dobroj formi, zabijaju, efikasni su, takvi mogu samo biti korist reprezentaciji – rekao je Čačić. No, onda je doznao i lošu vijest. Ozlijedio se Nikola Kalinić, napadač Fiorentine i naše reprezentacije doživio je rupturu mišića na utakmici njegove Fiorentine protiv Sampdorije. Velika je to šteta jer je Nikola igrao u fantastičnoj formi i Čačiću se nudila opcija da zaigra s njim u vrhu napada. Međutim, sada je to otpalo, Kalinić će preskočiti ovu akciju. Izbornik Čačić potvrdio je da neće zvati zamjenu za Kalinića. Inače, Kalinić je ove sezone zabio pet golova u talijanskom prvenstvu, a ima i dvije asistencije. Uz to, sjajan je u Europskoj ligi u kojoj je zabio četiri pogotka. >>Čačić: Reprezentacije je iznad svih nas, u nju se ne ulazi preko novina ili nakon tri utakmice 