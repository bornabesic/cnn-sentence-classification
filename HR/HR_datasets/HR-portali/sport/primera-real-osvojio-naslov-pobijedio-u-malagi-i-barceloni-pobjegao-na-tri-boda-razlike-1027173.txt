Realu je za naslov bio dovoljan i bod, pobijedio je Malagu s 2-0 i a prvenstvo je završio s tri boda više od Barcelone koja je na Nou Campu slavila s 4-2 protiv Eibara. Nogometaši Real Madrida osvojili su naslov prvaka Španjolske – prvi nakon 2011. godine, nakon što su u zadnjem kolu Primere slavili kod Malage s 2-0. Realu je za naslov bio dovoljan i bod, a prvenstvo je završio s tri boda više od Barcelone koja je na Nou Campu slavila s 4-2 protiv Eibara. Već u 2. minuti za Real je zabio Cristiano Ronaldo, da bi u 56. minuti, nakon što je vratar Malage Kameni obranio udarac Ramosu, Karim Benzema postigao i drugi gol za “Kraljevski klub”, iako iz vrlo dvojbene situacije jer je loptu dirao i branič Reala Varane koji je bio u zaleđu. Luka Modrić je odigrao cijelu utakmicu, a Mateo Kovačić je ušao u 66. minuti. U Barceloni je Eibar do 63. minute vodio s 2-0, a oba pogotka je gotovo na istovjetan način – lijevom nogomet u rašlje – postigao Japanac Takashi Inui (7, 61). U 63. minuti je igrač gostiju David Junca zabio autogol, u 73. je na 2-2 poravnao Luis Suarez, a dvije minute kasnije Leo Messi iz penala donosi potpuni preokret, kojeg potvrđuje svojim drugim golom u 90. minuti. Ivan Rakitić je igrao do 71. minute. Realu je to rekordni 33. naslov prvaka Španjolske, a sada imaju devet više od Barcelone.