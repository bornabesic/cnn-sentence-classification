Ono što je pomalo iznenadilo američke novinare jest da Šarić unatoč ozljedi ne namjerava propustiti Eurobasket u rujnu! Iako se Dario Šarić nadao da će postati jedan od rijetkih igrača u zadnjih nekoliko godina koji je odigrao sve 82 utakmice regularne sezone, zbog ozljede lijevog stopala morao je izostati sa zadnje utakmice Philadelphia 76ersa protiv New York Knicksa. “Bio sam stvarno tužan. Razgovarao sam s trenerom i liječnicima prije utakmice i zaključili smo da je najpametnije da ne igram. Nismo željeli izazivati sreću. Jako sam želio odigrati sve utakmice i mislim da je to važno, ali je još važnije sačuvati zdravlje”, rekao je Šarić. Ono što je pomalo iznenadilo američke novinare jest da Šarić unatoč ozljedi ne namjerava propustiti Eurobasket u rujnu! Your browser does not support iframes. “Zašto ću igrati za reprezentaciju? Pa, kod nas je to malo drukčija kultura. Ja igram za Hrvatsku otkad sam bio klinac, U-16, U-17, U-18, U-20… Igrao sam u svim selekcijama. Meni to jako puno znači i igrat ću za reprezentaciju dok god budem mogao”, rekao je Šarić. 