Uefa je objavila imena 40 igrača koji konkuriraju za najbolju momčad godine. U konkurenciji su četiri vratara, 12 braniča, 12 veznih te 12 napadača, a među odabranima je kapetan hrvatske reprezentacije i veznjak Real Madrida Luka Modrić. U izboru za momčad godine sudjeluju navijači koji svoj glas najboljima mogu dati do 3. siječnja iduće godine na ovoj poveznici. Uefa će idealnih 11 proglasiti dva dana poslije. O popularnosti ovoga izbora svjedoči podatak da je prošle godine više od sedam milijuna ljudi izabralo najbolju momčad. Na Uefinoj stranici možete vidjeti detaljnu statistiku za svakoga igrača. Za Modrića se tako navodi da je u protekloj sezoni imao 90 posto uspješnih dodavanja, postigao četiri pogotka te spektakularno zabio Turskoj na Europskom prvenstvu. U posljednja 24 sata u idealnu momčad biralo ga je 59 posto posjetitelja Uefine stranice. >> Zidane: Luka i Mateo su nam puno dali, ali vidjet ćemo hoće li opet igrati zajedno 