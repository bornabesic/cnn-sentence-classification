Hrvatska nakon drugog dana 1. kola Davisova kupa vodi protiv Španjolske sa 2:1. Danas su Marin Draganja i Nikola Mektić u paru nakon dramatičnih pet setova svladali prezimenjake Lopez, Feliciana i Marca. Nakon borbe koja je trajala gotovo 4 i pol sata, hrvatski par slavio je sa 6:7 (6), 7:6 (7), 7:6 (5), 2:6, 6:4. Izbornik Krajan uoči početka meča imao je dvojbe oko toga koga ubaciti u igru, a na kraju je pogodio dobitnu kombinaciju. - Razmišljao sam možda ubaciti Franka Škugora, ali bilo bi nerazumno ga staviti nakon onakvog meča. Bolje da se odmori. Idemo s ovom kombinacijom, rekao je uoči drugog dana nadmetanja sa Španjolcima u Osijeku. A Draganja i Mektić opravdali su njegovo povjerenje te fantastičnom predstavom donijeli našoj reprezentaciji veliki drugi bod! - Bila je ovo nevjerojatna predstava, nevjerojatna atmosfera. Nikad nismo doživjeli takvu publiku, govorili su nakon meča naši junaci Draganja i Mektić. A meč je bio zaista izjednačen i fenomenalan, prava poslastica za gledatelje. U prva tri seta vidjeli smo puno preokreta, oduzimanja servisa te tri drame u tie-breakovima. Naši su u ključnim trenucima bili koncentriraniji pa su dva puta oni slavili u 13. igri, a Španjolci u jednom. U četvrtom setu naši su malo pali pa su se prezimenjaci Lopez lako vratili u susret i izborili peti, odlučujući set. I već u prvom gemu naši su Španjolcima pokazali da više nema šale, odmah su im oduzeli servis te tu prednost održavali do samoga kraja. Izborili su tako veliku pobjedu, vjerojatno najdražu u svojim karijerama i Hrvatsku doveli u zasluženo vodstvo protiv Španjolske. Sutra će se u Osijeku sigurno tražiti ulaznica više jer su naši na korak do prolaska u četvrtfinale! Podsjetimo, nakon prvog dana rezultat je bio 1:1.  Prvi je na terenu petak izašao Franko Škugor i svladao favoriziranog Pabla Carrena Bustu sa 3:6, 6:3, 6:4, 4:6, 7:6 (6) i donio nam prvi bod. Nakon njega zaigrao je Ante Pavić, ali novog iznenađenja nije bilo, Roberto Bautista Agut slavio je sa 6:4, 6:2, 6:3. >>'Franku svaka čast, iznenadio me što je sve izdržao. A bilo bi nerazumno da igra parove' >>Španjolska izjednačila u Gradskom vrtu, Pavić nije mogao protiv favorita Bautiste Aguta Hrvatska - Španjolska 2:1 Parovi: Draganja/Mektić - Lopez/Lopez 6:7 (6), 7:6 (7), 7:6 (5), 2:6, 6:4 5. set 6:4 - BRAVOOOOOO!!!! Hrvatska vodi protiv Španjolske 2:1! Marin Draganja i Nikola Mektić slavili su u dvoboju parova! 5:4 - Španjolci su osvojili svoj servis, a naši će sada servirati za meč! 5:3 - Hrvatski par vodi 5:3 i na korak je do senzacije! 4:3 - Naši su osvojili svoj servis, a onda imali dvije vezane break-lopte, ali Španjolci su se opet izvukli. Šteta, mogli smo prelomiti susret. 3:2 - Draganja i Pavić igraju odlično, sve su bliže novoj senzaciji. Imaju vodstvo 3:2 i servis 2:1 - I dalje imamo break prednosti, iako smo mogli imati i veće vodstvo. Draganja i Mektić imali su priliku za break i mogli su otići na 3:0, ali Španjolci su se izvukli 1:0 - Sjajno otvaranje naših, početkom petog seta oduzeli su servis Španjolcima 4. set 2:6 - Nažalost, naši tenisači su malo pali, Španjolci su lako dobili i izjednačili na 2:2 u setovima 2:4 - I dalje smo u zaostatku, Španjolci imaju break prednosti, vode 4:2 1:3 - Španjolci su bolje otvorili četvrti set, napravili su break i imaju vodstvo od 3:1 3. set 7:6 - Bravoooo! Još jednom su naši bili bolji u 13. igri, imamo 2:1 u setovima! 6:6 - Imali su Draganja i Mektić set-loptu, nisu je iskoristili pa ćemo opet gledati tie-break! 6:5 - Servisi se i dalje održavaju, naši imaju 6:5 i imaju osiguran minimalno tie-break. Opet se odvija prava drama 5:4 - I dalje održavamo početnu prednost, imamo 5:4. Bilo bi lijepo kada bismo oduzeli servis Španjolcima 4:3 - Drže se servisi u trećem setu, Hrvatska vodi 4:3, Španjolci serviraju 2:2 - Napeto je i u trećem setu, rezultat je 2:2. 2. set 7:6 - Bravooooo! Tie-break je bio napet, pun preokreta i set lopti, a na kraju su slavili Draganja i Mektić! 6:6 - Draganja i Mektić su izjednačili, igrat će se tie-break 5:6 - Španjolci imaju 6:5 u drugom setu, naši serviraju i imaju priliku izboriti novi tie-break 4:4 - Španjolci se opet vraćaju u igru, izgubili smo break prednosti 4:3 - Naši su potvrdili break, a Španjolci su zatim dobili svoj servis i imamo vodstvo 4:3.  3:2 - Evo nam i prvog breaka u drugom setu, naši su poveli 3:2 i imaju servis. Gledamo prilično uzbudljiv i izjednačen meč. 2:2 - Drugi set mirniji je nego prvi, drže se servisi i rezultat je 2:2 1. set 6:7 - Španjolci su osvojili prvi set nakon neizvjesnog tie-breaka. Ovaj set bio je nevjerojatan, pun preokreta i oduzimanja servisa, a naši gosti bili su mirniji u završnici. 6:6 - Kakav nevjerojatan prvi set! Naši su se još jednom vratili u igru, odluka će pasti u tie-breaku! 5:6 - Nažalost, još smo jednom izgubili servis, Španjolci vode 6:5 i serviraju za prvi set 5:4 - Hrvatski par vodi 5:4 u prvom setu, na servisu su Španjolci. idealno je vrijeme za još jedno oduzimanje servisa. 4:3 - Nažalost, prednost nije drugo trajala, Španjolci su odmah uzvratili 4:2 - Bravoooo! Hrvatski par još je jednom oduzeo servis Španjolcima, imamo 4:2 u prvom setu. 3:2 - Nakon nešto slabijeg početka, oba para drže svoje servise. Trenutačno je rezultat 3:2 u prvom setu 1:1 - Vratili smo se! Draganja i Mektić uzvratili su Španjolcima i rezultat je 1:1 0:1 - Španjolci su odlično otvorili susret i odmah našima oduzeli servis