83-godišnji Englez je u razgovoru za magazine F1 Racing konačno otkrio pozadinu cijele priče, koja zapravo pokazuje njegovu humanost. Prošlo je godinu i pol od nesreće Michaela Schumachera, no prvi čovjek Formule 1 Bernie Ecclestone nije ga došao posjetiti. Mnogi britanski mediji dugo su se čudili zbog takve odluke Bernieja, a 83-godišnji Englez je u razgovoru za magazine F1 Racing konačno otkrio pozadinu cijele priče, koja zapravo pokazuje njegovu humanost. – Ne želim Michaela vidjeti u takvom stanju. Sjećam ga se po onom kakav je bio. Eto, takvog Michaela želim vidjeti. Ako se vrati, takvog Michaela želim vidjeti – kazao je Bernie. Novinare je zanimalo i zbog čega najviše žali u karijeri. – Vjerojatno kad sam dao sve dionice tvrtke svojoj ženi. Ona ih je stavila u zakladu. I sada ne mogu do tog novca. Za tim najviše žalim – kazao je Ecclestone, koji se sa Slavicom Radić razveo 2009. godine, a razvod ga je stajao oko 1,2 milijarde dolara. Inače, Bernie je od nje stariji 28 godina, i 29 centimetara niži. Slavica je inače 188 cm visoka, a Bernie 159.   