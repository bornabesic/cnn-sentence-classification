Golden State Warriorsi su se sinoć plasirali u finale Zapadne konferencije rezultatom 4-0 u seriji nakon što su u četvrtoj utakmici sa 121:95 pobijedili Utah Jazz. Warriorsi, koji nisu izgubili ni jednu utakmicu u doigravanju, igrat će protiv boljeg iz ogleda između San Antonio Spursa i Houston Rocketsa. Warriorsi su vodili od prve četvrtine koju su zaključili rezultatom 39:17 i vodstvo nisu ispuštali do kraja. Stephen Curry je zabio 30 koševa za pobjedu, Klay Thompson je dodao 21, Kevin Durant 18, a Draymond Green je upisao svoj treći postsezonski triple-double sa 17 pogodaka, 10 skokova i 11 asistencija. Najbolji strijelac kod Utaha bio je sa 25 pogodaka Gordon Hayward. 