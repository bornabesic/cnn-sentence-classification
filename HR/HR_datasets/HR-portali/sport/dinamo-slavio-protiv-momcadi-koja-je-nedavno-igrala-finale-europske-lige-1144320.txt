Dinamo je na pripremama u Turskoj odigrao prvu prijateljsku utakmicu u kojoj je upisao zasluženu pobjedu (3:1) pobjedu protiv Dnjipra.  Protivnik iz Ukrajine poveo je već nakon devet minuta, a modri su uspjeli izjednačiti do kraja prvog dijela pogotkom Gojaka u 38. minuti. Priču je u nastavku preokrenuo Machado lijepim pogotkom za 2:1, a zatim je konačnih 3:1 postavio Pavičić u 88. minuti. - Bila je ovo dobra utakmica. Imali smo dobar tempo, kombinatoriku i situacije iz kojih smo dali golove. Zadovoljan sam svime jer Dnjipro je momčad koja je igrala prije dvije godine finale Europske lige. Moji su igrači pokazali htijenje i borbu - rekao je trener Dinama Ivajlo Petev i dodao: - Ne mogu istaknuti nikoga posebno, zadovoljan sam svima i to je najbitnije. Kad nešto treniramo normalno je da to provodimo i tijekom utakmice. Zadovoljan sam dečkima jer se trude pokazati stvari koje radimo na treninzima. Za Dinamo su igrali: Livaković - Stojanović, Sigali, Perić, Sosa – Moro, Antolić – Olmo, Gojak, Ćorić - Hodžić; drugo poluvrijeme: Zagorac - Matel, Lešković, Schildenfeld, Pivarić - Pavičić, Knežević - Fiolić, Machado, Šitum - Henriquez >> Fernándesu u drugoj momčadi 900.000 € ako dođe na trening 