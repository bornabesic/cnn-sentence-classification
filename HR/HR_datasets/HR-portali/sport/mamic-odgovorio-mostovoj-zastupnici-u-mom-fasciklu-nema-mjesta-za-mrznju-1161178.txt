Ivana Lesandrić Ninčević, zastupnica MOST-a, danas se na sjednici u Saboru pojavila s dodatkom koji je privukao veliku pozornost. Naime, na njezinom fasciklu isticala se naljepnica s prekriženom glavom Zdravka Mamića. Ona simbolizira otpor protiv Mamićeve vladavine u Dinamu i hrvatskom nogometu, a najčešće ju se može vidjeti na nogometnim stadionima - na transparentima i majicama Bad Blue Boysa te ostalih navijačkih skupina. Ne znamo jesu li na naljepnicu MOST-ove zastupnice reagirali partneri iz HDZ-a budući da je Mamić njihov simpatizer i nekadašnji pokrovitelj. No, zato je ubrzo reagirao sam Dinamov savjetnik i to na svom Facebook profilu. Objavio je fotografiju na kojoj se na njegovom fasciklu isticalo srce s natpisom 'samo ljubav'. - U mom fasciklu nema mjesta za mržnju - još je dodao Zdravko Mamić.  >>Zdravko Mamić: Posao sam učio od Srba, ali sve sam ih nadmašio! >>Mamić ugostio srpske novinare i otkrio: Radim na Grujićevu dolasku iz Liverpoola u Dinamo! 