Foto: Futsal Dinamo facebook FUTSAL DINAMO postao je jedinstven klub u sportskom svijetu. Naime, sadašnja trenersko-igračka garnitura ima u svojim redovima čak dva izbornika nacionalnih reprezentacija! Mićo Martić, trener kluba i jedan od najpriznatijih futsal stručnjaka u svijetu već neko vrijeme vodi reprezentaciju Finske. Danas mu se u internacionalnoj karijeri pridružio predsjednik i kapetan kluba, Matija Đulvat, koji je postao izbornikom švedske futsal reprezentacije. Švedska se dosad nije plasirala na Svjetsko ili Europsko prvenstvo, a najbolji rezultat im je drugo mjesto na Nordic Cupu lani. Prva je bila baš – Finska. Dva velika prijatelja i suradnika tako će uskoro međusobno ukrstiti koplja na trenerskom podiju, a Futsal Dinamo potvrdio je kako Matija Đulvat ostaje u klubu bez obzira na nove izazove.