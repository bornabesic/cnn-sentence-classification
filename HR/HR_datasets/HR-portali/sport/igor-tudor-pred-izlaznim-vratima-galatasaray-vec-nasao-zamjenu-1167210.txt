Igor Tudor je pred izlaznim vratima Galatasaraya. Naime, turski mediji pišu kako će hrvatski trener na kraju sezone vjerojatno dobiti otkaz, a zamijenit će ga Laurent Blanc. Čelnici istanbulskog kluba nezadovoljni su Tudorovim učinkom koji je sredinom veljače stigao iz Karabükspora. U devet utakmica koje je vodio, Galatasaray ima po četiri pobjede i poraza te jedan remi. Do kraja turskog prvenstva ostala su još pet kola, a njegova je momčad na četvrtom mjestu koje vodi u Europsku ligu. Nekadašnji francuski reprezentativac i bivši trener PSG-a Laurent Blanc koji bi trebao preuzeti Galatasaray dobit će budžet od 60 milijuna eura za pojačanja. 