Ono što se već danima šuška, dobilo je i službenu potvrdu - Hajdukov Josip Radošević ne želi ići u Parmu! Mladi branič odlasku u taj klub nije bio sklon otkako se priča pojavila i iako je u Poljud stigla ponuda od tri milijuna eura, iako su bijeli sve dogovorili, njegov pristanak nisu dočekali. - Josip ne želi ići u Parmu. U petak će s Hajdukom krenuti na pripreme u Tursku - rekao je stariji Radoševićev brat Antonio, koji je preuzeo ulogu njegovog menadžera, a izjavu donosi Jutarnji list.Razlog odbijanju Parme navodno je lošija plaća od one što je nudio Napoli - 200 tisuća naspram 400 tisuća eura za prvu godinu ugovora, a Napoli je pak Hajduku nudio 2,5 milijuna eura odštete.