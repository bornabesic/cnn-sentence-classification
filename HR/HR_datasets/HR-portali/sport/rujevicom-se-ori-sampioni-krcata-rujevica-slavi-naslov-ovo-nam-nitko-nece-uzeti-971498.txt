RIJEKA JE PRVAK HRVATSKE!  U godini 30. rođendana Armade, to je najljepši poklon, posebno staroj gardi koja broji i prvenstvo iz 1999. godine i danas simbolično slavi svoj i Rijekin drugi naslov prvaka. >>> Šaljite nam svoje fotografije i videa na desk@index.hr te na Facebbok Index Sporta   19:40 Dok se igrači Rijeke poigravaju s Cibalijom, navijači slave. I to ne samo u Rijeci. Navijači Rijeke iz dalekog Meksika, točnije iz grada Cabo San Lucasa pripremili su šampanjac s kojim će proslaviti povijesnu titulu 19:25 Emotivna atmosfera na Rujevici: navijači su napunili tribine pola sata do utakmice i podignuli šalove. Dočekali su momčad u transu.Sreli smo  na stadionu i članove generacije 99'. "Više  nas zovu danas nego prije 18 godina. Danas sanjamo naš san, ovo nam nitko neće uzeti", rekao nam je Damir Milinović. 19:00 Rujevica doslovce gori, na tribinama nema mjesta ni za lijek, a navijači koji nisu uspjeli doći do ulaznice smjestili su se na okolnim stablima 18:40 Momčadi su na zagrijavanju 18:30 Rujevicom odjekuje ''Šampioni'' 18:00 Sat vremena prije početka utakmice, prema Rujevice sliva se rijeka navijača Rijeke. Pjesma i skandiranje čuju se iz svakog automobila. 17:15 Ulaznice na ulici i forumima prelaze i tisuću kuna. Proslavu na Gatu Karoline Riječke organiziraju Armada i Grad. Očekuje se dolazak momčadi na pozornicu. Šuškalo se i da će momčad autobusom u povorci stići na rivu s Rujevice, ali zbog umjerenih izjava Keka to za sada ostaje samo u domeni priče. 16:30 Rijeka je spremna za najveći dan. Klub je u 71 godinu svoje povijesti igrao važne utakmice, ali nikad ovako važnu kao večerašnju protiv Cibalije. Sve i da  Vinkovčani ne istrče kao topovsko meso, bez čak desetak igrača iz kadra - jer oni svoje veliko finale igraju u zadnjem kolu s Lokomotivom - večeras se sve pita Rijeku. Propustili su mnoge meč lopte, prosuli bodove protiv Istre i Lokomotive, pa se vadili  na težim zadacima protiv Hajduka i Belupa. Izdržali su i danas su pobjedu daleko od sna, tri boda od prvog naslova prvaka u svojoj povijesti. Razbudilo je to ležernu Rijeku. Iako Kek ne želi ni čuti za pehar do zadnjeg zvižduka prvenstva na Maksimiru, obziran prema traumi grada iz 99-e, ljudi su otpustili kočnice. Suncem okupana Rijeka sprema se za prolom emocija. Muzika trešti s još snenih terasa, automobili s okićeni, vatromet spreman, a gradonačelnik je izdao dozvolu kafićima da rade cijelu noć, nadajući se da će i on slaviti nakon izborne noći?  Klub je zbog dobro poznatog prokletstva odbio naručiti HNS-ov trofej danas na Rujevici. Poručio je da ih radije pričeka u Maksimiru u zadnjem kolu. U slučaju najnepovoljnijeg raspeta danas, Rijeci bi trebao bod protiv Dinama u zadnjem kolu.No, dok su Matjaž Kek i ljudi oko njega oprezni, grad se sprema za prolom emocija. Otpustit će se končnice. Gradonačenik je produžio rad kafićima do šest ujutro, u planu je veliki vatromet na Molo Longu, a Armada je postavila zid na gati Karoline Riječke, gdje program starta od 15 sati, za one koji nisu uspjeli upasti u društvo šest tisuća gledatelja s Rujevice.  "Ljudi koji šest sati čekaju za ulaznice, što ti više treba. To su razlike od onog koji želi i koji se sposoban, od onog kojeg sreća tu i tamo poljubi. Mojim igračima đželim da ostanu veliki ljudi i da poštuju sve oko sebe", poručio je Kek uoči utakmice.  "Nikad nije bilo ljepše da se spere goričina, mi opet sanjamo naš san", rekao je Damir Milinović, jedan od ključnih igrača Rijeke iz 99-e, koja je ostala bez naslova prvaka zbog Hasančićevog zaleđa.  "Skoro sam tada skočio na suca, sreća da nisam napravio veći incident. Ova Rijeka igra ljepše od nas, jako su opasni i mogu svakome zabiti. Čestitam na tome", rekao je za Index nedavno Hasančić koji danas trenira kadete Sarajeva.  Rijeka je 90 minuta od povijesti. Cibalia je u goste stigla očišćena od žutih kartona, odnosno s pet igrača manje, koji se vraćaju za ključnu bitku, protiv Lokomotive u posljednjem kolu.  "Moramo zaboraviti sve što je oko nas", kaže Kek.  Očekivani sastavi RIJEKA: Prskalo, Ristovski, Župarić, Zuta, Baradić, Mišić, Bezjak, Andrijašević, Matel, Gavranović CIBALIA Matković, Žderić, Tipurić, Markić, Rubić, Mijoković, Filipović, Glavica, P. Mišić, Pervan, Brekalo Sudac: Ante Vučemilović    Postava Rijeke iz 1999. godine:  Tarfa, Mijatović, Ivančić, Milinović, Čačić, Brajković, Musa, Agić,Višković, Sztipanovics, Hasančić i Balaban, Pilipović i Mastubaru koji su ušli s klupe     Rezultati by SofaScore