Nogometaši Ajaxa imaju jedan od najprepoznatljivijih dresova na svijetu. Čim ga ugledate na televiziji, znate tko igra. Ista priča je i s logom. Silueta grčkog junaka Ajaxa za svakog, čak i za površnog ljubitelja nogometa, prepoznatljiv je simbol najvećeg nizozemskog kluba. U svom sadašnjem obliku postoji od 1990., no prije aktualne verzije, bivši četverostruki europski prvak triput nekoliko je puta mijenjao izgled loga. Ajax je osnovan 1900., a prvi logo imao je lik nogometaša, koji udara loptu. Nova verzija predstavljena je nekoliko godina kasnije, no ništa bitno nije se promijenilo. Bila je to tek malo ukrašenija i modernija verzija prethodnika. U rujnu 1928. klub je kreirao novi logo s iscrtanim likom gračkog heroja Ajaxa. Ta verzija zadržala se do 1990. kad je predstavljena apstraktnija izvedba grčkog heroja. Nacrtan je s 11 linija, koje simboliziraju 11 igrača u momčadi. Crvena boja u logu predstavlja strast, vitalnost i energiju, dok crna opisuje eleganciju, izvrsnost i snagu.