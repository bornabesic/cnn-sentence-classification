U kroničnoj nestašici kvalitetne sportske biografske literature ova knjiga u izdanju "Mozaik knjige", s pristupačnom cijenom od 99 kuna pravo je osvježenje, da ne velimo slap u zemlji žednoj takvog štiva. K tome, Dražen nije tkogod, veliki, najveći Dražen svojim naprasnim odlaskom kao žrtva prometne nesreće u lipnju 1993. godine ostavio je prazninu i u našoj košarci, zašto ne biti oštriji - i u našim životima. Ono što nije zapisano kao da se nije dogodilo, nerijetko se čuje u intelektualnim krugovima. Dobro, nije baš tako, ali nije niti daleko od istine. Stoga, s nestrpljenjem smo očekivali hrvatsko izdanje knjige australskog pisca Todda Spehra – “Dražen. Život i ostavština košarkaškog Mozarta”. Upriličena u prekrasnom zgođaju Muzeja Dražena Petrovića u Zagrebu, ispred njegove obitelji, suigrača, suvremenika, prijatelja… Riječ je o djelu izvorno napisanom na engleskom jeziku, izašlom prije godinu dana na američkom tržištu, a za hrvatsko izdanje izvrsno prevedeno i pripremljeno, te obogaćeno obiteljskim slikama Petrovićevih, što ovom djelu daje dodatnu, nikad viđenu i vrijednost i dimenziju. U kroničnoj nestašici kvalitetne sportske biografske literature ova knjiga u izdanju “Mozaik knjige”, s pristupačnom cijenom od 99 kuna pravo je osvježenje, da ne velimo slap u zemlji žednoj takvog štiva. K tome, Dražen nije tkogod, veliki, najveći Dražen svojim naprasnim odlaskom kao žrtva prometne nesreće u lipnju 1993. godine ostavio je prazninu i u našoj košarci, zašto ne biti oštriji – i u našim životima. Promocija knjige baš za njegov, rođendan, 22. listopada (bio bi 52.), bila je simbolična gesta kojom se željelo pokazati kako nam još uvijek nedostaje i kako ga još uvijek svi poštujemo. I nakon više od 23 godine od njegovog odlaska na promotivnom skupu zanimljive knjige isto je nedostajao. Naš Dražen… Kako smo ga svi od dragosti zvali. Dobro, tko je Todd Spehr, autor knjige, sveobuhvatne zaista, o Draženu Petroviću? Riječ je o mladiću koji je silno želio postati košarkaš, naposljetku ga je sudbina odvela u sportsko novinarstvo. U brojnim razgovorima na temu košarke zainteresirao se kad su ljudi oko njega pričali o Draženu Petroviću. U jednoj takvoj žučnoj raspravi sa zanimanjem je slušao riječi nekoliko skauta koji su se prepirali tko je bio najbolji šuter u NBA ligi. “Mnogi su govorili da je to bio Kevin Durrant, dok netko nije uzviknuo da je to bio Dražen”, priča nam Todd Spehr, autor knjige o Draženu Petroviću. “Jako me počela zanimati priča o Draženu, a što sam više saznavao o njemu to me kopkalo da saznam još više. I tako je počelo sakupljanje građe, rekoh sam sebi – za ovo je potrebna opširna knjiga”, istakao je još Spehr. Australac si je doista dao truda, razgovarao se s ljudima u Americi, Hrvatskoj, po Europi, tkogod je bio u kontaktu s Draženom Todd Spehr mu je pristupio sa svojim diktafonom. “Uvijek bi mi netko rekao, moraš pitati još ovoga, onoga, poslu tako nikad nije bilo kraja”. Spehr je sam financirao prvo izdanje knjige, jer su ga pokušavali uvjeriti da priča o europskom sportašu neće imati odjeka kod američke publike. Sam Spehr priznaje da je o NBA karijeri Dražna znao mnogo, lako je uostalom i dolazio do podataka jer je imao izvrsno predznanje. Međutim… “Ovako je to bilo, znao sam ga samo kao igrača Blazersa i Netsa, ali imao sam puno pitanja o prvih 25 godina njegova života. Svi su bez problema prihvatili molbe za razgovor o Draženu, osim jednog čovjeka. Willis Reed, generalni menadžer Netsa u Draženovo vrijeme, nije uspio smoći snage, još mu je bilo teško govoriti o Draženu. On nije mogao sakriti tugu, nije mogao govoriti”, prisjeća se Spehr. Nakon pune tri godine svakodnevnog rada izašla je engleska verzija knjige prije 18 mjeseci. I imala je dobre kritike. Dozrijevala je i ideja o dotičnoj knjizi na hrvatkom jeziku. Izdavačka kuća “Mozaik knjiga” odlučila se na zahtjevan zadatak. Kontakti i dogovori sa Spehrom, prijevod, lektura, redaktura, uređivanje knjige U svibnju 2016. godine knjiga je doživjela reizdanje uz podršku jedne američke izdavačke kuće, što je bio temelj za dogovor o hrvatskom prijevodu i izdanju knjige za naše tržište… Za razliku od američkog izdanja, koje ima 380 stranica, 22 poglavlja koja kronološki prate život i karijeru Dražena Petrovića, od njegovih košarkaških početaka u rodnom Šibeniku pa sve do zvjezdanog statusa u NBA ligi za koji se izborio u dresu New Jersey Netsa koji danas stanuju u Brooklynu i tragične smrti na njemačkoj autocesti 7. lipnja 1993. godine, u hrvatskom su izdanju stala na 280 stranica. Posao je zgotovljen i urednik knjige Vid Jakša Opačić s ponosom ističe: “Mnogi pitaju zašto knjigu o Draženu nije napisao neki naš čovjek, no to što ju je napisao stranac daje joj dodatnu vrijednost. Svi smo mi pratili Dražena i zarazili se njime, dok se autor s njim susreo kroz priče tek deset godina nakon njegove smrti. Fascinirao ga je svojim vrlinama, zato mi je drago što je netko sa strane mogao objektivno pristupiti ovoj biografiji”. Za razliku od američkog izdanja u hrvatskom izdanju oma i nekih rariteta. Vid Jakša Opačić nam kaže: “Za hrvatsko smo izdanje ispravili neke činjenične pogreške i posvetili poseban prostor za razgovor s obitelji. Draženova majka Biserka nam je otvorila privatni obiteljski album kako bismo na pravi način ilustrirali knjigu. Mislim da će se godinama pričati o ovoj knjizi i da ona predstavlja dokument vremena kad je hrvatska košarka bila na vrhuncu”. Draženov suigrač iz Cibone i reprezentacija, Zoran Čutura istakao je: “Rijetko je tko kao on, kao Dražen imao viziju i svoj put. On je volio probijati barijere, uvijek bi uspio. Draženov brat, Aco, o djelu Todda Spehra je rekao: “I dosad je izlazilo puno publikacija i naslova o Draženu, no ovo djelo svakako je najsveobuhvatnije, s puno detalja koje, priznajem nisam ni ja znao. Eto, taj Draženov odnos s kondicijskim trenerom u Americi, taj način rada i razmišljanja, pa ja o tome nisam ništa znao. I mnoge druge detalja sam prvi puta vidio. Stoga, vjerujem da će knjiga biti zanimljiva i onima što znaju puno o Draženu i onima koji ga tek otkrivaju. Svi u obitelji smo još jednom osjetili ponos što smo ga imali”! Za kraj, izdvojili smo nekoliko rečenica iz uvodne riječi ove knjige kako bi osjetili fini, narativni dan ove priče o našem Draženu; “U njegovom vođenju i dodavanju lopte postojala je doza bezgranične teatralnosti, djelomično instinktivne, a djelomično promišljene, no njegova igra bila je uravnotežena pukom suštinom njegova skok-šuta. Bilo je to jedno strukturalno savršenstvo, skok-šut koji nikad nije izgledao neuravnoteženo ili namješteno. Njegov stariji brat Aleksandar, i sam uspješan košarkaš, u mladosti ga je znao zadirkivati zbog takvog skok-šuta, u vremenima prije nego što je postao slavan, ali od tih se vremena Dražen prometnuo u najboljeg šutera Europe. Nije toliko bila riječ o nekoj posebnoj tajni, koliko o predanom radu. Ono što bi uslijedilo nakon svakog ubačenog koša ili zadivljujućeg dodavanja, bila je masovna, glasna proslava. Njegovi su ga obožavatelji voljeli zbog načina na koji ih je uključivao; njegovi suparnici i njihovi navijači dijametralno su ga mrzili, što ga je činilo jednom od brojnih oprečnih figura europskog sporta sredinom osamdesetih godina. Uvijek bi se okrenuo publici, bilo skačući u zrak ili pobjedonosno pumpajući stisnutom šakom, ponekad oboje, a redovito bi da dočekala gromoglasna buka ili grobna tišina”… 