Foto: Getty Images / Guliver Image PRIJE tri mjeseca cijeli nogometni svijet šokirala je tragedija koja se dogodila brazilskom Chapecoenseu, čija je gotovo cijela momčad poginula u padu aviona uoči finala Copa Sudamericane.  Međutim, uz veliku podršku Chape se uspio oporaviti, te ostvariti prvu povijesnu pobjedu u Copa Libertadoresu, gdje sudjeluje kao osvajač Copa Sudamericane, jer mu je trofej, iz počasti, uručio Atletico Nacional. Chapecoense je slavio kod Zulie iz Venecuele s 2:1, a golove su zabili Reinaldo u 33. iz slobodnog udarca s desne strane te Luiz Antonio u 69. minuti s ruba šesnaesterca za prva tri boda u skupini 7, gdje još sudjeluju argentinski Lanus i Nacional iz Urugvaja.