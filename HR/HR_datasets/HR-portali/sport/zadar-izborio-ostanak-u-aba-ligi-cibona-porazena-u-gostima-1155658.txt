U utakmici posljednjeg, 26. kola, regionalne košarkaške ABA lige Zadar je na domaćem terenu pobijedio Union Olimpiju sa 81-78 (38-35), te je osigurao igranje u ABA ligi i u sljedećoj sezoni.  Kod Zadra istaknuli su se Boris Barač i Ivan Ramljak sa po 18 koševa, a Jakov Vladović ubacio je 16. U momčadi Olimpije Brandon Jefferson zabio je 20, a Nikola Janković 17 poena.  Cibona je u gostima kod Krke izgubila 91-95. Kod "vukova" Marin Rozić zabio je 24 koša, a Željko Šakić i Luka Žorić po 16, dok je Krku predvodio Marko Luković sa 24 poena. U subotu je Cedevita osigurala drugo mjesto uoči doigravanja zahvaljujući 104-92 pobjedi protiv FMP-a, a Crvena zvezda je još ranije osigurala prvo mjesto. Cedevita će protivnika u polufinalu saznati tek u ponedjeljak kada svoj dvoboj odigraju Crvena zvezda i Budućnost. U slučaju pobjede Crvene zvezde suparnik Cedevite će biti Partizan, no ukoliko pobijedi Budućnost, tada će podgorički sastav biti suparnik hrvatskog prvaka. Polufinalne serije počinju sljedećeg vikenda, a plasman u finale izborit će sastavi koji ostvare dvije pobjede. 