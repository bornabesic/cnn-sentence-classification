Unatoč mladosti, naš boksač je pokazao golemu hrabrost i entuzijazam. Luka je u prve četiri runde dominirao, a potom je u petoj i šestoj rundi odigrao taktički... Najmlađi hrvatski profesionalni boksač, Luka Pupek tehničkim je nokautom u sedmoj rundi, drugoj minuti i 40. sekundi savladao desetak godina starijeg Francuza Jeana Michela Hamilcara te osvojio titulu WBC prvaka Mediterana. Unatoč mladosti, naš boksač je pokazao golemu hrabrost i entuzijazam. Luka je u prve četiri runde dominirao, a potom je u petoj i šestoj rundi odigrao taktički pa je Hamilcaro ostvario laganu prednost da bi, konačno, pred kraj sedme runde nokautirao svojeg protivnika iz Francuske. I Pupek i Hamilcaro su se borili u svojstvu izazivača jer je titula WBC prvaka Mediterana bila upražnjena. Ovom meču prethodile su i borbe Mirzeta Barjektarevića, međunarodnog prvaka Hrvatske i Nizozemca Farouka Dakoua, nekadašnjeg prvaka Afrike u kojoj je u kategoriji do 76 kg pobjedu odnio hrvatski predstavnik te Hrvatice Nevenke Mikulić i bivše svjetske prvakinje Nine Stojanović iz Srbije koja je odnijela pobjedu u kategoriji do 51 kg. Zagreb Boxing Explosion održan je u sklopu Memorijala Jose Sulaiman & Muhammad Ali, koji se po prvi put održao izvan SAD-a ili Meksika, a specifičan je i po tome što je to prvi put da se jedan boksački meč održao u hotelu, što je zapravo karakteristično za prestižne svjetske boksačke događaje. Tijekom narednih mjeseci, Luka će se ponovno boriti za obranu titule, a neposredno nakon veličanstvene pobjede je rekao: „Presretan sam što sam s tek navršenih 18 godina uspio nadvladati znatno iskusnijeg i vrlo respektabilnog protivnika. Radujem se uzvratnom meču i nadam se da ću nastaviti svoj neprekinuti niz pobjeda.“ 