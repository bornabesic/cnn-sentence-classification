Gonzalo Higuaín primirio je loptu prsima pa je nogom proslijedio do Mandže, Mario ju je digao prsima i odapeo desnom nogom preko glave. Lopta je odsjela u suprotnom kutu, točno tamo gdje treba da bude nedohvatljiva za Realova golmana Keylora Navasa. Njegov je Juventus izgubio finale Lige prvaka, ali Mandžukićev gol apsolutno je bio najljepši potez utakmice u Cardiffu. Neki su otišli toliko daleko da ga uspoređuju sa Zidaneovim volejem protiv Bayera u finalu 2002. godine, vjerojatno najljepšim golom svih finala LP. Pogledajte kako ova majstorija izgleda u crtiću koji je na Twitteru objavio američki portal Bleacher Report.