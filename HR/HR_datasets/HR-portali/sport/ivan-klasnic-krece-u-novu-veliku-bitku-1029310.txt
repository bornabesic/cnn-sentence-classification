Osim što vodi bitku sa zdravljem, Klasnić vodi bitku i na sudu. Ovoga proljeća, nakon devet godina duge pravne bitke, bremenski sud presudio je u Klasnićevu korist. Bivši hrvatski reprezentativac, danas umirovljeni nogometaš, Ivan Klasnić, još od jeseni čeka novi bubreg i tri puta tjedno odlazi na dijalizu nakon što mu se zdravstveno stanje opet pogoršalo, to jest, nakon što mu je zatajio i drugi presađeni bubreg. Osim što vodi bitku sa zdravljem, Klasnić vodi bitku i na sudu. Ovoga proljeća, nakon devet godina duge pravne bitke, bremenski sud presudio je u Klasnićevu korist i liječnici Werdera iz Bremena, njegova bivšeg kluba, Goetz Dimanski i Manju Guha proglašeni su odgovornima za gubitak bubrega i zdravstvene posljedice. Bivšem hrvatskom reprezentativcu moraju isplatiti po sto tisuća eura odštete i snositi njegove liječničke troškove, a sam Klasnić trebao bi dobiti odšetetu jer zbog bubrega nije mogao igrati nogomet. Ipak, čini se da njegov slučaj još uvijek nije gotov, odnosno da ga čekaju nove pravne bitke. Prema pisanjima njemačkih medija, liječnici Werdera najavili su žalbu na presudu Višem regionalnom sudu i ne žele priznati da su odgovorni za Klasnićevo stanje.