Foto: Hina U VIKENDU ispunjenom teniskim finalima švicarski tenisač Stanislas Wawrinka pobijedio je u finalu ATP turnira u Ženevi Nijemca Mischu Zvereva s 4:6, 6:3, 6:3.  Za 32-godišnjeg Wawrinku to je 16. turnirska pobjeda, ali prva ove sezone. Zverev (29) je nakon sedam godina opet igrao ATP finale, ali još čeka svoj prvi naslov. Tsonga osvojio svoj prvi naslov na zemlji  Francuski tenisač Jo-Wilfried Tsonga pobjednik je ATP turnira u Lyonu s nagradnim fondom od 540.000 eura.  Tsonga je kao drugi nositelj u finalu slavio protiv trećeg nositelja Čeha Tomaša Berdycha s 7-6 (2), 7:5 te si priskrbio 15. naslov u karijeri, ali i prvi na zemlji. Tsonga je ove godine osvojio i turnire u Marseillesu i Rotterdamu. Stosur 9. naslov u karijeri  Australska tenisačica Samantha Stosur osvojila je WTA turnir u Strasbourgu pobijedivši u finalu sunarodnjakinju Dariiu Gavrilovu s 5:7, 6:4, 6:3.  Za 33-godišnju Stosur, koja je najbolja australska igračica neprekidno već devet godina, ovo je deveti osvojeni turnir u karijeri i treći na zemlji.