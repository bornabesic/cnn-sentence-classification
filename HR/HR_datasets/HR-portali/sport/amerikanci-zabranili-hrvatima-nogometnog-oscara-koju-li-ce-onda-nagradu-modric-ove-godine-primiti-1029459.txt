Nagrada za najboljeg hrvatskog nogometaša, 'Nogometni Oscar', odlazi u povijest i to prisilno! Američka Akademija filmskih umjetnosti i znanosti, koja svake godine dodjeljuje filmskog Oscara, a po kojem je nagrada Hrvatske udruge Nogometni sindikat dobila ime, zabranila je da se ime ‘Oscar’ koristi u nazivu hrvatske nagrade za najboljeg nogometaša. Dakle, nagrada za najboljeg hrvatskog nogometaša, ‘Nogometni Oscar’, odlazi u povijest i to prisilno! HUNS je odlučio kako će, nakon četiri godine, ‘oskarovanja’ promjeniti ime nagrade u “Trofej nogometaš’, kako se zove kipić koji se dodjeljivao slavodobitnicima. Točnije, slavodobitniku jer je sve četiri godine otkako nagrada postoji trofej odlazio u ruke Luki Modriću, a najveći je favorit da tu nagradu preuzme i po peti puta, ali pod novim imenom. ‘Trofej nogometaš’ dodijelit će se na glamuroznoj večeri 8. lipnja, a tada će ujedno biti i proglašeni najbolji igrač i najbolja momčad Prve HNL. Isto tako birat će se i najbolji mladi igrač do 21. godine te najbolji trener i najbolji sudac.