Deportivo Alaves lani je osvojio drugu španjolsku ligu, ove godine je osigurao ostanak u La Ligi i najavio je početak suradnje s vodećim hrvatskim drugoligašem koji vodi Igor Bišćan i koji je tri kola prije kraja  na vrhu sa šest bodova prednosti. - Deportivo Alaves dogovorio se s NK Rudešom za suradnju. Klub iz Zagreba postao je naš strateški partner s balkanskog područja. Deportivo će pomoći Rudešu oko marketinga, komunikacija, prodaja ulaznica kao i u sportskom segmentu. Ugovor smo potpisali na 10 godina s opcijom produljenja nakon isteka - objavio je Alaves. Rudeš bi tako u Prvu HNL mogao ući kao filijala španjolskog prvoligaša. Alaves je potpisom ugovora suradnje dobio i pravo da prvi kupuje i potpisuje igrače NK Rudeša.U petak u Rudeš stiže Španjolac Aritz Kerejeta, generalni direktor Baskonia-Alavés Group, koji će predstaviti projekt suradnje Rudeša i Alavesa. SLUŽBENO PRIOPĆENJE | Deportivo #alavés internacionalizira svoj projekt s NK Rudeš ➡ http://bit.ly/2pBWpK6 