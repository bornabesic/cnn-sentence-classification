U nedjeljnom istanbulskom finalu košarkaške Eurolige, u 20 sati, igrat će momčadi Fenerbahçea i Olympiakosa. Bit će to prilika za Željka Obradovića da osvoji i deveti naslov klupskog prvaka nakon što je sa svojim Fenerom u polufinalu nadigrao madridski Real (84:75) za što je najzaslužniji američki centar Udoh (18 koševa, 12 skokova i 8 asistencija). Za pobjedu Olympiakosa nad braniteljem naslova CSKA (82:78) zaslužni su mnogi, ali najviše genijalni Spanoulis koji je 10 od svojih 14 koševa ubacio u posljednjih šest minuta susreta.