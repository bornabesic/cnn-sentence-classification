Izbori li Arsenal kvalifikacije Lige prvaka ili se izravno plasira u europsko elitno natjecanje jedan će Irac zaraditi 250.000 funta što je oko 2,18 milijuna kuna. Irac je u lipnju prošle godine u kladionici Paddy Power uložio 150 funta na 10 tipova i sve je pogodio osim posljednjeg. Irac je pogodio da će francuska reprezentacija ući u finale Europskog nogometnog prvenstva 2016. godine, te da će reprezentacija Argentine osvojiti prvo mjesto u svojoj skupini na Copa Americi  u lipnju prošle godine. Pogodio je i da će Newcastle United izboriti povratak u Premiership, te da će engleska ragbi reprezentacija pobijediti na "Six Nations". Na listiću je imao i nekoliko parova iz irskog nogometa. Na putu do 250.000 funta stoje mu još topnici. Arsenal se trenutačno nalazi na petom mjestu engleske lige sa 69 bodova, tri manje od Manchester Cityja na četvrtoj poziciji, dok Liverpool na trećem mjestu ima 73 boda. Arsenal do konca sezone očekuju još dvije domaće utakmice protiv Sunderlanda i Evertona, Manchester City dočekuje WBA i gostuje kod Watforda, dok je ispred Liverpoola utakmica protiv Middlesbrougha. Arsenal se posljednjih 19 sezona plasirao u Ligu prvaka.  