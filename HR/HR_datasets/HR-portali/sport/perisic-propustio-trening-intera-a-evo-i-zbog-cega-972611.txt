Foto: Getty Images / Guliver Image IVAN PERIŠIĆ proživljava turbulentnu sezonu u Interu. Hrvatski reprezentativac često je bio jedan od najboljih igrača Nerazzurra, ali se u posljednje vrijeme utopio u sivilo velikana s Giuseppe Meazze. Perišić je zabio samo jedan gol u posljednjih 10 utakmica, uz tri asistencije i jedan je od najizglednijih kandidata da napusti momčad na ljeto jer ga žele PSG i Manchester United. Međutim, bivši igrač Hajduka dospio je u talijanske medije, ali ne zbog loše forme ili mogućeg transfera, nego zbog toga što je propustio posljednji trening Intera. Prva pomisao bila je da se Perišić ozlijedio, što bi bio problem Hrvatskoj uoči utakmice s Islandom u kvalifikacijama za Svjetsko prvenstvo.  Ipak, nije riječ o ozljedi. Perišić je bio u Hrvatsku zbog osobnih razloga, a trening je propustio jer je zakasnio na avion pa nije stigao u trening kamp. Talijanski mediji tvrde da će klub sljedećih dana odlučiti hoće li ga kazniti, ali bi Perišić ipak trebao konkurirati za utakmicu posljednjeg, 38. kola Serije A protiv Udinesea kod kuće.  Perišić je ove sezone odigrao 41 utakmicu, a zabio je 10 golova, uz 11 asistencija.