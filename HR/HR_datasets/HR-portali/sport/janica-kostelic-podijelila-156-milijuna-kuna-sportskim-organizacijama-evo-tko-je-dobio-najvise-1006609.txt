Prva žena hrvatskog sporta, Janica Kostelić, raspodijelila je spomenuti iznos od nešto više od 156 milijuna kuna tako da je najveću novčanu potporu dobio... Državna tajnica Središnjeg državnog ureda za sport, Janica Kostelić, donijela je Odluku o financiranju programa javnih potreba u sportu za pet krovnih sportskih organizacija. Za njihove programe izdvojilo se ukupno 156.096.000,00 kuna, a odluka je donesena sukladno članku 75. stavku 11. Zakona o sportu. Navedeni iznos osiguran je iz Državnog proračuna Republike Hrvatske za 2017. godinu koji je za tu namjenu predvidio za 21.945.088,00 kuna veći iznos u odnosu na inicijalni plan Državnog proračuna za 2016. godinu, što podrazumijeva povećanje od 17% u odnosu na prošlu olimpijsku godinu. Prva žena hrvatskog sporta, Janica Kostelić, raspodijelila je spomenuti iznos od nešto više od 156 milijuna kuna tako da je najveću novčanu potporu dobio Hrvatski olimpijski odbor. HOO je dobio devet milijuna više nego što je dobio u olimpijskoj godini, odnosno dodijeljeno im je 122.119.919, 00 kuna. Hrvatskom paraolimpijskom odboru dodijeljeno je 14.483.392,00 kuna, odnosno, povećanje za 5.011.766,00 kuna. Hrvatskom sportskom savezu gluhih dodijeljeno je 4.330.350,00 kuna to jest uvećanje od 2.315.362,oo kuna u odnosnu na prošlu godinu. Hrvatskom akademskom sportskom savezu dodijeljeno je 2.798.350,00 kuna, a ta je svota ove godine uvećana za 298.350, 00 kuna i na koncu Hrvatskom školskom sportskom savezu dodijeljeno je 12.365.000,00 kuna, a svota je uvećana za 2.667.750,00 kuna u odnosnu na prethodnu godinu. Navedeni iznos od 156.096.088,00 kuna najveći je iznos dodijeljen krovnim sportskim organizacijama u posljednjih pet godina, a ostvaren je, dobrim dijelom, zahvaljujući Vladinoj Uredbi o kriterijima za utvrđivanje korisnika i načinu raspodjele dijela prihoda od igara na sreću za 2017. godinu kojom je onima koji promiču sport dodijeljeno 35 posto, što je povećanje od 2,05 posto u odnosu na 2016. godinu. 