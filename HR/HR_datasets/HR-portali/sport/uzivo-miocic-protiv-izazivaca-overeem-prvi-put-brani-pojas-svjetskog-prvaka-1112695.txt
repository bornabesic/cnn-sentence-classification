Američki borac hrvatskog podrijetla Stipe Miočić (34) u glavnoj borbi večeri na UFC 203 u Clevelandu obranio je naslov svjetskog prvaka teške kategorije i to nokautom protiv izazivača Alistaira Overeema (36). Na početku meča Overeem je pogodio Miočića, ali se svjetski prvak izvukao. Stipe je potom ponovno krenuo na Nizozemca koji se dao u bijeg po oktogonu. I pred kraj prve runde Miočić je iskoristio njegovo povlačenje i napao ga. Trčao je za njim po oktogonu zadavši mu nekoliko dobrih udaraca, a onda se bacio na njega u parter i dovršio borbu silovitim 'ground and poundom'. Stipi je ovo bila 18. MMA borba u karijeri i 16. pobjeda koju je ponovno završio nokautom (12. ukupno). Miočić ima priliku UFC dovesti ovdje, jer je u nedavnom intervjuu izjavio kako bi sljedeću obranu naslova volio imati u Hrvatskoj. - To bi stvarno bilo super, mislim da postoji velika šansa! No sve ovisi o željama UFC-a - rekao je Miočić. I nema veze što je Overeem nokautirao Dos Santosa i Struvea od kojih je Miočić gubio kada je sada američki Hrvat dokazao da je najbolji na svijetu. Najpopularniji vatrogasac iz Clevelanda branio je naslov osvojen na eventu UFC 198 u brazilskoj Curitibi. Miočić je u svibnju pobijedio domaćeg borca i dosadašnjeg prvaka Fabricija Werduma nokautom u trećoj minuti prve runde. Tijek meča između Miočića i Overeema: 6:33 - Ovako je Stipe proslavio pobjedu s navijačima O-H!!!!!! #UFC203 https://t.co/kbPe2t1Jh8 6:31 - Stipe Miočić - svjetski UFC prvak. 6:30 - Hrvatska i Cleveland ponovno imaju prvaka. 6:28 - Stipe Miočić pobijedio je Alistaira Overeema i obranio naslov svjetskog prvaka! 6:21 - Stipe, Stipe..., odzvanja dvoranom. Počela je borba. 6:16 - Overeem je ušao u oktogon, a u dvoranu ulazi i Miočić uz velike ovacije. U gledalištu je mnogo hrvatskih zastava. 6:07 - Slijedi glavna borba UFC-a 203 između Miočića i Overeema. 6:01 - Werdum je pobijedio Brownea odlukom sudaca. 5:46 - Werdum je pred kraj prve runde srušio Brownea i držao ga na podu, ali nije uspio završiti borbu. 5:44 - Werdumov 'side-kick' u glavu... 5:40 - Počela je pretposljednja borba između Fabricija Werduma i Travisa Brownea. 5:38 - Nikada ne hodam sam. Uvijek iza sebe imam zemlju s mnogo ratnika. Idemo to učini..., piše Miočić. 5:30 - Borilački UFC spektakl u dvorani u Clevlendu prati više od 20.000 gledatelja. 5:27 - Mickey Gall je pobijedio CM Punka submissionom u prvoj rundi. Od početka je Gall dominirao i nakon dvije minute uspio ugušiti bivšeg WWE prvaka. 5:25 - Mickey Gall je u prvoj rundi za samo 2:45 minute nadjačao i pobijedio CM Punka. 5:00 - U Clevlendu traje borilački spektakl UFC 203. Borci su već u dvorani i pripremaju se za meč. 4:50 - Američki Hrvat ima podršku mnogih poznatih sportskih zvijezda, NBA košarkaša i NFL igrača, a posebno Cleveland Brownsa koji su Miočiću snimili i poruku podrške... 