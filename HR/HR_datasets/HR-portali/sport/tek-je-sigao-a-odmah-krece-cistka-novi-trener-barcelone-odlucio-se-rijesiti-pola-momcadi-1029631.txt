Još se ranije nagađalo da će, bez obzira na to tko će biti trener, neki igrači Barcelone morati otići, ali Valverde se navodno planira riješiti čak pola momčadi. Španjolac Ernesto Valverde u ponedjeljak je službeno postao novi trener Barcelone. Nekadašnji nogometaš katalonskog diva, Valverde, naslijedio je Luisa Enriquea, također jednu od ikona kluba, nakon što je ovaj podbacio u Primeri i Ligi prvaka ove sezone. Valverde (53) je prošle, pa i ove sezone odradio odličan posao na klupi Athletic Bilbaa na kojoj se nalazi još od 2013. godine, a osim njih vodio je i Valenciju, Villarreal kao i Olympiacos i Espanyol. Još se ranije nagađalo da će, bez obzira na to tko će biti trener, neki igrači Barcelone morati otići, ali Valverde se navodno planira riješiti čak pola momčadi. Prenosi to španjolski list Diario, a među te polovice momčadi nalazi se i hrvatski reprezentativac Ivan Rakitić. Hrvat nije imao baš najbolju sezonu, forma mu je u padu, a u jednom periodu od gotovo tri mjeseca bio je pričuvni igrač. Osim Rakitića, na listi za odstrijel su još i Jordi Alba, Rafinha, Arda Turan, Paco Alcacer, Aleix Vidal, Jeremy Mathieu, Lucas Digne, Denis Suarez, a iz nekih drugih kanala pojavila se priča da Valverde neće računati niti na Javija Mascherana. U Barceloni se nadaju da će prodati dovoljno igrača da budžetu za transfere pridodaju oko 150 milijuna eura, a to bi im priskrbilo konkurentnost na ljetnom prijelaznom roku za moguća pojačanja. Moguća pojačanja su za sada Marco Verratti, Paulo Dybala, Hector Bellerin, Aymeric Laporte i Gerard Deulofeu. Isto tako, Valverde ima važan zadatak, a to je produljenje ugovora Lionela Messija, a njegova će primanja oduzeti veliki dio budžeta Barcelone, u to nema sumnje.