Nogometaši Dinama s minimalnih su 2:1 (1:0) slavili u osmini finala hrvatskog Kupa na gostovanju kod trećeligaša Bjelovara i plasirali se u četvrtfinale, gdje im se pridružio i koprivnički Slaven Belupo koji je u Novigradu svladao istoimenog drugoligaša s 1:0.   Dinamo je u Bjelovaru poveo pogotkom Marija Šituma u 14. minuti, kad se lopta nakon njegova udarca s ruba kaznenog prostora sretno odbio od jednog domaćeg obrambenog igrača i preletjela vratara. Tek u 71. minuti branitelj naslova je uspio udvostručiti vodstvo lijepim pogotkom Ante Ćorića. No, Bjelovar se nije predavao i u 81. minuti Franjo Jaković je smanjio na 2:1 nakon pogreške vratara Adrijana Šempera koji nije uspio ukrotiti loptu nakon slobodnog udarca pa ju je natrčali napadač Bjelovara uspio ugurati u mrežu. Bjelovarci su tijekom dvoboja dvaput pogodili gredu Dinamova gola, a u posljednjoj sekundi utakmice Mario Rajić nije uspio iskoristiti pogrešku gostujuće obrane, kad je izbio sam pred Šempera, ali je mladi vratar zaustavio njegov udarac. Bjelovar – Dinamo 1:2 90' Kraj utakmice, Dinamo je slavio s 2:1 i prošao u četvrtfinale. 80' Gooool za Bjelovar! Domaćini su smanjili golom Jakovića i imaju još 10 minuta da pokušaju napraviti senzaciju. 72' Bjelovar je opet pogodio gredu. 70' Gooool za Dinamo! Zabio je Ante Ćorić! 46' Počeo je nastavak. 45' Kraj prvog poluvremena, Dinamo vodi 1:0. 38' Orač je sada opalio izdaleka i pogodio gredu Dinamova gola! 15' Goool za Dinamo! Zabio je Mario Šitum! Modri su bolji u prvih 15 minuta i očekivano su poveli. 1' Počela je utakmica! 0' U osmini finala igra se samo jedna utakmica. 0' Dinamo je u 1/16 finala svladao 5:0 Veli Vrh u Puli, a danas gostuje kod ambicioznog trećeligaša. Početni sastavi: Bjelovar: Gavranović, Ribeiro, Pušić, Orač, Jakšić, Tominac, Kozić, Hajdarović, Ivančić, Šiprak, Furmek Dinamo: (4-2-3-1) Šemper - Stojanović, Schildenfeld, Perić, Soldo – Knežević, Jonas – Šitum, Ćorić, Fiolić -–Hodžić >> Josip Pivarić otkriva što se u svlačionici Dinama promijenilo dolaskom Ivajla Peteva 