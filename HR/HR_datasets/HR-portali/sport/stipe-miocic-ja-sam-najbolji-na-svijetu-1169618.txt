Stipe Miočić na dominantan je način obranio naslov UFC prvaka. U Dallasu je u prvoj rundi nokautirao Juniora dos Santosa i tako mu se osvetio za poraz iz 2014. Američki Hrvat nakon pobjede nije bio previše rječit, no jasno je poručio: - Ja sam najbolji na svijetu! Tko je njegov idući protivnik? - Sada je to moja kuhinja - odgovorio je Stipe pa poručio: - Čestitam svim majkama Majčin dan. Na kraju je zahvalio publici. - Hvala Dallasu, volim ovaj grad! 