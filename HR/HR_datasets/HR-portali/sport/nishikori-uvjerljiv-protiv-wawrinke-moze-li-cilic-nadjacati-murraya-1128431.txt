U susretu 1. kola skupine John McEnroe na završnom Mastersu tenisača u Londonu Japanac Kei Nishikori svladao je Švicarca Stana Wawrinku s uvjerljivih 6:2, 6:3. U drugom susretu ove skupine od 21 sat igrat će najbolji hrvatski igrač Marin Čilić protiv prvog igrača svijeta, Britanca Andyja Murraya. Upravo je Marin pobjedom protiv Novaka Đokovića u četvrtfinalu Mastersa u Parizu (6:4, 7:6) olakšao Murrayu put na mjesto svjetskog broja jedan. U prvom dvoboju dana u susretu 1. kola skupine Fleming/McEnroe Južnoafrikanac Raven Klaasen i Amerikanac Rajeev Ram svladali su prvi par svijeta, Francuze Pierre-Huguesa Herberta i Nicolasa Mahuta sa 7:5, 6:4. >> Tjednik Max! i sport Večernjeg lista pratite i na Facebooku 