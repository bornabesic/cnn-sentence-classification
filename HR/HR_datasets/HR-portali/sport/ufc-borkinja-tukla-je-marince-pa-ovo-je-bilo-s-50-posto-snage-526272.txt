Semper fidelis, uvijek vjerni, Bogu, zemlji, obitelji i Korpusu, moto je američkih marinaca čiju je spremu testirala UFC borkinja Cat Zingano  (34) u kampu Pendleton. - Dečki su htjeli vidjeti kako je primiti low kick. Ovo je bilo oko 50 posto snage - rekla je američka borkinja punog imena Cathilee Deborah Albert. Neki od marinaca promijenili su izraz lica primivši udarce u donji dio tijela. Nije baš bilo onako kako su zamišljali. Dok su se oni oporavljali, Zingano je u kampu u Južnoj Kaliforniji bilo dosadno pa je privezala uže oko struka i povukla - Hummer. Amerikanka se nije borila od ljeta prošle godine i poraza od Julianne Pene. Izgubila je i borbu prije toga, napavši bivšu šampionku Rondu Rousey. Prije toga imala je devet pobjeda zaredom.