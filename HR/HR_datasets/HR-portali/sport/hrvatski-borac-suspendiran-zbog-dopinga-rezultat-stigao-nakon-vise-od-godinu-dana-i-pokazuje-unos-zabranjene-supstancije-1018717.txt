Sve dok je postupak u tijeku ili dok ne B nalaz ne pobije ovu tvrdnju, Goleca je suspendirao matični savez, a samim time će mu i HOO morati izreći sankcije. Najbolji hrvatski tekvondoaš teške kategorije, Vedran Golec, pozitivan je na meldonij, to jest, u njegovu uzorku pronađen je lijek zbog kojeg je na dvije godine suspendirana tenisačica Marija Šarapova. Ako ne uspije dokazati nevinost, prijeti mu suspenzija od dvije do četiri godine. Golecov uzorak uzet je još 20. veljače u 2016. godini na Asian Clup Championshipu, a analiziran je u Barceloni kada mu je pronađen meldonij. Sve dok je postupak u tijeku ili dok ne B nalaz ne pobije ovu tvrdnju, Goleca je suspendirao matični savez, a samim time će mu i HOO morati izreći sankcije, što pak znači kako će ostati bez primanja koja mu pripadaju kao vrhunskom sportašu i olimpijskom kandidatu. “Do završetka postupka koji provodi antidoping komisija, ista je sportaša suspendirala od svih domaćih i međunarodnih natjecanja, a koju supenziju je verificirao i Upravni odbor HTS-a na današnjoj elektronskoj sjednici. Slijedom istog do okončanja postupka sportaš Vedran Golec ne može nastupati na natjecanjima u organizaciji HTS-a. U obavijesti antidoping komisije dane su upute o pravima i obavezama sportaša, a HTS će dugogodišnjem reprezentativcu biti na usluzi i dati podršku i pomoć u rješavanju postupka” objavio je savez. Golec je iznenađen ovom odlukom jer je odluka došla godinu i nešto nakon testiranja, a ne par dana kasnije kao što je inače praksa. Napominje kako ima alergije i astmu te kako je sumnja da na nalaz povezan s tim lijekovima. 