Ivica Kostelić izborio je kroz kvalifikacije 15. mjestom plasman u sutrašnju utrku slaloma na Svjetskom prvenstvu u St. Moritzu. Tu je prije 14 godina osvojio svoje jedino svjetsko zlato i to baš u slalomu, a to bi mu trebala biti i posljednja utrka u karijeri. U ženskoj konkurenciji, Mikkaela Shiffrin stigla je do svog trećeg zlata u slalomu. Amerikanka Mikaela Shiffrin obranila je u subotu naslov svjetske prvakinje u slalomu na Svjetskom prvenstvu u Sankt Moritzu gdje je drugoplasiranu švicarsku skijašicu Wendy Holdener ostavila iza sebe sa 1,64 sekundu zaostatka.  Shiffrin, koja je bila najbrža i nakon prve vožnje, do zlata je došla s vremenom 1:37.27, a vrijeme drugoplasirane je 1:38.91. Treće mjesto i bronca pripali su Šveđanki Fridi Hansdotter koja je za pobjednicom zaostala 1,75 sekunde. Shiffrin je u Sankt Moritzu već osvojila jednu medalju u četvrtak je bila srebrna u veleslalomu, dok je i za Holdener ovo druga medalja na ovom prvenstvu, nakon zlata u kombinaciji.   Za 21-goidšnju Shiffrin je ovo treće zlato zaredom u slalomu sa svjetskih prvenstava. Prvi naslov svjetske prvakinje američka je skijašica osvojila u Schladmingu 2013., a onda ga je obranila  dvije godine kasnije u Beaver Creeku. Ima također i olimpijsko zlato u slalomu iz Sočija 2014. Hrvatska skijašica Andrea Komšić koja je nakon prve vožnje bila 35., utrku je na kraju završila kao.28. s vremenom 1:43.66 i zaostatkom od 6,39 sekundi za pobjednicom. Ovo je najbolji plasman hrvatskih skijašica na ovom svjetskom prvenstvu. Druga hrvatska predstavnica na današnjoj utrci Leona Popović nije završila prvu vožnju.     Sutra je zadnji dan prvenstva koje završava slalomom za skijaše.   