Slaven Bilić je nakon pet utakmica napokon upisao pobjedu u prvenstvu. U 8. kolu engleske lige West Ham je u gostima pobijedio Crystal Palace sa 1:0. Čekićarima je to tek druga pobjeda u sezoni. Pobjednika je odlučio pogodak Manuela Lanzinija u 19. minuti nakon asistencije Aarona Cresswella.  Mnogo sreće je Bilićev West Ham imao u 45. minuti kada je Christian Benteke promašio jedanaesterac, koji je skrivio Angelo Ogbonna. U sljedećem napadu napadač Crystal Palacea Benteke zatresao je vratnicu. Nakon ozljede u sastav West Hama se vratio Aaron Cresswell, ali sada ga čeka novi odmor. Naime, Cresswell je u samo tridesetak sekundi dobio dva žuta kartona i u 75. minuti morao je napustiti teren. Posljednjih 15 minuta čekićari su igrali s igračem manje. Pogledajte kako je Cresswell dobio dvije opomene te morao ranije otići pod tuš...   Benteke je do kraja utakmice promašio još nekoliko dobrih prilika, a u sudačkoj je nadoknadi vratar West Hama Adrian je sjajnom obranom spasio svoju mrežu. 