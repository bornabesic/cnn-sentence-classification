Foto: Guliver Image/Getty Images JEDAN od najboljih igrača u povijesti hrvatskog nogometa, legendarni Zvonimir Boban, prokomentirao je odlazak čuvenog Silvija Berlusconija iz Milana nakon 31 godine. Boban je bio dio zlatnog Milana, čiji je igrač bio 11 godina, s tim što je dvije proveo na posudbama u Bariju i Celti. Zato se Hrvat, koji danas zamjenik glavnog tajnika Fife, s nekoliko rečenica odlučio oprostiti od predsjednika jednog kluba koji je osvojio najviše trofeja u povijesti. "Žao mi je i sjetan sam, bez obzira što je sve bilo već odavno jasno. Berlusconijev Milan, kojeg sam srećom bio dio u zlatnim godinama, bio je avangardni stroj koji je pokazao put svim velikim klubovima i novim nogometnim tendencijama kojima svjedočimo, u organizacijskom, natjecateljskom i institucionalnom smislu", rekao je Boban. Zvone je za Rossonere odigrao 187 utakmica, te zabio 21 gol, a osvojio je četiri Scudetta, tri talijanska Superkupa, Ligu prvaka te europski Superkup. "Ono što je i najbitnije, Berlusconi je imao i osjećaj pripadnosti i ljubavi za jednu veliku i pravu, crveno-crnu obitelj. Obitelj, koja mi ostaje kao velika priča mog životnog puta. I dalje će to biti, ali Berlusconi se događa jednom", zaključio je Boban. Hrvat je na Sky Sportu godinama unazad kritizirao rad čelnika Milana i samog Berlusconija, j