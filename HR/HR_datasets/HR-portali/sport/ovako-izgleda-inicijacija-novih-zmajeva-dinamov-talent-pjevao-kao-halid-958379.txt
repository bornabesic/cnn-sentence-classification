Foto: Screenshot AMER GOJAK prošlog je tjedna potpisao novi bogatiji ugovor s Dinamom koji ga veže za Maksimir narednih pet godina, a u manje od 24 sata dobio je i svoj prvi poziv u reprezentaciju Bosne i Hercegovine. U skladu s tradicijom "Zmajeva", Gojak je morao proći inicijaciju kod svojih novih suigrača uoči kvalifikacijske utakmice s Gibraltarom u Zenici. Na okupljanju reprezentacije Gojak je morao zapjevati pred ostatkom momčadi. Izabrao je pjesmu Halida Bešlića "Prvi poljubac" i pokazao starijim kolegama svoj skriveni talent. Isto je prošao i drugi debitant Sampdorijin nogometaš Daniel Pavlović. 20-godišnji Gojak u Dinamo je stigao prije dvije godine iz sarajevskog Olimpika, a ove sezone u HNL-u ima 11 nastupa i tri asistencije te tri nastupa u Ligi prvaka.