Goldes State ja gradio prednost iz četvrtine u četvrtinu, nakon prve su imali plus 17, na poluvremenu plus 28, na koncu treće plus 31, a na kraju je završilo s 36 poena razlike. Košarkaši Golden Statea pomeli su, u drugoj utakmici finalne serije doigravanja u Zapadnoj konferenciji, San Antonio s čak 36 poena razlike. Završilo je 136:100, ali Spurs je igrao bez najboljeg igrača Kawhija Leonarda koji se ozlijedio u prošloj utakmici u kojoj su ispustili 25 poena prednosti. U drugoj utakmici finala Zapadne konferencije, San Antonio je kroz cijeli ogled bio inferioran Golden Staetu, a trener Popovich je u posljednjih 15 minute koristio isključivo igrače koji inače nemaju standardnu ulogu. Goldes State ja gradio prednost iz četvrtine u četvrtinu, nakon prve su imali plus 17, na poluvremenu plus 28, na koncu treće plus 31, a na kraju je završilo s 36 poena razlike. Junak utakmice kod Golden Statea bio je Steph Curry s 29 poena, sedam skokova i sedam asistencija. Patrick McCaw iskoristio je sjajno minutažu i upisao je 18 poena, a manje od njega imao je Kevin Durant koji je upisao 16 poena. Još je Green odigrao zapaženije, upisao 13 poena, uzeo devet skokova i šest asistencija. Kod San Antonija Jonathan Simmons odigrao je najbolje, upisao je 22 poena, a jedini s dvocifrenim učinkom još je bio Davis Bertans s 13 poena. Aldridge i Gasol su podbacili ostvarivši osam, odnosno sedam poena. Treća utakmica serije igrat će se u noći sa subote na nedjelju, a Spurs se nada da će se Leonard do tada oporaviti u protivnom sve bi moglo biti vrlo brzo gotovo. 