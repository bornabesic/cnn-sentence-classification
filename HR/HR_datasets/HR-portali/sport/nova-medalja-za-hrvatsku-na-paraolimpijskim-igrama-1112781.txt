Hrvatska ima drugu medalju na Paraolimpijskim igrama u Riju. Ovaj put je srebrnog sjaja, a osvojio ju je Zoran Talić. Talić je u skoku u dalj ostvario rezultat 7.12 što mu je bilo dovoljno za drugo mjesto.  Zlato je otišlo u ruke Malezijcu Abdulu Latifu Romlyju (7.60), dok je treći bio Ukrajinac Dmitro Prudinkov (6.99). Podsjetimo, Talić je i na Paraolimpijskim igrama u Londonu prije četiri godine osvojio srebro, a tada je skočio 7.09. Hrvatskoj je ovo druga medalja na Igrama u Riju. Velimir Šandor osvojio je broncu u bacanju diska u kategoriji F52. >> Hrvatska ima prvu medalju na Paraolimpijskim igrama!