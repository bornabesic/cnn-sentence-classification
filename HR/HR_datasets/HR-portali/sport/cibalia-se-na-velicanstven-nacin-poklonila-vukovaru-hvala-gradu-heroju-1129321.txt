Nogometni klub Cibalia prisjetio se obljetnice vukovarske tragedije. Vinkovački klub dan prije obilježavanja pada Vukovara na svom je travnjaku upalio lampione i ispisao "Vukovar 25" te tako poslao snažnu poruku. "Večeras smo poslali jednu konkretnu poruku zajedništva, te se prisjetili onih koji su ostavili svoje živote da bi nama danas bilo bolje, za samostalnu Hrvatsku, za Vukovar koji je dao sebe za slobodu Hrvatske, za svako dijete kojem je ukradeno djetinjstvo i za svaku majku koja je izgubila dijete. Za jedno veliko hvala gradu heroju", piše na Facebook stranici Cibalije. Na travnjaku su se okupili gotovo svi iz Cibalije, a održana je i minuta šutnje za sve žrtve Domovinskog rata. Svaka čast za ovu lijepu gestu koja je na društvenim mrežama skupila puno pozitivnih komentara. >> Tjednik Max! i sport Večernjeg lista pratite i na Facebooku