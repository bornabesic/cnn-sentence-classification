Dinamo je s 2:0 na Maksimiru svladao imenjaka iz Gruzije i tako napravio korak prema playoffu Lige prvaka. Trener modrih Cico Kranjčar je zadovoljan partijom svoje momčadi. - Prvih 15-ak minuta nije bilo na razini na kojoj smo željeli. No, nakon toga je sve sjelo na svoje mjesto. Igrači su odradili tešku utakmicu, puno težu nego što sam mislio. Rezultat je odličan, a hvala i publici na podršci - rekao je Kranjčar za Arenusport i dodao: - Dinamo Tbilsi je kvalitetna ekipa, ali mislim da smo bolji. Trebali smo ostvariti još bolji rezultat. U uzvratu će biti neizvjesno, ali nam ovaj rezultat daje samopouzdanje i vjeru da ćemo izboriti playoff. Danas je od prve minute stavio Benkovića umjesto Schildenfelda. - Benković je bio izuzetan, zaslužio je ući u prvih 11. Schildenfeld danas nije igrao, ali svi su nam potrebni i dalje će biti dio momčadi. Benković ima kvalitetu i ulijeva povjerenje. Prve minute dobio je i Jonas koji je ušao u nastavku. - Morali smo zatvoriti utakmicu jer nam je tada pala igra, igrači su se umorili. Je li Kranjčar zadovoljan formom momčadi? - Zadovoljan sam iako ćemo igrati još stabilnije. Dižemo se i sve je onako kao što sam zamislio. Ante Ćorić je odigrao sjajnu utakmicu. - Nismo dobro otvorili susret i to moramo popraviti - rekao je Ćorić. >> Dinamo za tri minute srušio gruzijskog prvaka, na korak je od playoffa Lige prvaka