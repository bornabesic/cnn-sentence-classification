CLEVELAND CAVALIERSI poveli su s 2-0 protiv Boston Celticsa u polufinalu Istočne konferencije, a sinoćnjom pobjedom 130:86 ispisali su povijest.   Cleveland je potpuno uništio Boston u prve dvije četvrtine i na poluvremenu imao rekordnih 41 koš prednosti (72:31), najviše u povijesti NBA doigravanja. Za jedan koš je popravio rekord Detroit Pistonsa iz 1987. godine.   Put do pobjede trasirao je fantastični trojac James, Irving i Love. LeBron James je bio najbolji igrač utakmice sa 30 koševa,  asista i 4 skoka, Irving je dodao 23 poena, a Love 21 uz 12 skokova. Kod Bostona je najbolji bio Brown sa 19 koševa. Zanimljivo je da su Irving, Love i James pogodili 27 šuteva na utakmici, a cijela momčad Celticsa ukupno 31 šut. Isti trojac je do poluvremena upisao 54 poena, a Celticsi kao momčad 31. U prve dvije četvrtine Cleveland je ubacio 10 trica, Celticsi su ubacili 11 u cijeloj utakmici.