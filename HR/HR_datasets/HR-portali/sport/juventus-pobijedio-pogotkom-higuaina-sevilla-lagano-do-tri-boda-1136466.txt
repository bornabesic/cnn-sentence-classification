U derbiju 17. kola talijanske lige Juventus je u Torinu pobijedio Romu sa 1:0 te pobjegao rimskoj momčadi na velikih sedam bodova prednosti.  U vrlo borbenoj utakmici Juve je došao do pobjede nad izravnim konkurentom zahvaljujući majstorskom potezu Gonzala Higuaina u 14. minuti, kada je argentinski napadač prošao dvojicu suparnika i precizno i snažno pogodio u sami kut. Juventus je bio bolja momčad, makar je i Roma imala svoje prilike. Mario Mandžukić je igrao cijelu utakmicu za Juventus. Nogometaši Seville slavili su u 16. kolu španjolske lige kod kuće protiv Malage s 4:1 i došli na drugo mjesto ljestvice.  Sevilla je zabila čak četiri gola u prvom poluvremenu i lako došla do pobjede. Golove su postigli Vietto (25, 28), ben Yedder (34) i Vitolo (36), dok je za Malagu zabio Ramirez (64).  U ranije igranom susretu Real Sociedad je slavio kod Granade s 2:0 pogocima Bautiste (56) i Juanmija (69), pa su Baski došli na visoko peto mjesto.  