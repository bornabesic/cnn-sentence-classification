Tomislav Židak, ugledni sportski novinar, preminuo je u 65. godini nakon duge i teške bolesti. Židak je bio urednik i kolumnist Jutarnjeg lista i Sportskih novosti. Tomislav Židak rođen je u Vugrovcu kraj Zagreba 1953. godine. Karijeru sportskoga novinara započeo je 1977. godine u Sportskim novostima, a od 1999. godine pisao je za Jutarnji list. Židak je pisao o brojnim sportovima, ali najviše je bio usredotočen na nogomet. Dugogodišnji je kroničar zagrebačkog Dinama, kluba za koji je navijao. Dugo godina pisao je kolumnu "Iz maksimirske šume", a serija tih kolumni naknadno je objavljena u knjizi. U svojoj bogatoj karijeri dobio je brojna priznanja. Hrvatski zbor sportskih novinara (HZSN) 1995. i 2004. proglasio ga je sportskim novinarom godine. >>Bivši igrač Dinama Zvjezdan Cvetković pronađen mrtav u garaži >>Ćiro: Cvetković je bio kao mladi Facchetti, kao nogometna avangarda... 