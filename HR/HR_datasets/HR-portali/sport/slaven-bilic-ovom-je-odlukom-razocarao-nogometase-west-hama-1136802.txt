Trener West Hama Slaven Bilić povukao je nepopularan potez i otkazao božićnu zabavu. Čekićari se bore za ostanak i nema razloga za slavljem. – Rekao sam svom stožeru da nema božićne zabave. Organizirat ćemo je u siječnju ili veljači. Idemo prvo obaviti posao jer u tom druženju želim uživati. Sada možemo biti zadovoljniji nego prije tjedan dana, ali ove godine bih želio uživati u zabavi, a ne mogu – objasnio je Bilić. Bilić će ipak dopustiti svojim nogometašima pokoje pivce... – Ne treba vam zabava da biste popili pivo. Želim da momci uživaju u šest osvojenih bodova i moraju se opustiti. Ako to zahtjeva pivo –  OK, ali postoji razlika između toga da se popije par piva i da se "razbije" tri večeri zaredom – rekao je bivši hrvatski izbornik. >> Bilić u West Ham želi dovesti sjajnog hrvatskog napadača! 