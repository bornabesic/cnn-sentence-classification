Najbolji hrvatski tenisač Marin Čilić ostao je na osmom mjestu pojedinačne ATP ljestvice i na nadolazećem Grand Slam turniru u Roland Garrosu će biti među prvom osmoricom nositelja koji se ne mogu sastati prije četvrtfinala.   Mladi 20-godišnji Nijemac Alexander Zverev, koji je u nedjeljnom finalu rimskog Mastersa svladao Novaka Đokovića, po prvi put u karijeri probio se među desetoricu najboljih tenisača svijeta i jedino je novo lice u tom društvu u odnosu na prošli tjedan. Zverev je prvim naslovom na Mastersima sa 17. skočio na 10. mjesto te iz Top 10 izgurao Belgijca Davida Goffina. Novak Đoković je, unatoč porazu, smanjio zaostatak za vodećim Andyjem Murrayjem na manje od 3000 bodova. Treći je Švicarac Stan Wawrinka, četvrti Španjolac Rafael Nadal, a peti Švicarac Roger Federer. Od ostalih hrvatskih tenisača Ivo Karlović je nazadovao dva mjesta i sada je 24. igrač svijeta, a Borna Ćorić je pozitivnim pomakom za jedno mjesto ponovno ušao u Top 40. Pojedinačna ATP ljestvica, 22.5.2017.  1.   (1)   Andy Murray (VB)                  10.370 bodova    2.   (2)   Novak Đoković (Srb)                7.445     3.   (3)   Stan Wawrinka (Švi)                5.445     4.   (4)   Rafa Nadal (Špa)                   5.375     5.   (5)   Roger Federer (Švi)                5.035     6.   (6)   Miloš Raonić (Kan)                 4.360     7.   (7)   Dominic Thiem (Aut)                4.145     8.   (8)   MARIN ČILIĆ (HRV)                  3.765     9.   (9)   Kei Nishikori (Jap)                3.560    10.  (17)   Alexander Zverev (Njem)            3.150    ... 24.  (22)   IVO KARLOVIĆ (HRV)                 1.820    40.  (41)   BORNA ĆORIĆ (HRV)                  1.011 247. (233)  KRISTIJAN MESAROŠ (HRV)              207 ... Lučić-Baroni na 23. mjestu, Svitolina šesta Mirjana Lučić-Baroni jedno je mjesto lošija nego prije tjedan dana te na novoj pojedinačnoj WTA ljestvici zauzima 23. poziciju, dok je pobjednica rimskog Premier 5 turnira Ukrajinka Jelina Svitolina sa 11. skočila na 6. mjesto, što joj je najbolji renking u karijeri. Od ostalih hrvatskih tenisačica u Top 100 Ana Konjuh je pala sa 28. na 30. mjesto, dok je Donna Vekić napredvala za jednu poziciju i sada je 74. igračica svijeta. Na vrhu je ostao nepromijenjen redoslijed prvih pet tenisačica. Vodeća je Njemica Angelique Kerber, druga je još ovaj tjedan Serena Williams, treća Karolina Pliškova, a četvrta Simona Halep. Sa sedmog na peto mjesto skočila je Španjolka Garbine Muguruza Blanco. Iz Top 10 ovog je tjedna ispala Dankinja Caroline Wozniacki koja je na 12. mjestu. Pojedinačna WTA lista, 22.5.2017.  1.   (1)   Angelique Kerber (Njem)          7.035     2.   (2)   Serena Williams (SAD)            6.110     3.   (3)   Karolina Pliškova (Češ)          6.100     4.   (4)   Simona Halep (Rum)               5.790     5.   (7)   Garbine Muguruza Blanco (Špa)    4.636     6.  (11)   Jelina Svitolina (Ukr)           4.575     7.   (5)   Dominika Cibulkova (Slk)         4.480     8.   (6)   Johanna Konta (VB)               4.330     9.   (8)   Svjetlana Kuznjecova (Rus)       4.310    10.   (9)   Agnieszka Radwanska (Polj)       4.095    ... 23.  (22)   MIRJANA LUČIĆ-BARONI (HRV)       1.746    30.  (28)   ANA KONJUH (HRV)                 1.527    74.  (75)   DONNA VEKIĆ (HRV)                  800 186. (187)  JANA FETT (HRV)                    290