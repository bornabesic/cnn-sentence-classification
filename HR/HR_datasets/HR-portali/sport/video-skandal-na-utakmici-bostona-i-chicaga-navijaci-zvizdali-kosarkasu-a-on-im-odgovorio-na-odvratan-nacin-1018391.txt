Igrač Bostona Marcus Smart zaradio je salve zvižduka nakon promašene trice sredinom posljednje dionice utakmice, a on im je na to odgovorio odvratnim potezom. Prvoj momčadi Istoka, Bostonu, baš i nije najbolje krenulo. Poraženi su od Chicaga sa 111:97 i sada gube 2:0 u seriji prvog kruga NBA doigravanja. Čak šestorica košarkaša Chicaga imala su dvoznamenkast učinak, Jimmy Butler i Dwyane Wade ubacili su po 22 koša, Rajon Rondo ubacio je 11 koševa, ali je podijelio 14 asistencija i ugrabio je devet skokova. Kod Bostona najbolji su bili Isaiah Thomas s koševa i Jae Crowder sa 16 koševa. Ipak utakmicu je obilježio i jedan ružan incident. Igrač Bostona Marcus Smart zaradio je salve zvižduka nakon promašene trice sredinom posljednje dionice utakmice, a on im je na to odgovorio odvratnim potezom. Smart je navijačima pokazao srednji prst i onda se još raspravljao s njima dok je njegova momčad primala koševe. Serija sada ide u Chicago, a u Bulls u sljedeće dvije utakmice može osigurati prolaz u drugi krug pred svojom publikom. Toronto je svladao Milwaukee sa 106:100, a kod njih su najefikasniji bili DeMar DeRozan sa 23 koša i Kyle Lowry s 22 koša, dok su kod Milwaukeeja najefikasniji bili Giannis Antetokounmpo s 24 koša, 15 skokova i sedam asistencija te Khris Middleton s 20 koševa. L.A. Clippers je slavio s 99:91 protiv Utaha i sada je rezultat u seriji izjednačen na 1:1. Blake Griffin bio je najbolji kod momčadi L.A.-a s 24 koša, a Chris Paul ubacio je 21 koš i deset puta je asistirao dok je DeAndre Jordan uspio skupiti 18 koševa i 15 skokova. Gordon Hayward bio je najbolji kod Jazza s 20 koševa. 