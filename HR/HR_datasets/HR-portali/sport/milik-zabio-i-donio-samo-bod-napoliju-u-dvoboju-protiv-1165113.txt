Nogometaši Sassuola i Napolija igrali su 2:2 (0:0) u utakmici 33. kola talijanskog prvenstva, koja je igrana u Reggio Emiliji. Napoli je poveo u 52. minuti pogotkom Belgijca Driesa Mertensa, ali je samo sedam minuta poslije veliku pogrešku napravio Marek Hamšik i vraćajući loptu vrataru gurnuo Berardija u čistu priliku koju je ovaj pretvorio u izjednačenje. Sassuolo je u 80. minuti poveo, a Pepea Reinu svladao je Mazzitelli. Napoli je ipak došao do boda pogotkom Poljaka Milika u 85. minuti. Ivan Strinić bio je u početnoj postavi Napolija, u 80. minuti je zaradio žuti karton, a nakon njegovog prekršaja Sassuolo je došao do vodstva. Strinića je u 85. minuti zamijenio Ghoulam. Napoli je u borbi za drugo mjesto sada bod iza Rome, a ima i utakmicu više. Vodeći Juventus ima 80 bodova, Roma 72, a Napoli 71. Sassuolo je ostao na 14. mjestu sa 36 bodova. >>Willian Jose zabio za pobjedu Real Sociedada protiv Deportiva 