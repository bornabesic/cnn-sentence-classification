Specijalizirani nogometni portal whoscored.com objavio je najbolju momčad netom završenog španjolskog prvenstva. Portal je tijekom sezone prema brojnim statističkim parametrima ocjenjivao igrače pa su se u idealnoj momčadi našli nogometaši s najboljim ocjenama među kojima nema Luke Modrića, a ni Cristiana Ronalda. U idealnom sastavu tri su nogometaša prvaka Reala i trojica iz Barcelone i Atletico Madrida. Luka Modrić s prosječnom ocjenom 7,23 nije uspio izboriti mjesto u sastavu, a na njegovu poziciju upao je Asier Illarramendi (7,3) kojega je Real vratio u Sociedad jer se nije dobro snašao. Prosječna ocjena Matea Kovačića je 7,12, a Ivana Rakitić 7,18. Idealna momčad Primere po portalu whoscored.com Pacheco (Alaves) - Carvajal (Real), Godin (Atletico), Alvarez (Athletic), Felipe Luis (Atletico) - Messi (Barcelona), Illarramendi (Sociedad), Kroos (Real), Neymar (Barcelona) - Griezmann (Atletico), Suarez (Barcelona)