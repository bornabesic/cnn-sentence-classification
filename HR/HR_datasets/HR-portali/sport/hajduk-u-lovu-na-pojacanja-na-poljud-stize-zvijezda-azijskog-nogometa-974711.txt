Foto: Twitter IAKO SE još ne zna hoće li Marko Futacs ostati na Poljudu i sljedeće sezone, Hajduk je krenuo u lov na novog napadača. Prema pisanju iranskih medija, Splićani su itekako zainteresirani za Esteghlalova napadača Kaveha Rezaeija (25), koji prema Transfermarktu vrijedi 500.000 eura. Rezaei je na radaru jednog grčkog i još nekoliko klubova iz istočne Europe, no Iranci tvrde da je njihov reprezentativac najbliže upravo Hajduku. S Poljuda nema još nikakvih službenih potvrda, no Rezaei bi se mogao pokazati kao solidna investicija. Irana je ove sezone u 38 nastupa za Esteghlal, koji je iransko prvenstvo završio na drugom mjestu, zabio 13 golova i upisao 12 asistencija. Čak šest golova zabio je u osam nastupa u azijskoj Ligi prvaka, a za Iran je odigrao tri utakmice. Dođe li neka velika ponuda za Futacsa, Hajduk bi ovako možda dobio dostojnu zamjenu.