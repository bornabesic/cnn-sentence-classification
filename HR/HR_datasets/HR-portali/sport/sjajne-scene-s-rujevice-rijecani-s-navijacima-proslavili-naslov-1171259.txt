Rijeka će 21.5.2017. vječno pamtiti. To je dan kada su Riječani osvojili prvi, povijesni naslov prvaka Hrvatske. Kolo prije kraja trebali su svladati Cibaliju za naslov i to su napravili impresivno, pobjedom 4:0. Uoči utakmice nitko nije sjedio, gledatelji na Rujevici početak utakmice dočekali su na nogama. Nakon prvih 45 minuta već je bilo 3:0 pa je slavlje moglo početi već na poluvremenu. A nakon što je utakmica završila, navijači Rijeke utrčali su na teren i sa svojim herojima proslavili naslov. Prekrasne scene s Rujevice u večeri za pamćenje.