U većini zemalja nogometna su prvenstva gotova ili odlučena, zanimljivo je tek u natjecanjima kupa koja su stigla do finala. Danas će se znati osvajači u Engleskoj, Španjolskoj, Francuskoj, Srbiji, Škotskoj. Duplu krunu pokušat će uzeti Celtic s Jozom Šimunovićem koji u finalu igra s Aberdeenom, kao i Chelsea koji će se sučeliti s Arsenalom, a Partizan protiv Crvene zvezde. PSG je ostao bez naslova pa će utjehu potražiti u kupu protiv Angersa našeg Matea Pavlovića, kao i Barcelona s Rakitićem koja u finalu na Vincente Calderonu igra s Alavesom.