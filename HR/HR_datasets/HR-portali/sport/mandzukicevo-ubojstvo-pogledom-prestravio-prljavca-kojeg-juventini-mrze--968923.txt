Screenshot: Youtube JUVENTUS je pobijedio Monaco 2:1 na uzvratu polufinala Lige prvaka u Torinu i s ukupnih 4:1 prošao u finale. Jedan od junaka trijumfa je Mario Mandžukić. Golom, sjajnom igrom i borbenošću opet je osvojio navijače, ali što se ovog zadnjeg tiče, posebno ih je oduševio nasrtajem na braniča gostiju Kamila Glika. Sjajni poljski stoper na dvoboju se istaknuo brutalnošću i prljavštinom. Prvo je nekažnjeno svom snagom i cijelim tijelom zgazio Gonzala Higuaina, dok je ovaj ležao na travi, što je razbjesnilo igrače i navijače Juventusa, jer pritom je samo srećom izbjegnuta teška ozljeda Juventusovog napadača: A zatim je na samom kraju utakmice ružno i ničim izazvan nagazio Alexa Sandra: Ali to je bilo previše za Marija Mandžukića. Pun bijesa koji je šikljao iz njegovih usta i očiju, nasrnuo je na Glika propisno ga vrijeđajući. Unosio mu se u lice i očito tražio "kontakt", ali prljavi Glik nije se dao isprovocirati, iako su mnogi to što ne želi niti pogledati Mandžukića koji ga napada, protumačili kao strah braniča gostiju. Odmah nakon Mandžukićevog napada, scene bijesnog Mandže i prepadnutog Glika postale su hit na Twitteru, inspiracija za brojne slogane, montaže i memee. Juventusovim navijačima ionako omiljeni Mandžukić ovako je postao još draži, jer nasrnuo je na tipa kojeg oni mrze i bez njegovih sinoćnjih napada na igrače Juvea. Glik je, naime, sve do prošloga ljeta i dolaska u Monaco, bio simbol njihovog najvećeg rivala Torina, gdje je u pet godina postao legenda i kapetan. Glik se pri tome u Torinu nije istaknuo samo odličnim igrama, liderskim osobinama, pa čak i golovima (2014./15. postigao je za braniča fantastičnih sedam u Serie A), nego burnim i brutalnim nastupima u gradskim derbijima s Juventusom, tijekom kojih je dva puta isključen. Zato je juventine scena kako Mandžukić po njemu sipa uvrede s prezirom u očima oduševila i inspirirala na sve ovo: "Ako Higuain ne dokrajči Glika, znam nekoga tko hoće": "Ovako izgleda video dokaz motiva za ubojstvo": "Naš ratnik": "Definicija straha u jednoj slici": "Onaj trenutak kada shvatiš da ono što se ne smije radiš osobi s kojom se to ne smije": "Trenutak kada ti cijeli život prođe pred očima": "Mislio sam da će mu otkinuti glavu": "Nije imao muda pogledati mu u oči": "Ovo je lice straha": "Smrt će doći i imat će moje oči": "Nije ga pogledao u strahu da ne bi imao noćne more":