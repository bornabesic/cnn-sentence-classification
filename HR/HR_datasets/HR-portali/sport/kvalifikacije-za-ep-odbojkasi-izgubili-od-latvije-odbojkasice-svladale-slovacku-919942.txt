HRVATSKA muška odbojkaška reprezentacija porazom 0-3 (19-25, 21-25, 19-25) od Latvije u slovačkom Popradu započela je svoj nastup na prvom turniru skupine D drugog kruga kvalifikacija za Europsko prvenstvo, koje će se sljedeće godine održati u Poljskoj. Uz Hrvatsku i Latviju u skupini D još igraju Slovačka i Izrael. Naši će odbojkaši u sutra u 2. kolu igrati protiv Izraela, a u nedjelju u 3. kolu protiv domaćina Slovačke. Sljedećeg tjedna slijedi još jedan turnir u Rovinju na kojemu će igrati iste ove četiri reprezentacije, a nakon kojega će pobjednik skupine izboriti izravni odlazak u Poljsku, dok će drugoplasirana reprezentacija početkom listopada imati još jednu priliku u dodatnim kvalifikacijama. Ženska reprezentacija krenula pobjedom Ženska odbojkaška reprezentacija Hrvatske pobjedom 3-0 (25-12, 25-15, 25-18) protiv Slovačke u portugalskom Varzimu otvorila je prvi turnir skupine D drugog kruga kvalifikacija za Europsko prvenstvo, koje će se 2017. igrati u Azerbajdžanu. Naše djevojku su portugalskom Varzimu lako pobijedile Slovačku,  Uz Hrvatsku i Slovačku u skupini D još igraju Portugal i Izrael. Naše djevojke će sutra u 2. kolu igrati protiv Izraela, a u nedjelju u 3. kolu protiv domaćina Portugala. Sljedećeg tjedna slijedi još jedan turnir u Rovinju na kojemu će igrati iste ove četiri reprezentacije, a nakon kojega će pobjednik skupine izboriti izravni odlazak u Azerbajdžan i Gruziju, dok će drugoplasirana reprezentacija početkom listopada imati još jednu priliku u dodatnim kvalifikacijama.