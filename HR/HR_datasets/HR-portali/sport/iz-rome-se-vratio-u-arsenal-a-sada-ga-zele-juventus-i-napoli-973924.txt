Foto: Guliver Image/Getty Images TALIJANSKI velikani Juventus i Napoli krenuli su u lov'na poljskog vratara Wojciecha Szczesnyja (27) koji je posljednje dvije sezone bio na posudbi u Romi.  Čelnici Roma načinili su pogrešku jer u posudbu nisu ugradili otkupnu klauzulu pa se Poljak vraća u Arsenal za kojeg ga veže ugovor na još jednu sezonu. Međutim, po svemu sudeći Szczesny se neće dugo zadržati u Londonu jer ga žele angažirati Juventus i Napoli. Roma također pokazuje interes za nastavak suradnje, no talijanski mediji pišu kako Rimljani ne mogu financijski pratiti Juventusovu i Napolijevu ponudu. Navodno je Juventus ponudio poljskom vrataru četiri milijuna eura po sezoni. No, problem predstavlja činjenica što će Gianluigi Buffon braniti još najmanje do svjetskog prvenstva u Rusiji 2018. godine. Što znači da bi Wojciech preselio na klupu, a time ugrozio mjesto u poljskoj reprezentaciji koja sigurno plovi prema World Cupu u Rusiji. Čini se kako je ipak bliže Napoliju koji traži zamjenu za 34-godišnjeg Pepea Reinu.