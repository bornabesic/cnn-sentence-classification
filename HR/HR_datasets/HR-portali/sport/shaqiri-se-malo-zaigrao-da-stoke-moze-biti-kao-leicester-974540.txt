Foto: Getty Images/Guliver Image ŠVICARSKI reprezentativac Xherdan Shaqiri (25) igrao je u karijeri u Bayernu i Interu. S ta dva velikana nije uspio napraviti veći iskorak, no vjeruje da je Stoke City klub s kojim bi mogao napraviti nešto veliko. Shaqiri je u Stokeu od kolovoza 2015. godine i vjeruje da je klub spreman za velike stvari. "Mislim da moramo malo pojačati momčad i onda smo spremni za pravi rezultat. Možemo li napraviti nešto kao Leicester? Naravno! Dat ću sve od sebe da to napravimo, a vjerujem da možemo igrati i u Ligi prvaka", rekao je Shaqiri koji je ove sezone odigrao 22 utakmice za Potterse i upisao četiri gola i četiri asistencije. "Želim biti vođa novog Stokea i pomoći mu da ispliva iz prosjeka engleskog nogometa. Želim se boriti za naslove, želim igrati u Europi", rekao je Švicarac.