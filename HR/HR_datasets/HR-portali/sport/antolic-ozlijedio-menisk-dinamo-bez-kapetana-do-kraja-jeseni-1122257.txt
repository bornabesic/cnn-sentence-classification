Kapetan Dinama Domagoj Antolić ozlijedio se sinoć tijekom utakmice trećeg kola Lige prvaka protiv Seville te je s bolnom grimasom napustio igru. Nakon liječničkog pregleda u srijedu, ustanovljeno je da je Dinamov kapetan Domagoj Antolić na utakmici sa Sevillom ozlijedio menisk lijevog koljena (okrhnut je i nagnječen). Postoje dvije opcije liječenja – operativno vađenje, nakon čega je stanka između četiri i šest tjedana.  Druga je, pak, šivanje meniska i tada bi stanka bila barem četiri mjeseca. Do kraja tjedna liječnici će, u dogovoru s Antolićem, odlučiti o načinu liječenja. U svakom slučaju, Dinamo je do kraja jeseni ostao bez kapetana... 