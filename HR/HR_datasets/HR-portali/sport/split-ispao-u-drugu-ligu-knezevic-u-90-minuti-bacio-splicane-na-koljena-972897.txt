Foto: NK Osijek NAKON svega tri pobjede, devet remija i čak 24 poraza Split se oprostio od Prve HNL. Momčad Brune Akrapovića izgubila je kod kuće s 0:1 od Osijeka u posljednjem 36. kolu i time ispala u drugu ligu.  Splićani nisu upisali pobjedu od 5. ožujka, a vezali su 13 utakmica bez pobjede, uz tri remija, te im nije bilo spasa.  S druge strane, Osijek je prvi put svladao Split na Parku Mladeži, a jedini gol zabio je Josip Knežević u 90. minuti. Sjajno je slomio protivničkog igrača i s ruba šesnaesterca zabio u donji desni kut, čime je poslao crvene u niži rang natjecanja te donio svojoj momčadi 20. pobjedu u prvenstvu, za četvrto mjesto na ljestvici. Također, ekipa Zorana Zekića igrat će na ljeto kvalifikacije za Europa ligu.