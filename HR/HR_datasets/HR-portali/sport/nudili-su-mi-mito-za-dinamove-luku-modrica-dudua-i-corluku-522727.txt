Poznati njemački časopis 11freunde.de objavio je skraćenu verziju gostovanja bivšeg skauta Bayerna Bjorna Anderssona (65) koji se emitirao na švedskom portalu fotbollskanalen.se On je 22 godine obavljao bio skaut njemačkog diva, a i danas im pomaže u prepoznavanju mladih talenata. U spomenutom razgovoru govorio je o korupcijskim metodama kojima se koriste agenti i posrednici igrača kako bi svom klijentu omogućili unosan transfer. - Osobno mi je nekoliko puta ponuđen novac kako bih pomogao da određeni igrači ostvare transfer u Bayern. Da sam pristao mogao sam danas imati nekoliko kuća na hrvatskoj obali. Svatko tko je u ovoj industriji zna da stvari ponekad nisu toliko čiste. Agenti su otvoreno dolazili s prijedlogom koliko bih profitirao ukoliko bi njihov klijent završio u Bayernu. Međutim mene su plaćali Bavarci i nikad mi nije palo na pamet prihvatiti takve ponude jer bih bio kriminalac - rekao je Bjorn. Andersson je i poimenice spomenuo tri danas itekako poznata hrvatska igrača čiji su agenti u to vrijeme bili uključeni u spomenute priče. Riječ je o Luki Modriću, Vedranu Ćorluki i Eduardu da Silvi, tadašnjim igračima Dinama. Naveo je i jednu anegdotu koja je često bila prepričavana u skautskim krugovima, a koja se tiče bundesligaškog trenera i direktora koji su na trošak agenta četiri dana uživali u noćnom životu Beograda da bi zauzvrat nakon povratka u Njemačku potpisali ugovore sa dva osrednje talentirana igrača.   