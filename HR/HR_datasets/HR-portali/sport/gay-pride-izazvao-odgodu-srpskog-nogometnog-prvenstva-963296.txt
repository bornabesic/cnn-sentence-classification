Zbog održavanja gay pridea u Beogradu odgođeno je sedmo kolo nogometnog prvenstva i prebačeno za ponedjeljak 29. rujna. Razlozi su, naravno, sigurnosne prirode. Previše će policije biti uključeno u osiguranje povorke i istovremeno ne bi mogli paziti na događanja na stadionima. A praksa je to i u prošlosti, iako prošle godine povorke na kraju nije bilo pa je zasad ona jedina održana iz 2010. godine. Problem ipak predstavlja utakmica Partizana i OFK-a jer Partizan u četvrtak igra 2. kolo Europske lige. – Nismo dobili dopuštenje od policije da se ta utakmica odigra u subotu pa ne znamo što ćemo s njom – rekao je direktor Superlige Vladimir Bulatović. Ipak, neki od organizatora smatraju da je ova odgoda zapravo vjetar u krila huliganima jer će umjesto na stadionu biti na ulicama Beograda i pokušati na silu otkazati povorku. >> Srpske Dveri: Zabranite Pride po ugledu na Ruse >> Huligani će povorku ponosa u Beogradu gađati pčelama? >> Beograd u plamenu, stotinjak ozlijeđenih, milijunska šteta... 