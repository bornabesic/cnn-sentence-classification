MARIN ČILIĆ plasirao se u četvrtak u četvrtfinale ATP turnira u Rimu nakon što je rezultatom 6:3, 6:4 pobijedio Belgijanca David Goffina poslije sat i pol igre.  Čilić je u meču servirao sedam aseva, osvojio je 77 posto poena na prvom servisu, a 65 posto na drugom, suparniku je triput uzimao servis, a svoj je izgubio samo jednom.  Ovo je bio peti međusobni ogled između Goffina, desetog tenisača svijeta, i Čilića koji je osmi na ATP listi te druga pobjeda hrvatskog tenisača.  U četvrtfinalu će Čilić igrati protiv pobjednika susreta između Švicarca Stana Wawrinke i Amerikanca Johna Isnera. Mikica ispala  Mirjana Lučić-Baroni (WTA-22.) završila je svoj nastup na teniskom WTA turniru u Rimu, gdje je u trećem kolu bolja od nje bila Estonka Anett Kontaveit (WTA-68.) sa 6:1, 6:1 nakon manje od sat vremena igre.   Estonka je u srijedu porazila prvu tenisačicu svijeta Njemicu Angelique Kerber, a bilo joj je potrebno samo dvadeset minuta da dobije prvi set protiv Mirjane Lučić-Baroni. U meču je Estonka servirala tri asa, osvojila je 81 posto poena na prvom servisu, a 73 posto na drugom, dok je hrvatska tenisačica imala 57 posto, odnosno 28 posto realizacije na prvom i drugom servisu.   Anett Kontaveit u meču je osvojila 65 poena, a Mirjana Lučić Baroni 35.   Ovo je bio njihov prvi međusobni ogled.