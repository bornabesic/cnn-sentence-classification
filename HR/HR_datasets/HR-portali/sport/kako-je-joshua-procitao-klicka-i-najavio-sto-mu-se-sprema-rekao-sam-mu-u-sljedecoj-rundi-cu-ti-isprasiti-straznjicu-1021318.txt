Prema mnogim stručnjacima Kličko je do te jedanaeste runde imao suce na svojoj strani, ali Joshua je to očito osjetio i krenuo je na sve ili ništa, te je na kraju dobio sve! Anthony Josua nokautirao je Vladimira Klička u jedanaestoj rundi i osvojio naslove u teškoj katerogiji prema IBF, IBO i WBA verziji. Čak 90 tisuća ljudi na Wembleyju moći će se hvaliti kako je uživo gledalo dosadašnji meč stoljeća, a bio je to meč koji je opravdao sva očekivanja pa možda je čak pundio i više od toga. Neprepoznatljivi, atraktivni, rasplesani, pokretljivi, lepršavi Kličko, protiv Joshue, stroja za razorne udarce, vrsnog nokautera, votfordskog bombardera, čovjeka nevjerojatne fizičke spremnosti i definicije mišića koji gotovo paraju kožu. Meč je bio neizvjestan do samoga kraja, oba borca bila su na rubu ranije u meču, Kličko u petoj, Joshua u šestoj rundi, ali su se nevjerojatno uspjeli oporaviti s obzirom na to da su u svaki u svom trenutku jedva stajali na nogama. Bila je to zaista epska borba i težak meč, a Joshua je itekako toga svjestan… “Svi govore o tim kasnijim rundama i imaju pravo, pa čak je i na treningu to teško izdržati, ali radio sam puno na tome i znao sam da će biti teško. No, boks nije lagan sport, morate raditi i pokazati karakter da biste došli do ovdje. Važna je i vještina, jasno, kao i volja i odlučnost. Morate jednostavno biti kompletan sportaš kako bi imali priliku doći ovdje i pokazati što znate”, kazao je nakon meča Joshua. Prema mnogim stručnjacima Kličko je do te jedanaeste runde imao suce na svojoj strani, ali Joshua je to očito osjetio i krenuo je na sve ili ništa, te je na kraju dobio sve! “Gradio sam ovu pobjedu rundu po rundu. Znao sam da mu mogu nauditi svojim udarcima, mi smo teškaši i baš tako i udaramo, ali najvažnije je bilo stvoriti priliku za pobjednički udarac. Kličko je sjajan u eskivaži i znao sam da moram preuzeti rizik kako bih mu zadao teške udarce. Ja učim iz runde u rundu i to na velikoj pozornici”, iskreno će Joshua. “Ja sam nokauter, ne dolazim ja boksati, nego dolazim nauditi ljudima u ringu. Baš sam mu jako želio nauditi u ringu, uz svo dužno poštovanje prema Vladimiru. Na koncu sam shvatio što moram raditi i to sam i napravio”, kazao je Joshua. Joshua je bio toliko uvjeren da je pročitao Klička da mu je rundu uoči nokauta, usred meča, poručio što mu se sprema. “Rekao sam mu – u sljedećoj rundi ću ti isprašiti stražnjicu! Bilo je to klasično prepucavanje usred meča”, objasnio je Joshua. Joshua je na koncu otkrio kako mu je bilo boksati pred 90 tisuća ljudi i što će dalje. “Idem doma k svojoj obitelji, dobro ćemo se najesti i opustiti. Kakvo mi je bilo iskustvo? Ma to je samo prvi od ovakvih mečeva u nizu. Prije i kasnije ću opet boksati na Wembleayju. Tko je sljedeći? Svejedno mi je s kim ću u ring. No, moj promotor i trener najbolje znaku što je za mene dobro. Svi sada izazivaju, javljaju se… Evo ja sam tu”, zaključio je Joshua. Anthony Joshua vs Wladimir Klitschko KNOCKOUT… by smotrinas 