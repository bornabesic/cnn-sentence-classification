Nakon otkaza Željku Babiću i njegovu pomoćniku Petru Metličiću te koordinatoru za muški rukomet, Ivanu Baliću, HRS je poručio kako će se ime novog izbornika znati u roku od mjesec dana. Istekao je rok koji je Hrvatski rukometni savez postavio za pronalazak novog izbornika. Nakon otkaza Željku Babiću i njegovu pomoćniku Petru Metličiću te koordinatoru za muški rukomet, Ivanu Baliću, HRS je poručio kako će se ime novog izbornika znati u roku od mjesec dana. Taj je rok istekao, a još se ne zna tko će biti izbornik. Ime koje se cijelo vrijeme spominje u kontekstu preuzimanja Hrvatske je ime Line Červara, trenera koji je na izborničkoj poziciji Hrvatske osvojio dva zlata, na SP-u u Portugalu 2003. i Olimpijskim igrama u Ateni godinu dana kasnije, te još niza medalja na velikim natjecanjima. Lino Červar trenutno je izbornik Makedonije i trener spkopskog Metalurga, a kako su pisali makedonski mediji, Červar ne želi naprasno napustiti sadašnje poslove kako bi preuzeo Hrvatsku. Više nije tajna da HRS intenzivno pregovara s Červarom, ali pregovori ne teku baš u zadanim rokovima. Najnovija vijest je da će se stvar možda razriješiti sljedeći tjedan, odnosno, 8. ožujka kada je zakazan sastanak. “Dogovorili smo da je sastanak u Zagrebu, 8. ožujka. Tada ćemo sjesti i definitivno razgovarati pa ćemo vidjeti što i kako dalje. To je zasad sve. Točno, prolongirali smo odluku, pričekat ćemo, a što će biti, vidjet ćemo”, rekao je dopredjednik HRS-a Zoran Gobac, prenose Sportske novosti. U slučaju da se Červar odluči ostati u Makedoniji, to jest, ako odbije Hrvatsku spominju se još imena dvaju stranih stratega. Riječ je o Španjolcu, Juan Carlosu Pastoru i Francuzu Patriceu Canayeru. 