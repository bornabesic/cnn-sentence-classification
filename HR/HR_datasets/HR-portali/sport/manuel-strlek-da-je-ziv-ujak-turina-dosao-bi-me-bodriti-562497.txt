Manuel Štrlek (25), hrvatski rukometni reprezentativac, odmah u prvoj sezoni igranja u poljskom Kielceu dogurao je do završnog turnira Lige prvaka. Osvoji li trofej, neće biti najmlađi hrvatski igrač kojem je uspjelo osvojiti Ligu prvaka. Mlađi su bili, primjerice Željko Babić (1992. protiv Teke) i Božidar Jović (1993. protiv Wallaua). Rekord drži Božidar Jović koji je 1992. godine imao dvadeset godina kada su Zagrebaši u finalu bili bolji od Santandera, donosi novi broj sportskog tjednika MAX!– Bolju sezonu od ove nisam mogao ni zamisliti. S Kielceom smo osvojili domaći poljski kup i prvenstvo, s reprezentacijom sam osvojio broncu na SP-u i sada sam u završnici Lige prvaka – rekao je Štrlek.U Kölnu će biti najviše biti navijača Kiela i Hamburga.– Nas će bodriti oko tisuću navijača. Možda će ih biti i malo više jer nam je Barcelona u posljednji trenutak od svojih 500 ulaznica, koliko je dobio svaki klub sudionik završnog turnira, prodala još 300 ulaznica. Španjolaca će biti najmanje na tribinama i možda nam to olakša posao u polufinalu – rekao je Štrlek.Četiri “dedeka” na vratimaMože li Kielce u finale preko Barcelone?– U jednoj utakmici sve je moguće. Bit će teško, ali ne i neostvarivo – istaknuo je Manuel.Bit će to nadmetanje dvaju klubova koji imaju četiri sjajna vratara. Za Kielce će braniti Losert (37) i Szmal (35), a za Barcelonu Šterbik (34) i Šarić (34). Oba vratara Barcelone imaju po jedan naslov Lige prvaka, dok je Venio Losert triput branio u finalu i sva tri puta izgubio.– Sigurno je da bolji dan vratara bitno utječe na konačni ishod. Nadam se da će naši vratari biti raspoloženiji i obraniti više udaraca – rekao je Štrlek.Za završni turnir kupio je dvije ulaznice.– Još ne znam kome ću ih dati. Daleko je automobilom od Zagreba do Kölna pa se nitko ne usudi – rekao je.U Kielceu se, iznenađujuće, ne osjeća nikakva posebna atmosfera, ni na treningu, ni u gradu, iako je klub prvi put na Final Fouru Lige prvaka.– Kielce je rukometni grad pa ovdašnji navijači nisu toliko uzbuđeni što igramo na završnom turniru. U klubu nema euforije, treniramo kao da se pripremamo za utakmicu poljskog prvenstva, a ne za Barcelonu – rekao je Štrlek koji već dobro razumije poljski jezik.– Ima mnogo igrača s prostora bivšeg jugoslavenskog područja, a i poljski je sličan hrvatskom jeziku. Tako da nemam nikakvih problema – rekao je Štrlek.Na završnom turniru igrat će čak osam hrvatskih igrača. Losert, Musa, Buntić, Čupić i Štrlek za Kielce, te Duvnjak, Lacković i Vori za Hamburg (u polufinalu protiv Kiela).– Očekivao sam da će još nastupiti Balić i Gojun, ali ih je zaustavila Barcelona – naglasio je Štrlek.Mladog rukometaša iz Dubrave pogodila je smrt ujaka Ivana Turine.– Bio je to za mene veliki šok. Ivan mi je uvijek bio velika potpora, osobito kada sam bio teško ozlijeđen. Da je živ, sigurno bi me došao bodriti u Köln. Uvijek  je imao riječi motivacije. Jako mi nedostaje, posebice njegov humor kojim bi me uvijek nasmijavao kada bih bio loše volje – rekao je Štrlek.Fešta u utorak pa u ZagrebNa sprovod u Zagreb Manuel nije došao.– Nisam. Igrali smo važnu utakmicu. Mogao sam pitati trenera Bogdana Wentu da me pusti. Možda je bolje da nisam išao jer sam i ovako bio tužan. Kada sam čuo za tragičnu vijest, cijeli dan sam ostao sam u krevetu.. – istaknuo je Štrlek.Štrlek je na Svjetskom prvenstvu u Španjolskoj ozlijedio šaku u posljednjoj utakmici u skupini. Je li ta ozljeda potpuno sanirana?– Jest. Žao mi je što nisam mogao dečkima u Španjolskoj pomoći u nadmetanju za medalje. No, ni treća bronca u godinu dana nije neuspjeh – rekao je Štrlek.Poslije završnog turnira vraća se u Kielce.– U utorak će nam biti organizirana velika fešta u gradu. Bez obzira na to kako prošli u Kölnu, proslavit ćemo jednu dobru sezonu. Nakon fešte, pravac Zagreb jer nas očekuje okupljanje reprezentacije i dvije kvalifikacijske utakmice za odlazak na Europsko prvenstvo u Danskoj. Već smo se plasirali na EP, ali želimo prvo mjesto u skupini jer donosi povoljniji i bolji ždrijeb. Da bismo bili prvi, moramo pobijediti Slovačku u Bratislavi – zaključio je Štrlek. >> Manuel Štrlek bit će spreman za Pick Szeged 