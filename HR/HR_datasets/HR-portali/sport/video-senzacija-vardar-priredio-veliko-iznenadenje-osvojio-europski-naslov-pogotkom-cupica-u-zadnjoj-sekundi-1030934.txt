Rukometaši Vardara su prvaci Europe nakon što su u finalu završnog turnira Lige prvaka u Kolnu pobijedili PSG 24-23 (11-12) golom hrvatskog rukometaša Ivana Čupića u posljednjoj sekundi susreta. U subotu je naš Luka Cindrić sa sirenom odveo Vardar u finale, a sada je junak postao Čupić postigavši pobjednički pogodak u posljednjim trenucima susreta Rukometaši Vardara po prvi u povijesti postali su prvaci Europe nakon što su u finalu završnog turnira Lige prvaka u Kolnu pobijedili PSG 24-23 (11-12) golom hrvatskog rukometaša Ivana Čupića u posljednjoj sekundi susreta. U subotu je naš Luka Cindrić sa sirenom odveo Vardar u finale, a sada je junak postao Čupić postigavši pobjednički pogodak u posljednjim trenucima susreta. Vardar je mogao i mirnije do pobjede, no Timur Dibirov je 40 sekundi prije kraja promašio udarac s krila za plus dva. Njegov promašaj otvorio je priliku Parižanima da izjednače, a to je uspio Daniel Narcisse golom šest sekundi prije kraja susreta. Tri gola zabio je i Luka Cindrić, dok je Timur Dibirov sa sedam golova bio najefikasniji kod Vardara. U redovima francuskog sastava najefikasniji su bili Nikola Karabatić s pet golova, Narcisse i Mikkel Hansen su zabili po četiri gola, dok je Omeyer sakupio 14 obrana.