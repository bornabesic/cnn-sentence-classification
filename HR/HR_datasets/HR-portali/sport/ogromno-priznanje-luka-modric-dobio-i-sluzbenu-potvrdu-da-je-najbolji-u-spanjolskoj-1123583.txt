Luka Modrić na večerašnjoj je gala večeri u Valenciji izabran za najboljeg veznjaka španjolske lige u prošloj sezoni!  Službena stranica španjolske lige greškom je objavila ime pobjednika prije ceremonije, pišu španjolski mediji. - Hvala svima na ovom priznanju. Posvećujem ga svojim suigračima - kratko je rekao Modrić nakon što mu je uručena nagrada.  Na stranici La Lige nahvalili su hrvatskog veznjaka za njegove igre u španjolskom prvenstvu iako s Realom nije uspio osvojiti naslov prvaka. "Odigrao je 32 ligaške utakmice (ukupno 2626 minuta) u kojima je pokazao da je nevjerojatan playmaker. Modrić je majstor u diktiranju tempa, a ima i osjećaj za oduzimanje lopte protivniku. To je učinio 200 puta prošle sezone što je od velikog značaja za njegovu momčad i pokazuje njegov obrambeni doprinos. Danas veteran s 31 godinom, Modrić je moćna kombinacija vizije, golova i asistencija što ga čini pobjednikom. Postao je igrač koji može promijeniti tijek utakmice, a za to koristi dobru tehniku te sposobnost dominacije u svim aspektima igre", stoji u objašnjenju. Najbolji novak lige je Realov Marco Asensio, Modrićev suigrač koji je prošle sezone igrao za Espanyol. Najbolji vratar je Atleticov Jan Oblak, najbolji branič stiže također iz Atletico Madrida, a to je Diego Godin, dok je titulu najboljeg trenera odnio još jedan 'rojiblancos' Diego Simeone. Najbolji stranac je Barcelonin Luis Suarez, a njegov suigrač Leo Messi je najbolji napadač. Najboljim igračem proglašen je još jedan igrač Atletica, Antoine Griezmann.  Luki je ovo drugi put da je dobio ovo priznanje. 2014. je podijelio nagradu s Barceloninom legendom Andresom Iniestom. Osim toga, Modrića je danas France Football, magazin koji u suradnji s Fifom dodjeljuje nagradu za najboljeg nogometaša svijeta Zlatnu loptu uvrstio među 30 najboljih nogometaša svijeta. >> Luka Modrić izabran među 30 najboljih nogometaša svijeta, a on igra – košarku!   GALA LIGA | Le meilleur milieu de la Liga et du monde est présent au Gala ce soir. pic.twitter.com/vYRN1vrlOD 