Igor Bišćan potpisao je dvogodišnji ugovor s ljubljanskom Olimpijom, potvrdio je slovenski klub. Bivši nogometaš Liverpoola stiže iz Rudeša s kojim je ove sezone izborio povijesni nastup u Prvoj HNL. - Radujem se novim izazovima. Olimpija je velik klub s potencijalom i dobrim uvjetima za uspjeh. Odmah se bacam na posao, nema previše vremena - rekao je Bišćan, dok je predsjednik kluba Milan Mandarić poručio: - Dobili smo dobrog trenera, njegovi rezultati više su nego očiti. Klub sad ima se uvjete za vrhunske rezultate i navijači imaju pravo očekivati uspjehe. Olimpija je završila na trećem mjestu slovenskog prvenstva pa će Bišćan prvi nastup imati u prvom pretkolu Europske lige.