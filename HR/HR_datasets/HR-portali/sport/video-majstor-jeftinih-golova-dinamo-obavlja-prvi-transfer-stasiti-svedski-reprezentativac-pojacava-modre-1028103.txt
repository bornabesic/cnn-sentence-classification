Dinamo dovodi švedskog reprezentativca iz redova grčkog AEK-a. Dinamo je na korak od prvog pojačanja za novu sezonu, a na prvi pogled čini se da je riječ o dobroj akviziciji. Naime, Dinamo dovodi švedskog reprezentativca iz redova grčkog AEK-a. Delegacija Dinama na čelu s Marijanom Vlakom krenula je put Grčke kako bi dogovorila suradnju s Jakobom Johanssonom (26), stasitim švedskim reprezentativcem koji nastupa za AEK. Riječ je o defenzivnom veznom igraču kojemu ugovor istječe u ljeto 2018. godine, što pak znači kako bi Dinamo za njega morao platiti odštetu AEK-u, a tu je navodno i nastao problem. Naime, AEK za Johanssona traži oko dva milijuna eura, premda mu je vrijednost procijenjena na 2.5 milijuna eura, a Dinamo pak želi spustiti još malo već ionako spuštenu cijenu. Johansson je u AEK došao kao slobodan igrač iz IFK Goteborga 2015. godine, također sedam puta je igrao za reprezentaciju, a ove je sezone odigrao 40 utakmica za AEK u kojima je zabio jedan gol i podijelio je tri asistencije. Nije to statistika koju bi trebali vrednovati kod defenzivnog igrača, ali zanimljivo je pogledati kompilaciju njegovih golova postignutih za AEK. Naime, Johanssena bi se moglo prozvati majstorom za ‘jeftine’ golove, pogledajte snimku i bit će vam jasno zašto…