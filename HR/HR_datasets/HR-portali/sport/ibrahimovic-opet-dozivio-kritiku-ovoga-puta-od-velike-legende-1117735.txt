Zlatan Ibrahimović od dolaska u Manchester United, u koji je stigao kao slobodan igrač, u deset je nastupa zabio šest golova i odlučio nekoliko važnih utakmica. Međutim, dobra statistika ne amnestira ga od kritika, već su mu u nekoliko navrata javno rekli da ne daje dovoljno od sebe, a kritizirala ga je i legenda Liverpoola Michael Owen. -  Razočarale su me njegove kretnje. On jednostavno puno stoji, a zbog svoje se visine i provlači s takvom igrom, kazao je Owen pa se osvrnuo na susret sa Zorjom: - Uopće se nije kretao. Jednostavno stane na drugu stativu i čeka loptu. Na utakmici je bilo nekoliko ubačaja, a on je svaki puta stajao na istom mjestu. Inače, United je u tom susretu slavio s 1:0, a jedini gol zabio je upravo Ibrahimović. 