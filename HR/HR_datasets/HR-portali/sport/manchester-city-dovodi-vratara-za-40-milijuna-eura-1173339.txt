Dosadašnji vratar portugalskog velikana Benfice Brazilac Ederson Moraes (23) na korak je do potpisa ugovor s Manchester Cityjem. Brazilac je već stigao u Manchester i prođe li liječnički pregled potpisat će ugovor za građane. Njegova odšteta iznosi 40 milijuna eura što Edersona čini najskupljim vratarem na svijetu. Do sada je rekord držao Talijan Gianluigi Buffon koji je 2001. preselio iz Parme u Juventus za 35 milijuna eura. Ederson je stigao u Benficu sa 16 godina iz Sao Paula, a potom je prve četiri godine proveo na posudbama u Ribeirau i Rio Aveu.