Vodio je u 16. etapi pa odjedanput zakočio, stao uz cestu i bacio bicikl. Što je sad? Nikome nije bilo jasno što se događa s Tomom Doumolinom. Kad se počeo skidati, bilo je jasnije. Zov prirode bio je jači i od prvog mjesta.  - Osjetio sam da moram na toalet prilikom dionice na kojoj smo se spuštali. Trpio sam i trpio, ali nisam više mogao. Morao sam to obaviti - rekao je 26-godišnji Nizozemac koji je u tom trenutku vodio 32 kilometra prije cilja na Giro d'Italia. Vratio se u utrku i završio drugi s dvije minute i 17 sekundi zaostatka za pobjednikom Vincenzom Nibalijem, ali zadržao je vodeće mjesto u ukupnom poretku. No Nairo Quintana je sad smanjio prednost na 31 sekundu. -  Imao sam Nibalija i Quintanu, ali izgubio sam zbog, ovaj, s*anja - dodao je.