Jose Mourinho prošli je tjedan boravio u Zagrebu kako bi pogledao kvalifikacijsku utakmicu Hrvatske i Ukrajine, sastao se s predsjednikom HNS-a Davorom Šukerom, a prema pisanju engleskih medija i pregovarao oko transfera Ivana Perišića i Marcela Brozovića. Utakmicu je pratio iz svečane lože u društvu bivšeg hrvatskog izbornika Miroslava Ćire Blaževića. Legendarni 'trener svih trenera' na Facebooku je podijelio dio razgovora koji je vodio s Portugalcem. - Stalno me pitate kako mi je bilo s Mourinhom. Jesmo, dosta smo razgovarali. Zna francuski, i on i njegov pomoćnik. I smijali smo se. Pitam ja njega: "Jesi li zaradio sto milijuna?" One me gleda, lagano kimne glavom. A ja njemu: "Imaš dvoje djece. To dvoje djece imat će četvero djece. Nemaš puno, potroši i ti nešto..." Oh, kako se slatko i dugo smijao - napisao je Ćiro. >>Mourinho otkrio pravi razlog zbog kojeg je stigao u Hrvatsku >>Mourinho svjedočio sjajnoj atmosferi, nakon Kalinićeva gola došlo do erupcije oduševljenja! 