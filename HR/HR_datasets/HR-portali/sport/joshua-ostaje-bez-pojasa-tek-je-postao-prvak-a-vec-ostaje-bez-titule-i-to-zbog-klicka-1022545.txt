Nakon meča odmah su uslijedile špekulacije o revanšu s Kličkom, kao i dogovori oko borbe s bivšim prvakom Tysonom Furyjem. Aktualni boksački prvak svijeta u teškoj kategoriji, Britanac, Anthony Joshua, mogao bi ostati bez jednog od tri pojasa koja je osvojio pobjedivši Vladimira Klička prošlog tjedna na Wembleyju. Britanac je nokautirao Ukrajinca u 11 rundi i postao IBF. WBA i IBO prvak svijeta. Nakon meča odmah su uslijedile špekulacije o revanšu s Kličkom, kao i dogovori oko borbe s bivšim prvakom Tysonom Furyjem. Ova s Furyjem nije baš izgledna jer čovjek nema ni dozvolu za povratak u ring nakon suspenzije zbog uzimanja kokaina i drugih zabranjenih supstancija kao i zbog lošeg psihičkog i fizičkog stanja. Fury se želi vratiti i počeo je s treninzima, ali neće se tako skoro vratiti. Prvenstveno, Joshui sada treba odmor, a njegov promotor Eddie Hearn tvrdi kako će se ponovo boriti tek u listopadu ili studenom. S kim će se boriti, to ovisi o Joshui. Ipak borba s Kličkom je puno najizglednija, Ukrajinac ima pravo tražiti revanš, a ako ga Joshua prihvati, a pokazao je interes za ponovnom borbom morat će se odreći jednog pojasa. Naime, ako prihvati ogled s Kličkom, izgubit će IBF-ov pojas jer ima obvezu braniti tu titulu protiv Kubrata Puleva. Isto je morao napraviti i Fury nakon pobjede nad Kličkom 2015. godine jer je dogovorio revanš s Ukrajincem. Eddie Hearn najavio je kako traju pregovori s Pulevom, ali kako je stvar dosta komplicirana. Naime, iz Joshuina tabora se ne žele odreći pojasa pa rade na tome da se dogovori borba za privremenog prvaka koji bi se onda u nekom kasnijem terminu borio za pravi naslov s Joshuom. No, IBF ima striktna pravila i pitanje je hoće li mu izaći u susret. 