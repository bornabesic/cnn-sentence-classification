Dinamo je blizu dovođenja prvoga pojačanja za novu sezonu, a riječ je o švedskom reprezentativcu! Naime, struka plavih na čelu s Marijanom Vlakom otišla je u Grčku po Jakoba Johanssona (26), švedskog reprezentativca koji igra za AEK. Riječ je o defenzivnom veznom igraču, kojem ugovor ističe u ljeto 2018. Grčki mediji tvrde da AEK zasad traži dva milijuna eura za njega, što Dinamo svakako pokušava smanjiti. Po Transfermarktu Johansson vrijedi 2,5 milijuna eura ,a u AEK je došao 2015. kao slobodan igrač iz IFK Göteborga. Za reprezentaciju Švedske nastupio je sedam puta te je igrao u svim mlađim reprezentativnim uzrastima svoje domovine.