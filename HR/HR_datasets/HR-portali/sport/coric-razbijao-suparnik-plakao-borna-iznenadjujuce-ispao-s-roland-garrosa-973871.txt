Foto: Screenshot IAKO JE imao solidan ždrijeb u Roland Garrosu, Borna Ćorić oprostio se već u 2. kolu porazom od Amerikanca Stevea Johnsona 6:2, 7:6, 3:6, 7:6. Nakon što je na 4:5 u četvrtom setu spasio četiri meč lopte, Borna je u tie-breaku imao 6:4 i priliku odvesti meč u peti set, no očajno je odigrao sljedeća četiri poena i izgubio susret. Bijesni Ćorić je nakon Johnsonova winnera za kraj ljutnju iskalio na reketu koji je smrskao u komadiće, a Amerikanac je kleknuo i počeo plakati jer je prije tri tjedna izgubio oca te je njemu posvetio ovu pobjedu. Nekoliko trenutaka kasnije s turnira je ispao i Ivo Karlović. Bolji od "Diva sa Šalate" bio je Horacio Zeballos 7:6, 7:6, 6:3.