Utakmicu između Hrvatske i Ukrajine u kvalifikacijama za Svjetsko nogometno prvenstvo 2018. godine koja će se u petak igrati na stadionu Maksimir sudit će španjolski sudac Antonio Mateu Lahoz (40). Lahoz je međunarodni je sudac od 2011. godine, a do sada je dva puta sudio hrvatskim predstavnicima. U listopadu 2014. je vodio utakmicu između Bugarske i Hrvatske u kvalifikacijama za EP 2016. Ogled u Sofiji hrvatska reprezentacija je dobila 1-0. Lahoz je sudio i Dinamu na gostovanju kod Olympiakosa u Ligi prvaka pretprošle sezone na kojem su 'modri' izgubili sa 1-2. Posljednju europsku utakmicu koju je sudio bila je 'ljepotica' na Etihadu između Manchester Cityja i Monaca (5-3) u osmini finala Lige prvaka. Lahoz je ove sezone u španjolskoj Primiri vodio 13 utakmica pokazavši 66 žutih i jedan crveni karton. >> Čačić komentirao povratak legendarnog kapetana: 'Prerano se oprostio, bio bi nam od koristi' 