Realovci su pet godina čekali naslov u La Ligi i dočekali su ga. Ali nisu dočekali samo naslov, već i odgovor Piqueu koji je zadnjih godina više gledao u Realovo dvorište i gotovo svakodnevno bockao rivale pa su mu na proslavi poručili: - Pique, gade, pozdravi šampione. - Ma ne, to me uopće nije povrijedilo. To je normalno, sretni su, osvojili su naslov prvaka i moraju proslaviti - rekao je Gerard Pique, vjerojatno zadnji čovjek koji može prigovoriti realovcima za provokacije i uvrede prilikom slavlja. I sam je slavio Barcelonine titule izrugujući se Cristianu Ronaldu i Realu, a nakon Superkupa 2015. godine i utakmice protiv Seville urlao je 'je*ite se vi iz Madrida'. Zdravko Mamić bi rekao. 'E, sad si dobio svoje'.