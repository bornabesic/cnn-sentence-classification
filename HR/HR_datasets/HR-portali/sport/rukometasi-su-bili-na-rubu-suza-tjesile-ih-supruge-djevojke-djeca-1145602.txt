Još uvijek se nitko nije oporavio od sinoćnjeg poraza naših rukometaša u utakmici protiv Norveške. Kauboji su se borili, ostavili na parketu zadnji atom snage, ali ipak su izgubili u dramatičnoj završnici. Imali su priliku pobijediti u 60 minuta, ali su promašili sedmerac i na kraju pali u produžecima. - Jako sam tužan, a s druge strane sam ponosan na našu borbenost. Utakmica je bila teška, ali to je sport. Nekada pobijediš, nekada izgubiš. Ostavili smo srce na terenu s kojeg smo otišli krvavih koljena. Dečki su bili sjajni, oni su se jako borili Imali smo šansu, bili smo blizu, ali nismo uspjeli, rekao je suznih očiju Domagoj Duvnjak, a nije bio jedini koji je trebao utjehu. Svi su izgledali umorno, prazno i na rubu suze. Utjehu su im pružile supruge, djeca, djevojke i ostali članovi obitelji. Nadamo se da su uspjeli u svojoj misiji jer danas ponovno trebao onako borbene rukometaše koji će nam donijeti to brončano odličje. Utakmica protiv Slovenije iznimno je važna, najljepše je kući se vratiti s medaljom i s pobjedom.... >>Pogledajte našu fotogaleriju... 