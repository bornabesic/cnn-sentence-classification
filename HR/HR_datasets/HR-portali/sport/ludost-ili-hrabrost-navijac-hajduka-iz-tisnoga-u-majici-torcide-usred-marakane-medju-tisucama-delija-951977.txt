Foto: Facebook STANOVITI Roy Ferkich, vatreni navijač Hajduka iz Tisnog, mjesta pokraj Šibenika, postao je regionalna zvijezda nakon što je na svom Facebook profilu objavio nekoliko fotografija i videa na kojima ponosno pozira u majici Torcide usred beogradske Marakane. Ferkich je priložio nekoliko fotografija na kojima se nalazi okružen kordonom policije ispred stadiona uoči utakmice između Zvezde i Novog Pazara te nekoliko s tribina za vrijeme meča na kojima se vidi da su svugdje oko njega Delije.   On je za portal Šibenik.in rekao ''da je u Beogradu kod prijatelja'' i ''da je s guštom otišao na tribine s logom navijačke grupe kojoj pripada', te ''da ga uopće nije bilo strah pojaviti se na svetoj zemlji za beogradske Delije s oznakama voljenog Hajduka.  Nakon objave slika navijači Crvene zvezde zatrpali su porukama njegov profil i zaista ima zanimljivih komentara.