Točno godinu dana prije početka Zimskih olimpijskih igara u južnokorejskom Pyeongchangu počela je prodaja ulaznica za olimpijska natjecanja.  Za ZOI, koje će se održavati od 9. do 25. veljače iduće godine, na raspolaganju će biti 1,18 milijuna ulaznica, od kojih će 1.070.000 biti dostupno na tržištu. - Prodaja 90 posto ulaznica bi bio veliki uspjeh - izjavio je u četvrtak marketinški direktor Organizacijskog odbora Igara Chan Wang. Organizacijski odbor planira kroz prodaju ulaznica zaraditi oko 143 milijuna eura (174 milijardi wona). Cilj je prodati 70 posto ulaznica u zemlji, a 30 posto u inozemstvu. Cijene ulaznica kreću se od 20.000 (16 eura) i 900.000 wona (736 eura) koliko stoji ulaznica za finale na olimpijskom hokejaškom turniru. Za polovicu ulaznica za 15 sportova, koliko će ih biti na programu Igara, prosječna cijena je 80.000 wona. Cijene ulaznica su približno iste kao što su bile na ZOI u Sočiju 2014. godine.  Organizatori su zadovoljni što je rad na 12 olimpijskih borilišta, uključujući i šest potpuno novih sportskih objekata, gotov. >>Za Vučka i druge suvenire s OI 1984. traže 3000 dolara