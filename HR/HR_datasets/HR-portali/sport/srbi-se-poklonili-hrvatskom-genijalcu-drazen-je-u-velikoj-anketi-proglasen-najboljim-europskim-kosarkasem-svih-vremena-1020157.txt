Konkurencija mu nije bila slabašna, tu su se našle mahom sve najveće zvijezde i to ne samo s područja bivše Jugoslavije, već čitave Europe. Srpski portal B92.net pokrenuo je anketu s upitom – tko je najbolji europski košarkaš svih vremena. U anketi je do sada glasalo gotovo 50 tisuća ljudi, a preko 20 posto njih dalo je svoj glas legendi hrvatske i NBA košarke, Draženu Petroviću. Konkurencija mu nije bila slabašna, tu su se našle mahom sve najveće zvijezde i to ne samo s područja bivše Jugoslavije, već čitave Europe. Našli su se tu Dirk Nowitzki, Tony Parker, Arvidas Sabonis, Sergej Bjelov, Pau Gasol, Nikos Galis i brojni drugi. Ipak, Dražen je prvi s čak 11.421 glasom, a daleko iza njega je srpski košarkaš Dejan Bodiroga s 8791 glasom, dok treće mjesto pripada još uvijek aktivnom Nijemcu Dirku Nowitzkom koji je prikupio 6672 glasa. Od ostalih hrvatskih košarkaša najbolje stoji Toni Kukoč koji ima 1249 glasova, a iza njega su Krešimir Ćosić sa 789 i Dino Rađa s 47 glasova. 