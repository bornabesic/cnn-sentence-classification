Stara dama i dalje grabi prema naslovu talijanskog prvaka. U 32. kolu Serie A Juventus je u gostima pobijedio Pescaru sa 2:0. Strijelac je bio argentinski napadač Gonzalo Higuain u 23. i 43. minuti. Mario Mandžukić igrao je za zebre od prve minute i bio je asistent Higuainu za drugi pogodak. U domaćem sastavu Hrvoje Miličević i Robert Murić ostali na klupi cijelu utakmicu. Roma je kod kuće igrala protiv Atalante 1:1. U 22. minuti Slovenac Jasmin Kurtić doveo je goste u vodstvo, a izjednačio je reprezentativac BiH Edin Džeko u petoj minuti nastavka. Fiorentina je u Firenci izgubila  Empolija sa 1:2 (Tello 64./El Kaddouri 37., Pasqual 90+3 - 11m). Nikola Kalinić igrao je cijelu utakmicu, a na kraju je zbog prigovora dobio crveni karton. Milan Badelj i Hrvoje Milić bili su na klupi s pričuvama. Jurićeva Genoa kod kuće je osvojila  samo bod protiv Lazija (2:2). Momčad hrvatskog trenera imala je pobjedu u džepu do prve minute sudačke nadoknade kada je pogodak za izjednačenje zabio Španjolac Luis Alberto.  Palermo našeg vratara Josipa Posavca (bio je na klupi s pričuvama) igrao je kod kuće protiv Bologne samo 0:0. Gosti su od 25. minute igrali bez Čileanca Ericka Pulgara, koji je dobio crveni karton zbog psovanja. U gradskom derbiju nogometaši Intera i Milana igrali su 2:2. Naš Ivan Perišić minutu prije kraja prvog poluvremena bio je asistent Icardiju za 2:0. Hrvatski reprezentativac igrao je do 68. minute, dok Marcelo Brozović nije ulazio u igru. U sastavu Milana nije bilo Marija Pašalića koji zbog  žuti kartona nije imao pravo nastupa. Milan je do izjednačujućeg pogotka došao u sedmoj minuti sudačke nadoknade. Sudac Orsato produžio je utakmicu osam minuta, a strijelac izjednačujućeg pogotka bio je Zapata. - Idemo kući pognutih glava. Primiti takav pogodak baš zgadi nogomet. Ponekad mislimo da je sve lako, ali nije. I drugi su dobri, zato moramo raditi više - rekao je Interov napadač Mauro Icardi. Ostali rezultati 23. kola: Cagliari - Chievo 4:0, Torino - Crotone 1:1. >>Milan u sedmoj minuti nadoknade stigao do boda protiv Intera, Perišić asistent 