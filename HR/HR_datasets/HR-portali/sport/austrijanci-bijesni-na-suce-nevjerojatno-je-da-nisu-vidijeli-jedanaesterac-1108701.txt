Nogometaši Salzburga ljutiti su škotskog suca Craiga Tomsona nakon sinoćnjeg ispadanja od Dinama u posljednjem kolu kvalifikacija za Ligu prvaka. Austrijanci napominju da Tomson pri vodstvu Salzburga 1:0 nije svirao jedanaesterac nakon što je Sigali u svom šesnaestercu igrao rukom. Modri su nakon toga preokrenuli utakmicu i otišli u skupinu LP-a. Austrijski mediji napominju i da je sudac pokazao samo žuti karton Jonasu nakon žestokog prekršaja na Lazaru. - Možda ću ispasti loš gubitnik, ali to je bio čisti jedanasterac. Na travnjaku su petorica sudaca i ni jedan to nije vidio. Riječima ne mogu opisati što mislim o tome. Nevjerojatno - ljutito je izjavio Christian Schwegler. S njim se slaže i Lazaro koji je Dinamu zabio jučer i na Maksimiru. - Ne znam zašto sudac nije svirao jedanasterac. Nogomet je nepošten jer smo igrali fantastično u prvom poluvremenu. Imali smo puno prilika, a oni samo jednu koju su iskoristili. Bili smo bolji i stvarali prigode, ali oni imaju dva sjajana napadača koji su zabili - rekao je Lazaro. Utučen je bio i trener Salzburga Oscar Garcia. - Nogomet je opet pokazao svoju nepravednu stranu, bili smo u prvom poluvremenu spektakularni, ali nismo uspjeli znatno bolju igru iskazati i u golovima. A Dinamo je opet pokazao svoju klasu i kad je došao do daha, znao je to iskoristiti... 