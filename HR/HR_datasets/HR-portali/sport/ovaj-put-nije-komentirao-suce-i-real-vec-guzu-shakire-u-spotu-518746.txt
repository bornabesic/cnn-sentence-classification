Gerard Pique (30)  nije bio u konkurenciji Barceloninih igrača za gostovanje u Granadi gdje su njegovi suigrači slavili 4-1 i vratili se Realu na dva boda. No to ne znači da nije bio aktivan.   Njegov drugi život su društvene mreže gdje najčešće udara po Realu, sucima i raznoraznim zavjerama. Ovaj put nije spomenuo Real ni suce, već je s 14 milijuna pratitelja podijelio najdraži trenutak u novom spotu svoje supruge, Shakire. - Ovo mi je jedna od najdražih scena - napisao je branič Barcelone uz 'screenshot' Shakirine pozadine u videu koji je pogledalo preko dva i pol milijuna ljudi. Pique i deset godina starija kolumbijska pjevačica zajedno su više od šest godina, a imaju dvoje djece, Milana i Sashu. 