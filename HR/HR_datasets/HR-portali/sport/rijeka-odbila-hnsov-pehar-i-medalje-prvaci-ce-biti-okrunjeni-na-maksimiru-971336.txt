RIJEKA je na korak do prvog naslova prvaka. Nedostaje joj tek pobjeda protiv Cibalije u nedjelju na Rujevici kako bi i matematički osigurala titulu ispred Dinama kolo prije kraja sezone.   No, Riječani pušu i na hladno i još nisu spremni glasno reći da su prvaci jer bi ih kiks protiv Vinkovčana doveo u neugodnu situaciju uoči derbija s Dinamom na Maksimiru u posljednjem kolu. Hrvatski nogometni savez predložio je da se već u nedjelju u Rijeku dovezu trofej za prvaka i medalje kako bi prepuna Rujevica odmah okrunila nove vladare HNL-a, ako pobijede. Odgovor Riječana ih je iznenadio.   Matjaž Kek i njegovi igrači neće već u nedjelju podići trofej jer je Rijeka samo zahvalila HNS-u i odbila ponudu.  Sigurno je tako samo da će novi prvak pehar podići na Maksimiru 27. svibnja kada Rijeka i tisuće njenih navijača dođu na posljednji derbi sezone.        Rezultati by SofaScore