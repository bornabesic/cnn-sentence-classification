Ivica Kostelić s 37 godina je završio na 38. mjestu u utrci slaloma na Svjetskom prvenstvu u  St. Moritzu. Ivica je na mjestu na kojem je prije 14 godina osvojio svjetsko zlato krenuo sa startnim brojem 54 i nakon prve vožnje bio je 46. Na kraju je imao 7.95 sekundi zaostatka. Ivica je nakon prolaska kroz cilj pobjedonosno podignuo ruke, a publika je hrvatskog veterana nagradila velikim pljeskom. No, još uvijek ne znamo je li mu ovo bila posljednja utrka u karijeri. - Uskoro ćete saznati - tajanstveno je rekao Ivica. Istok Rodeš sa startnim brojem 39 završio je na 30 mjestu (+ 4,88), dok je Matej Vidović s brojem 31 bio 35 (+5,41). Svjetski prvak je Austrijanac Marcel Hirscher koji je imao 68 sekundi prednosti ispred sunarodnjaka Manuela Fellera i tako obranio naslov. Treći je bio Nijemac Felix Neureuther. >> Ivica Kostelić: Htjeli smo spavati u Ladi jer nismo imali novca za hotel. Ali, onda nas je ugledao vlasnik... 