Eintracht Frankfurt, klub koji vodi hrvatski stručnjak Niko Kovač, već sedam kola ne zna za pobjedu u Bundesligi te je pao na sedmo mjesto, a ono ne vodi u europska natjecanja sljedeće sezone. Šesti Köln ima jednak broj bodova (37), a peta Hertha tri više (40), pa još ništa nije izgubljeno. No, prije svega Eintracht bi trebao popraviti realizaciju kaznenih udaraca budući da su njegovi igrači ove sezone promašili čak četiri od pet dosuđenih. Posljednji protiv Borussije (M) ove subote (0:0) kad je golman Sommer obranio Fabianov udarac. Así falló @MarcoFabian_10 el penal que pudo darle la victoria al @eintracht_esp en el empate sin goles ante @borussia_es. 🎥 @Bundesliga_ES pic.twitter.com/f2PqmpdYKq   – Imali smo pobjedu na pladnju, ali ne možeš trijumfirati ako ne zabiješ gol. Treba zabiti da bi vam se osmjehnula sreća – objasnio je Kovač. A osvrnuo se i na neprimjereno ponašanje napadača Ante Rebića. Imao je povremeni hrvatski reprezentativac na početku utakmice odličnu priliku, no promašio je. Hrvatski trener sunarodnjaka je izvadio iz igre u 68. minuti, a Rebić to nije najbolje prihvatio. Odbio je pružiti ruku pomoćnom treneru pa ga je Kovač morao ''spustiti na zemlju''. – Ja sam trener i odluke su moje, kao i odgovornost. Rebić ima pravo biti razočaran, ali bilo je vidljivo kako je umoran pa sam ga odlučio zamijeniti. Prije svake odluke dobro razmislim, u to budite sigurni. A Rebić... Njemu sam objasnio neke stvari – rekao je Kovač. Eintracht već u utorak igra susret 27. kola u gostima kod Kölna pa će imati priliku vratiti se na poziciju koja donosi nastup u Europskoj ligi. >>Kovačevom Eintrachtu ni jedanaesterac nije bio dovoljan za pobjedu >>Kovač: Izbornik Čačić odlično radi, a i igrači daju sve od sebe 