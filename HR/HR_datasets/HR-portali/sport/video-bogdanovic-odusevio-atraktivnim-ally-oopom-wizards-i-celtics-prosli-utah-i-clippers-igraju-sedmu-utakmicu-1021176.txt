U pobjedi Washingtona nad Atlantom 115:99 sudjelovao je i hrvatski košarkaš Bojan Bogdanović koji je u pobjedu ugradio deset poena i dva skoka za 24 minute na parketu. Washington Wizards i Boston Celtics osigurali su pobjedama u prvom krugu prolazak u konferencijsko polufinale Istoka ukupnim rezultatima u seriji od 4:2. Utah Jazz i L.A. Clippers ipak će morati igrati sedmu utakmicu jer je rezultat sada poravnan. U pobjedi Washingtona nad Atlantom 115:99 sudjelovao je i hrvatski košarkaš Bojan Bogdanović koji je u pobjedu ugradio deset poena i dva skoka za 24 minute na parketu. Spomenimo kako je Bobo oduševio atratkivnim ‘ally-oopom’… Momčad Washintona vodila je cijeli susret, a najnapetije je bilo u posljednjoj dionici utakmice kada se Hawks približio na minus tri poena. No, do kraja je Wizards natukao prednost. Najefikasniji kod pobjednika bili su, pogađate, John Wall i Bradley Beal. Wall je ubacio 42 poena i podijelio osam asistencija, a Beal je pridonio s 31 poenom. Kod Atlante najbolji je bio Millsap s 31 poenom, deset skokova i četiri osvojene lopte, a Dennis Schorder upisao je 26 poena i deset asistencija. Prva momčad Istoka, Boston Celtics, uspio je izbaciti Chicago Bulls nakon što su u seriji gubili s 2:0. Slavili su uvjerljivo sa 105:83! Kod pobjednika najefikasniji je bio Avery Bradley s 23 poena, a Gerald Green ubacio je 16. Kod Chicaga najbolji je bio Jimmy Butler s 23 poena i sedam skokova. Boston i Washington započet će novi krug u nedjelju. Na Zapadu će se pobjednih između Jazza i Clippersa morati odlučivati u sedmoj utakmici nakon što je losanđeleska momčad slavila u gostima s 98:93. Chris Paul bio je najbolji kod kalifornijske momčadi s 29 poena i osam asistencija, a DeAndre Jordan upisao je 13 poena i čak 18 skokova. Kod Jazza najbolji je bio Gordon Hayward s 31 poenom i sedam skokova, a George Hill pridonio je s 22. Sedma utakmica igra se u nedjelju u L.A.-u, a pobjednika iz tog dvoboja čeka Golden State, a u drugom utakmici snage će odmjeriti Houston i San Antonio. 