Foto: Hina ŠPANJOLSKI motociklist Marc Marquez (Honda) pobijedio je na jutrošnjoj utrci za Veliku nagradu Japana te na taj način, tri utrke prije završetka sezone, osigurao svoj treći naslov svjetskog prvaka u 'kraljevskoj', Moto GP kategoriji.  Marquez je postao nedostižnim za najbliže pratitelje u borbi za naslov, jer su oba Yamahina aduta, Talijan Valentino Rossi i Španjolac Jorge Lorenzo, izletjeli sa staze i nisu završili utrku. Marquez je na stazi u Motegiju stigao do svoje pete ovosezonske pobjede, a ukupno 28. u karijeri u najsnažnijoj kategoriji.  Španjolcu su na pobjedničkom postolju društvo činili Talijan Andrea Dovozioso (Ducati) i sunarodnjak Maverick Vinales (Suzuki).  U posljednje četiri sezone 23-godišnji Marquez je već treći put postao svjetskim prvakom u Moto GP, čemu treba dodati i dva naslova koja je osvojio u nižim kategorijama: 2010. je trijumfirao u kategoriji Moto 3, a 2012. bio najbolji u Moto 2.  U Japanu je u najnižoj kategoriji pobjedu odnio Talijan Enea Bastianini (Honda), a u kategoriji Moto 2 najbrži je bio Švicarac Thomas Luthi (Kalex). Moto 2 je jedina kategorija u kojoj je borba za naslov svjetskog prvaka još uvijek otvorena, a u posljednje tri utrke sezone Francuz Johann Zarco, drugoplasirani u Japanu, ulazi s 21 bodom prednosti pred Španjolcem Alexom Rinsom koji je u Motegiju bio tek 20.   Sljedeća, 16. stanica Svjetskog prvenstva je australski Phillip Island, gdje će se najbolji svjetski motociklisti za bodove boriti već za tjedan dana, 23. listopada.  MOTO GP Rezultati VN Japana: 1.  Marc Marquez (špa / Honda)        42:34.610  2.  Andrea Dovizioso (Ita / Ducati)   42:37.602  3.  Maverick Vinales (Špa / Suzuki)   42:38.714  4.  Aleix Espargaro (Špa / Suzuki)    42:39.336  5.  Cal Crutchlow (VB / Honda)        42:49.659  Ukupni redoslijed: 1.  Marc Marquez (Špa / Honda)        273 - osigurao naslov 2.  Valentino Rossi (Ita / Yamaha)    196  3.  Jorge Lorenzo (Špa / Yamaha)      182  4.  Maverick Vinales (Špa / Suzuki)   165  5.  Dani Pedrosa (Špa / Honda)        155   MOTO 2 Rezultati VN Japana: 1.  Thomas Luethi (Švi / Kalex)       42:45.854  2.  Johann Zarco (Fra / Kalex)        42:46.240  3.  Franco Morbidelli (Ita / Kalex)   42:51.717  4.  Takaaki Nakagami (Jap / Kalex)    42:51.944  5.  Sandro Cortese (Njem / Kalex)     43:02.100  Ukupni redoslijed: 1.  Johann Zarco (Fra / Kalex)        222  2.  Alex Rins (Špa / Kalex)           201  3.  Thomas Luethi (Švi / Kalex)       179  4.  Sam Lowes (VB / Kalex)            162  5.  Franco Morbidelli (Ita / Kalex)   157  MOTO 3 Rezultati VN Japana: 1.  Enea Bastianini (Ita / Honda)     39:24.273  2.  Brad Binder (JAR / KTM)           39:24.290  3.  Hiroki Ono (Jap / Honda)          39:26.927  4.  Nicolo Bulega (Ita / KTM)         39:28.275  5.  Philipp Oettl (Njem / KTM)        39:29.392  Ukupni redoslijed: 1.  Brad Binder (JAR / KTM)           269  2.  Enea Bastianini (Ita / Honda)     164  3.  Jorge Navarro (Špa / Honda)       143  4.  Nicolo Bulega (Ita / KTM)         126  5.  Joan Mir (Špa / KTM)              123