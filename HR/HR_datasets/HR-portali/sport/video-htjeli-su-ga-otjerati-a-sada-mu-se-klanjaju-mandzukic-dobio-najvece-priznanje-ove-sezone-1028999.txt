Mario je imao zaista turbulentnu sezonu, loše je počeo i bio je u zaista nezavidnoj situaciji, a kako i ne bi kada je poziciju dijelio s tek pridošlim 'superstarom' Higuainom i velikom zvijezdom kluba Paulom Dybalom. Hrvatski napadač Mario Mandžukić dobio je novo veliko priznanje odmah po završetku talijanske Serie A. Hrvatski reprezentativac proglašen je najkorisnijim igračem Juventusa prema izboru navijača koji su svoje glasove davali na portalu BiancoNero.com Mandžukić je titulu MVP-a osvojio s uvjerljivih 44.9 posto glasova, a iza njega je ostao najskuplji igrač u povijesti kluba, Gonzalo Higuain s 33 posto i klupska legenda koja je ove sezone branila čudesa, Gianluigi Buffon, s mršavih 10.2 posto glasova navijača. Mario je imao zaista turbulentnu sezonu, loše je počeo i bio je u zaista nezavidnoj situaciji, a kako i ne bi kada je poziciju dijelio s tek pridošlim ‘superstarom’ Higuainom i velikom zvijezdom kluba Paulom Dybalom. Bila su to zaista teška vremena, trener ga nije koristio previše, a uskoro su navijači i mediji krenuli zazivati njegov odlazak. No, kako je vrijeme prolazilo Allegri je počeo eksperimentirati s takitkom i formacijom i Mandžo je završio na lijevom boku i tada je eksplodirao. U pola sezone Mario se promaknuo u jednog od najkorisnijih nogometaša, a navijače je osvojio svojom požrtvovnošću u baš svakoj utakmici, ali što je važnije i kojim golom, asistencijom. Isto tako, Juve je na korak od trostruke krune, do sada su osvojili prvenstvo i Kup, a još im ostaje finale Lige prvaka u Cardiffu 3. lipnja.