Foto: Getty Images / Guliver Image IGOR TUDOR podnio je ostavku na mjesto trenera Galatasaraya nakon poraza kod kuće od Kasimpase (3:1), pisali su turski mediji. Međutim, već danas je došlo do obrata. Navodno je bivši strateg Hajduka ponudio svoju ostavku jer su ga igrači sabotirali. No, od toga na kraju nije bilo ništa. Tudor je nakon razgovora s predsjednikom kluba Dursunom Ozbekom odlučio ostati na klupi turskog velikana... "Normalno da je predsjednik nervozan. No, razgovarali smo o utakmici i raznim stvarima, a priče o tome da su mi igrači okrenuli leđa su lažne, jer je u našoj svlačionici suprotna situacija. Ne podnosim ostavku jer radimo dobro i atmosfera je odlična. U meni nije problem", rekao je Tudor turskim medijima, čime je cijela priča dobila drukčiji scenarij. Galatasaray trenutačno drži četvrto mjesto koje mu garantira odlazak u Europa ligu, a u posljednje četiri utakmice Tudor je doživio čak tri poraza, uz svega jednu pobjedu. No, na kraju će ostati na klupi, barem do sljedećeg 31. kola, kada ga čeka gostovanje Gaziantepsporu.