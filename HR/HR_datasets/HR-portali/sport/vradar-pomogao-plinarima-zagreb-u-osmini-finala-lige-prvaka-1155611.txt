U susretu posljednjeg, 14. kola, skupine B rukometne Lige prvaka skopski Vardar je na domaćem terenu svladao švedski Kristianstad sa 32-29 (17-13), i time je omogućio rukometašima PPD Zagreba plasman u osminu finala. Rukometaše PPD Zagreba u osminu finala vodila je samo pobjeda Vardara, koji je već ranije osigurao prvo mjesto u skupini. Vardar je stalno bio u prednosti, a početkom drugog poluvremana, u 32. minuti, vodio je 19-13. Ipak, do 38. minute švedski Kristianstad uspio je smanjiti zaostatak, i do kraja susreta su bili na gol ili dva od Vardara. No, na kraju je makedonska momčad slavila 32-29. Od trojice Hrvata u redovima Vardara najefikasniji je bio Ivan Čupić sa 4 gola. Ivan Karačić zabio je 3, a Luka Cindrić 2 pogotka. Kao pobjednici skupina nastup u četvrtfinalu izborili su Barcelona i Vardar, dok će ostali u doigravanje. Parovi osmine finala su: PPD Zagreb - Veszprem Kielce - Montpellier PSG - Nantes Flensburg - Meškov Kiel - Lowen Szeged - Silkeborg Termini utakmica osmine finala su od 22. do 26. ožujka, a uzvratni susreti su od 29. ožujka do 2. travnja >>Za više sporta posjetite našu Facebook stranicu Večernji list - Sport >>Huligani iz zasjede napali labinske rukometaše na povratku iz Zadra >>Pavlović: Poslušao sam tatu i bacio loptu koja još putuje...