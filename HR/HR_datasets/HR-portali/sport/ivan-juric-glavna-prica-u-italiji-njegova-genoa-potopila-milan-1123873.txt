Hrvatski trener Ivan Jurić glavna je sportska priča u Italiji. Jurićeva Genoa je u prvoj utakmici desetog kola talijanske nogometne lige sa 3:0 kod kuće nadigrala Milan. Nikola Ninković pogotkom u 11. minuti je nagovijestio da će to biti velika večer Jurićeve momčadi. U 56. minuti veznjak Milana Gabriel Paletta, zbog starta s leđa, dobio je izravan crveni karton. Domaćin ih je slomio u zadnjih šest minuta. Najprije je u 80. minuti Juraj Kucka postigao autogol, a šest minuta kasnije konačan omjer postavio je Leonardo Pavoletti. Genoa je ovom pobjedom skočila na sedmo mjesto sa 15 bodova. Od vrha ih dijeli svega šest bodova (Juventus), odnosno četiri od drugoplasirane Rome. >>Bayer ispao od trećeligaša, Tin Jedvaj nije ulazio u igru 