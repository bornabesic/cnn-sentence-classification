Real je u srijedu slavio na gostovanju kod Celte i tako došao na samo jednu utakmicu od naslova prvaka. Real je slavio s 4:1 uz odličan nastup Cristiana Ronalda koji je zabio dva gola. No, Portugalcu je zasmetalo što igrači Celte idu žestoko na njega. Kamere su ga uhvatile da je u jednom trenutku protivnike optužio da su dobili premije od Barcelone kako bi svladali Real što je u Španjolskoj zabranjeno. - Uzeli ste novac, puno novca - rekao je Ronaldo uz karakterističnu gestu. No, Real i dalje ovisi o sebi. Ako u posljednjem kolu ne izgubi od Malage, osvojit će 33. naslov prvaka Španjolske. 