Rosberg je baš kao i u Australiji na prvoj utrci sezone profitirao lošim startom Hamiltona, kojega je udario Valtteri Bottas u Williamsu. Nijemac Nico Rosberg slavio je i u drugoj utrci ove sezone, na VN Bahreina vodio je tijekom cijele utrke, ako se izuzmu trenutci prilikom posljednje zamjene guma. Drugo mjesto sa 7 sekundi zaostatka zauzeo je Kimi Raikkonen u Ferrariju, a branitelj naslova Lewis Hamilton završio je treći. Raikkonenov momčadski kolega Sebastian Vettel završio je utrku i prije nego što je počeo, nakon kvara motora u krugu za zagrijavanje. Rosberg je baš kao i u Australiji na prvoj utrci sezone profitirao lošim startom Hamiltona, kojega je udario Valtteri Bottas u Williamsu. Raikkonen se brzo probio na drugu poziciju, ali se nikako nije uspio približiti vodećem Rosbergu kojem je ovo bila peta pobjeda u nizu. Hamilton je pak nakon problema na startu pao na 9. poziciju, ali je sjajnom vožnjom ipak došao do pobjedničkog postolja. Red Bullov Daniel Ricciardo zauzeo je četvrto mjesto, dok je Romain Grosjean odvozio sjajnu utrku za debitantsku momčad Haas i završio na sjajnom petom mjestu. Umjesto ozlijeđenog Fernanda Alonso kao drugi vozač McClarena nastupio je mladi Stoffel Vandoorne koji je osvojio vrlo dobro deseto mjesto. Prvenstvo Formule 1 nastavlja se VN Kine u Šangaju 17. travnja. 