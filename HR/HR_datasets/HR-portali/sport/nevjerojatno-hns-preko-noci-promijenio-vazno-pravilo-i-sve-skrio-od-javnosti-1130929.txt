Hrvatski nogometni savez donio je važnu odluku za ligu, a onda je nije želio podijeliti s javnosti. I mogu sad govoriti kako je to dobra odluka, ništa sporno i slične floskule, ali zašto si je onda krio ako nije ništa sporno?! A uostalom, nisu navijači blesavi da ne vide da je tu nešto mutno, piše Goal. Uglavnom, Izvršni odbor HNS-a na sjednici je 18. listopada usvojio pravilo da je klubovima HNL-a dopušteno imati osam stranaca u momčadi, a ne šest kao dosad! Eto, dok se Europa bori kako zaštititi svoje mlade igrače, HNS povećava broj stranaca! I da ne bi bilo zabune, riječ je o igračima izvan EU! Šturo je objašnjenje iz saveza da su to tražili klubovi preko županijskih saveza, da je inicijator bila Rijeka, da su se Dinamo i Hajduk s tim složili, a ostale klubove to ionako ne dira jer i nemaju ni blizu toliko stranaca... i da to neće imati negativne posljedice na ligu. OK, sve i da nije štetno...  a što se time dobiva? Koja je korist te promjene pravila? Iz HNS-a objašnjenja nema. A možda je dovoljno pogledati koliko koji klub trenutačno ima stranaca izvan EU: Inter i Cibalia po jednog, Lokomotiva dva, Osijek tri, Slaven Belupo i Hajduk po četiri, Split i Rijeka po pet, Istra sedam, a Dinamo osam... >> Tekst pročitajte i na Goalu >> HNS odgovorio Hajduku: Dodvoravate se huliganima koji viču 'Mamiću Srbine, čakija ti ne gine' 