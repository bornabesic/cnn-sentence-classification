Nakon što je otpao transfer Nikice Jelavića, Rijeka se bacila u potragu za nekim drugim napadačem. I pronašla ga! Na posudbi do kraja sezone igrat će Roman Bezjak, napadač koji je već pružao sjajne partije na Rujevici. - Drago mi je što sam se vratio u Rijeku koju smatram svojim gradom i klubom. Ovdje sam se uvijek dobro osjećao i pružao odlične igre, rekao je Bezjak na predstavljanju. Slovenski napadač za Rijeku je već odigrao 48 utakmica i zabio 26 golova, a posebno impresivan bio je na početku ove sezone. U prvih sedam utakmica HNL-a zabio je isto toliko golova, a dodao je i dva u kvalifikacijama za Europsku ligu. Zbog toga je navukao interes Darmstadta, kluba iz Bundeslige, koji ga je kupio, ali tamo se baš nije naigrao. U 588 minuta ove sezone nije se uspio upisati u strijelce pa ga je vodeća momčad lige odlučila vratiti i iskoristiti u borbi za naslov prvaka. -  Ispalo je u ovom trenutku najbolje moguće za mene jer u Rijeci imam nedovršen posao kojeg ćemo vjerujem ostvariti u drugom dijelu sezone, poručio je napadač. >>Hrvatski trener sve dogovorio oko preuzimanja velikana, a onda je uslijedio hladan tuš: 'Može ga biti sram!' 