Foto: Hina NOVAK ĐOKOVIĆ početkom svibnja je šokirao teniski svijet odlukom o raspuštanju cijelog stručnog stožera. Odluka je još više iznenađujuća ako se zna da srpski tenisač u tim trenucima uopće nije razgovarao s potencijalnim novim trenerima. Na kraju se dogovorio s legendarnim Amerikancem Andreom Agassijem, ali je suradnja dogovorena za samo dva tjedna, koliko traje drugi Grand Slam sezone, Roland Garros.  "Kada me je Novak nazvao, ja sam ga odmah odbio. Odmah sam mu rekao "ne". Zašto sam se predomislio? Supruga mi je rekla da bih trebao probati i da će mi se svidjeti trenerski posao. U odluci je pomoglo i to što smo ona i ja već isplanirali put na Roland Garros s obitelji ."  Embed from Getty Images   Agassijeva supruga je slavna Njemica Steffi Graf, osvajačica 22 Grand Slam trofeja. "Nadam se da ću uspijeti što više pomoći Novaku. Jasno je svima da on može biti bolji i svaki dan napredovati. Zasad naš dogovor uključuje samo turnir u Parizu." Novak, drugi tenisač svijeta i branitelj naslova na Roland Garrosu, odradio je u četvrtak prvi trening s Agassijem.  Embed from Getty Images