Najbolji hrvatski tenisač Marin Čilić završio je nastup na Australian Openu nakon što ga je u srijedu u drugom kolu sa 6:3, 5:7, 6:3, 6:3 pobijedio Britanac Daniel Evans poslije gotovo tri sata igre. Hrvatski tenisač, koji je na prvom Grand slam turniru sezone sedmi nositelj, lako je dobio prvi set, no u drugom setu počinje griješiti i Evans preuzima inicijativu. Iako je Čilić servirao 14 aseva u meču, a Evans pet, hrvatski je tenisač napravio 58 neprisiljene pogreške, šest je puta gubio servis, a suparniku ga je uzimao tri puta i  osvojio je ukupno 123 poena, dok je Britanac osvojio 130. Ovo je prvi međusobni ogled između Čilića, sedmog tenisača svijeta, i Evansa koji je 51. na ATP ljestvici.