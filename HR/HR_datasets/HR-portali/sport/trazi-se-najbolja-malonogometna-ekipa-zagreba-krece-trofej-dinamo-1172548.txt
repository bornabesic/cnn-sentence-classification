Od kada je Futsal Dinamo predstavljen široj javnosti na kultnoj zagrebačkoj Šalati, klub se svoji ponašanjem i primjerom trudio sačuvati duh Zagreba i Dinama te okupljati mlade Zagrepčane i približiti ih sportskim terenima. Futsal Dinamo je, stoga, povezao najbolje zagrebačke kvartovske malonogometne turnire u jedinstveni sustav natjecanja pod nazivom “Trofej Dinamo”. U sklopu ovog natjecanja, priključila su se tri tradicionalna zagrebačka turnira – Malonogometni turnir Dubrava, Malonogometni turnir Dugave i Malonogometni turnir Jarun. Uz njih će se odigrati turniri Westgate (na krovu shopping centra) i turnir na Kegliću, legendarnom igralištu Zagrepčana.  Osam najboljih ekipa iz svih turnira odigrat će završnicu početkom devetog mjeseca na zagrebačkoj Šalati, a finale će se održati neposredno prije početka revijalne utakmice na kojoj Futsal Dinamo svake godine tradicionalno predstavljanja momčadi za predstojeću sezonu. Ekipa koja na Šalati podigne Trofej Dinamo bit će se najbolja u Zagrebu, budući da će Trofej Dinamo biti jedan od najbrojnijih turnira u Republici Hrvatskoj (više od 200  utakmica) na kojem će sudjelovati vrhunski nogometaši i malonogometaši (više od 1000 igrača) i odlične malonogometne ekipe (više od 100 momčadi sveukupno). Cjelokupni nagradni fond iznosi više od 100.000 kuna. Što se tiče sustava natjecanja, igra se 5+1 prema modificiranim futsal pravilima s loptom peticom reduciranog odskoka. Pobjednička momčad upisat će se na Trofej Dinamo, izrađen od metala u obliku štita s malim slovom “d” u sredini. Dok će donji dio pehara izgledati kao replika postolja spomenika Banu Josipu Jelačiću kao simbolu Zagreba. Pobjednici će dobiti male replike trofeja kao stalne nagrade. U promociju Trofeja Dinamo i kvartovskih turnira bit će uključene legende Dinama i zagrebačkog nogometa. Tako će turnir u Dugavama promovirati Silvio Marić, turnir na Jarunu Tomo Šokota, turnir u Dubravi Eddy Bosnar, turnir Westgate Hrvoje Čale i turnir na Kegliću Antonio Franja. 1. Centar – Keglić Datum: 8.-11. lipnja Mjesto: Keglić Promotor: Antonio Franja 2. Dubrava Datum: 15.-18. lipnja Mjesto: Osnovna škola Vjenceslava Novaka Promotor: Eddy Bosnar 3. Jarun Datum: 20.-25. lipnja Mjesto: Osnovna škola Ivana Meštrovića Promotor: Tomislav Šokota 4. Westgate Datum: 30. lipnja – 2. srpnja Mjesto: Westgate (krov shopping centra) Promotor: Hrvoje Čale 5. Dugave Datum 25.-27. kolovoza Mjesto: Osnovna škola Dugave Promotor: Silvio Marić Završnica: Šalata Datum: 1.-2. rujna Lokacija: SRC Šalata