Hrvatski košarkaški reprezentativac Dario Šarić, član Philadelphia 76ersa, jedan je od tri finalista za naslov najboljeg rookijea NBA. Osim njega u najuži izbor ušli su još njegov suigrač Joel Embiid, koji je zbog ozljede koljena sezonu završio još u veljači i Malcolm Brogdon iz Milwaukee Bucksa.  U finalu kategorije najkorisnijeg igrača su sve košarkaši čiji su klubovi već završili nastup u doigravanju. To su Kawhi Leonard igrač San Antonio Spursa, James Harden iz Houston Rocketsa i rekorder sa 42 triple-doublea u jednoj sezoni Russell Westbrook (Oklahoma City Thundera). Među finalistima nema LeBrona Jamesa (Cleveland Cavaliers), koji je nagradu osvajao četiri puta 2009., 2010., 2012. i 2013., kao ni Stephena Curryja (Golden State Warriors) koji je proglašen MVP-jem zadnje dvije godine. Za titulu najboljeg trenera u sezoni 2016./17 natječu se u finalu trener San Antonia Greg Popovich, Mike D'Antoni iz Houston Rocketsa i Erik Spolestra iz Miami Heata. Imena pobjednika će biti proglašena 26. lipnja. Finalisti za najkorsnijeg igrača (MVP) u sezoni 2016./17.: Kawhi Leonard, San Antonio Spurs James Harden, Houston Rockets Russell Westbrook, Oklahoma City Thunder Finalisti za trenera godine: Gregg Popovich, San Antonio Spurs Mike D’Antoni, Houston Rockets Erik Spoelstra, Miami Heat Finalisti za rookieja godine: Malcolm Brogdon, Milwaukee Bucks Joel Embiid, Philadelphia 76ers DARIO ŠARIĆ, Philadelphia 76ers Branitelji naslova prvaka NBA Cleveland Cavaliers u drugoj su utakmici finala Istočne konferencije poveli sa 2-0 u seriji pobijedivši Boston Celtics na njihovom terenu sa 130:86.  Prvo ime utakmice bio je LeBron James koji je zabio 30 koševa, Kevin Love je dodao 21 koš uz 12 skokova, a Kyrie Irving 23. Celticsi su drugo poluvrijeme igrali bez Isaiaha Thomasa koji je ozlijedio desni kuk, a najbolji strijelac u njihovim redovima bio je Jaylen Brown sa 19 pogodaka.  Sljedeća utakmica se igra u nedjelju u Clevelandu.