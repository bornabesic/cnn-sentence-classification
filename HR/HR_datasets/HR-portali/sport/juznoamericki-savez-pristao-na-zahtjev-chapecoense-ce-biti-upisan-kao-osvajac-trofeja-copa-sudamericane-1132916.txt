Chapecoense će biti upisan kao osvajač trofeja Copa Sudamericane. Brazilski klub je u finalu trebao igrati protiv kolumbijskog Atletico Nacionala. Nažalost, taj dvoboj neće se igrati zbog zrakoplovne nesreće u kojoj je život izgubilo 19 igrača Chapecoensea, a ukupno je poginula 71 osoba. Tri igrača brazilske momčadi preživjelo je tragediju koja se u utorak dogodila u Kolumbiji. Kolumbijci su od Južnoameričkog nogometnog saveza tražili da se naslov pobjednika dodjeli brazilskoj momčadi, što je naišlo na odobravanje širom svijeta. Kolumbijski klub je već izborio Copu Libertadores za iduću sezonu, a naslovom u Copa Sudamericanu, pravo nastupa u najelitnijem klupskom natjecanju dobio bi još jedan kolumbijski klub.  Kada bi Atletico prepustio naslov Chapecoenseu postoji mogućnost da se netko od kolumbijskih klubova žali, što je malo vjerojatno. Globo prenosi da je Južnoamerički nogometni savez pristao na zahtjev Atletica da naslov dodjeli brazilskoj momčadi, a odluku bi uskoro mogli proglasiti službenom. Chapecoense bi tako sljedeće sezone trebao igrati u Copa Libertadoresu, te će biti zaštićen od ispadanja u niži razred natjecanja u Brazilu sljedeće tri sezone. Eternos Campeões @ChapecoenseReal#ForçaChape pic.twitter.com/VZug6ZIN7W 