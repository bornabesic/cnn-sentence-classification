U DRAMATIČNOM raspletu prve faze U17 Eura Bosna i Hercegovina je izbacila Srbiju s turnira golom u posljednjoj minuti!  Sve do posljednje minute i pogotka Imamovića, reprezentacija Srbije je držala 2. mjesto koje ju je vodilo u četvrtfinale. No, taj jedan pogodak je izbacio Srbiju iz četvrtfinala, a među osam najboljih reprezentacija gurnuo Irsku. Reprezentativcima Bosne i Hercegovine za prolaz je trebala pobjeda u kojoj bi postigli najmanje dva pogotka. Reprezentacija Njemačke je svladala Irsku s čak 7:0, a Irci su prošli u četvrtfinale zahvaljujući pobjedi reprezentacije BiH nad Srbijom od 1:0 u Kostreni.    Njemačka je uvjerljivo osvojila prvo mjesto s tri pobjede i gol-razlikom 15-1, a ostale tri reprezentacije su bile izjednačene sa po tri boda. No, Irska i BiH su imale gol-razliku 2:2, a Srbija 1:1. Tako je Srbija ostala na četvrtom mjestu, a Irska prošla dalje zahvaljujući pobjedi u međusobnom dvoboju s BiH.  Njemačka će u četvrtfinalu igrati protiv drugoplasirane reprezentacije iz D skupine, a to će biti Engleska ili Nizozemska, ovisno o ishodu njihovog dvoboja koji započinje u 16 sati na stadionu u Zaprešiću. Irci će se suprotstaviti prvoplasiranom iz skupine D. Uoči posljednjeg kola Engleska ima šest bodova, a Nizozemska četiri, dok su bez izgleda za četvrtfinale Norveška s jednim bodom i Ukrajina bez bodova.  EP U-17, skupina C - 3. kolo  Njemačka - Irska   7:0 (Abouchabaka 8, Arp 15, 45, 49, L. O'Connor 21-ag, Awuku 73, Hottmann 76)  BiH - Srbija   1-0 (Imamović 80)  Ljestvica 1. Njemačka   3    3    0    0    15-1    9 2. Irska      3    1    0    2     2-9    3 ------------------------------------------- 3. BiH        3    1    0    2     2-7    3 4. Srbija     3    1    0    1     2-4    3