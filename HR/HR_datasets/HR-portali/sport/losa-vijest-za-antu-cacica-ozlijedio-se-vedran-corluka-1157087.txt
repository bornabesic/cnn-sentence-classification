Pouzdani stoper hrvatske nogometne reprezentacije Vedran Ćorluka odigrao je samo prvo poluvrijeme u derbiju 20. kola ruskog prvenstva u kojemu je njegov Lokomotiv na domaćem terenu odigrao 1-1 (1-0) protiv vodećeg Spartaka.  Ćorluka je zatražio medicinsku pomoć već u 11. minuti susreta, no ostao je na terenu sve do poluvremena kada je ipak procijenjeno kako ne može nastaviti dvoboj. Za sada nije poznato o kakvoj se ozljedi radi, ali ovo je loša vijest za izbornika Antu Čačića uoči važnog kvalifikacijskog dvoboja za odlazak na Svjetsko prvenstvo u Rusiji sljedeće godine protiv Ukrajine u Zagrebu koji je na programu u petak. Jer, čini se da ćemo ostati bez pouzdanog braniča! "Ćorluku smo izgubili na najmanje dva tjedna", napisao je Lokomotiv na svojim stranicama, a to bi značilo da na njega neće moći računati ni Ante Čačić. Lokomotiv je ostao 10. na ljestvici s 27 bodova, dok je Spartak na vrhu s 45. Po devet bodova manje uz po utakmicu manje od Spartaka imaju drugi CSKA i treći Zenit. >>Čačić objavio popis igrača za utakmice protiv Ukrajine i Estonije >>Čačić: Pašalić? U veznom redu imamo jako ozbiljne igrače REZULTATI SUBOTNJIH UTAKMICA 20. KOLA: Lokomotiv M. - Spartak M.      1-1   Tom - Amkar             1-0   Ural - Rubin             1-0 TABLICA:   1  Spartak M.              20 14 3 3  30 16 45   2  CSKA M.              19 10 6 3  25 11 36   3  Zenit               19 10 6 3  33 14 36   4  Krasnodar              19 8  8 3  28 17 32   5  Ufa                    19 9  4 6  14 13 31   6  Amkar               20 8  6 6  17 14 30   7  Terek               19 8  5 6  21 22 29   8  Rostov                 19 8  5 6  25 12 29   9  Rubin               20 7  6 7  21 20 27   10 Lokomotiv M.              20 6  9 5  26 16 27   11 Anži                  20 6  5 9  14 20 23   12 Ural           20 5  5 10 13 27 20   13 Orenburg               20 3  7 10 14 22 16   14 Arsenal T.             19 3  6 10 8  26 15   15 Krilja Sovjetov       19 3  6 10 17 24 15   16 Tom                       20 3  3 14 9  41 12  