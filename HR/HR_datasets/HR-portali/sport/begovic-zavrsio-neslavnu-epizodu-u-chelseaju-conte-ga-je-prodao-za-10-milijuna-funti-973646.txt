Foto: Guliver Image/Getty Images ASMIR BEGOVIĆ je nakon dvije godine napustio Chelsea!  Bosanskohercegovački vratar nije se u tom periodu uspio izboriti za poziciju prvog vratara te je odlučio napustiti Stamford Bridge u potrazi za većom minutažom. Begović je već doputovao u Bournemouth, gdje je odradio liječnički pregled. Chelsea će za 30-godišnjeg vratara dobiti 10 milijuna funti, dva milijuna više nego što su ga platili Stokeu 2015. godine. Bournemouth ga je pokušao dovesti još u siječnju, ali ga menadžer Chelseaja Antonio Conte nije htio prodati jer bi ostao samo na Thibautu Courtoisu i bivšem Dinamovom vrataru Eduardu.