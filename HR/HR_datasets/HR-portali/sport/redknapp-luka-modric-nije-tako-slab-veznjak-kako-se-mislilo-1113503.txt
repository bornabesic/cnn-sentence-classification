Harry Redknapp vodio je Luku Modrića dok je ovaj igrao u Tottenhamu, a i dan-danas ima samo riječi hvale za hrvatskog veznjaka. – Fantastičan, veliki igrač, sjajan čovjek. Nikad mu nije bio problem trenirati. Uvijek je bio primjer uzornog profesionalca. Nije umišljen, već stvarno sjajan dečko – rekao je Redknapp, piše Goal. – On je igrao na lijevoj strani veznog reda kod mene, ali ja sam ga gurnuo na poziciju centralnog veznjaka. Nikad se nije osvrnuo na to. Nije on uopće tako slab veznjak kako se mislilo. Luka je u Tottenhamu bio do 2012., a onda se preselio u Real Madrid. >>Sjajan Modrićev pogodak u Realovoj pobjedi protiv Osasune 