Navijači su zaustavili autobus s riječkim igračima na Grobniku. Već je tada krenulo navijačko ludilo. Glas o skorom dolasku proširio se do kultnog Korza gdje su tisuće navijača čekale nove prvake Hrvatske i gdje je program trajao od 19 sati. Igrači su stigli u grad sat i pol iza ponoći. Riječke ulice bile su pune. Navijači u dresovima mahali su zastavicama i šalovima dok je autobus s otvorenim krovom vozio igrače do Korza, a put mu je obasjavalo svjetlo upaljenih bengalki.