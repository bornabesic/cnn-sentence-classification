Policija na Floridi je nedavno privela Tigera Woodsa, jer nije bio sposoban upravljati vozilom. Nekada najbolji igrač golfa je tijekom uhićenja zaspao za volanom svog automobila. Tiger Woods je bio zavezan sigurnosnim pojasom i spavao je u automobilu koji je bio parkiran u desnoj voznoj traci. To je privuklo pozornost policajaca, a kada su ga probudili pokušali su uobičajenim testom provjeriti je li sposoban upravljati automobilom. Alkotest mu je bio negativan. Nekoliko dana nakon uhićenja objavljen je video privođenja Tigera Woodsa. Golfer je izjavio kako se vratio iz Los Angelesa, gdje je igrao, ali nije znao gdje se trenutačno nalazi. Nakon toga je promijenio iskaz te policajca upitao je li daleko od svoje kuće. Woods je testiran, trebao je održavati ravnotežu na jednoj nozi, hodati po crti i prstom dotaknuti nos. Niti jedan zadatak nije izvršio. Najslavniji igrač golfa prošlog je travnja četvrti puta od 2014. operirao leđa te je policiji rekao kako uzima jake analgetike.