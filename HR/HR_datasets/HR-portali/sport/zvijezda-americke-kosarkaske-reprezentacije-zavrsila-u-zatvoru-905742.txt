Foto: Getty Images / Guliver Image  AMERIČKA POLICIJA potvrdila je kako je kod njih prenoćila jedna od trenutačno najvećih NBA zvijezda. Krilni centar Golden State Warriorsa uhićen je u noći s nedjelje na ponedjeljak zbog napada na muškarca u disko klubu.  Draymond Green nakon kraće prepirke ošamario je navijača koji mu je nešto dobacivao u disku i nakon incidenta je uhapšen. No kako nije bilo ozlijeđenih ubrzo je pušten uz jamčevinu od samo 200 dolara. Za desetak dana trebala bi protiv njega biti podignuta optužnica.  Maksimalno može dobiti zatvorsku kaznu od 93 dana i 500 dolara kazne. Green je jedan od 12 igrača na popisu američke reprezentacije za Olimpijske igre u Riju, ali direktor reprezentacije, Jerry Colangelo, nije želio komentirati kako će se ovaj slučaj odraziti na njegov status u nacionalnoj momčadi.