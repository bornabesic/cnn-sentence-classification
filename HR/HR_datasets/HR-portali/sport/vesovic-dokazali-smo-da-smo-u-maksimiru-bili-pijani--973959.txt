Foto: Pixsell / I. Kralj  EUFORIČAN je bio Marko Vešović nakon uvjerljive pobjede Rijeke u finalu Kupa. Dinamo je pao 3:1 i Rijeka kući odnosi duplu krunu u povijesnoj sezoni! Dva pogotka za Rijeku zabio je Gavranović, a presudio je pogodak Župarića. Ovo će biti jedan od dražih trofeja u vitrinama Rijeke, jer je osvojen nakon iscrpljujuće borbe za naslov prvaka i nakon teškog poraza od Dinama u posljednjem kolu prvenstva. Vešović je poručio da jedva čeka odmor, Rijeka je na izmaku snaga, ali skupili su snage za šampionski kraj. "Presretni smo, prezadovoljni. Pokazali smo tko je Rijeka, pokazali smo da imamo najbolju momčad, najbolje igrače, najbolje sve.. Dokazali smo da smo u Maksimiru bili pijani, dokazali smo tko je najbolji kolektiv u Hrvatskoj, dokazali smo tko smo i što smo... Jednostavno, mi smo šampioni. A sada jedva čekam na odmor, bila je ovo naporna sezona, mentalno i psihički dali smo sve od sebe", vikao je Vešović u kameru nakon susreta. Podsjetimo, Dinamo je u Maksimiru razbio Rijeku 5:2.