Mercedesov vozač Lewis Hamilton pobjednik je Velike nagrade Njemačke u formuli 1. Britanac je slavio na Hockenheimringu ispred Red Bullovog dvojca, Daniela Ricciarda na drugom i Maxa Verstappena na trećem mjestu, piše GP1. Nico Rosberg je startao s pole positiona, ali utrku je završio tek na četvrtom mjestu. Peto i šesto mjesto pripalo je Ferrarijevim vozačima, Sebastianu Vettelu i Kimiju Raikkonenu, a sedmi vozač bio je Force Indijin Nico Hulkenberg. Krug osvajača bodova zatvaraju Button, Bottas i Perez. Svi vozači su u utrku startali na supermekanim gumama, jedina iznimka bio je Haasov Esteban Gutierrez koji se odlučio za start na softu. Rosberg je imao jako loš startu u utrku i Hamilton ga je odmah prestigao. Međutim, start iz noćne more za Nijemca se nastavio kada su ga prestigla i oba Red Bullova vozača. Verstappen je imao jako dobar start te je uspio zaobići i Rosberga i svog momčadskog kolegu, Ricciarda. U pozadini te bitke Vettel je uspio proći ispred Raikkonena. Tijekom starta dogodio se incident kada je Palmer udario u stražnji kraj Massinog bolida. Massa se zbog toga mučio tijekom prvih krugova te ga je vrlo brzo prestigao i Fernando Alonso. Već u devetom krugu vozači su počeli ulaziti u bokseve. Prvi su se odlučili na mekane gume preći Kvjat, Perez, Sainz i Massa. Sainz je u tom trenutku bio ispred Brazilca, ali su u boksu Toro Rossa zabrljali i Španjolac je ostao iza Masse. U periodu od 12. i 15. kruga, vodeći počinju ulaziti u boks. Prvo kreću Rosberg, koji se odlučio za supersoft gume, i Verstappen, a prate ih Ricciardo i Hamilton na soft. Ubrzo je Ricciardo našao pravi tempo na soft gumama i počeo je smanjivati zaostatak za svojim momčadskim kolegom. U međuvremenu je i Alonso prošao Gutierreza za ulazak u top 10. U 28. krugu Rosberg je opet ušao u boks te se ovaj put odlučio za mekanu komponentu. Već idući krug prati ga i Verstappen. Upravo je taj dvojac izašao na stazu jako blizu jedan drugom te je napad Rosberga bio spreman. Nijemac je išao agresivno u zavoj te je uspio proći Verstappena, ali mladi Nizozemac je u tom duelu morao otići sa staze te su suci odlučili istražiti taj slučaj. U 32. i 33. krugu i Ferrarijevi vozači ulate u boks po supermekane gume. U međuvremenu je objavljeno da je Rosberg dobio kaznu od 5 sekundi zbog tjeranja Verstappena izvan staze. U 36. krugu iz utrke se povlači Felipe Massa koji je startao s 10. mjesta, ali njegova utrka danas nije bila dobra. U 40. krugu, Ricciardo je prošao svog momčadskog kolegu i zauzeo je treće mjesto. U tom trenutku je Ricciardo bio najbrži vozač na stazi i počeo je pritiskati Rosberga i vodećeg Hamiltona. U 45. krugu Rosberg ulazi u boks po nove gume i odradu kazne, a Australcu je prepustio drugo mjesto. Ubrzo je Ricciardo pritisnuo Hamiltona te je došao unutar šest sekundi zaostatka, ali smanjenje zaostatka je većinom bilo zbog prometa na stazi. Australac do kraja utrke nije uspio ozbiljnije zaprijetiti. Dva kruga prije kraja Alonso ispada iz bodova, prestigao ga je Perez, a Bottas gubi pozicije od Hulkenberga i Buttona. U tom trenutku počinje i slaba kiša, ali nije bilo nikakvih problema i Hamilton dolazi do još jedne pobjede i povećanja prednosti u ukupnom poretku. VN Njemačke, poredak: 1    Hamilton    Mercedes    67    1h 30:44.200 2    Ricciardo    Red Bull    67    + 0:06.996 3    Verstappen    Red Bull    67    + 0:13.413 4    Rosberg    Mercedes    67    + 0:15.845 5    Vettel    Ferrari    67    + 0:32.570 6    Raikkonen    Ferrari    67    + 0:37.023 7    Hulkenberg    Force India    67    + 1:10.049 8    Button    McLaren    66    + 1 Lap 9    Bottas    Williams    66    + 1 Lap 10    Perez    Force India    66    + 1 Lap 11    Gutierrez    Haas    66    + 1 Lap 12    Alonso    McLaren    66    + 1 Lap 13    Grosjean    Haas    66    + 1 Lap 14    Sainz    Toro Rosso    66    + 1 Lap 15    Kvyat    Toro Rosso    66    + 1 Lap 16    Magnussen    Renault    66    + 1 Lap 17    Wehrlein    Manor    65    + 2 Laps 18    Ericsson    Sauber    65    + 2 Laps 19    Palmer    Renault    65    + 2 Laps 20    Haryanto    Manor    65    + 2 Laps Nasr    Sauber    –    Retired Massa    Williams    –    Retired >> Schumacherova obitelj prodaje njegov Mercedes zbog ogromnih troškova liječenja