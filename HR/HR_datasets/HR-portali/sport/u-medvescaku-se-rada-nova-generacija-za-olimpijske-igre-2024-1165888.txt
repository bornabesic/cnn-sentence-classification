Proteklog vikenda održano je prvenstvo Hrvatske u sinkroniziranom plivanju za mlađe juniorke. Velik uspjeh ostvarile su plivačice Medveščaka. U kategoriji solo Lorena Kadić bila je druga, a Lana Palijan treća, dok je Hana Manojlović bila četvrta. Prvo mjesto osvojila je Matea Butorac iz Primorja. U disciplini duo prvo mjesto osvojile su Lorena Kadić, Lana Palijan i Hana Manojlović. Druge su bile plivačice Primorja, a treće “medvjedice” Anja Garbajs, Antonija Huljev i Katarina Drvodelić. Medveščak prvi u kombinaciji – Prvo mjesto Medveščak je osvojio u disciplini tim u sastavu: Lorena Kadić, Lana Palijan, Hana Manojlović, Anja Garbajs, Antonija Huljev, Klara Šilobodec, Ema Pernek, Laura Široka, Katarina Drvodelić i Ellen Široka s osvojenih 126.535 bodova. Drugo je bilo Primorje, a treća Mladost. Moj klub bio je najbolji i u kombinaciji. Nastupili smo u istom sastavu kao u disciplini tim, a tu nam se pridružila samo Tea Žigić. Drugo mjesto u kombinaciji osvojilo je riječko Primorje, dok je treći bio Zagrebački sinkro klub – rekla je Ana Novak, trenerica Medveščaka. Po medalje u Portugal Ana je ujedno i izbornica hrvatske reprezentacije pa je ovako ocijenila cjelokupno prvenstvo: – Htjela bih naglasiti da imamo kvalitetnu generaciju i svijetlu budućnost sinkroniziranog plivanja u Hrvatskoj, možda čak za Igre 2024. Vjerujem da će dobri rezultati biti vidljivi na predstojećem Comen Cupu u Portugalu na kojem je prošle godine duo Medveščaka ušao u finale. Nadam se da će i ove godine biti super rezultati, ali u svim disciplinama – kaže Ana. Juniorska reprezentacija Hrvatske sprema se pak za Europsko prvenstvo koje će se održati u Beogradu sredinom lipnja ove godine. Seniorska reprezentacija sprema se za Svjetsko prvenstvo u Budimpešti koje će biti u srpnju ove godine.  