Futsal Dinamo svladao (5:0) je Alumnus na domaćem terenu i vratio se na treće mjesto ljestvice. Plavi su dominirali od prve minute kada su i poveli preko Davora Kanjuha. Igrač utakmice bio je Kristijan Grbeša koji je zabio dva pogotka i upisao dvije asistencije, a po jedan pogodak zabilježili su još Kristijan Čekol i Vedran Matošević. - Utakmica je bila  dobra, s mnoštvom prilika, pogotovo naših. Mislim da nam je poraz protiv Makarske u jednu ruku dobro došao jer smo nakon njega posložili neke stvari i nadam se da ćemo svaku utakmicu biti sve bolji i bolji. Žao mi je što se naš prvi golman Gogo Škorić ozlijedio i nadam se da će se što prije vratiti - rekao je nakon utakmice vratar Dinama Danijel Bešlić koji nije primio pogodak. U tvrdom i neizvjesnom derbiju kola, Split Tommy je na domaćem terenu svladao Novo Vrijeme s minimalnih 1:0. Nakon izjednačenog prvog dijela, u kojem su obje ekipe imale po nekoliko šansi za postizanje pogotka. U nastavku utakmice Novo Vrijeme je dominiralo, ali je Žarko Luketin na vratima Splita bio nesavladiv. Jedini pogodak na utakmici zabio je Ante Ćorluka u 28.   Uspinjača je iznenadila Square u Dubrovniku i ostvarila prvi ovogodišnji trijumf. Izabranici Vibora Hulenića slavili su preokretom u drugom dijelu pogocima Antonija Jamičića. Brod 035 je s uvjerljivih 5:2 bio bolji na domaćem terenu od Potpićana Albone, a svih sedam pogodaka palo je u nastavku utakmice. Posljednja utakmica kola igra se u subotu u Zagrebu između Nacionala i Osijek Kelmea. Solin je ovaj tjedan izbačen u najniži rang jer nisu u mogućnosti igrati Prvu ligu te je Vrgorac u ovom kolu slobodan. Rezultati, 13. koloa 1.HMNL: Futsal Dinamo – Alumnus 5:0 (Kanjuh 1', Čekol 5', Grbeša 8', 33', Matošević 39') Split Tommy – Novo Vrijeme Apfel 1:0 (Ćorluka 28') Square – Uspinjača 1:2 (Micevski 18'/ Jamičić 29', 29') Brod 035 – Albona Potpićan 5:2 (Čavar 26', 39', Mirković 31', 40', Bundavica 34'/ E. Husarić 38', 40') Nacional – Osijek Kelme, subota, 18:30 Vrgorac – slobodan Tablica:  1. Nacional 32 2. Split Tommy 31 3. Futsal Dinamo 28 4. Novo Vrijeme 27 5. Brod 035 18 6. Osijek Kelme 16 7. Alumnus 16 8. Square 15 >>Dinamo, Split, Square i Novo Vrijeme na korak do plasmana na Final Eight 