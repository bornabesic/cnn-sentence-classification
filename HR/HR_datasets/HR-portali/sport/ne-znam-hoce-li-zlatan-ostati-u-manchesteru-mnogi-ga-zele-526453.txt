Michael Carrick produljio je ugovor s Manchester Unitedom do kraja iduće sezone. No, navijače crvenih uznemirile su riječi Ibrahimovićeva menadžera Mina Raiole. Jer dok se Zlatan oporavlja od ozljede koljena, a ugovor mu ističe, navijači kliču da ostane na Old Traffordu. A Raiola tvrdi da će Ibrahimović (35) odigrati barem još jednu sezonu u Europi. - Ne znam hoće li ostati u Manchester Unitedu, mnogi ga klubovi žele - rekao je Raiola za Sky i nastavio: - Ibrahimović će sigurno igrati još jednu sezonu, vjerojatno i dvije. A o budućnosti u Unitedu ćemo razgovarati. Ima puno ponuda, sigurno ostaje u Europi. Ibrahimović je zabio 28 golova u 46 nastupa u prvoj sezoni u Manchesteru, čime je bio ključna figura Mourinhove družine.