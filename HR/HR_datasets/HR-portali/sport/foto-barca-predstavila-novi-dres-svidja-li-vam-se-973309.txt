Foto: Twitter BARCELONA je danas predstavila nove dresove koje će njezine zvijezde nositi sljedeće sezone. Najveća promjena je novi glavni sponzor na dresu, umjesto dosadašnjeg Qatar Airwaysa. Japanska tvrtka Rakuten u studenom je potpisala sponzorski ugovor s Barcelonom, a za ime svoje kompanije na dresu godišnje će plaćati 54 milijuna eura. Riječ je u japanskoj online trgovini koja će na prsima Barcinih igrača biti četiri godine. Osim toga, famozne crveno-plave pruge više neće biti simetrične, nego različitih debljina od sredine prema rubovima dresa.