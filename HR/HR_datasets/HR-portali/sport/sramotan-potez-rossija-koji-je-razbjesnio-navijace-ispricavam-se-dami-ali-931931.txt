Foto: Getty Images / Guliver Image VALENTINO ROSSI, sedmerostruki prvak Moto GP-a, našao se u središtu skandala kojeg je sam izazvao. Talijanski vozač je napravio sramotan potez na Velikoj nagrada Valencije proteklog vikenda u Španjolskoj. Njegova obožavateljica željela je napraviti selfie s legendarnim Rossijem, a on je, vozeći motor, gurnuo nogom i prošao dalje vidno nervozan. Društvene mreže su se ekspresno zapalile i odmah su počele sijevati kritike na račun 37-godišnjeg Talijana, koji se odlučio ispričati. "Ispričavam se dami i nadam se da je sve u redu s njom. Međutim, moram priznati da je život u dijelu gdje su vozači postao nemoguć zbog navijača. Uvijek se slikam s njima i to nikada nije bio problem. No, kada sam na motoru njihov entuzijazam može dovesti do pada, što mi se događalo ranije. Predivno je što nas navijači obožavaju, no nije nam lako nekad proći pored njih uoči i nakon utrke", rekao je Rossi. Popularni The Doctor završio je na četvrtom mjestu u posljednjoj utrci sezone, dok je u ukupnom poretku osvojio drugo mjesto s 249 bodova, iza prvaka Marca Marqueza (298).