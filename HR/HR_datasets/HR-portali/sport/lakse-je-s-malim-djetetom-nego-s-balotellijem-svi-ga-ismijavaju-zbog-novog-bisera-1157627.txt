Mario Balotelli novim se 'biserom' pobrinuo da ga dobar dio nogometne javnosti ovih dana ismijava, a ujedno je podsjetio na stare dane. Zvijezda Nice, koja je nakon sjajnog početka sezone posustala pa joj vodeći dvojac Monaco i PSG sve više odmiču, priredila je novi trenutak za pamćenje tijekom subotnje utakmice s Nantesom. Talijanski napadač zbog neobičnog razloga propustio je dvije minute igre na početku utakmice. Dogodilo se to zbog toga što su mu vezice na kopačkama bile suviše stegnute. A da bi ih odvezao i malo popustio u pomoć je dozvao i članove stručnog stožera.   Taj trenutak postao je predmet brojnih komentara na društvenim mrežama, naravno onih podrugljivih. A to mu nije bio prvi put da ima teškoće s garderobom na igralištu jer prije nekoliko godina, na zagrijavanju uoči utakmice njegova tadašnjeg kluba Manchester Cityja i kijevskog Dinama, vodio je 'veliku bitku' s - 'markerima'.   >>Slažete li se s Balotellijem? Preporođeni napadač bez zadrške ismijao Payeta, Oscara, Witsela, Draxlera... >>Mario Balotelli želio najbolje, ali ponovno se osramotio 