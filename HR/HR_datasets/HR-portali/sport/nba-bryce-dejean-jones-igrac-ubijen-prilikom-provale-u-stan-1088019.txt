Rookie NBA momčadi New Orleans Pelicansa Bryce Dejean-Jones ubijen je u subotu kada je provalio u jedan stan u Dallasu.  Dejean-Jones,  23-godišnji košarkaš Pelicansa, nogom je razbio vrata na jednom stanu, objavila je policija. Buka je probudila stanara koji je kazao i da mu Dejean-Jones nije odgovorio kada ga je pozvao. Kada je Dejean-Jones razbio vrata spavaće sobe, muškarac ga je upucao, kaže se u policijskom priopćenju. Dejean-Jones je podlijegao ozljedama u bolnici, a pucnjava je pod istragom, dodaje policija. Njegov agent Scott Nichols je za ESPN kazao da je Dejean-Jones preminuo od ozljeda u području trbuha. Vjeruje se da Dejean-Jones "mislio da provaljuje u stan poznate osobe", ali je ušao u pogrešan stan, izjavio je za televizijsku postaju  KXAS upravitelj zgrade u kojoj se dogodila pucnjava. Neki izvori tvrde da djevojka Dejean-Jonesa živi u zgradi u kojoj je ubijen. Navodno je došao u Dallas na proslavu rođendana svoje kćerke a onda se posvađao s njenom majkom. Dejean Jones, visok 1.98 m igrao je za sveučilište Iowa State, a za Pelicanse je u 14 utakmica ove sezone ostvario prosjek od 5.6 koševa i 3.4 skoka. U NBA je debitirao u siječnju, a s momčadi iz New Orleansa je u veljači potpisao višemilijunski ugovor. >> Golden State izborio majstoricu, briljirao Klay Thompson sa 11 trica