Francuski tenisač Maxime Hamou (21) izbačen je s Roland Garrosa nakon što je za vrijeme TV intervjua pokušao poljubiti novinarku. Hamou je tijekom razgovoru za Eurosport zagrlio novinarku Maly Thomas, a potom je nekoliko puta pokušao poljubiti premda se ona izmicala. Vodstvo Roland Garrosa njegov je potez ocijenilo kao neprimjerenim i nakon čega mu je oduzeta akreditacija i udaljen je s turnira. - Njegovo ponašanje je bilo primitivno i nažalost, reflektira odnose između muškaraca i žena koje postoje u svakodnevnom životu - kazala je Thomas dodavši: - Da nismo bili u prijenosu udarila bi ga. Ponašanje mladog tenisača prvo je izazvalo smijeh u studiju, međutim ubrzo su se svi uozbiljili.