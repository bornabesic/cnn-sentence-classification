Foto: Igor Kralj/Pixsell "OVO STE sad vidjeli i nećete više nikad", poručio je Zdravko Mamić navijačima Rijeke i Hajduka nakon što je Dinamo izgubio i Kup. "Savjetnik" Dinama prvo je u subotu poklonio skupocjeni šampanjac predsjedniku Rijeke Damiru Miškoviću čiji je klub prekinuo 11-godišnju dominaciju, a sada je iz lože gledao poraz "Modrih" u finalu Kupa 1:3. U loži su na kraju utakmice jedan drugoga tješili Mamić i Dinamov direktor Tomislav Svetina, a u 20. minuti Mamić je izgubio živce, piše Novi list.  Naime, nakon jednog prekršaja Marka Vešovića na najboljem Dinamovom igraču Hilalu Soudaniju i poteza suca Vučemilovića koji je samo upozorio braniča Rijeke, Zdravko Mamić ustao je sa svog mjesta i sočno opsovao majku osječkom sucu Anti Vučemiloviću.