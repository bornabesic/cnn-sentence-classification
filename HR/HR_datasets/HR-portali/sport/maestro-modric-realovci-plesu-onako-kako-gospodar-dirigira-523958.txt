Navijači su oduševljeni izdanjem Luke Modrića u uzvratnoj utakmici polufinala Lige prvaka protiv Atletico Madrida. Nazivaju ga nogometnim bogom, smatraju kako na terenu radi slalome poput Janice Kostelić i pleše poput Shakire. PRESJEK LUKINE IGRE Nedavno je dobio nadimak 'hrvatski kavijar', a salva pohvala nastavila se i u španjolskim medijima. Luka Modrić The Maestro (Credits: @brfootball ) pic.twitter.com/2995BO3FyS - Impresivna utakmica Hrvata, on je gospodario igrom svoje momčadi, uvijek je imao pravi potez na repertoaru i uvijek je pronalazio inteligentna rješenja u igri - piše sport.es koji mu je dodijelio 'devetku' pod egidom - imperial, odnosno, carski. Vladarski! Luka je dirigirao... A, kako drugačije? Marca nije bila ništa manje skromna. - Modrić je vođa. Hrvat Realu donosi kreativnost i hladnokrvnost. Pokrivao je cijeli teren i bio savršen u posjedu lopte. Lakoćom je kontrolirao zbivanja i razbijao Atleticov vezni red nizom ključnih pasova. Ovom utakmicom podsjetio je na njegove najbolje predstave.  Najbolji Realov dio na Calderonu bio je vezni red. Isco, Kroos i naš dirigent Luka imali su fantastičan dan. Uvijek su tražili loptu i čuvali je i njihovom genijalnošću stišavali atmosferu u Atleticovom paklu. Jedan je zabio gol i pokazao driblerske vještine, a drugi je odigrao magistarski, nastavlja Marca. Nogometni portal WhoScored koji svoje djelovanje temelji na statističkim parametrima Luki je dao ocjenu 8.1. što je druga najbolja ocjena na toj utakmici Najbolji na terenu po njihovom mišljenju bio je Isco uz 9.1. 