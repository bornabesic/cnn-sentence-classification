Hrvatski reprezentativac Marcelo Brozović našao se na Interovoj transfer-listi. Milanski klub spreman je prodati hrvatskog igrača. Određena je i cijena – 30 milijuna eura. Marcelo je nedavno potpisao novi ugovor do 2021. godine uz odštetnu klauzulu od 50 milijuna eura. Sada bi ga Inter pustio i za manji iznos. Iza Brozović, koji u Interu igra od 2015. godine, turbulentna je sezona. Imao je problema s bivšim trenerom Frankom de Boerom, pa su ga i navijači uzeli na zub, a ni sada nije u glavnim kombinacijama trenera Stefana Piolija. Ove sezone igrao je 24 utakmice i zabio je pet pogodaka. Za hrvatskog reprezentativca zanimaju su otočki klubovi Chelsea, Tottenham, Manchester United i Arsenal. 