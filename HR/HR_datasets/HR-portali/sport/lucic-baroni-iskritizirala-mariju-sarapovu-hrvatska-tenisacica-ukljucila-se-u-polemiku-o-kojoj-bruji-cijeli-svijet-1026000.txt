U Rimu su 35-godišnju hrvatsku tenisačicu uvukli u raspravu oko ruske tenisačice i njezina slučaja s dopinškom suspenzijom na 15 mjeseci. Najbolja hrvatska tenisačica, Mirjana Lučić-Baroni, po drugi puta je u kratkom roku igrala protiv Marije Šarapove. U Madridu se nedavno susrela s njom u prvom kolu, a u Rimu je Šarapova predala meč zbog ozljede butnog mišića pri vodstvu 2:1 u trećem setu. Mirjana je u prvom setu pobijedila sa 6:4, Šarapova je poravnala sa 6:3. No, u Rimu su 35-godišnju hrvatsku tenisačicu uvukli u raspravu oko ruske tenisačice i njezina slučaja s dopinškom suspenzijom na 15 mjeseci. Pitali su je smatra li da se Kristina Mladenović s pravom obrušila na Šarapovu i bila toliko kritična. “Zašto ne bi bila kritična? Pa Svatko tko nije koristio doping protivi se ovome što se događa i zašto bi to bilo iznenađenje? Mene nije briga za te stvari jer znam kako stvarni svijet funkcionira i ovo sa Šarapovom najbolji je dokaz za to. Novac i sve oko njega govore sami za sebe. Možda bi trebali dati pozivnicu i Lanceu Armstrongu, čovjek je nekoliko puta osvojio Tour de France. Kakva je razlika između Armstronga i Šarapove”, zapitala se Mirjana. 