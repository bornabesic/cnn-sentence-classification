Foto: Guliver Image/Getty Images; Montaža: Index  JEDAN je iz Zatona Obrovačkog, a drugi iz pola sata udaljene Pridrage. Jedan je najbolji hrvatski nogometaš, a drugi slavni australski... I rođaci su.  Naime, mnogi ne znaju da su Luka Modrić i Mark Viduka rođaci. U rodbinskoj su vezi Lukin otac Stipe i Markova majka Milka, a zanimljivo da Luka i Milka slave rođendan istog datuma - 9. rujna. Vidukina obitelj emigrirala je prije više od 50 godina u Australiju, a on koji je rođen u Melbourneu, postao je australski reprezentativac prije nego što ga je Hrvatska i primijetila.  Modrića i Viduku osim rodbinskih veza i istog kraja iz kojeg potječu, veže i zagrebački Dinamo. Naime, klub s Maksimira bio je Vidukin prvi europski klub koji je u njega 1995. godine stigao kao 20-godišnjak.   Embed from Getty Images   Na Maksimiru se zadržao tri i pol  godine, a onda u sljedećih deset godina napravio veliku karijeru na Otoku - prvo u Celticu, a onda u Leedsu, Middlesbroughu i na kraju u Newcastleu. Karijeru je završio kao jedan od najvećih australskih nogometaša u povijesti, ali Australci neće pamtiti njegove utakmice u reprezentaciji jer je za nju postigao samo 11 golova 13 godina nastupanja.  Modrić je, pak, mogao završiti u Hajduku, ali tamo nisu prepoznali da se radi o ogromnom talentu pa je njihovu pogrešku iskoristio Dinamo koji je 2008. za njega dobio rekordnu odštetu. I Modrić je poput Viduke iz Dinama otišao na Otok, ali ne u Škotsku, nego u engleski Tottenham. I Messijevi rođaci su nogometaši, a Suarez ima trojicu braće nogometaša Nisu Modrić i Viduka jedini nogometaši za koje vjerojatno niste čuli da su rodbina. Španjolski novinari navode i da je Gonzalo Higuain karijeru počeo u Riveru s bratom Federicom koji danas nastupa u MLS-u, Luis Suarez ima trojicu braće koji igraju u El Salvadoru, Dominikanskoj Republici i Urugvaju, a James Rodriguez je oženio sestru kolumbijskog vratara Davida Ospine. Messijevi rođaci su Maxi Biancucchi koji nastupa u drugoj brazilskoj ligi i Emanuel Biancucchi koji je u Europi igrao za Munchen 1860 i Gironu, a sada nastupa u Paragvaju.