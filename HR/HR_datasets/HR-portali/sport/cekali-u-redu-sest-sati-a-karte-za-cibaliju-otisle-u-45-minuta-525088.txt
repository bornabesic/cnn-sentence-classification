U nedjelju će oko zamjenskog stadiona Rijeke biti lakše dobiti čir na želucu nego kartu za utakmicu protiv Cibalije. Da je u prodaji bilo i 50.000 ulaznica, a ne samo 6000 koliko je kapacitet Rujevice, navijači bi vjerojatno sve razgrabili. Rijeka u nedjelju ima povijesnu šansu, ako pobijedi vinkovačku momčad, bez obzira na rezultat utakmice Osijeka i Dinama u Gradskom vrtu, osvojit će svoj prvi naslov. Rijeka ima 85 bodova, Dinamo 80, do kraja su dva kola. - Pred nama je finale, još jedan korak. Savjet za igrače? Ništa posebno, reći ću im samo da budu mirni i pametni - rekao je Matjaž Kek, tvorac riječkog čuda i momčadi koja će prekinuti jedanaestogodišnji Dinamov monopol na naslov. Tri sata prije nego su otvorili blagajne na Rujevici navijači su već formirali red od oko 200 metara. Neki od njih čekali su šest sati kako bi došli do dragocjenog papirića, mnogi nisu uspjeli jer su karte planule za 45 minuta. [ULAZNICE] Ovako to izgleda skoro tri sata prije otvaranja blagajni gdje se mogu kupiti preostale ulaznice za utakmicu sa Cibaliom. [ULAZNICE] Karte za povijesnu utakmicu u nedjelju traže i navijači Rijeke iz Varaždina. [ULAZNICE] Velika gužva je na Rujevici. Nadamo se da je klub pustio više od 150 karata u prodaju i da su otvorili južnu tribinu za domaće navijače Ako Rijeka odigra neriješeno protiv Cibalije, u zadnjem kolu na Maksimiru protiv Dinama, ako 'modri' pobijede Osijek, ne smije izgubiti s više od dva razlike.   No to već polako prelazi u sferu znanstvene fantastike. Rijeka ovakvu šansu pred punom Rujevicom neće i ne smije ispustiti. Dinamo i Osijek igraju u nedjelju u 17 sati, dva sata kasnije na Rijeka ima prvu meč loptu.   