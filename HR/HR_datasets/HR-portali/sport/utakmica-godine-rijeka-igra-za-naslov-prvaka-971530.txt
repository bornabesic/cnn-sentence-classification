RIJEKA je slavila u najvažnijoj utakmici u svojoj povijesti. Sa 4:0 je razbila Cibaliju i tako postala prvak kolo prije kraja prvenstva jer ima pet bodova više od drugoplasiranog Dinama! > BRAVO, RIJEKA! Postali ste besmrtni i vašem naslovu se svi trebaju radovati  Riječanima je to prvi naslov u povijesti, a prekinuli su 11-godišnju dominaciju Dinama koji je bio prvak u svim sezonama od 2005. godine. Rijeka je i tek četvrti hrvatski klub s naslovom prvaka, Dinamo ih je skupio 18, Hajduk šest, a jednom je, i to 2002. godine, prvak bio NK Zagreb. Rijeka će imati priliku osvojiti i dvostruku krunu jer 31. svibnja u Varaždinu igraju finale Kupa protiv Dinama.    Cibalia, koja se žestoko bori za opstanak, na Rujevici je izdržala samo 11. minuta. Tada je Gavranović iskoristio pogrešku braniča gostiju, zaobišao vratara Matkovića i lako pogodio nebranjenu mrežu za ludnicu na stadionu.  Samo četiri minute kasnije Andrijašević je izbio sam ispred Matkovića, koji njegov udarac brani, ali je odbijenoj lopti najbliži Gavranović kome nije bilo teško ubaciti loptu u praznu mrežu Sve je bilo gotovo u prvoj minuti sudačke nadoknade kada je Bezjak sjajnim lobom nakon kornera pogodio suprotni kut i Riječanima donio tri gola prednosti. Posljednji gol na utakmici postignut je ponovno nakon kornera, a djelo je Župarića.  Do kraja utakmice samo se čekao posljednji sučev zvižduk, a onda su navijači upali na travnjak i započeli s velikim slavljem.   Rezultati by SofaScore