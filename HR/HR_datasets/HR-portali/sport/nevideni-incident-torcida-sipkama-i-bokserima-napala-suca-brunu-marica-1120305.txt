Jedan od naših najboljih nogometnih sudaca, Bruno Marić, brutalno je pretučen u utorak nešto prije 16 sati u restoranu Epetium u Stobreču! Marić i njegov odvjetnik Vladimir Gredelj bili su u Splitu na suđenju (tužili su portal Nogomet plus) i nakon rasprave otišli su na ručak u Stobreč, a onda su doživjeli scene iz filmova strave i užasa... – Odjednom je u restoran utrčalo desetak huligana, pripadnika Torcide, u rukama su imali šipke, na šakama boksere i nasrnuli su na nas! Dobio sam nekoliko teških udaraca i da nije bilo konobara i gostiju restorana, tko zna što bi bilo, možda bi me i ubili! Konobari su nas branili i na kraju smo uspjeli svladati jednog huligana i zadržati ga do dolaska policije – u jednom nam je dahu ispričao još uvijek preplašeni Bruno Marić prije nego što je stigla hitna pomoć. Prema prvim informacijama, Marić je zadobio potres mozga od udarca šipkom u glavu. A odvjetnik Vladimir Gredelj kaže: – Bruno je dobio nekoliko teških udaraca, bio je to klasični pokušaj ubojstva, kad se zna čime su nas napali! I da nije bilo hrabrih konobara i gostiju restorana, moglo je završiti i tragičnije nego što je završilo. Bruno je kod sebe imao pištolj, srećom nije ga upotrijebio u samoobrani – rekao je Gredelj. >>Uhićen jedan huligan koji je brutalno napao suca Brunu Marića U Splitu je, podsjetimo, prije nekoliko mjeseci napadnut bakljama i Zdravko Mamić, ispred zgrade splitskoga suda. I taj je napad "potpisala" torcida, koja tuži, sudi i izvršava kazne! Dokle će trajati taj huliganski teror, hoće li nova Vlada RH napokon nešto napraviti na tom planu? Prije nego doista bude mrtvih... >>Ljubo Pavasović mi je rekao: Bruno Marić ti neće živ izaći iz Splita >>Pogledajte odvratne prijeteće poruke koje je dobio Bruno Marić! 