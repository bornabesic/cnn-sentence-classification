U polufinalnoj utakmici Europskog prvenstva do 17 godina koje se održava u Hrvatskoj, Engleska i Turska odmjerile su snage u Zaprešiću. Finale će vidjeti Engleska (pobijedili su 2-1) no to im je trenutno u drugom planu poslije užasnih scena u kojima se našao njihov igrač. Za vrijeme prvog poluvremena u 26. minuti, krilni igrač Engleske Tashan Oakley-Boothe doživio je ružnu ozljedu nakon duela sa Hasanom Adiguzelom. Dobio je udarac laktom u vrat. Srušio se na travu kao 'pokošen', a medicinska ekipa odmah je utrčala na teren gdje je deset minuta trajalo pružanje pomoći mladom igraču Tottenhama nakon što je ostao bez svijesti. Nesretni igrač odmah je prevezen u bolnicu, a prve informacije govore kako je došao svijesti te odmah pitao o rezultatu utakmice. Dramatične scene iz Zaprešića možete pogledati OVDJE.   