Nikola Kalinić ove je zime glatko odbio ponudu kineskog Tianjina. No, trener Fabio Cannavaro ne odustaje od hrvatskog reprezentativca. - Nije velika tajna zašto sam odbio Kineze. Želio sam nastaviti igrati na visokoj razini, pa mi se ideja o odlasku u Kinu nije svidjela. Još ovdje imam što pokazati - rekao je Kalinić za magazin Calcio 2000 te se zahvalio treneru Paolu Sousi: - Da nije bilo njega nikad ne bih došao u Italiju. Želi igrati na Svjetskom prvenstvu. - Na Euru je bilo emotivno. Nadamo se da ćemo izboriti SP, ali je još dug put do Rusije - zaključio je napadač Fiorentine. 