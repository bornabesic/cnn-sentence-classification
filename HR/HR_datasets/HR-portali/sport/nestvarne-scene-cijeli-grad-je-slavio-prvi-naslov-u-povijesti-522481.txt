U finalu nizozemskog nogometnog kupa Vitesse Arnhem je u Rotterdamu pobijedio AZ Alkmaar 2-0 osvojivši prvi trofej u 125 godina dugoj povijesti kluba. Junak utakmice bio je dvostruki strijelac Ricky van Wolfswinkel. Nizozemski napadač je Vitesse doveo u vodstvo u 81. minuti, a pobjedu je potvrdio dvije minute prije kraja utakmice. Van Wolfswinkel je karijeru počeo u Vitesseu, a potom je igrao za Utrecht, lisabonski Sporting, Norwich City i Real Betis.  Vitesse je tri puta gubio u finalu Kupa (1912., 1927. i 1990.), dok je AZ u svom šestom finalu upisao drugi poraz. Cijeli Arnhem je izašao na ulice i slavio povijesni naslov...   