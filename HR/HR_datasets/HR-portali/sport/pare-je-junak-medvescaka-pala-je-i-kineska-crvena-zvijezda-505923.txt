Hokejaši Medveščaka u svom su 45. ovosezonskom nastupu u KHL-u ostvarili 19. pobjedu svladavši na svom ledu kineski sastav Kunlun Red Star sa 1-0 (0-0, 0-0, 1-0). Strijelac jedinog gola bio je Francis Pare (40:28) na samom početku treće trećine. Vratar "medvjeda" Drew McIntyre pobjedi je pridonio sa 32 obrane. Bio je ovo prvi međusobni susret Medveščaka i Kunluna. Medveščak je i s ova tri boda ostao na 12. mjestu Zapadne konferencije sa 56 bodova, 13 manje uz utakmicu manje od osmog Vitjaza, koji drži posljednje mjesto koje vodi u doigravanje. Kunlun Red Star je sedmi na Istoku sa 64 boda, jednim više od devetog Neftehimika. U četvrtak će Medveščak ugostiti Amur iz Habarovska.  