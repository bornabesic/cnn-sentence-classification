Sportski tjednik Max! pojavio se sramežljivo na kioscima po prvi put 19. ožujka 2011. godine i tad se nalazio u moru raznih sportskih tjednika i listova, ali sa snagom autora koji su od prvog dana s njim, straha za budućnost nije bilo. Broj po broj, priču po priču, gradilo se s čitateljima nešto lijepo i trajno, zbog čega danas i imamo taj 300. broj. Jubilej je to na kojem bi pozavidjeli mnogi, posebno s obzirom na situaciju s tiskanim medijima. U suradnji s kladionicom Germania cijela priča dodatno se produbila i nismo stali ni sekunde, idemo punom parom prema naprijed. Upravo to može se vidjeti u ovom jubilarnom broju, gdje donosimo ekskluzivni intervju s Tonijem Kukočem, ponajboljim hrvatskim košarkašem u povijesti. Otkrio je što misli o stanju u hrvatskoj košarci, ali i tom na što su sve spremni hrvatski košarkaši u NBA ligi. Za Max! su govorila i braća Sinković, zlatni olimpijci koji u svijetu veslanja dominiraju kao nekad Michael Schumacher u formuli 1. Ili, kao Ivan Ljubičić 2005. godine u tenisu, čemu smo u 300. broju tjednika Max! Germanijak posvetili prostor. Kao i Blaženku Lackoviću, Andreju Kramariću, Duji Čopu, Franji Arapoviću... Također, za najveće znalce pripremili smo i kviz s 300 pitanja o najvećim uspjesima hrvatskog sporta od 1991. do 2016. pa testirajte svoje znanje! No, da biste vidjeli sve što se nudi u 300. pohrlite na kioske već sutra jer sa subotom dolazi svaki novi broj tjednika Max! Ili pričekajte nedjelju kad dolazi u kompletu s Večernjim listom. >> Ne zaboravite pratiti tjednik Max! na Facebooku 