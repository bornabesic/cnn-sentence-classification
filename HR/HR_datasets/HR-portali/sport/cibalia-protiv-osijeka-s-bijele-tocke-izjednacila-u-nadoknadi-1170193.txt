U utakmici 34. kola Prve HNL Cibalia i Osijek igrali su 1-1 (0-0). Gosti su poveli golom Kneževića u 86. minuti, no bod domaćima spasio je Vitaić iz kaznenog udarca u drugoj minuti sudačke nadoknade. U 88. minuti gostujući veznjak Domagoj Pušić dobio je drugi žuti karton čime je zaradio isključenje. Pred 1.000 gledatelja na stadionu u Vinkovcima sudio je Pajač iz Zeline. Ovim bodom Osijek je skočio na treće mjesto sa 63 boda, jednim više uz utakmicu više od četvrtog Hajduka, koji od 19 sati igra protiv Lokomotive, dok je Cibalia pretposljednja, deveta sa 20 bodova, dva više uz utakmicu više od posljednjeg Splita koji u srijedu gostuje kod Intera u Zaprešiću.