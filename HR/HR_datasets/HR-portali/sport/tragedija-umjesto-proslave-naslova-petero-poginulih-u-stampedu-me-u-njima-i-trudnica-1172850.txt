Najmanje pet osoba je poginulo, a 25 ih je ozlijeđeno u Hondurasu tijekom stampeda navijača koji se dogodio uoči utakmice između Motague i Honduras Progresa.  Nekoliko stotina ljudi pokušalo je ući na već krcati stadion na kojem se naguralo 30 tisuća gledatelja kako bi svjedočili proslavi naslova Motague koja je slavila sa 3:0, no policija im je zapriječila ulaz pa je nastao kaos. Policija je morala baciti suzavac te upotrijebiti vodene topove kako bi obuzdala podivljalu masu, ali nastao je stampedo u kojem je nekoliko osoba izgubilo život, a među njima bila je i jedna trudnica. Međo ozlijeđenima, je pak bilo i djece. Grad Tegucigalpa tako je zavijen u crno, umjesto nogometne fešte dogodila se tragedija...