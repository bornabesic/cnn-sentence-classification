Kao i posljednjih godina, novac od TV prava dijeli se nedugo nakon završetka svake sezone, ali sezona 2016/17. prva je koju je zahvatio novi još bogatiji ugovor o TV pravima. Engleska Premierliga objavila je na svojoj internetskoj stranici tablicu s u kojoj je definirana raspodjela novca od televizijskih prava za sezonu 2016/17. Kao i posljednjih godina, novac od TV prava dijeli se nedugo nakon završetka svake sezone, ali sezona 2016/17. prva je koju je zahvatio novi još bogatiji ugovor o TV pravima. Vjerovali ili ne, klubovi su međusobno raspodijelili čak dvije milijarde i 400 milijuna funti! Raspodijela se izvršava u pet različitih kategorija, tri su fiksne u kojima svi klubovi dobivaju jednako, a dvije su varijabilne u kojima se vrednuje plasman i odražavanje stadiona. Liverpool je zaradio najviše u ovoj posljednjoj navedenoj stavci, na svojem su stadionu odigrali najviše utakmica, 29, odnosno imali su jednu više od Chelseaja, Manchester Cityja i Uniteda. Nadalje, Chelsea je kao prvak zaradio 38.832.180 funti, a zadnja momčad lige zaradila je 1.941.609 funti. Chelsea je zaradio najviše od svih klubova lige, čak 150.811.183 funte, iza je City sa 146.927.965 funti, onda je Liverpool sa 146.122.439 funti. Zanimljivo, Tottenham, koji je bio drugi u prvenstvu, zaradio je 145.461.325 funti i tek je na četvrtom mjestu po zaradi. Spomenimo kako je Bilićev West Ham dobio 116.626.014 funti, dok su autsajderi poput Hulla, Middlesbrougha i Sunderlanda zaradili 97, gotovo 99 i 93.5 milijuna funti, tim redom. Još jedna zanimljivost je da je Sunderland dobio ove sezone 200 tisuća funti više nego što je Leicester prošle sezone dobio za prvo mjesto u ligi, a aktualni prvak je ove sezone zaradio 115.820.488 funti. To vam dovoljno pojašnjava koliko je novi ugovor unosan za engleske klubove. Dakle, ovo je zarada samo do TV prava, a gdje su tu još sponzori, novac od marketinga, prodaje karata i novac od transfera igrača.