NAKON što je saznao da će njegova reprezentacija u polufinalu Davis Cupa igrati protiv Srbije, legendarni francuski izbornik Yannick Noah ponudio je recept za prolazak. "Nadam se da Đoković neće doći. No, ako dođe, nema nam druge nego pozvati vračeve", rekao je Noah za L'Equipe. Susret Francuske i Srbije igrat će se od 15. do 17. rujna u Francuskoj, gotovo sigurno na zemlji. "Nadamo se da ćemo moći igrati na otvorenome. Ma, u biti, svejedno mi je hoće li Đoković doći ili neće. Imat ćemo dovoljno vremena da se spremimo za zemlju nakon US Opena i vjerujem u prolazak", rekao je Noah čija momčad je u četvrtfinalu pobijedila Veliku Britaniju.