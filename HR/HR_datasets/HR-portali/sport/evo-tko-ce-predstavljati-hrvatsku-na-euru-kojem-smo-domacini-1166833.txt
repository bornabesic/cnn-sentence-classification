Izbornik hrvatske nogometne reprezentacije do 17 godina Dario Bašić odredio je konačni popis igrača za Europsko prvenstvo ovog uzrasta koje 3. svibnja započinje u Hrvatskoj. Hrvatska U-17 selekcija započinje svoj nastup na europskoj smotri najboljih u srijedu, 3. svibnja, utakmicom protiv Italije na Rujevici, a potom joj slijede okršaji s Turskom u Rijeci (6. svibnja) i Španjolskom u Kostreni (9. svibnja). Dvije najbolje momčadi iz svake skupine izborit će drugi krug, a izbornik Dario Bašić odredio je igrače koji će braniti hrvatske boje. Momčad za Europsko prvenstvo čine Dominik Kotarski (Dinamo), Tin Hrvoj (Dinamo), David Čolina (Dinamo), Ivan Nekić (Rijeka), Stipe Radić (Hajduk), Mario Vušković (Hajduk), Antonio Marin (Dinamo), Marko Hanuljak (Hypo Limač), Michele Šego (Hajduk), Bartol Franjić (Dinamo), Tomislav Krizmanić (Dinamo), Vice Baždarić (Hajduk), Juraj Ljubić (Dinamo), Josip Mitrović (Rijeka), Jurica Pršir (Dinamo), Leon Kreković (Hajduk), Roko Baturina (Split) i Filip Hlevnjak (Slaven Belupo). Pripreme za utakmicu otvaranja tako neće nastaviti Jurica Bajić (Hajduk), Mateo Leš (Dinamo), Lovro Pedić (Hypo Limač), Marko Martinović (Benfica), Ivijan Svržnjak (Slaven Belupo) te Ivor Pandur (Rijeka). 