Argentina je osvojila Davisov kup! U trećem danu finala napravili su potpuni preokret i prvi put u povijesti osvojili ovo natjecanje, nakon što su četiri puta gubili u finalu. Hrvatska je nakon dva dana vodila s 2:1 nakon pobjeda Marina Čilića te Čilića i Dodiga u paru pa nam je naš najbolji tenisač mogao osigurati pobjednički bod. Iako je sjajno krenuo te poveo s 2:0 u setovima, na kraju je velikim preokretom do slavlja došao Juan Martin del Potro koji je slavio sa 6:7, 2:6, 7:5, 6:4, 6:3. >>Više o meču Čilić - Del Potro pročitajte OVDJE! Ni tada nije bilo gotovo, nade smo polagali u Ivu Karlovića, ali on, nažalost, nije imao nikakve šanse. Iako je uoči ovog dvoboja imao 3:1 u međusobnim ogledima s Delbonisom, danas je Argentinac bio puno bolji i slavio sa 6:3, 6:4, 6:2. Argentinski navijači s oduševljenjem su dočekali kraj meča, prvi trofej slavit će se do dugo u noć. Naši mogu biti razočarani što nisu drugi puta u povijesti osjetili slast pobjede u Davisovu kupu, ali moraju biti ponosni na to što su došli do finala. >>Više o meču Karlović - Delbonis pročitajte OVDJE! >>Del Potro dobio Čilića sa slomljenim prstom: Ma, briga me za to! >>Pogledajte majstorije! Del Potro odigrao potez godine, Čilić mu uzvratio majstorijom Ivo Karlović - Federico Delbonis 3:6, 4:6, 2:6 3. set 2:6 - Argentina je osvojila Davisov kup! 2:5 - Još jednom je Karlović izgubio servis, Delbonis servira za meč 2:3 - Delbonis je potvrdio break, a nakon toga mogao je prelomiti meč, ali nije uspio iskoristiti dvije break-prilike. No, i dalje vodi 3:2 i ima servis 1:2 - Kako sada stvari stoje, Argentinci će noćas slaviti. Delbonis ima i break u trećem setu... 1:1 - Ne izgleda dobro za Hrvatsku, Karlović se mora trgnuti. Trenutačno smo u naizgled bezizlaznoj situaciji, ali do zadnjeg trenutka moramo se nadati 2. set 4.6 - Hrvatska je u teškoj situaciji, Delbonis protiv karlovića ima 2:0 u setovima i doveo svoju reprezentaciju na korak do osvajanja Davisova kupa. U međuvremenu se nakon poraza oglasio Marin Čilić, njegove izjave pročitajte ovdje. 4:5 - Nažalost, hrvatski tenisač izgubio je servis i Delbonis će servirati za 2:0 u setovima. 4:3 - Bravo, Karloviću! Ivo je na svom servisu spasio 15:40, odlično je servirao i došao do 4:3. Sad je pravi trenutak za break! 3:2 - Ivo u drugom setu igra bolje nego u prvom, ušao je u meč i ima vodstvo 3:2. Nadamo se da će biti još boplji i da će parirati Delbonisu. 2:1 - Karlović vodi 2:1, publika bi mu trebala davati još glasniju podršku i 'nabrijati' ga u ovom odlučujućem meču. 1:0 - U drugom setu Karlović prvi servira i bio je uspješan, vodi 1:0. 1. set 3:6 - Gotov je prvi set, Delbonis je donio Argentini vodstvo 1.0 u setovima. Nije se puno pomučio zasad, Karlović će morati poboljšati svoju igru. 3:5 - Dobili su svoje servise i Delbonis će servirati za prvi set. 2:4 - Nažalost, Delbonis je napravio prednost, oduzeo je servis Karloviću i ima vodstvo 4:2 u prvom setu. 2:3 - Hrvatski tenisač dobro je počeo, zasad je u svakom gemu prijetio na Delbonisov servis, ali još uvijek nema breakova. Dok traje pauza pogledajte videa dva fenomenalna poteza Del Potra i Čilića! 1:2 - Pripremite se za još jedan dugačak meč i igru živaca. Delbonis vodi 2:1, igraju se dugački gemovi i drama bi mogla potrajati do dugo u noć. 0-1 - Karlović je dobro krenuo, imao 30:0 na servis Delbonisa, ali ipak je Argentinac prvi poveo. 19:40 - Počeo je odlučujući meč u finalu Davisova kupa! 19:30 - Pred nama je odlučujući, peti susret, Karlović - Delbonis. Hrvatski tenisač vodi u međusobnim ogledima s 3:1! -------------------------------------------------------------------------------------------------------------- Marin Čilić - Juan Martin Del Potro 7:6, 6:2, 5:7, 4:6, 3:6 5. set 3:6 - Gotovo je, Del potro je nakon velikog preokreta pobijedio Čilića i izjednačio na 2:2. 3:5 - Del Potro je napravio break i servirat će za meč. 3:4 - I jedan i drugi bez problema su dobili svoj servis, Del Potro vodi 4:2 2:3 - Nažalost, Del Potro dobro izgleda, više se na njemu ne vidi umor. Dobio je svoj servis bez problema, izgleda dobro na terenu i bit će jako teško. Idemooooo Marine! 2:2 - Dobro je, nije prošli gem uzdrmao Čilića pa je dobio svoj servis i sada je 2:2. Kakva drama u Areni, ovo je samo za ljude s najdebljim živcima 1:2 - Del Potro vodi u petom setu, Čilić je u jednom trenutku izgubio živce jer sudac na 40:40 nije sudio aut, hrvatski tenisač bacio je reket. Šteta, imao bi priliku za break. 1:1 - Nije dugo trajalo slavlje naših navijača, Marin je odmah izgubio svoj servis i rezultat u petom setu je 1:1. 1:0 - Nismo mogli poželjeti bolji početak petog seta, Čilić je odmah napravio break! 4. set 4:6 - Kao i u prethiodnom setu, Del Potro je na kraju oduzeo servis Čiliću i izjednačio na 2:2. Pred nama je prava drama! 4:5 - Čilić je bez problema dobio svoj servis, Del potrov je trajao čak deset minuta, ali Argentinac je na kraju ipak poveo 5:4. Slijedi napeta završnica, ovo je samo za one s jakim živcima 3:4 - I dalje obojica drže servise, Čilić je u posljednjem gemu uspio namučiti Del Potra, ali nije mu uspio napraviti break. Argentincu i dalje pomaže fizioterapeut, umor je kod igrača sve osjetniji. 2:2 - Bravo za Čilića, pokazao je mentalnu snagu. Hrvatski tenisač uspio je izvući 15:40 na svoj servis! 1:2 - Iznimno dug gem, a Del potro je uspio osvojiti svoj servis i povesti s 2:1. Čilić je pritisnuo, imao i priliku za break, ali Argentinac se izvukao. 1:1 - Počeo je četvrti set, nadajmo se da gubitak trećeg neće ostaviti trag na Čiliću. Obojica su dobro krenula i rezultat je 1:1. 3. set 5:7 - Nažalost, Marin je popustio na kraju trećeg seta i izgubio svoj servis, a samim time i set. Del Potro je dobio sa 7:5 i smanjio na 1:2 u setovima. Čeka nas prava drama! 5:6 - Sasvim smo blizu tie-breaku. Del Potro vodi 6:5 i nadamo se da će Čilić sad dobiti svoj servis pa da ćemo gledati 13. igru 4:5 - Del Potro je poveo 5:4, a onda pozvao fizioterapeuta. Vidi se da je sve umorniji Argentinac. 3:4 - Igrači sve bolje serviraju pa zbog toga gube sve manje poena. Ponovno su obojica bez problema servirala i Argentinac je opet u vodstvu, sada ima 4:3. 2:3  - Još nitko nije pokleknuo. Obojica su bez izgubljenog poena osvojila svoje gemove i Del potro vodi 3:2. 1:2 - Zasad nema breakova u trećem setu, igrači drže svoje servise. Čilić igra odlično, nadajmo se da ćemo vrlo brzo slaviti osvajanje trofeja... 0:1 - Del Potro je prvi servirao u trećem setu i poveo 1:0. Čilića ga je dobro pritisnuo, došao do 40:40, ali Argentinac je ostao miran. 2. set 6:2 - Mučio se malo Marin na servisu za set, spašavao break-lopte, ali uspio je dobiti i ima 2:0 u setovima! Hrvatska je na korak do osvajanja Davisova kupa! 4:2 - Novi break Čilića! Marin ima 5:2 i servirat će za meč. Del Potro je sasvim potonuo, Hrvatska je u odlično poziciji. 3:2 - Čilić je napravio break! Del Potro je vidno nervozan, napravio je dvostruku servis pogrešku kod Čilićeve prednosti. Marin je tako napravio još jedan korak prema pobjedi! 2:2 - Oba igrača zadržala su svoj servis. No, Čilić izgleda vrlo dobro i izgleda odlično. Dakako, Arena je uz njega i stalno ga ohrabruje. 0:1 - Čilić je sada imao break-loptu i mogao okrenuti meč sasvim na svoju stranu. Nažalost, Del Potro se uspio izvući. 1. set 7:6 - Čilić je osvojio prvi set! Odlično je otvorio tie-break i stigao do 5:0 pa 6:2. Del potro je zatim spasio tri set-lopte, ali četvrtu nije uspio i Hrvatska vodi 1:0. Arena je proključala! 6:6 - Idemo u tie-break. Del Potro je sada opalio servis od 215 km/h, najjači do sada u meču. 6:5 - Marin je osigurao tie-break, na redu je Del Potro. 5:5 - Bližimo se tie-breaku, atmosfera u dvorani i dalje je sjajna. Ovo je najbolja atmosfera koju sam vidio na teniskom meču, napisao je na Twitteru Daniel Vallverdu, trener Grigora Dimitrova i nekadašnji trener Andyja Murraya. 4:4 - Del Potro je izjednačio i u ovom gemu pokazao da ima odličan forhend. 4:3 - Nažalost, Del Potro je vratio izgubljeni break. Argentinac je lošije ušao u meč, no igra sve bolje i odlično vraća Čilićeve servise. S druge strane, Marin dosta griješi, ima već 15 neprisiljenih pogreški. 4:2 - Del Potro je uhvatio ruku i počeo odlično servirati. Na tribinama je, dakako, i slavni Diego Armando Maradona koji je jučer doznao tužnu vijest, umro je njegov prijatelj Fidel Castro. 4:1 - Iza nas je uzbudljiv gem kojega je srećom dobio Čilić.Del Potro je otišao na 0:30 nakon što je Čilić dva puta pogodio mrežu. Marin je nakon toga stigao do izjednačnja u kojem je Del Potro imao čak pet break-lopti. I osvojio bi gem da Čilić kod jedne prednosti Argentica nije tražio provjeru koja je pokazala da je sudac pogriješio i da nije bio aut. Dogodila se i jedna zanimljiva stvar - Čilić je kod servisa nehotično pogodio jednu djevojčicu koja skuplja loptice. Del Potro je to primjetio, otišao do nje i zatražio da je netko zamijeni. 3:1 - Evo i Del Potrovog prvog osvojenog gema. Sad je bio siguran na servisu. 3:0 - Čilić je odlično odradio gem na svoj servis. Del Potro je zasad osvojio samo dva poena... 2:0 - Uraganski početak Čilića, odmah na početku je napravio break! Prvo je osvojio gem na svoj servis, a onda u idućem nije prepustio ni jedan poen Del Potru. 14:07 - Počinje meč, Marin će prvi servirati! 14:00 - Igrači su na terenu i zagrijavaju se... 13:55 - Amosfera u Areni je sjajna, uvjerite si se i sami. 13:52 - Ne smijemo zaboraviti ni Ivu Karlovića za kojega se nadamo da neće odlučivati. Njegove neobične karijere prisjetite se ovdje. 13:50 - U slučaju da naši odu do kraja, na Trgu će se organizirati veliko slavlje. Opširnije ovdje. 13:47 - Ništa nije teško uz ovakvu publiku - rekao je Čilić jučer nakon pobjede u paru, dok je Ivan Dodig pozvao navijače da Marina podrže i danas. U dvorani je sve spremno za veliki meč. 13:45 - Atmosfera u Areni jučer je bila sjajna, a navijala je i hrvatska predsjednica. Očekuje se da će danas biti prava ludnica pred 15.000 ljudi.