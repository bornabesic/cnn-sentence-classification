Zlatko Horvat je sa šest pogodaka bio je najbolji strijelac Hrvatske u porazu protiv Norveške (25:28) u polufinalu Svjetskog prvenstva koje se igra u Francuskoj. Ali nije zabio u najvažnijem trenutku, promašio je sedmerac za pobjedu na isteku 60 minute. Na kraju je ispao tragičar. - Šteta, šteta. Na početku smo igrali odlično obranu, a u drugom dijelu prvog poluvremena napravili smo nekoliko pogrešaka. Imali smo sedmerac za pobjedu i nažalost sam promašio - rekao je Zlatko Horvat. Već u subotu Hrvatska sa Slovenijom igra za broncu. Dečki, glavu gore i vratite se kući s medaljom. Isto je poručio i Zlaja kome je sada sigurno najteže. - Teško mi je, treba što prije to zaboraviti. Treba razmišljati o Sloveniji - dodao je Zlajo, koji je dobio podršku svojih suigrača. Zlaja je ukupno pucao pet sedmeraca, prva tri je zabio, a posljednja dva je promašio. Oba puta mu je sjajni norveški vratar Bergerud pročitao udarac. - Nikad nisam imao priliku pucati tako važan sedmerac, no to nije opravdanje za promašaj. Teško mi je što sam promašio. Šteta, imao sam dobar osjećaj. Bio sam u krivu. Sada treba prespavati i ujutro se skupiti za utakmicu sa Slovenijom - Noć? Probat ćemo, koliko je moguće, odspavati. Bit će teško, ali sutra idemo po medalju - istaknuo je Zlatko Horvat. 