Foto: Guliver Image/Getty Images ŠPANJOLSKI motociklist Jorge Lorenzo (Yamaha) u nedjelju je pobijedio u klasi MotoGP na utrci za VN Japana u Motegiju, ali najviše razloga za slavlje ima njegov sunarodnjak 21-godišnji Marc Marquez (Honda), koji je drugim mjestom tri utrke prije kraja osigurao naslov svjetskog prvaka u najjačem razredu. Treće mjesto u Japanu pripalo je legendarnom Talijanu Valentinu Rossiju (Yamaha), koji je sedam puta bio svjetski prvak u najjačoj klasi. "Dvije godine nastupam u klasi MotoGP i imam dva naslova prvaka. To je nevjerojatno", rekao je Marc Marquez, koji je i prošle godine bio svjetski prvak. Prije toga bio je svjetski prvak u klasi Moto3 godine 2010., te u klasi Moto2 2012. Rezultati utrke: 1. Jorge Lorenzo (Špa/Yamaha) 42:21.259 2. Marc Marquez (Špa/Honda) + 1.638 3. Valentino Rossi (ITA/Yamaha) 2.602 4. Dani Pedrosa (Špa/Honda) 3.157 5. Andrea Dovizioso (ITA/Ducati) 14.353 Ukupni poredak: 1. Marc Marquez (Špa/Honda) 312 bodova - svjetski prvak 2. Dani Pedrosa (Špa/Honda) 230 2. Valentino Rossi (ITA/Yamaha) 230 4. Jorge Lorenzo (Špa/Yamaha) 227 5. Andrea Dovizioso (ŠpaP/Ducati) 153