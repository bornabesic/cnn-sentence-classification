Posao je to koji itekako koristi Rijeci jer prvenstveno dobivaju provjereno dobrog nogometaša, a neće morati plaćati odštetu za njega. Do početka prijelaznog roka ima još dosta, ali Rijeka je već dobila ogromno, pa možda i najveće pojačanje za sljedeću sezonu. Riječani će u pohod na Ligu prvaka krenuti s Marinom Tomasovom koji prošloga ljeta, kao do tada najbolji igrač Kekove momčadi, napustio Rujevicu i otisnuo se u avanturu u Saudijskoj Arabiji kod Zorana Mamića. Zoran Mamić je tada preuzeo Al Nassr i odlučio je na godinu dana posuditi Tomasova iz Rijeke, ali Marin se nije snašao u saudijskom klubu, a Mamić je nakon pola godine napustio klub. Tomasov se na koncu ipak zaželio kvalitetnog nogometa, a Saudijci nisu aktivirali opciju za otkup ugovora koja je iznosila dva milijuna eura, pa će 29-godišnji ofenzivac ipak krenuti put Rijeke. Rijeka je fino zaradila na posudbi Tomasova, Saudijci su im platili oko 800 tisuća eura, a on je još prilikom odlaska prošlog ljeta rekao kako će se jednog dana vratiti. Taj dan je došao vrlo brzo, niti godinu dana nakon odlaska, a Tomasov bi sada ponovo trebao predvoditi Rijeku, no ovoga puta u borbi za Ligu prvaka i to s puno zrelijom momčadi nego što je bila kada ju je ostavio. Posao je to koji itekako koristi Rijeci jer prvenstveno dobivaju provjereno dobrog nogometaša, a neće morati plaćati odštetu za njega.