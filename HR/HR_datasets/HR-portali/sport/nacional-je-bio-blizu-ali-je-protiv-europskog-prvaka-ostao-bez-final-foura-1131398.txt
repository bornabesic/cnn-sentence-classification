Hrvatski prvak Nacional nije uspio proći na Final Four Uefinog futsal Cupa nakon što je u Zagrebu poražen od europskog prvaka Ugre iz Rusije sa 5:1. Konačni rezultat ne odražava ono što se događalo na terenu budući da je Nacional, kojem je danas bio dovoljan i remi, odigrao odličnu partiju. Urga je povela golom Kotljarova u 24. minuti, da bi minutu kasnije Jelovčić izjednačio. Vjerojatno ključni trenutak utakmice dogodio se u 29. minuti kada je Šajahmetov opalio s centra, a Bilić loše reagirao i propustio loptu u mrežu. Caio je zatim u 36. minuti povisio na 2:1 nakon čega je Nacional izvukao vratara i pokušao izjednačiti. No, primio je dva gola (Davidov i Afanasjev) za konačnih 5:1. Treba dodati i da je vratar Ugre Kupatadze bio prvo ime utakmice što dovoljno govori o igri Nacionala. 