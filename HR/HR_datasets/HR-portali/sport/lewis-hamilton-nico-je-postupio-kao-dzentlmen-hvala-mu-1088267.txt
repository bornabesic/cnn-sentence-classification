Aktualni svjetski prvak u formuli 1 Lewis Hamilton zahvalio se klupskom kolegi Nici Rosbergu na džentlmenskom potezu na Velikoj nagradi Monaka. Red Bullov pilot Daniel Ricciardo poveo je karavanu ulicama Monte Carla, a kolonu iza njega šlepao je Nico Rosberg u svom Mercedesu. Nijemac nikako nije mogao 'pokrenuti' svoj bolid, pa je po momčadskim uputama u 18. krugu propustio Hamiltona. - Bio sam brži od Nice, pretpostavio sam da ima problema. Znao sam kako nijedan od nas ne bi pobijedio da sam ostao iza. Hvala što je postupio kao džentlmen - kazao je Lewis Hamilton, koji se dovezao do prve pobjede ove sezone. U momčadi postoji dogovor... - Bila je bolna, ali lagana odluka. Bolid nije savršeno radio, pa su me iz boksa upozorili kako gubimo ritam za Ricciardom. Sve je bilo jasno i propustio sam Lewisa - rekao je Nico Rosberg. Prije dva vikenda na VN Španjolske Hamilton i Rosberg su odustali. Nakon šeste utrke Lewis je smanjio zaostatak za Nicom na 24 boda. Sljedeća utrka vozi se 12. lipnja u Montrealu za VN Kanade. >>Hamilton slavio u Monte Carlu, Ricciardu mehaničari uprskali utrku