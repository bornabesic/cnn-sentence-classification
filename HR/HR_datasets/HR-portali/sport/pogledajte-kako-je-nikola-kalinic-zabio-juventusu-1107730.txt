Juventus je večeras u obranu naslova talijanskog prvaka krenuo protiv Fiorentine i slavio sa 2:1. Torinezi su poveli u 37. minuti kad je Khedira zabio glavom sa 11 metara, nakon Chiellinijeva ubačaja. Izjednačio je Nikola Kalinić u 71. minuti također udarcem glavom i to nakon kornera.   No, ubrzo je stiglo novo vodstvo Juventusa. Skupocjeno pojačanje Gonzalo Higuain u 66. minuti zamijenio je Marija Mandžukića, a samo devet minuta kasnije zatresao je mrežu na radost domaćih navijača. Sandro je ubacio, Khedira pucao, lopta se odbila od gostujućih igrača, a Argentinac je bio na pravom mjestu. Marko Pjaca nije ulazio u igru za domaćina dok je Milan Badelj igrao do 65. minute za momčad iz Firenze. Hrvoje Milić bio je na Fiorentininoj klupi za pričuve. U prvoj utakmici nove sezone talijanskog nogometnog prvenstva Roma je kao domaćin uvjerljivo svladala Udinese sa 4:0 (0:0). Sve do 65. minute bilo je 0:0, a tada je Perotti (65-11m) iskoristio kazneni udarac za vodstvo Rome. Deset minuta potom Perotti (75-11m) je ponovno bio precizan s bijele točke da bi u posljednjih 10 minuta pobjedu potvrdili Džeko (82) i Salah (84). Stipe Perica je poraz Udinesea odgledao s klupe za pričuve, dok Andrija Balić nije bio niti na klupi momčadi iz Udina. Francuska 2. kolo:  Lille - Dijon 1:0 (Sankhare 87)                                        Lorient - Bastia 0:3 (Maximin 25, Crivelli 38, 81) Toulouse - Bordeaux  4:1 (Diop 3, Jullien 9, Braithwaite 67, 82 / Thelin 90) Angers - Nica 0:1 (Plea 4) Rennes - Nancy 2:0 (Gourcuff 23, Giovanni Sio 81) Nantes - Monaco 0:1 (Boschilia 25) Poredak: Lyon i Nice po 6 bodova, Toulouse i Monaco po 4 boda...    