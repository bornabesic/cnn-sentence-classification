Hrvatska je na Svjetskom rukometnom prvenstvu u Francuskoj upisala i drugu pobjedu. Večeras je pala Mađarska s 31:28. - Turnir je dug i da smo izgubili, ali je dobro da smo pobijedili. Pokazali smo žar i borbenost. Ne smijemo sada slaviti, moramo se pripremiti za Bjelorusiju i odigrati još jednu dobru utakmicu. Hvala igračima na borbenosti, ovako se igra za Hrvatsku - rekao je izbornik Željko Babić za RTL. Hrvatska se razbudila tek sredinom drugog poluvremena. U prvom dijelu smo se mučili. - Nikad nije kasno kada pobijediš. Jako je teško igrati, imamo mladu momčad i pritisak da moramo pobjeđivati. Probudili su se kada je trebalo. Ivić je bio jako dobar, Mamić je unio preokret. Fantastično, čestitam im. Ova pobjeda donijela nam je mir. - U hrvatskoj reprezentaciji nikad nema mira. Jednostavno, nema mira ni kad pobjeđujete ni gubite. Marko Marić svojim je ulaskom donio preokret. - Ne bih sebi pripisao zasluge, ovo je timski rad. Mladi smo igrači i želimo pobjeđivati za Hrvatsku. Drago mi je što mogu pomoći. Naš problem je što imamo igrače po raznim klubovima i imamo 20 dana da se uigramo. Pokazali smo da imamo kvalitetu - rekao je Mamić i dodao: - Željni smo pobjede. Jednu utakmicu jedan igrač proigra, drugu drugi... To je naša snaga. 