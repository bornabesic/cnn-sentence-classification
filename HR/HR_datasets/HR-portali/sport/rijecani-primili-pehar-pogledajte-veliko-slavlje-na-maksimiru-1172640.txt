Nogometaši Rijeke brzo su preboljeli poraz od Dinama u posljednjem kolu HNL-a. Prvaci su izgubili od 5:2, no uskoro su dobili trofej i uslijedilo je veliko slavlje. Kapetan Mate Maleš primio je šampionski pehar, a onda ga odnio pred Armadu koja je danas ispunila jug i dio zapada maksimirskog stadiona. Na utakmicu je došlo oko pet tisuća Riječana koji su danas zakrčili promet. Dugo se ovakvo slavlje naslova nije vidjelo na Maksimiru, reći će neki. Uoči utakmice predsjednik Rijeke Damir Mišković došao je pod južnu tribinu Maksimira i naklonio se Armadi. Na taj je način navijačima zahvalio za podršku koju su pružali ove sezone. A velika fešte sprema se večeras na riječkom Korzu nakon što se momčad vrati iz Zagreba. Svi prvaci Hrvatske: 1992. Hajduk 1993. HAŠK-Građanski 1994. Hajduk 1995. Hajduk 1996. Croatia 1997. Croatia 1998. Croatia 1999. Croatia 2000. Dinamo 2001. Hajduk 2002. Zagreb 2003. Dinamo 2004. Hajduk 2005. Hajduk 2006. Dinamo 2007. Dinamo 2008. Dinamo 2009. Dinamo 2010. Dinamo 2011. Dinamo 2012. Dinamo 2013. Dinamo 2014. Dinamo 2015. Dinamo 2016. Dinamo 2017. Rijeka UKUPNO 18 - Dinamo  6 - Hajduk  1 - Rijeka, Zagreb