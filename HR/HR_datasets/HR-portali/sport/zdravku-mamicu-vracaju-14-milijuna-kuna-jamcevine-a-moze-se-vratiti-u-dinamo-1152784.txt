Zdravku Mamiću, na zahtjev njegove obrane, zagrebački Županijski sud ukinuo je mjere opreza koje su mu izrečene tijekom istražnog postupka koji se vodi protiv njega, Zorana Mamića, Davora Vrbanovića i još nekoliko osoba. U tom postupku Uskok Mamića i ostale sumnjiči da su Dinamo oštetili za oko 270 milijuna kuna. Tijekom istražnog postupka Mamiću su bile određene mjere opreza, bilo mu je zabranjeno kontaktiranje sa svjedocima te obavljanje dužnosti izvršnog predsjednika Dinama. Mamić je u međuvremenu podnio ostavku pa je ta mjera prestala egzistirati, a kako je ispitan predviđeni broj svjedoka, prestala je i ta mjera. Mamićeva obrana tražila je da mu se vrati jamčevina od 14 milijuna kuna i taj je prijedlog sud prihvatio. Odluka koju je sud donio još nije pravomoćna jer Uskok na nju ima pravo žalbe, a o žalbi tužiteljstva odlučivat će izvanraspravno vijeće zagrebačkog Županijskog suda. >> Zdravku Mamiću povjerovali su samo najnaivniji, u igri su deseci milijuna eura 