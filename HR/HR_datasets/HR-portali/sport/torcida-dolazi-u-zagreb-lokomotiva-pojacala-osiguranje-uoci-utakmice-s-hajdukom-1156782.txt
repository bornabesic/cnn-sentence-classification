Navijači Hajduka najavili su u velikom broju dolazak na utakmicu s Lokomotivom. Pripadnici Torcide iz svih krajeva Hrvatske dolaze na ovaj dvoboj 25. kola Prve HNL, što je, nakon utakmice protiv Rijeke i huliganskog ispada, te HNS-ove suspenzije Poljuda, dodatno mobilizirao cjelokupno osiguranje. Čelnici Lokomotive pobrinuli su se da u današnjem ogledu (18 sati) ne bude nikakvih smetnji za igrače, pa će u Kranjčevićevoj ulici biti gotovo rekordno osiguranje. Prema dostupnim, ali neslužbenim informacijama, red na tribinama osiguravat će 100-tinjak zaštitara, što je nekoliko puta veća brojka od uobičajene na prvenstvenim dvobojima Lokomotive! >>Za više sporta posjetite našu Facebook stranicu Večernji list - Sport 