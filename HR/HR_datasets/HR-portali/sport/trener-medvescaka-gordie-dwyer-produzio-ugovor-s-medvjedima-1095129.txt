Gordie Dwyer, miljenik publike, veliki autoritet i glavni strateg zagrebačkih Medvjeda prošle sezone, nastavit će voditi Medveščak i iduće sezone.  "Bad Boy" NHL-a opravdao je ovaj svoj nadimak dodijeljen prilikom dolaska u Zagreb prosle sezone, ne libeći se iskazati svoje nezadovoljstvo ponekim sudačkim odlukama, emotivno proživljavajući tijek utakmica i prije svega s borbenim mentalitetom koji je postavio kao temelj na kojem gradi momcad. Treneru Dwyeru će ovo biti druga sezona treniranja u KHL-u. Medvjede je vodio prošle sezone u kojoj mu je doigravanje izmaklo na samom kraju, a zagrebačku momčad sa 78 bodova doveo je na deseto mjesto Zapada. - Jako smo sretni i zadovoljni što smo s Gordijem dogovorili njegov povratak u Medveščak. Odradio je odličan posao prošle sezone, složio je momčad i uvjerio dečke da igraju po njegovom sistemu i to s pravim pristupom i karakterom. Sa sigurnošću mogu reći da će dobro pripremiti igrače i da će spremni dočekati početak sezone. Isto tako, ovo je odlično za sve dečke koji se vraćaju u momčad jer točno znaju što će se od njih očekivati - izjavio je prilikom objave potpisivanja novog ugovora sportski direktor Medveščaka, Aaron Fox. - U svojoj prvoj sezoni kao glavni trener u KHL sam jako puno naučio. Svo skupljeno znanje i iskustvo i razumijevanje izazova koje Liga donosi će svakako utjecati na ovogodišnje pripreme i rad tokom sezone - najavio je glavni trener Dwyer za kojeg odmora nema jer mislima odavno u novoj sezoni. Povratak nekih igrača u momčad bit će odličan novi početak. - Jako sam zadovoljan što se dio igrača koji su činili našu osnovu prošle sezone vraćaju i ove. To je grupa koja jako dobro zna i razumije što će se do nje tražiti. Sve su to igrači koji su posve prihvatili koncept identiteta naše momčadi, igrači koji znaju kako iz dana u dan moramo igrati kao momčad da bismo bili uspješni. Ta osnova jako puno znači i na tome ćemo graditi cijelu sezonu. - zaključio je Dwyer. >>> Messi šokirao Argentince: Više neću igrati za reprezentaciju! >>> Nevjerojatno što su Đokoviću zabranili organizatori Wimbledona. I nezadovoljan je zbog toga