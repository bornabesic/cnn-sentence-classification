 Isaiah Thomas odigrao utakmicu dan nakon sestrina pogreba i odigrao je sjajno, premda mu je Otto Porter izbio zub u prvoj četvrtini. Boston Celtics slavio je u prvoj utakmici drugog kruga doigravanja Istočne konferencije. Slavili su protiv Washingtona sa 123:111 i poveli s 1:0 u seriji. Isto je uspjelo i Utah Jazzu koji je sa 104:91 svladao L.A. Clippers i konačno se plasirao u drugi krug Zapadne konferencije sveukupnim rezultatom 4:3. Okrenimo se prvo utakmici Bostona i Washingotna u kojoj se dogodio jedan dirljiv trenutak. Isaiah Thomas odigrao utakmicu dan nakon sestrina pogreba i odigrao je sjajno, premda mu je Otto Porter izbio zub u prvoj četvrtini. Thomas je završio susret s 33 poena i devet asistencija za Celtics. Crowder je pridonio za Boston 24 poena, Al Horford 21 poen, ali uz deset asistencija i devet skokova. Kod Washingtona je Bradley Beal bio najefikasniji s 27 poena, a John Wall je ovoga puta ubacio manje, 20 poena, ali podijelio je impresivnih 16 asistencija. Hrvatski reprezentativac Bojan Bogdanović je u 18 minuta na parketu za Washington ubacio deset poena (šut 3/5), uzeo tri skoka, dao jednu asistenciju i jedom je ukrao loptu, ali izazvao je pravo oduševljenje u zadnjoj dionici kada je u samo jednoj akciji zabio četiri koša, tricom i dodatnim slobodnim bacanjem. Utah se plasirao u polufinale doigravanje Zapada po prvi puta nakon 2010. godine pobjedivši Clippers u sedmoj utakmici sa 104:91. Kod Jazza je najbolji bio Gordon Hayward s 26 poena, dok je kod losanđeleske momčadi najefikasniji bio Jordan s 24 poena i 17 skokova. Jazz će u polufinalu igrati protiv Golden Statea koji je ranije eliminirao Portland s 4-0, a prva utakmica je na rasporedu u utorak u Oaklandu. 