U utakmici 36. kola u Zagrebu su nogometaši Dinama pobijedili Rijeku s 5-2 (3-1) što ne izgleda ne samo neugodno iznenađujuće, već i kompromitirajuće Jesu li nogometaši Rijeke u zadnjem kolu Prve Hnl kompromitirali naslov prvaka – ostati će za raspravu. Jer, u utakmici 36. kola u Zagrebu su nogometaši Dinama pobijedili Rijeku s 5-2 (3-1) što ne izgleda ne samo neugodno iznenađujuće, već i kompromitirajuće. Ipak, nakon utakmice trofej za naslov prvaka i pokal nogometaši Rijeke primili su na centru terena u Maksimiru s podrškom šest tisuća svojih navijača koji su doputovali u Zagreb. U nedjelju u Varaždinu isti suparnici odmjeriti će snage u finalu Kupa. U ovome dvoboju sjajan je bio Alžirac Al Hilal Soudani s tri gola i jednom asistencijom…Već u 4. minuti, Al Hilal Soudani je iz solo akcije, koja je započela na centru, iznenadio riječku obranu i prizemnim udarcem lijevom nogomet pogodio lijevi kut vrata. U 11. minuti Rijeka je mogla izjednačiti, no šut glavom Gorgona s pet metara brani Zagorac. U 34. minuti Dinamo vodi s 2-0 nakon što je Moro ubacio s lijeve strane, a loptu je dočekao opet Alžirac Soudani i lako poentirao. U 45. minuti Soudani dolazi do “hat-tricka” jer je bio najbliži nakon udarca Olma, kojeg je vratar Prskalo kratko odbio. Tek što se krenulo s centra Marko Vešović je pretrčao Pivarića i smanjio na 1-3. I u drugom dijelu nastavila se golijada – u 47. minuti je Soudani asistirao Španjolcu Daniju Olmu za njegov prvi gol sezone, a u 52. minuti je Machado proigrao Armina Hodžića koji lako pogađa za 5-1. U 63. minuti je Dinamov vratar Danijel Zagorac obranio kazneni udarac Stipi Andrijaševiću, no napadač Rijeke se ipak iskupio u 83. minuti poslije ubacivanja Martića s desne strane.