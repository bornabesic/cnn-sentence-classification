U 24. kolu Prve HNL derbi Hajduka i Rijeke koji se sljedeće subote igra u Poljudu (17 sati) sudi Mario Zebec iz Cestice, a pomoćnici su Borut Križarić i Jerko Crnčić. Zebec je ove sezone dvaput sudio Hajduku, oba puta u derbijima protiv Dinama na Poljudu. Utakmicu Dinamo - Split koja se također igra u subotu (15 sati) sudi Igor Pajač iz Zeline. Marin Vidulin iz Kanfanara sudi dvoboj u Zaprešiću Inter - Lokomotiva (petak, 18 sati), dok će na nedjeljnom susretu Cibalia - Istra 1961 (15 sati) pravdu dijeliti Dalibor Mlakar iz Zagreba. Posljednju utakmicu 24. kola Slaven - Osijek (17 sati) sudi Duje Strukan iz Splita. >>Vjerovali ili ne, stanje u HNL-u bolje je nego prijašnjih godina! 