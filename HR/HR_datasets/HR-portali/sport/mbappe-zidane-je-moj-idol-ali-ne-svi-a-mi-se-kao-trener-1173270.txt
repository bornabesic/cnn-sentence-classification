Zinedinea Zidanea sam obožavao kao igrača, ali mi se ne sviđa kao trener, kazao je u francuskom tisku najtraženiji europski napadač Francuz Kylian Mbappe.  - On je bio moj idol, nisam zasad vidio boljega nogometaša s tako superiornom tehnikom. No, kao trener je, nažalost, potpuno drugačiji - kazao je Mbappe.  Igrač Monaca, koji je sa samo 18 godina imao sezonu iz snova u francuskom doprvaku Monacu, ovom je izjavom možda i otkrio gdje će nastaviti karijeru, s obzirom da je izvjesno da ga klub iz kneževine neće moći zadržati pod naletima basnoslovnih ponuda. Francuski tisak već je objavio da su ponude od oko rekordnih 130 milijuna eura poslali Real Madrid i Manchester City.