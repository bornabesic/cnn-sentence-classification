Stipe Miočić, američki borac hrvatskih korijena i UFC prvak, boravio je proteklih dana u Hrvatskoj i tako drugi put posjetio domovinu svojih predaka. Najjači borac na svijetu bio je oduševljen posjetom Hrvatskoj pa je na kraju ustvrdio da mu je dva dana bilo premalo te najavio da će se u skorijoj budućnosti vratiti. Stipe je ponovno posjetio Cro Copa i s njim trenirao, a svratio je i do hrvatske predsjednice Kolinde Grabar Kitarović, koja inače prati njegove uspjehe pa mu je tako čestitala kada je postao prvak.  "Sa Stipom Miočićem, najboljim MMA borcem i velikim domoljubom", napisala je na Facebooku hrvatska predsjednica uz fotografiju s Miočićem, a tu je fotografiju objavio i Miočić na svom profilu. "Ne možeš svaki dan imati tu čast da upoznaš predsjednika neke države. A ja sam imao apsolutnu čast danas upoznati hrvatsku predsjednicu. I mogu reći kako je jedna izuzetno draga osoba, jedna od najljubaznijih osoba s kojima sam ikad razgovarao”, napisao je Stipe, a ispod objave dobio je niz komentara. Osim što je komentiralo puno ljudi iz Hrvatske, komentirali su i Amerikanci koji su oduševljeni Kolindom Grabar Kitarović, posebno njezinim izgledom. "Predsjednica odlično izgleda, selim u Hrvatsku", napisao je jedan komentator, a drugi dodao: "Zaista je prekrasna. U nastavku pogledajte oduševljene komentare!                 