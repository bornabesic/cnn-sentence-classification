Ivan Rakitić bio je među najboljim igračima El Clasica, a nakov velike pobjede nad Realom (3:2) pohvalio je Barceloninog junaka, dvostrukog strijelca Lionela Messija. - Ako nekog iznenađuje ono što Leo čini, onda bi trebao ponoviti povijest nogometa. Ako je on raspoložen, učinit će što god poželi. On, ako treba, može igrati i beka. Sretni smo zbog pobjede i zbog njega, trebamo ga - naglasio je Rakitić, strijelac sjajnog pogotka u 73. minuti. - Tempo je bio lud kao i cijela utakmica. Mi smo čak bolje igrali prije Ramosovog isključenja. Oduševila nas je ova pobjeda i želimo okrenuti stvari u La Ligi. Pokazali smo da imamo jak karakter - dodao je Raketa i zaključio: - Ostalo je još dosta utakmica, ali bit će komplicirano. Trebamo samo nastaviti svojim putem... >>Ludi El Clasico: Čudesni Messi u nadoknadi srušio Real, Rakitić majstorski zabio >>Juventus pregazio Jurićevu Genou, Mandžukić zabio i asistirao 