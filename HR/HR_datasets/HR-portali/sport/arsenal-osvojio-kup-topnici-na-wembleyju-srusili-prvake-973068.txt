Foto: Hina ARSENAL je osvojio FA Cup! U finalu je s 2:1 pobijedio gradskog rivala i novog prvaka Chelsea. Arsenalu je to rekordni 13. naslov pobjednika najstarijeg nogometnog natjecanja na svijetu koje je prvi put odigrano 1871. godine. "Topnici" su do sada dijelili vrh ljestvice osvajača s Manchester Unitedom sa po 12 titula, no londonski sastav je sada sam na vrhu. Alexis Sanchez je u 4. minuti zabio za vodstvo Arsenala, a nakon što je u 68. minuti Moses isključen činilo se da će "Topnici" lako do trofeja. No, u 76. minuti Diego Costa je pogodio za 1:1, a nade Chelseaja potopio je Aaron Ramsey samo tri minute kasnije zabivši za 2:1. Do kraja susreta Diego Costa je imao još jednu sjajnu priliku za izjednačenje, ali i Arsenal je mogao zabiti treći gol, a najbliže tome bio je Mesut Ozil koji je u 86. minuti pogodio okvir gola.  Arsenalu je ovo bilo 20. finale i 13 naslov, dok je Chelsea u svom 12. finalu upisao peti poraz.