Iskrsnuo je, po tko zna koji puta, novi 'slučaj' s Ćorićem, on i trener Petev prepucavaju se preko medija već danima, a trenutno je priča ta da Ćorić tvrdi da nikada nije rekao Petevu da ne želi igrati, odnosno, tvrdi kako Petev laže... Do velikog finala Hrvatskog nogometnog kupa ostao je još jedan dan, a Dinamo je u prevelikim problemima. Petev je bio jasan u svom naumu da Dinamu priskrbi barem jedan trofej, ali to će biti još teže jer Dinamu trenutno nedostaje petero igrača prve postave, a još nekolicina je na margini. Do prije par dana bili su upitni Antolić, Lešković i Sigali, no sada su na raspolganju i idu u Varaždin. No, problem je što nisu do kraja zaliječeni, dakle, neće igrati pod stopostotnom spremom, a logično je da su nezaliječeni igrači nekada veliki problem. Isto tako, mogli bi biti problem i Petevu, a problem mu je stvorio i Ante Ćorić. Iskrsnuo je, po tko zna koji puta, novi ‘slučaj’ s Ćorićem, on i trener Petev prepucavaju se preko medija već danima, a trenutno je priča ta da Ćorić tvrdi da nikada nije rekao Petevu da ne želi igrati, odnosno, tvrdi kako Petev laže, a trener Dinama se kune da je Ćorić tri puta ponovio da ne želi igrati. Ćorić je trenirao, ali ipak nije među 18 igrača koji konkuriraju za Varaždin i okršaj s Rijekom. Dakle, može se reći kako je Ćorić svoju posljednju utakmicu za Dinamo odigrao davno i da novu neće dočekati. Uz spomenute igrače Petev siguzrno na raspoloaganju neće imati Livakovića, Benkovića, Perića, Moru i Fiolića, ali će zato moći računati na Schildenfelda i Machada. Nije baš neka utjeha, ali Petev se mora nadati da će dvojac odigrati na visokoj razini, ali nije da ima nekog izbora, barem ne u obrani. Što se tiče Kekove momčadi, momčadi prvaka Hrvatske, problema nema što se tiče ozljeda, samo je pitanje jesu li psihički u utakmici jer se ne može reći da su u subotu bili kada ih je Dinamo rasturio s 5:2. Što se tiče prednosti, jasno tu će veliku ulogu igrati želja za trofejem. Obje momčadi su tu podjednako ‘napaljene’, Rijeka želi duplu krunu, a Dinamo spašava sezonu barem jednim trofejem. Ipak, Dinamu nedostaje pola momčadi, odnosno dosta ih je ‘načetih’ i Rijeka je tu u velikoj prednosti.