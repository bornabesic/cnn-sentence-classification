TALIJANSKI novinar Gianluca Di Marzio, inače dobar poznavatelj nogometnog tržišta, objavio je na svom Twitter profilu da je napadač Evertona Romelu Lukaku sve bliži povratku u Chelsea. Prvaci Engleske i njihov menadžer Antonio Conte ozbiljno vrše pritisak kako bi doveli Belgijanca kao zamjenu za Diega Costu, koji najvjerojatnije seli u Kinu. Prvi kontakti su već odrađeni između Chelseaja i Lukakuovog menadžera. Navodno je Lukaku kontaktirao i Thibauta Courtoisa kako bi se posavjetovao oko mogućeg transfera. Slijede pregovori Chelseaja i Evertona koji bi, kako stvari stoje, trebali dogovoriti transfer težak čak 81 milijun eura.  Lukaku je već nosio dres Chelseaja od 2011. do 2014. godine, kada je prešao u Everton.