Najbolji hrvatski borac Mirko Filipović prije dva dana iznio je ponudu i želju da oproštajni meč ima protiv velikog suparnika Fjodora Jemjeljanjenka. Kada bi došlo borbe, bila bi to poslastica za sve ljubitelje borilačkih sportova koju očekuju više od deset godina. U njihovoj prvoj i jedinoj borbi 28. kolovoza 2005. godine u PRIDE-u, nakon tri sjajne runde pobijedio je ruski borac jednoglasnom odlukom sudaca. Borba je proglašena jednom od najboljih u povijesti slobodne borbe. Cro Cop je krajem 2016. godine osvojio Rizinov Grand Prix, a nakon toga je objavio kraj karijere. Mirkovu želju da ponovno uđe u ring s Fjodorom mnogi su kritizirali, pa je naš borac objavio tekst na Facebooku u kojem je objasnio zašto se vraća. Jedan je kritičar posebno razljutio Cro Copa... - Mirko, ništa zlonamjerno, ali obavezno provjeri da li postoji u Guinnessovoj knjizi rekorda kategorija za najviše oproštajnih borbi - napisao je kritičar. Cro Cop mu nije ostao dužan. - Legendo, boli te sisa za moje borbe, ako želiš gledaš, ako te ne zanima ne gledaš. I to je to. I provjeri je l' postoji u Guinnessovoj knjizi kategorija za guranje nosa gdje mu nije mjesto - napisao je Mirko i dodao: - Ništa zlonamjerno. >>Sprema li se spektakl? Pogledajte epsku borbu Fjedora i Cro Copa >>Kakva bomba! Cro Cop se želi ponovno boriti, izazvao je Fjodora Jemjeljanjenka! 