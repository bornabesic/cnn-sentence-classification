Taylor Brown (27) jedan je od trojice košarkaša koje je Lietuvos Rytas suspendirao zbog nezalaganja nakon neočekivanog ispadanja u polufinalu doigravanja litavskog prvenstva od Lietkabelisa. Amerikanac je, logično, odlučio poći kući nakon takvog poteza trenera Rimasa Kurtinaitisa, no stvari su se malo zakomplicirale. Ostao je, naime, bez putovnice jer ju je njegov pas pojeo... Za ručak. Košarkaš se obratio američkom veleposlanstvu u Rigi koje mu je po žurnom postupku, nakon četiri dana, izradilo novu pa sad mirne duše može napustiti Litvu. A tko zna hoće li se više uopće vraćati...