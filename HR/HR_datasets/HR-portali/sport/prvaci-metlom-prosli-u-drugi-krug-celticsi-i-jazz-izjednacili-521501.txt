Aktualni NBA prvaci Cleveland Cavaliersi izborili su plasman u polufinale Istoka nakon što su pobijedili Indiana Pacerse 106-102 i seriju zaključili rezultatom 4-0. Indiana je još jednom bila blizu pobjede, dvije i pol minute prije kraja susreta uspjela je izjednačiti na 100-100, a 1:23 prije kraja i povesti 102-100 nakon što je veći dio susreta bila u zaostatku. Međutim, gosti su posljednjih 90 sekundi zabili šest koševa ne primivši niti jedan za pobjedu 106-102. Cavse su do pobjede predvodili LeBron James sa 33 koša i 10 skokova, Kyrie Irving sa 28 koševa, te Deron Williams sa 14 koševa. Kod Pacersa petorica igrač su upisala dvoznamenkasti broj koševa, a najefikasniji su bili Lance Stephenson sa 22 koša i šest skokova i Lylers Turner sa 20 koševa i 9 skokova. Cleveland će u konferencijskom polufinalu igrati protiv pobjednika serije između Toronta i Milwaukea, trenutačni rezultat je 2-2. Košarkaši Houstona kao gosti su svladali Oklahoma City sa 113-109 u četvrtoj utakmici prvog kruga NBA doigravanja i poveli sa 3-1 u seriji na četiri pobjede. Junak pobjede Rocketsa bio je 35-godišnji brazilski centar Nene koji je postigao 28 koševa bez promašaja iz igre (12/12) i imao 10 skokova. Po 18 koševa postigli su Eric Gordon i Lou Williams, a James Harden je imao lošu šutersku večer (5/16), ali je završio dvoboj sa 16 poena, sedam skokova i osam asistencija. Russell Westbrook je još u prvom poluvremenu došao do "triple-double" učinka, ali nije uspio svoju momčad odvesti do pobjede. Dvoboj je završio sa 35 koševa, 14 skokova i 14 asistencija, ali je šutirao 10/28 iz igre. Centar Steven Adams je postigao 18 koševa, a Victor Oladipo 15 za Thunder koji je suočen s ispadanjem. Peta utakmica na rasporedu je u noći s utorka na srijedu, a u njoj će Houston pred svojim navijačima tražiti plasman u konferencijsko polufinale. Boston se vratio iz provalije u koju je upao nakon prve dvije domaće utakmice. U Chicago su otputovali s 0-2, a nakon dvije utakmice u domu Bullsa imaju 2-2. Noćas su pobijedili 104-95 uz 33 koša sjajno Isiaha Thomasa, 18 je zabio Green, 15 Horford... Izjednačeno je i u dvobojima Jazza i Clippersa. Noćašnjom pobjedom 105-98 Utah je izjednačila na 2-2, a Clipperse su razbila tri igrača s klupe. Sjajan je bio Joe Johnson s 28 koševa, Hood je zabio 18, Favors 17... 