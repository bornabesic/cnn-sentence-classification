HRVATSKE odbojkašice osigurale su plasman na Europsko prvenstvo koje će se iduće godine održati u Azerbajdžanu i Gruziji, nakon što su u Rovinju pobijedile Portugal 3:0 (25-21, 25-15, 25-20) ostvarivši tako petu uzastopnu pobjedu u kvalifikacijama. Bila je to druga pobjeda odabranica izbornika Miroslav Aksentijević u Rovinju, te ukupno peta u nizu nakon tri uvjerljive pobjede protiv Slovačke, Izraela i Portugala na nedavnom kvalifikacijskom turniru u Varzimu. U susretu 3. kola hrvatske odbojkašice u nedjelju očekuje susret protiv reprezentacije Izraela, a prije toga igrat će Portugal i Slovačka. Hrvatska vodi u skupini D s maksimalnih 15 bodova, na drugom mjestu je Slovačka s devet bodova, Portugal na trećem mjestu ima šest bodova, a Izrael je bez bodova.  Prvoplasirana reprezentacija ide izravno na europsko prvenstvo, dok će drugoplasirana ekipa ići u doigravanje s drugoplasiranom ekipom iz skupine F gdje igraju Bjelorusija, Češka, Slovenija i Grčka. Nažalost, hrvatski odbojkaši nisu uspjeli izboriti EP, a ostali su i bez mogućnost da budu drugi u svojoj skupini i sudjeluju na trećem krugu kvalifikacija za odlazak na Europsko prvenstvo. U susretu protiv Latvije igranom u Rovinju izgubili su 1-3 (23-25, 25-20, 14-25, 25-27). Nakon pet kola hrvatski odbojkaši se nalaze na posljednjem mjestu u skupini s pet poraza. Vodi Latvija s pet pobjeda i jednim porazom.