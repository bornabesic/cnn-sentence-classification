Foto: Guliver Image/Getty Images LUKA Modrić još je jednom je pokazao da je vjerojatno najbolji vezni igrač na svijetu. Nakon prvog nešto lošijeg poluvremena, Luka je odlučio da je dosta igre mačke i miša, dao je gas i postao je ključan čovjek Realovog trijumfa. > LEGENDE OČARANE LUKOM "Ma, on je čudo!" Možda Luka i nije zabio, poput Marija Mandžukića ili čudesnog Ronalda, no sinoć je na Cardiffu pokazao svu raskoš svog talenta i sav genij koji ga bez dvojbe svrstava u sam vrh svjetskog nogometa. Kad je Luka počeo igrati, onako kako zna i umije, Juventus je nestao s travnjaka, a do kraja je igrala samo jedna momčad - ona Kraljevska. Modrić je bio duša i motor Kraljevskog kluba, idejni tvorac svega onoga što se dogodilo u drugih 45 minuta kad je Stara dama doslovce pregažena na travnjaku stadiona u Cardiffu. Luka je u četiri sezone tri puta osvojio Ligu prvaka (ima i jedno polufinale), a Juventus, velikan svjetskog nogometa u 119 godina dugoj povijesti ima samo dva ''klempava'' pokala. Strašan podatak, no isti dobiva na težini kad se zna da je Luka u sva ta tri naslova bio jedan od ključnih protagonista. Nakon rapsodije Reala u glavnom gradu Walesa legende svjetskog nogometa natjecale su se tko će Luku više nahvaliti, a možda najupečatljiviji poruku je poslao sad bivši realovac i Lukin nekadašnji suigrač Javier Chicharito Hernandez. Meksikanac, koji nikad nije dobio pravu šansu u Madridu, bez imalo ljubomore i jala na Twitteru je napisao: ''Molim vas, dajte mu Zlatnu loptu, Nevjerojatan je. Ovo je prekrasno'', napisao je igrač Bayera.  Tweetovi s temom #modric