Foto: Hina MARKO FUTACS imao je sjajnu sezonu u Hajduku. Mađarski napadač zabio je 18 golova i postao najbolji strijelac Prve HNL, čime je splitski klub dobio prvog topnika lige u posljednjih 25 godina. Međutim, 27-godišnji igrač ima ugovor s Hajdukom do ljeta 2018. godine, a to bi mogli iskoristiti - Rijeka i Dinamo. Novi prvak Hrvatske i doprvak razmišljaju o Futacsu, čija je neslužbena klauzula oko 1,8 milijuna eura i ako bi on odlučio prihvatiti ponudu, a jedan od tih dvaju klubova platio taj novac, transfer bi mogao bi realiziran bez suglasnosti kluba s Poljuda. Međutim, dok traju nagađanja, pojavio se podatak na Wikipediji o tom mađarskom napadaču. Piše kako će Futacs sljedeće sezone 2017./18. igrati na Rujevici ili na Maksimiru.  Također, tvrdi se da ga je Dinamo otkupio, a onda poslao na posudbu u Rijeku. Ima li u svemu tome istine ili je riječ o provokaciji nekog navijača Rijeke, pokazat će vrijeme.