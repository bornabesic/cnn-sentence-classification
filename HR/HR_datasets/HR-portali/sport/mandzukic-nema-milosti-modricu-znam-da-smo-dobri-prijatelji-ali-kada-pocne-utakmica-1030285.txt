S jedne strane, one Realove stoje Luka Modrić i Mateo Kovačić, a s druge strane je Mario Mandžukić i bit će to zaista spektakl dostojan finala Lige prvaka jer Real brani naslov, a Juve lovi treću krunu! Hrvatski reprezentativac Mario Mandžukić sletio je u petak u Cardiff zajedno sa momčadi Juventusa gdje će u subotu u 20 i 45 izaći na megdan branitelju naslova Lige prvaka, Real Madridu. Bit će to ujedno i veliki dan za Hrvatsku jer čak trojica hrvatskih nogometaša konkuriraju za utakmicu. S jedne strane, one Realove stoje Luka Modrić i Mateo Kovačić, a s druge strane je Mario Mandžukić i bit će to zaista spektakl dostojan finala Lige prvaka jer Real brani naslov, a Juve lovi treću krunu! “Drago i je da u zadnje vrijeme imamo naše predstavnike u finalima i što će i ovaj put će biti tako. Naravno da bih ja više volio da trofej osvojim ja, ali vidjet ćemo. Šanse su 50- 50. Velika je to utakmica i veliki je ulog u pitanju. Što se tiče mene ja sam spreman”, poručio je Mandžukić putem Narodnog radija. Komentirao je i činjenicu da će zaigrati protiv dobrog prijatelja Luke Modrića. “Jako smo dobri prijatelji još od dana kad smo igrali u Hrvatskoj i reprezentaciji. Ostali smo do dan danas dobri, ali kad počne utakmica, ja se borim za svoj klub i svoje boje, on za svoje i to je to”, napomenuo je. Borben je i požrtvovan igrač Mandžukić, a tome svjedoči i činjenica da je nedavno odradio utakmicu razbijene glave. No, njemu to nije ništa strašno. “Više to na slikama izgleda strašno, ali nije. Pukla je arkada. Bolje da se to dogodi nego nešto gore. To mi je super kad mi pukne arkada”, završio je.