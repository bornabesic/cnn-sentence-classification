Rijeka je tijekom cijele sezona uistinu igrala najbolji nogomet, trener Matijaž Kek koji već dugo radi ozbiljan posao na Kvarneru posložio je momčad koja je bila zrela za naslov, no u trenutačnoj konstelaciji snaga u hrvatskom nogometu nitko vam ne može jamčiti da ćete osvojiti naslov pa makar bili i duplo bolji. Rijeka je u tome uspjela, iskoristila je često Dinamovo iskakanje iz tračnica, no pritom gledajući svoja posla Ono što je Dinamovim navijačima 1982. godina ili Hajdukovim pristalicama 1971. godina Nogometnom klubu Rijeci i vojsci njenih navijača na počasnom mjestu će biti ova godina. Karnevalska atmosfera u utakmici pretposljednjeg kola protiv Ciblije, pobjeda i spoznaja da je naslov konačno osvojen služi nam i kao odgovor na pitanje – je li Rijeka zaslužila ovaj trijumf. Gledajući simbiozu igrača i navijača, pa i uprave, a sjećajući se, teško nam je to reći ali je istinito, bijednih zadnjih proslava na maksimirskom stadionu kada je Dinamo osvajao naslove, lako je ustvrditi: Naslov je posve zasluženo na Rujevici! Rijeka je tijekom cijele sezona uistinu igrala najbolji nogomet, trener Matijaž Kek koji već dugo radi ozbiljan posao na Kvarneru posložio je momčad koja je bila zrela za naslov, no u trenutačnoj konstelaciji snaga u hrvatskom nogometu nitko vam ne može jamčiti da ćete osvojiti naslov pa makar bili i duplo bolji. Rijeka je u tome uspjela, iskoristila je često Dinamovo iskakanje iz tračnica, no pritom gledajući svoja posla. U gotovo pa savršenoj seriji Rijeka je najprije dosegla lijepu bodovnu prednost ispred Dinama, možda i potom propustila koju meč-loptu, ali je prvenstvo ipak superiorno dovela do kraja. S trijumfom koji će se desetljećima prepričavati među Rijekinim navijačima. Nije ni dosad Rijeka bio klub bez trofeja, osvajala je kupove, no ovo joj je prvo prvenstvo neminovno najveći uspjeh u povijesti kluba. Hrvatski nogomet dobio je tako svog četvrtog prvaka, uz dominantni Dinama, potom Hajduk i Zagreb je osvojio jedan naslov, sada se u to elitno društvo uključila i Rijeka. Elitno? Ta, Zagreb je danas u Trećoj ligi… No, to je već neka druga priča hrvatskog nogometa. Rijeka je fakat napisala najljepšu priču, prekinula dominaciju Dinama, vratila publiku na svoj stadion, sve nas prisilila na nove standarde, napose tu mislimo na pristojnog, korektnog, stručnog i simpatičnog trenera Matijaža Keka. I naša sportska rubrika želi čestitati Rijeci na za(ista)služenom naslovu! Čestitamo od srca!