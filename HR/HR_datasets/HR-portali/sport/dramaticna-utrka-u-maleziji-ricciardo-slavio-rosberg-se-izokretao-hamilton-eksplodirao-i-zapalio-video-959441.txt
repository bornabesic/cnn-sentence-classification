Utrka je od samoga starta bila dinamična i dramatična, već u prvom zavoju na samom startu Sebastian Vettel (Ferrari) zakačio je kotač vodećeg u ukupnom poretku, Nice Rosberga (Mercedes) i zavrtio ga, a sebe je izbacio iz utrke. Australski vozač Daniel Ricciardo (Red Bull) pobjednik je 16. utrke Svjetskog prvenstva Formule 1 voženoj na stazi Sepang u Maleziji. Utrka je od samoga starta bila dinamična i dramatična, već u prvom zavoju na samom startu Sebastian Vettel (Ferrari) zakačio je kotač vodećeg u ukupnom poretku, Nice Rosberga (Mercedes) i zavrtio ga, a sebe je izbacio iz utrke. Rosberg je zbog toga pao na zadnje mjesto, ali je uskoro počeo hvatati zaostatak i na koncu je završio na trećem mjestu. Akutalni prvak Lewis Hamilton (Mercedes) imao je lijepu prednost i jurio prema pobjedi kojom bi preuzeo ukupni poredak, ali u 41. krugu doživio je nezgodu. Taman kad se spremao preteći Kimija Raikkonena za cijeli krug iz njegova bolida počelo se dimiti. Ubrzo mu se bolid zapalio i to je bio kraj za Britanca. Premda je nedavno mijenjao motor, očito još uvijek nešto ne štima s njegovim bolidom. S potpunim pravom Hamilton je poludio nakon što je vidio na što mu bolid liči. Ipak imao je sreće što Rosberg nije slavio zbog problema na startu. Rosberg je trećim mjestom dobio 15 bodova, a to znači kako sada ima 23 više od Hamiltona. Konačno, posvetimo par riječi pobjedniku ove dramatične utrke. Ricciardo se najbolje snašao i na koncu zauzeo prvo mjesto ispred momčadskog kolege Maxa Verstappena. Prva je to pobjeda Ricciarda još od 2014. godine kada slavio na tri utrke. Kao što smo već kazali, u ukupnom poretku prvi je Rosberg, drugi Hamilton, a treće mjesto pripada Ricciardu koji je prešao 200 bodova i sada ima 204. Mladi Verstappen je za petama Raikkonenu i Vettelu sa 147 bodova u odnosu na njihovih 160 i 153. Rezultati VN Malezije: 1. Daniel Ricciardo (AUS) Red Bull 1:37:12,776 2. Max Verstappen (Niz) Red Bull +2,433 3. Nico Rosberg (Nje) Mercedes +25,516 4. Kimi Räikkönen (FIN) Ferrari +28,785 5. Valtteri Bottas (FIN) Williams +1:01,582 6. Sergio Perez (MEKS) Force India +1:03,794 7. Fernando Alonso (Špa) McLaren +1:05,205 8. Nico Hülkenberg (Nje) Force India +1:14,062 9. Jenson Button (VB) McLaren +1:21,816 10. Jolyon Palmer (VB) Renault +1:35,466 11. Carlos Sainz jr. (Špa) Toro Rosso +1:38,878 12. Marcus Ericsson (Šve) Sauber 1 krug 13. Felipe Massa (BRA) Williams 1 krug 14. Danil Kvjat (RUS) Toro Rosso 1 krug 15. Pascal Wehrlein (Nje) Manor 1 krug 16. Esteban Ocon (FRA) Manor 1 krug UKUPNI POREDAK U PRVENSTVU: 1. Nico Rosberg (Nje) Mercedes 288 bodova 2. Lewis Hamilton (VB) Mercedes 265 3. Daniel Ricciardo (AUS) Red Bull 204 4. Kimi Räikkönen (FIN) Ferrari 160 5. Sebastian Vettel (Nje) Ferrari 153 6. Max Verstappen (Niz) Red Bull 147 7. Valtteri Bottas (FIN) Williams 80 8. Sergio Perez (MEKS) Force India 74 9. Nico Hülkenberg (Nje) Force India 50 10. Fernando Alonso (Špa) McLaren 42 POREDAK KONSTRUKTORA: 1. Mercedes 553 boda 2. Red Bull 359 3. Ferrari 313 4. Force India 124 5. Williams 121 6. McLaren 62 7. Toro Rosso 47 8. Haas 28 9. Renault 8 10. Manor 1 