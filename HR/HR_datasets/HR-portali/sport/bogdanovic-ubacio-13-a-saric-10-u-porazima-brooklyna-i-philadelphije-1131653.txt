U noćašnjim utakmicama NBA lige klubovi hrvatskih košarkaša doživjeli su poraze, ali Bojan Bogdanović (13 koševa) i Dario Šarić (10 poena) mogu barem biti zadovoljni svojim učinkom. Philadelphia je izgubila od prvaka Clevelanda sa 108:112, a Cavse je predvodio Kyrie Irving sa 39 poena, dok je LeBron James ostvario treći "triple-double" u sezoni, sa 26 koševa, 13 asistencija i 10 skokova. Kevin Love dodao je 25 poena i 11 skokova. Joel Embiid bio je najbolji kod Sixersa sa 22 koša i 9 skokova, a Dario Šarić je za 19 minuta upisao 10 koševa, 4 skoka i 3 asistencije. Centar Sacramenta DeMarcus Cousins ubacio je 37 koševa za pobjedu protiv Brooklyna 122:105, dok je Bojan Bogdanović u 28 minuta ubiježio je 13 koševa, 1 skok i 2 asistencije za poražene Netse. Phoenix je izgubio od Denvera sa 114:120, a centar Sunsa Dragan Bender je u 13 minuta ostvario samo 1 skok. Kod Denvera Wilson Chandler ubacio je 25, a Jameer Nelson 21 koš, dok su se u redovima Phoenixa istaknuli Eric Bledsoe sa 35 i Devin Booker sa 30 poena. Bez Marija Hezonje i Damjana Rudeža Orlando je upisao četvrti uzastopni poraz, izgubivši od Milwaukeeja 96:104. Najbolji u pobjedničkoj ekipi bio je John Henson sa 20 poena, a kod Orlanda istaknuo se Evan Fournier sa 27 koševa. NBA, rezultati: Philadelphia 76ers - Cleveland Cavaliers   108:112 (Dario Šarić je za 19 minuta upisao 10 koševa, 4 skoka i 3 asistencije za Sixerse) Phoenix Suns - Denver Nuggets              114:120 (Dragan Bender je u 13 minuta ostvario samo 1 skok za Phoenix) Orlando Magic - Milwaukee Bucks             96:104 (Mario Hezonja i Damjan Rudež nisu igrali za Orlando) Indiana Pacers - Los Angeles Clippers       91:70 Brooklyn Nets - Sacramento Kings           105:122 (Bojan Bogdanović u 28 minuta ubiježio je 13 koševa, 1 skok i 2 asistencije za Netse)  Dallas Mavericks - New Orleans Pelicans     91:81 Portland Trail Blazers - Houston Rockets   114:130 Los Angeles Lakers - Atlanta Hawks         109:94