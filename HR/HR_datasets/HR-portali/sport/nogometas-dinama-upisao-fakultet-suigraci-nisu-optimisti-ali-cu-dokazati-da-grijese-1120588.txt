Lijevi bek Dinama, 18-godišnji Borna Sosa, napravio je nešto što se nije uobičajeno kod profesionalnih nogometaša – odlučio se za visoko obrazovanje. Upisao je jednu privatnu visoku školu za komunikacijski menadžment. – Odlučio sam se iz više razloga. Jedan od njih bio je svakako što su mi na tom fakultetu pokazali najveću potporu od svih. Smatram da je ova odluka dobra za moju budućnost te je u ovom trenutku to najbolji mogući izbor – rekao je Sosa za stranicu Dinama i dodao: – Mišljenja sam da se uz dobru organizaciju sve uspije napraviti i stići. Završio sam gimnaziju istodobno s nogometnim obvezama, organizacija je krucijalna. Kako su reagirali njegovi suigrači? – Za sada, nisu svi baš optimisti, haha. Ali, mislim da griješe i to ću potvrditi – zaključio je mladi nogometaš. Mladi Sosa ove je sezone već odigrao sedam utakmica za prvu momčad Dinama. >> Mlada repka je, nažalost, postala prćija, a ne svetinja: 'Najbitnije je prodavati' 