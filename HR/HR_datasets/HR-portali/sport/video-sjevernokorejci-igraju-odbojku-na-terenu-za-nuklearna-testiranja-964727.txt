Screenshot: YouTube/Arirang News ANALITIČARI koji su pregledavali satelitske snimke Sjeverne Koreje objavili su jučer da su uočili neočekivanu aktivnost u području za nuklearne testove: aktivne odbojkaške utakmice na tri terena, piše Independent. "Htjeli su poslati poruku, ali nismo sigurni kakvu" Iznenađujuće fotografije snimljene su u nedjelju usred rastućih tenzija između SAD-a i Sjeverne Koreje. Analitičari tvrde da su namjerno organizirali odbojkaške utakmice kako bi poslali poruku, ali još nisu sigurni kakvu. Kao dokaz svojoj teoriji naveli su da je Sjeverna Koreja svjesna da je područje nuklearnih testova pod detaljnim nadzorom.  "Područje je spremno za šesti nuklearni test" "Izgleda da prostor više nije u funkciji", izjavio je viši analitičar Joseph Bermudez. "Također se čini da su Sjevernokorejci znali da ćemo ih uočiti i o tome izvještavati". Bermudez je također rekao da su utakmice odigrane na upravljačkom terenu, terenu za stražare i na mjestu zapovjednog centra. Web stranica programa za nadzor Sjeverne Koreje 38 North objavila je da se teren čini spremnim za šesti nuklearni test u svakom trenutku.