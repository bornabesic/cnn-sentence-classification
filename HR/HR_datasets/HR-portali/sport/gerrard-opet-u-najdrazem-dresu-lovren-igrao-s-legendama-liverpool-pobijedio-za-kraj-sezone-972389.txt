Foto: Hina ENGLESKI nogometni velikan Liverpool zaključio je sezonu pobjedom 3:0 protiv Sydneyja u prijateljskom susretu igranom pred 72.890 gledatelja na stadionu ANZ u Australiji. Pobjedu Redsima donijeli su Daniel Sturridge (8.), Alberto Moreno (18.) i Roberto Firmino (39.). Za Liverpool je prvo poluvrijeme igrao hrvatski reprezentativac Dejan Lovren, a ponovo su nastupile klupske legende Steven Gerrard, Jamie Carragher i Steve McManaman. "U Australiji imamo mnogo navijača i ovom utakmicom željeli smo im se zahvaliti za njihovu podršku. Atmosfera na stadionu bila je fantastična. Uživali smo u utakmici, premda je ovo bilo iznimno naporno gostovanje, sasvim sigurno najteže u životu", kazao je Jurgen Klopp. 80.000 ljudi pjevalo "You`ll Never Walk Alone" Utakmica je odigrana uz velike mjere osiguranja i rigorozne kontrole na ulazu u ANZ stadion, a pred početak utakmice 80.000 navijača pjevalo je zajedno "You`ll Never Walk Alone".