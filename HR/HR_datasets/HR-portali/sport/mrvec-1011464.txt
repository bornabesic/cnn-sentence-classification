Momčad Dolce Vita pobjednik je 15. malonogometnog turnira Sportom protiv droge koji se igrao na terenu izletišta Petek u Ivanić Gradu. U finalu su nakon boljeg izvođenja sedmerca pobijedili ekipu Elbi Uniqua. Zanimljivo je da su četiri posljednje utakmice seniora na turniru završile neodlučenim rezultatom i pobjednik se odlučivao boljim izvođenjem sedmeraca. Za najboljeg igrača turnira proglašen je Ivan Beković (Dolce Vita), dok je najbolji vratar bio Dino Malagić (HSP Ante Starčević). Nagrada za fair play pripala je dečkima iz Hrvatskog dragovoljca, sve redom 18-godišnjaci, koji su igrali za HSP Ante Starčević. Na turniru veterana prvo mjesto osvojila je momčad CB LF. Za najboljeg igrača proglašen je Boško Vulelija (Cvjećarnica Lampaš-automobili Nikšić). Nagrada za fair-play pripala je momčadi Cvjećarnice Lampaš automobili Nikšić. Šteta je što je završnicu turnira malo pokvarila kiša. Rezultati - osnovne škole: 1. OŠ Đure Deželića (Ivanić Grad), 2. OŠ Milka Trnina (Križ); 3. OŠ Stjepan Basariček (Ivanić Grad); srednje škole: 1. Villa Noa, 2. Bezimeni, 3. Srle i Hrvati, 4. Gimnazija. Veterani - polufinale: CB LF - Pranja i prijatelji 1:1 (3:2), Cvjećarnica Lampaš automobili Nikšić - Elektrocentar Petek 1:0; za treće mjesto: Pranja i prijatelji - Elektrocentar Petek 0:2; finale: CB LF - Cvjećarnica Lampaš automobili Nikšić 2:0. Seniori - polufinale: Pimont - Dolce Vita 0:0 (0:2 7m), HSP Ante Starčević - Elbi Uniqua 0:0 (5:6 7m); za treće mjesto: Pimont - HSP Ante Starčević 1:1 (2:3 7m); finale: Dolce vita - Elbi Uniqua 2:2 (5:4 7m). >> Nisam bio ambiciozan. Meni je dovoljno da me netko potapša po ramenu i kaže 'dobro si odigrao ovu utakmicu'