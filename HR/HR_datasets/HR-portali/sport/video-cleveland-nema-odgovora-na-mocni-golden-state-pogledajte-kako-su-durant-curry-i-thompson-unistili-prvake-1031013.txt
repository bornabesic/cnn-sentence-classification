Cleveland se ovoga puta dobro držao i u prvom poluvremenu kasnili su samo tri poena, ali u nastavku obrana im se potpuno raspala. Golden State Warriors svladao je aktualnog prvaka NBA-a, Cleveland sa 132:113 i to im je rekordna 14. uzastopna pobjeda u doigravanju u kojem trenutno vode s 2:0 u finalnoj seriji. Cleveland se ovoga puta dobro držao i u prvom poluvremenu kasnili su samo tri poena, ali u nastavku obrana im se potpuno raspala. Taj su raspad sistema brzo počeli koristiti Durant, Curry i Thompson koji su počeli tricama nabijati prednost. Sredinom posljednje dionice kada je prednost narasla na 22 poena, bilo je jasno da će Cavaliers i ovu utakmicu prepustiti Golden Stateu. Ponovo je briljirao Kevin Durant koji je ubacio 33 poena, uzeo 13 skokova, šest puta asistitrao i opalio čak pet blokada.  Do svog prvog ‘triple-double’ učinka u doigravanju stigao je Stephen Curry sa 32 poena, deset skokova i 11 asistencija, a Klay Thompson je ostvario 22 poena uz sedam skokova. ‘Triple-double’ je ostvario i LeBron James, upisao je 29 poena, 11 skokova i 14 asistencija, ali to im nije previše pomoglo. Nije ni sjajnih 27 poena i sedam skokova Kevina Lovea, a ni 19 poena Kyriea Irvinga koji se ispromašivao za cijelo doigravanja, šut mu uje bio 8/23. Finalna serija se za sljedeće dvije utakmice seli u Cleveland, a prvi dvoboj u Quicken Loans Areni na rasporedu je u noći sa srijede na četvrtak.