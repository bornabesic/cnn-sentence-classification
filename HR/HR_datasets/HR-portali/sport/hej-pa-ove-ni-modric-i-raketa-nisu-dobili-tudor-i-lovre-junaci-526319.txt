Ono što nije uspjelo hrvatskim veznjacima Barcelona i Reala, je zvijezdama HNL-a koji su pojačani Čopom i Santinijem srušili Meksiko koji je igrao u gotovo najjačem sastavu. Pao je i taj Meksiko, a tko se mogao nadati da će ga srušiti Čop, Tudor, Škorić, Šunjić i ekipa? Kladionice sigurno ne, kvota na pobjedu Hrvatske bila je 15! Kalinić 9 - gotovo bez posla u prvom dijelu, kao da je bio na burzi. Imao je jednu intervenciju. Dečki u obrani odradili su sjajan posao u prvih 45 minuta. U drugom dijelu pokazao je zašto je najbolji golman belgijske lige. Oprostit ćemu mu i onaj izlet u prazno kad je Chicharito zabio jer ona obrana zicera u sudačkoj nadoknadi s četiri metra potez je utakmice! Jedvaj 8 - brz, točan, pravovremen. Nije kao HŽ. Tin je bio vrlo dobar na desnom beku, Meksikanci se nisu tamo naigrali, a morali su paziti i na njegove izlete naprijed. Odigrao gotovo bez greške, u napadu i obrani Nižić 8 - bez problema se borio s meksičkim napadačima, kao da ima 15 utakmica za Hrvatsku u nogama. Bez greške. U skoku odličan, Meksikanci nisu imali šanse. Odradio utakmicu za pet Filipović 8 - u obrani kao i Nižić, gotovo bez greške. Imao je sjajnu šansu zabiti nakon kornera, odlično je skočio, ali nije pogodio. U drugom dijelu nije paničario ni kad su Meksikanci pritisnuli Barišić 8 - solidan na lijevoj strani. Malo je bio impresioniran na startu pa su Meksikanci po toj strani prolazili, ali kako je utakmica odmicala, Borna je bio sve bolji. Stigao je i priključiti se napadu. Šunjić 8 - Vrlo dobar u sredini, započeo akciju za prvi gol onim ispucavanjem bez gledanja. Dobro odigrao zadnjeg veznog, u obrani dobar i pravovremen, traži loptu i ne boji se duela. Lokomotivin veznjak odigrao je sjajnu utakmicu Škorić 8 - Mile igra rutinski. Okrenuo dvaput igrače na sredini, šalje dobre dijagonale, pun ga je teren bio. Još stigne i u obranu pomoći zatvoriti. Odlična utakmice Osijekovog veznjaka koju nije pokvario ni drugi žuti pred kraj. Morao je rušiti Velu koji je bio u opasnom prodoru prema Kaliniću Vlašić 8 - ne boji se duela, čvrst na lopti, Meksikanci bi dosta mogli naučiti od njega. Primjerice, kako ne paničariti kod pritiska. Nikola to tako lako rješava... Centrirao je iz kornera za onu šansu Filipoviću Tudor 9 - zabio i asistirao. Majstorski je ispratio Šunjićevo dodavanje i pronašao Čopa na drugoj stativi pa minutu nakon toga presjekao loptu, prošao golmana i iz teške situacije pogodio za 2-0. Svaka čast!  Santini 8 - Trudio se, borio sa stoperima Meksika. Nema predaje za njega, imao je i dva udarca. Više mu odgovara kad je sam u napadu jer je Čop sličan tip napadača, ali nije se žalio. S Čopom je pritiskao zadnju obranu Meksika Čop 8.5 - Zabio prvi gol, na pravom mjestu u pravo vrijeme. Kapetanski je predvodio Hrvatsku protiv favoriziranog Meksika, najavio je da će se igrači boriti za sveti dres i to je ispunio