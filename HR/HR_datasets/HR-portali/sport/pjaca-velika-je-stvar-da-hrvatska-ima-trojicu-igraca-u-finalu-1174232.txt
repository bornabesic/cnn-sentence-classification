Marko Pjaca doputovao je s Juventusovom momčadi u Cardiff na finale Lige prvaka s Realom. Hrvatski igrač ozlijedio se prije dva mjeseca na prijateljskoj utakmici protiv Estonije u Tallinu. Marko je u razgovoru za Arenasport izjavio kako oporavak ide dobro. - Sve ide po planu. Sezona je gotovo savršena. Presretan sam što sam dio te priče i nadam se i da ćemo uzeti i taj zadnji trofej. Sezona je bila malo manje sretna za mene, ali to će nadoknaditi klupski trofeji - rekao je Marko Pjaca i dodao: - Ako ćemo igrati kao dosad uzet ćemo trofej. No, velika je stvar da Hrvatska ima trojicu igrača u finalu!