Nakon teške bolesti u srijedu je u 55. godini preminuo glavni tajnik Hrvatskog košarkaškog saveza (HKS) Željko Drakšić. Drakšić je funkciju glavnog tajnika HKS-a obnašao od 1999. godine do danas. Premda je po struci bio dipl. ing. geodezije, Drakšić je cijeli svoj život posvetio košarci. I to kao igrač, sudac državnog ranga, opunomoćenik u našoj prvoj i u regionalnoj ligi te kontrolor. Njegov rad i iskustvo u sportskoj administraciji prepoznali su i u krovnoj košarkaškoj organizaciji FIBA-i te je od 2014. godine bio član najvišeg tijela – Boarda FIBA Europe kao i član komisije za natjecanja FIBA Europe koju je obavljao deset godina. Posljednji ispraćaj bit će 9. prosinca 2016. u 11:30 sati u Karlovcu, na groblju Jamadol. 