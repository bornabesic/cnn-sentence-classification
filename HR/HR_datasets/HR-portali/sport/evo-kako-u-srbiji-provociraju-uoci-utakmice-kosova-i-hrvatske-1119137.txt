Kosovo večeras igra povijesnu utakmicu. Prvi puta će kao domaćin zaigrati natjecateljsku utakmicu, a gostuje im reprezentacija Hrvatske. Iako će se susret igrati u albanskom Skadru, domaćin će imati veliku podršku, pred stadionom se traži ulaznica više. Susret će se igrati na stadionu Loro Borići, na kojem će se natiskati 17 tisuća gledatelja, a od toga će naše bodriti 800 navijača. O ovom susretu puno se piše u našim susjednim zemljama, čak i u Srbiji koja ne priznaje Kosovo. Upravo iz tog razloga krenule se i mnogobrojne provokacije pa tako kladionice u Srbiji iz protesta nisu željele staviti taj par na ponudu. – Kosovo je dio Srbije, za nas ta utakmica ne postoji – rekao je za Novosti Milorad Savić, direktor jedne kladionice. A one koje su pak stavile taj par u ponudu, javljaju srbijanski mediji, umjesto Kosova pišu Srbija. Pa tako ispada da Srbija danas igra dvije utakmice, onu protiv Moldavije te onu protiv Hrvatske. >>Kviz: Koga Hrvatska nikad nije pobijedila? Kome nije zabila gol? S kim još nije igrala? 