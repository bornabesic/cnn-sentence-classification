Mora biti sladak, šarmantan, pažljiv, sa smislom za humor i pomalo misteriozan, rekla je bivša plivačka rekorderka Inge de Bruijn (43) opisavši idealnog muškarca. Nizozemka koja je osvojila četiri olimpijka zlata triput srušivši svjetski rekord prijavila se u reality show 'Adam traži Evu' u kojem će pokušati pronaći idealnog muškarca.  I da, postoji 'caka', svi su goli, i muškarci koji će je pokušati zavesti, i Inge, koja je u svoje vrijeme bila jedna od najatraktivnijih sportašica svijeta. Od plivanja se oprostila 2007. godine i zakoračila je u peto desetljeće, ali i dalje izgleda fantastično. - Rekla sam mami da želim biti stjuardesa jer sam znala da ću tako vidjeti svijet. Mama nas je sama podigla četvero, nismo imali novac za more i putovanja pa sam nadoknađujem izgubljeno. Nakon ovoga želim više raditi na televiziji, u emisijama o putovanjima i modi - kaže Inge de Bruijn koja će taj posao raditi obučena. Nizozemska će je golu vidjeti ovaj tjedan na RTL5 programu.