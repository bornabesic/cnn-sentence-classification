Barcelona je potopljena na Parku prinčeva. U prvoj utakmici osmine finala Lige prvaka PSG je na svom terenu pobijedio katalonsku momčad sa 4:0. Strijelci za domaćine bili su Di Maria (18. i 55.), Draxler (40) i Cavani (72.). Naš Ivan Rakitić igrao je od 73. minute, a zamijenio je Iniestu. Barcelona je dvaput u zadnje četiri godine izbacila PSG iz najelitnijeg europskog klupskog natjecanja, oba puta u četvrtfinalu. Mogu li Katalonci u uzvratu, koji se igra 8. ožujka, nadoknaditi 0:4 iz Pariza?  Katalonska momčad u Pariz je stigla bez Javiera Mascherana i Arde Turana, te teže ozlijeđenog Aleixa Vidala. U domaćem sastavu nije bilo Thiaga Silve koji je otpao zbog ozljede, a Thiago Motta je odrađivao kaznu kartona. Parižani su u prvom poluvremenu bili mnogo opasnija momčad. Odmah su visoko pritisnuli Barcinu obranu koja je bila na velikim mukama, a vratar Ter Stegen je imao mnogo posla. Prvo je pravodobnim istrčavanjem spriječio Di Marijin pokušaj. U 6. minuti Cavani je zakomplicirao izglednu situaciju i dobra je prilika propala, na kraju te akcije Draxler je pucao iznad grede. Pet minuta kasnije Ter Stegen je ponovno odlično reagirao i ukrotio Matuidijev pokušaj. U 18. minuti PSG vodi, a na svoj 29. rođendan zabio je Angel Di Maria. Argentinac je s 21 metra fantastičnim pogotkom iz slobodnog udarca zabio za 1:0.   Barcelona je prvu pravu akciju složila u 27. minuti. Neymar je  proigrao Andre Gomesa koji je izašao sam ispred Trappa, ali je domaći vratar odlično reagirao. Parižani su ponovno pritisnuli prije odlaska na odmor, a to im se isplatilo u 40 minuti. Rabiot i Verratti oduzeli su Messiju loptu na sredini terena i krenuli u kontra napad. Verratti je desno proigrao Draxleru koji preciznim udarcem zabio svoj prvi gol ove sezone u Ligi prvaka. Dra-x- by videosansebastian Domaća momčad je i u nastavku krenula silovito, a Cavanijev pokušaj u 49. minuti otišao je iznad grede. U 55. minuti Di Marija je zabio drugi pogodak na utakmici. Argentinac je pucao s 20-tak metara i prekrasnim pogotkom povećao vodstvo Parižana. Ángel by videosansebastian Šest minuta kasnije Di Maria je uz ovacije punih tribina na Parku prinčeva zamijenjen, u igru je ušao Lucas Moura. U 68. minuti Barcelona je izvela opasnu akciju. Neymar je pronašao Messija koji je izbjegao zaleđe, ali je ostao korak kratak u skoku. Cavani je četiri minute kasnije zabio za 4:0. Sjajno ga je proigrao Meunier, a urugvajski napadač je topovskim udarcem u bliži kut pronašao put u mrežu. Urugvajac je kao i Di Maria rođen na Valentinovo, i proslavio je 30. rođendan. 1605 by smoki-bobi Rakitić je igrao od 73. minute kada je zamijenio Iniestu. Hrvatski je reprezentativac u 84. minuti izveo udarac iz kuta, Pique je glavom vratio u sredinu, a Umtiti je pogodio vratnicu. Parižani uoči uzvrata u Barcelonu imaju veliku prednost od 4:0. >>Bilić: Svi bismo igrali u Crvenoj zvezdi da nije bilo rata 