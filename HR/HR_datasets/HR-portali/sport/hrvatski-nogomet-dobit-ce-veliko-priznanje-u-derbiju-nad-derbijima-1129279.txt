Hrvatski reprezentativac Mateo Kovačić oporavio se od ozljede zgloba te je u četvrtak normalno trenirao sa suigračima spremajući se za subotnji derbi protiv Atletico Madrida, izvijestio je Real Madrid. Hrvatski veznjak propustio je treninge u ponedjeljak i utorak čime je njegov nastup na Vicente Calderonu bio upitan. Kovačić bi zajedno s Lukom Modricem trebao početi utakmicu u formaciji 4-3-3 ili 4-4-2. Podsjetimo, ozlijeđeni su Casemiro i Kroos pa će igrom kraljevskog kluba dirigirati naši veznjaci, što je veliko priznanje i za hrvatski nogomet! Od dolaska u Madrid u kolovozu 2015., Kova je jednom nastupio u gradskom derbiju. Prošle sezone je odigrao 14 minuta na Vicente Calderonu u remiju od 1-1. U četvrtak se suigračima pridružio napadač Karim Benzema dok su ozlijeđeni vezni igrači Toni Kroos i Casemiro, branič Pepe te napadač Alvaro Morata. Real Madrid je vodeća momčad prvenstva sa 27 bodova, Barcelona ima 25, Villarreal 22, a četvrtoplasirani Atletico ima 21 bod. 