Mario Mandžukić zabio je predivan pogodak za Juventus i izjednačenje (1:1) u finalu Lige prvaka. Hrvatski napadač je u 27. minuti zatresao mrežu Keylora Navasa. Mandžo je odlučno krenuo na loptu u šesnaestercu i savršenim škaricama zatresao Realovu mrežu. To je hrvatskom reprezentativcu drugi pogodak u Ligi prvaka. Prvi put je u dresu Bayerna zabio dortmundskoj Borussiji u finalu 2013. godine. Mario je odigrao odlično poluvrijeme. Dobio je sve dvoboje, a oba udarca su mu išla u okvir vrata. Zabio je i pogodak.