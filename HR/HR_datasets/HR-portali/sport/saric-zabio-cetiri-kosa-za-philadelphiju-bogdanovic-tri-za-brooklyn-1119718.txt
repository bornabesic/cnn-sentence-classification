U NBA se nastavljaju predsezonske utakmice i sinoć su igrali i Philadelphia 76ers-i Darija Šarića i Brooklyn Nets Bojana Bogdanovića.  Philadelphia 76ers su poraženi od aktualnih prvaka Cleveland Cavaliersa sa 105-108, a Dario Šarić je odigrao 18:12 minuta i zabio četiri koša uz dvije asistencije i tri skoka. Nakon što su gubili 15 razlike na početku treće četvrtine, Sixersi su se vratili i poveli sa 105-104 nakon dva bacanja Sergia Rodrigueza 52.8 sekundi prije kraja. Međutim, tada je Markel Brown pogodio polaganje za Cavse 17.9 sekundi do kraja, a Rodriguez je promašio tricu. Najučinkovitiji kod Sixersa bio je Richaun Holmes s 19 pogodaka. Cavse su predvodili LeBron James i Kyrie Irving s po 15 pogodaka svaki. Philadelphia sljedeću utakmicu igra u gostima kod Memphisa. Brooklyn Nets Bojana Bogdanovića su također doživjeli poraz, sinoć su sa 116-98 bolji od njih u Madison Square Gardenu bili New York Knicksi. Bojan Bogdanović je odigrao 12:08 minuta i u tom je razdoblju zabio tri koša. Anthony Bennett je bio najbolji strijelac Brooklyna s 15 pogodaka. Knickse je predvodio Carmelo Anthony sa 16 koševa. Netsi nastavljaju svoje pripreme utakmicom protiv Celticsa u Bostonu. 