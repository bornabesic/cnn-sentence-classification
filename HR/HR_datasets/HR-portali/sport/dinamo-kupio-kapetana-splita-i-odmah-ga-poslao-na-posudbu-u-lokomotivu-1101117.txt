Čelnici Dinama nastavljaju s aktivnostima na nogometnom tržištu. Novi igrač hrvatskog prvaka danas je postao dosadašnji kapetan Splita Ante Majstorović koji će odmah na posudbu u Lokomotivu, piše Goal. Dinamo je tako postao ozbiljan partner sa Splitom odakle su u posljednje vrijeme u Maksimir stigli Marko Rog i Danijel Zagorac. Ante Majstorović zahvalni je 22-godišnji branič (stoper i desni bek) koji je prve nogometne korake napravio u Vinjanima, a onda preko Imotskog i Splita stigao do Dinama. U protekle tri sezone za Split je skupio 44 nastupa (41 u Prvoj HNL i tri u Kupu), a sada će se odmah priključiti Lokomotivi. Tržišna cijena ovog igrača prema transfermarktu iznosi 750 tisuća eura. >>Nakon Vardara Cico prelomio: Eduardo i Jonas su nova lica >>Junak Pjaca uz ovacije napustio Dinamo: Nadam se da ćemo se susresti u Ligi prvaka