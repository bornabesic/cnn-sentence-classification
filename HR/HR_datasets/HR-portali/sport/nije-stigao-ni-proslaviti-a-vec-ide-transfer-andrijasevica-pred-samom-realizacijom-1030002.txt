Naime, o odlasku Franka nagađa se još od zime, a dobra igra u proljetnom dijelu prvesntva samo je intenzivirala interes stranih klubova. Jedan od najboljih igrača Rijeke i friški osvajač dvostruke krune, Franko Andrijašević, nije stigao ni pošteno proslaviti naslov prvaka Hrvatske i Kupa, a već mu se sprema transfer. Naime, o odlasku Franka nagađa se još od zime, a dobra igra u proljetnom dijelu prvesntva samo je intenzivirala interes stranih klubova. Pregovori oko njegovog transfera su u tijeku i štoviše, stvar bi brzo mogla biti gotova, tako je u četvrtak pisao belgijski SudInfo. Andrijaševića želi dovesti Standard iz Liegea, a odšteta koju bi trebali poslati Rijeci iznosi oko četiri milijuna eura. U Andrijaševiću vide zamjenu za Isakha Belfodila, njegova vršnjaka i bivšeg člana Intera i Lyona, koji nakon samo sezone odlazi iz kluba. Franko bi trebao potpisati na pet godina, ali nije poznato koliko će zarađivati. Standard je danas daleko od vrhunske forme u kojoj su bili prije nekoliko godina, a ove sezone završili su na sedmom mjestu.