Uz velike prigovore domaćina na suđenje i isključenje trenera Danijela Jusupa, košarkaši Šibenika pobijedili su Zagreb i u Trnskom (123:96) te, uz Cedevitu, postali drugi sudionici polufinala doigravanja za prvaka Hrvatske. Šibenčani čekaju boljeg iz para Cibona – Zadar, a to će saznati nakon zagrebačke majstorice u četvrtak. Zadrani su u Višnjiku pobijedili Cibonu sa 68:56 u utakmici u kojoj su Zagrepčani zabili 39 koševa manje nego u prvoj utakmici i u kojoj je, na tribini na kojoj je navijačka skupina Tornado, intervenirala policija.  