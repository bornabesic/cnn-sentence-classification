U finalu Europske lige snage su odmjerili Ajax i Manchester United - klubovi mladosti, odnosno 'starosti' Zlatana Ibrahimovića. Na žalost svih neutralnih gledatelja, a na opće oduševljenje Ajaxovih navijača, Ibra zbog ozljede koljena nije igrao u finalu. No, velebni Šveđanin nije nikako htio propustiti finale u svojoj rodnoj Švedskoj. Na Friends Arenu stigao je u stilu. Zbog ozljede meniska pauzirat će najmanje do listopada kada će napuniti 36 godina. Mnogi su ga radi ozljede poslali u mirovinu, ali Zlatan je, takav kakav je, vrlo brzo opovrgnuo glasine i rekao da će se ubrzo vratiti na travnjake. A kako i ne bi. Čini se da što je stariji to je bolji. Ove sezone je bio uvjerljivo najbolji igrač Uniteda. Zabio je 28 i podijelio 10 asistencija prije ozljede.