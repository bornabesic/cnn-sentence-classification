Dinamo i Rijeka dva su kluba bratska... Ne pjevaju to, ali u to vjeruje dio navijača. No, ako i jesu, nije to baš neko bratstvo. Naime, Marko Lešković tek je drugi igrač koji je u zadnjih deset godina iz Rijeke došao u Dinamo, nakon Borasa za 100.000 eura 2014./2015. Odemo li još jednu godinu u prošlost, u 2006./2007., u toj je priči i Davor Vugrinec. No, zadržimo li se na zadnjih deset sezona, Dinamo je manje dovodio igrače samo iz Istre (tek Ježina, za 250.000 eura), dok je Slaven Belupo jedini klub iz kojeg nije doveo nikoga, piše Goal. Velik je novac Mamić dao Splitu zbog kupnje Roga za pet milijuna eura (došli su i Čop i Zagorac, bez odštete). Najviše je igrača Dinamo kupio od Zagreba jer Medić mu nikoga nije dao besplatno! Tako su stigli Livaković za 625.000 eura, Vrdoljak za milijun, Krstanović za 1,45 milijuna i Mandžukić za milijun i pol eura. Iz Hajduka su došla trojica igrača: Lima i Maleš bez odštete, a Andrijašević za 750.000 eura. Rekorderi? To je barem lagano! Naravno, Lokomotiva, iz koje je u zadnjih deset godina u Dinamo prešlo 13 igrača. Ne računajući posudbe. Kod većine su odštete nepoznate, ali prema transfermarktu, Brozović je plaćen 2,4 milijuna eura, Puljić i Atta po 1,2 milijuna, Pjaca milijun... U drugom je smjeru, dakako, promet bio mnogo gušći. I gledajući igrače koji su išli iz Dinama u neki drugi hrvatski klub, jedino ih je u Lokomotivu (čak 26, opet ne računajući posudbe!) otišlo više nego u Rijeku! Maksimir su Kantridom i Rujevicom zamijenili Kramarić (1,2 milijuna eura), Tomečak, Krstanović, Pokrivač i Alispahić. Hajduku su, za milijun eura, prodani Buljat i Jertec...