Sljedeća utrka je za dva tjedna u Monte Carlu. Nizozemski vozač Max Verstappen u bolidu Red Bulla pobijedio je na Velikoj nagradi Španjolske postavši tako najmlađi pobjednik u povijesti Formule 1, s nepunih 19 godina. Verstappen je prvi put vozio za Red Bull, u koji je prešao iz Torro Rosa. Max  je sin nekadašnjeg F1 vozača Josa Verstappena, a ovom je pobjedom postao najmlađi vozač koji se popeo na pobjedničko postolje, kao i najmlađi vozač koji je ikada nastupio u F1 utrci. Drugo i treće mjesto ove utrke pripalo je vozačima Ferrarija Fincu Kimiju Raikkonenu i Nijemcu Sebastianu Vettelu, koji je do danas bio najmlađi pobjednik. Za vozače Mercedesa utrka neće ostati u lijepom sjećanju jer su se sudarili već u prvom krugu i prijevremeno okončali utrku. Lewis Hamilton je startao s “pole positiona”, ali je izletio u trećem zavoju, a u pokušaju da se vrati na stazu sudario se s momčadskim kolegom Nijemcem Nicom Rosbergom pa su obojica završili izvan staze, piše tportal. Sljedeća utrka je za 14 dana u Monte Carlu. — DúCardim (@DuCardim) May 15, 2016 