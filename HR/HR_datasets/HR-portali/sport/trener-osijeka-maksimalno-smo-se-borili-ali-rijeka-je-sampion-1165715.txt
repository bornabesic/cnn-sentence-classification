Zoran Zekić, trener Osijeka, nakon poraza u Rijeci (0:2) izjavio je kako je Kekova momčad zaslužila naslov prvaka. - Čestitke Rijeci na pobjedi, a mojim dečkima na borbi. Puno je stvari zbog kojih mogu biti zadovoljan. Maksimalno smo se borili za svoj klub. Poslije crvenog karton utakmica je otišla u sasvim drugom smjeru, a Rijeka je i do tada imala puno više šansi. Rijeka je šampion. Ima još par kola do kraja, ali mislim da je po svemu to ona ove godine apsolutno zaslužila – rekao je Zekić. Trener Rijeke, Matjaž Kek, naglasio je kako je njegova momčad šesti put ove sezone pobijedila Osijek.  - Izuzetno bitna, a psihološki teška pobjeda. Šteta što nismo realizirali sve silne prilike. Dođe takav dan, Gavranović odigra po meni vrhunsku partiju, a ne uđe. Išao nam je na ruku crveni karton, a opet nam se u pojedinim trenucima u drugom poluvremenu skratila noga - kazao je Kek i dodao: - Znate da je meni zadnja briga Dinamo. Ne podcjenjujem nikoga, ali mi isključivo moramo razmišljati kako se osvježiti. Ljudi, još je 18 bodova u igri, ne zaboravimo to. >>Rujevica proključala: Rijeka uz dva jedanaesterca pobijedila Osijek i ima osam bodova više od Dinama! >>Predsjednica na Rujevici gledala slavlje Rijeke: Nogomet se igra zbog nas navijača! >>Dinamo se porazom u Koprivnici udaljio od borbe za naslov, Kopić presudio Petevu 