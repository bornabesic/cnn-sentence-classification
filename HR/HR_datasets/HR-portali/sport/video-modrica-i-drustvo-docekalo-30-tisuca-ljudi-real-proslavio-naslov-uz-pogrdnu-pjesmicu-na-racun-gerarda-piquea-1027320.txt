Premda su 'galacticosi' u Madrid stigli debelo iza ponoći dočekala ih je fantastična atmosfera na trgu Cibeles gdje ih je došlo slaviti čak 30 tisuća navijača. Real Madrid došao je do prvog naslova prvaka Španjolske još od 2012. godine, a Luka Modrić i Mateo Kovačić po prvi su puta osjetili kako je to kada ‘los blancosi’ slave najdražu im titulu. Premda su ‘galacticosi’ u Madrid stigli debelo iza ponoći dočekala ih je fantastična atmosfera na trgu Cibeles gdje ih je došlo slaviti čak 30 tisuća navijača. Pjevalo se, pilo i navijalo, a autobus s igračima zaustavio se na sredini trga. Oko njih je napravljen krug gdje su stajali navijači, a uz glasnu glazbu i navijanje, Ramos i Marcelo su predvodili slavlje. Kapetan je zastavom ogrnuo ženski kip fontane na Cibelesu i tradicionalno ju je poljubio u obraz kao kapetan Reala. Marcelo joj je potom omotao šal oko glave. Real pred sobom ima još jednu priliku za veliku titulu, za dva tjedna igraju finale Lige prvaka s Juventusom u Cardiffu, a Ronaldo je na proslavi na Cibelesu pozvao navijače da im daju podršku i za tu utakmicu. Ipak slavlje nije moglo proći bez skandala, odnosno, provokacija. Realovci jednostanvno ne mogu slaviti nešto, a da pritom ne podbadaju Barcelonu. Ovoga puta na meti je bio najomraženiji Katalonac, Gerard Pique. Na razglasu prilikom proslave začulo se: ‘Pique, gade jedan, pozdravi prvake’! Taj su poklič igrači Reala prihvatili, a posebice Serigo Ramos koji ima verbalne prepirke s kolegom iz reprezentacije već mjesecima, pa su počeli skakati. Što bi se moglo protumačiti kao znak odobravanja…