Foto: Twitter, Guliver Image/Getty Images TIGER WOODS, slavni američki golfer, ponovno je dospio na naslovnice, a razlog ni ovaj put nije sportske prirode. Naime, Woods je na Floridi uhićen zbog vožnje u pijanom stanju. Pušten je iz pritvora sedam sati kasnije, objavila je policija.  Nedavno je operirao leđa, što mu je četvrta operacija leđa u posljednje tri godine. Završio je ovu sezonu, ali još uvijek slavni 41-godišnjak ne planira završiti karijeru. Cilj mu je vratiti se u vrh. Prije sedam godina je postao prvi sportaš milijarder, a u to vrijeme mu se dogodio i skandal s prostitutkama te razvod s tadašnjom suprugom Elin Nordegren. Zbog skandala je ostao i bez mnogih bogatih sponzorskih ugovora.