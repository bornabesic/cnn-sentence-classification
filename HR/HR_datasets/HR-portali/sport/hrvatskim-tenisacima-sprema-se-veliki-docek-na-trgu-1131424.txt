Hrvatskim tenisačima sprema se veliki doček na Trgu bana Jelačića u Zagrebu ako danas osvoje Davis Cup. Navijači će tako sa svojim ljubimcima moći proslaviti veliki uspjeh, a vrijeme dočeka ovisit će o terminu prvog ili drugog meča. Zabava će se nakon toga preseliti u klub H20. Hrvatski teniski savez pozvao je sve navijače na veliku proslavu. No, prije svega toga treba pobijediti Argentince. Hrvatska trenutno vodi 2:1 pa će prvu "meč-loptu" imati Marin Čilić koji u 14 sati u Areni igra protiv Juana Martina Del Potra. Ne uspije li prvi hrvatski reket nakon njih će u odlučujućem meču igrati Ivo Karlović i Federico Delbonis. >> Grabar-Kitarović strastveno bodrila naše: Nikad nisam bila u ljepšoj navijačkoj atmosferi