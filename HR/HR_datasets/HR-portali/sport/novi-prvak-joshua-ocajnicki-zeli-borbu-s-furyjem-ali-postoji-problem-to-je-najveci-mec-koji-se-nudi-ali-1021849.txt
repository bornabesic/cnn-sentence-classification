 posljednje vrijeme Fury je opet 'onaj stari', vratio se treninzima, liječi se od depresije, prestao se drogirati i počeo raditi ono što najbolje radi, provocirati. Isprovocirao je i Joshuu uoči meča s Kličkom, ovaj se nije mogao suzdržati i izazvao ga je na meč. Britanski teškaš Anthony Joshua (27) tek se okrunio novim pojasevima prema IBF, IBO, WBO verzijama, a već mašta o novom meču. Nakon što je u jedanaestoj rundi, u spektakularnom meču prepunom preokreta, svladao legendu i bivšeg prvaka, Ukrajinca Vladimira Klička, Joshua je odmah nakon meča izazvao Tysona Furyja. Fury je u studenom 2015. godine uzeo četiri pojasa Vladimiru Kličku, a uzvratni okršaj nismo dočekali jer se Fury odao porocima, a nalaz anti-dopinške agencije pokazao je kako je pozivian na kokain. Furyju su pojasevi oduzeti, a on se u međuvremenu u potpunosti ‘raspao’, pao je u depresiju i natukao 15o kilograma. Ipak, posljednje vrijeme Fury je opet ‘onaj stari’, vratio se treninzima, liječi se od depresije, prestao se drogirati i počeo raditi ono što najbolje radi, provocirati. Isprovocirao je i Joshuu uoči meča s Kličkom, ovaj se nije mogao suzdržati i izazvao ga je na meč, na što je Fury i pristao. Uz to je ‘podmazao’ situaciju izjavom da bi Joshuu svladao i s jednom rukom iza leđa, a prognozirao je kako će do srpnja ove godine biti spreman. Međutim, Joshuin promotor, Eddie Hearn izjavio je kako je meč između Anthonyja i Tysona za sada nemoguć. Fury se možda smirio i počeo ozbiljnije shvaćati boks, ali promotor tvrdi kako je borba za sada nemoguća. “Mi bi očajnički htjeli da se taj meč i dogodi, Joshua je uvjeren da bi ga lako pobijedio. To je velika borba i možda najveća koja se trenutno nudi, ali Fury je još miljama daleko od borbi. U lošem je fizičkom stanju, nema ni dozvolu, a ponovo mora pred britanski boksački odbor. Čak je i pod istragom za pozitivan test”, kazao je Eddie Hearn u razgovoru za talkSport. “Ma nitko Furyju ne želi više povratak od mene, ali on je miljama daleko od toga. On definitivno neće biti sljedeći suparnik jer se ne može spremiti za taj meč na vrijeme”, objasnio je promotor. Vjerojatnije je da sljedeći suparnik biti prvak WBC verzije Amerikanac, Deontay Wilder ili pak Vladimir Kličko koji može aktivirati klauzulu iz ugovora koja mu omogućuje revanš. 