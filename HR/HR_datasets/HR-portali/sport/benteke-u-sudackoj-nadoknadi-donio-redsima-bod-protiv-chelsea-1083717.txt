Igrane su zaostale utakmice engleske lige. U odgođenom susretu 30. kola na Anfieldu Liverpool i Chelsea igrali su 1:1. Naš Dejan Lovren igrao je cijelu utakmicu. Strijelac za Londončane bio je Hazard u 32. minuti, a domaćin je izjednačio u drugoj minuti sudačke nadoknade pogotkom Bentekea. Sunderland je na svom stadionu pobijedio Everton sa 3:0 te tako potvrdio ostanak u društvu najboljih. Uoči posljednjeg kola poznate su sve tri momčadi koje će sljedeće sezone igrati u nižem razredu, a to su Newcastle, Norwich i Aston Villa. Van Aanholt zabio je za vodstvo domaćina u 38. minuti, a na 2:0 povisio je Kone tri minute prije odlaska na odmor. Kone je u 55. minuti zabio i za 3:0. Domaći su navijači proslavili ostanak u ligi.  Norwich je sa 4:2 nadigrao Watford, ali mu to nije bilo dovoljno da ostane u igri za ostanak u elitnom društvu. >>Slaven Bilić će dobiti dva napadača od 60 milijuna eura 