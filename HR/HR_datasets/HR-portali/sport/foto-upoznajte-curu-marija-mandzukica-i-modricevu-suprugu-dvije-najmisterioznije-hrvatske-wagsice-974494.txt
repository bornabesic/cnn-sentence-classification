Foto/Screenshot: Rex/Cover Images/FAH/Twitter LUKA MODRIĆ i Mario Mandžukić dvojica su Hrvata koji večeras igraju finale Lige prvaka u ogledu Real Madrida i Juventusa. Dva hrvatska reprezentativca već su osvojili po jedan naslov prvaka i prave su zvijezde kako u Hrvatskoj, tako i u gradovima gdje igraju klupski nogomet. Ipak, njihove životne pratilje prava su misterija hrvatskim, španjolskim i talijanskim novinarima. Njih dvije se ne pojavljuju u javnosti, nemaju otvorene Instagram profile, i po svemu sudeći ne žive život prosječne WAGs-ice, odnosno žene ili djevojke profesionalnog nogometaša. Obje su samozatajne i skromne, ne fotkaju se za muške časopise i ne hvale skupom garderobom. Mario Mandžukić je godinama u vezi s Ivanom Mikulić iz Strizivojne. Par živi zajedno, a Ivana se brine o kućanstvu i njihovim psima. Navodno ne želi biti dio javnog života, pa ne prati svog dečka na glamuroznim događanjima, a često krije lice kada je kamere uhvate na utakmicama hrvatske reprezentacije. Luka Modrić u braku je s Vanjom Modrić u braku je 7 godina. Par ima dvoje djece, a zajedno su već 13 godina. Upoznali su se u Zagrebu, kada je Luki bilo 19, a Vanji 24 godine. Samozatajna Vanja Modrić povremeno prati supruga na javne događaje, ali ne komunicira s medijima i ne nalikuje na većinu Realovih WAGS-ica, naprotiv, ona je pravo osvježenje.