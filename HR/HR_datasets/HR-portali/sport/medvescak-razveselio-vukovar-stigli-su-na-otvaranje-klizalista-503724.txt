Na središnjem gradskom trgu u Vukovaru i sedmu je godinu u nizu postavljeno klizalište. Ono će, kao i do sada, biti besplatno, kao što će se moći besplatno iznajmiti i oprema za klizanje. Vukovarsko klizalište jedno je od omiljenih gradskih sadržaja koje je dostupno kroz čitav dan, a moći će se pogledati i poneka hokejaška utakmica gradskog kluba hokeja na ledu, Komaraca. Klizalište je službeno otvoreno danas i to dolaskom KHL Medveščaka iz Zagreba. Na veselje svih okupljenih Vukovaraca, igrači našeg najboljeg hokejaškog kluba na ledu odradili su kratki trening zajedno s domaćim Komarcima. Medvjedi su na otvorenju klizališta u Vukovaru gdje će odraditi kratki trening s KHL Komarci! 