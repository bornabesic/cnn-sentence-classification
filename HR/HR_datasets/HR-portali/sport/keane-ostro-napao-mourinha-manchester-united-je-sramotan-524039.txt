Legendarni igrač Manchester Uniteda Roy Keane, poznat je po oštrim nastupima. Kako na terenu za vrijeme igračke karijere, tako i po završetku iste gdje u medijima uvijek iskreno kaže što misli. Danas mu je na repertoar stigao klub u kojem je bio kapetan. - Klub je u situaciji da osvoji Europsku ligu i nema opravdanja ukoliko ne osvoje trofej - rekao je Roy Keane pa nastavio: - Mourinho ima previše opravdanja, ali klub je šesti u ligi uz 19 bodova zaostatka! Mislim da igrače i trenera treba biti sramota - jasan je Keane. Manchester United večeras igra protiv Celte iz Viga uzvratnu utakmicu polufinala Europske lige gdje brane prednost od 1-0 iz Španjolske. U prvenstvu su trenutno šesta momčad uz četiri boda zaostatka za četvrtim mjestom kojeg čuva City.   Ukoliko osvoje Europsku ligu, stječu pravo igranja u Ligi prvaka od iduće jeseni. 