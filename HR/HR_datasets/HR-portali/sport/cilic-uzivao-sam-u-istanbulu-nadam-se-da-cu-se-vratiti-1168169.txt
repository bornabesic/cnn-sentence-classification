Marin Čilić danas je stigao do 17. naslova u karijeri. U finalu ATP turnira u Istanbulu svladao je prvog nositelja, Kanađanina Miloša Raonića sa 7:6 (3), 6:3. - Bio je užitak igrati protiv Miloša. Bilo je sjajno vidjeti ga nakon ozljede i želim mu puno sreće u nastavku zemljane sezone. Ovo mi je prvi put da sam u Istanbulu, uživao sam u ovom sportskom gradu - rekao je Čilić i zahvalio Turcima: Raonic'i 7-6(3)/6-3 yenen Marin #Cilic kariyerinin 17. kupasını İstanbul'da set kaybetmeden kazandı pic.twitter.com/u5McF6ppyc #IstanbulOpen - Svi igrači su uživali. Hvala skupljačima lopti i navijačima, nadam se da ćemo se vidjeti iduće godine. Čilić je tako već 10. godinu zaredom osvojio barem jedan naslov u sezoni. U ponedjeljak će preskočiti Keija Nishikorija i popeti se na sedmu poziciju na ATP ljestvici.   