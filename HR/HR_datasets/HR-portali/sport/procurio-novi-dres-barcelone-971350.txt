PROCURIO je novi dizajn Barceloninih dresova za sezonu 2017./2018.  Španjolski portali tvrde da će u ovakvim dresovima sljedeće sezone igrati Leo Messi, Neymar, Ivan Rakitić i ostatak momčadi koja se još uvijek nada tituli prvaka Španjolske.   Prvi dres je u tradicionalnim Barcinim bojama, ali s nešto drugačijim plavim i crvenim linijama. Gostujući dres bit će crveni, a treći svijetlo plave boje, kao i prije dvije godine.   Na prednjoj strani stajat će ime glavnog sponzora koji je s Barcelonom dogovorio četverogodišnju suradnju od 50 milijuna eura godišnje.