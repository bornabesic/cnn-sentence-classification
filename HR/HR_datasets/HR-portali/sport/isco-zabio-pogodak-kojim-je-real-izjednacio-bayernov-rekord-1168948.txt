U uzvratnoj utakmici polufinala Lige prvaka Isco je zabio za Real protiv Atletica. Ovo je 61. utakmica u nizu u kojoj su igrači kraljevskog kluba zatresli suparničku mrežu. Tako su izjednačili Bayernov rekord, koji je isti niz imao dok su klub vodili Jupp Heynckes i Pep Guardiola. Bavarcima je niz trajao od ožujka 2013. do travnja 2014. Igrači Zinedine Zidana posljednji put nisu zabili pogodak 26. travnja u prvoj polufinalnoj utakmici Lige prvaka na gostovanju kod Manchester Uniteda (0:0). Svoj niz mogu nastaviti u nedjelju kada u utakmici 37. kola španjolske lige na Santiago Bernabeu stiže Sevilla. 