Nogometaši Dinama iz Tbilisija obranili su prednost (2:0) iz prve utakmice 2. pretkola Lige prvaka odigravši u uzvratu u Jerevanu protiv domaćeg Alaškerta 1:1, čime se gruzijski prvak probio u 3. pretkolo gdje čeka boljeg iz dvoboja zagrebačkog Dinama i skopskog Vardara. Dinamo je u Jerevanu poveo u 21. minuti pogotkom gruzijskog reprezentativca Jambula Jighaurija, a izjednačio je Norair Giozalian u 51. minuti. Utakmice 3. pretkola na rasporedu su 26. i 27. srpnja te 2. i 3. kolovoza. Ždrijebom je određeno da će hrvatski ili makedonski prvak biti domaćin u prvom dvoboju, a da će se uzvrat igrati u Tbilisiju. Dinamo će u srijedu (20.45 sati) na Maksimiru braniti prednost od 2:1 ostvarenu u dvoboju odigranom u Skoplju. >>Igrač Vardara zbog Dinama nije noćima spavao