Argentina je u finalu Davisova kupa pobijedila Hrvatsku sa 3:2 i prvi put u povijesti osvojila ovaj prestižni teniski trofej. Iako su u zadnji dan ušli s negatavnim rezultatom (1:2), sjajnim preokretom osvojili su 'salataru'. Ključni meč bio je onaj između Marina Čilića i Juana Martina del Potra kojeg je dobio argentinski tenisač sa 6-7 (4), 2-6, 7-5, 6-4, 6-3. Zanimljivo, tijekom meča slomio je prst, ali je nastavio sa sjajnom igrom. - Dogodilo se u petom setu. Pokušao sam uhvatiti lopticu, ali sam to krivo napravio. Uopće me nije briga za to, glavno je da smo osvojili Davisov kup. Donio sam taj bod i vjerovao u Delbonisa, rekao je Del potro i dodao: - Počeo sam bolje igrati u trećem setu. Počeo sam jače udarati forhend, pomaknuo sam Marina od osnovne crte. Borio sam se cijelo vrijeme. Bio sam miran i pozitivan. Je li vam to najveća pobjeda u karijeri? - Ovo je najveća u sezoni, ma vjerojatno i najveća u karijeri, zaključio je Del Potro.