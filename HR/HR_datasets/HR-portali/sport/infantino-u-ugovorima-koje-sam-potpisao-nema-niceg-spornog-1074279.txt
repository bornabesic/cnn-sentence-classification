Predsjednik Međunarodne nogometne federacije (FIFA) Gianni Infantino izjavio je da je kao predstavnik UEFA-e ispravno vodio proces prodaje prava za prijenose utakmica Lige prvaka ekvadorskoj televiziji, reagirajući na istragu švicarske policije u aferi "Panama Papers" u kojoj se na jednom od spornih dokumenata pojavio i njegov potpis. "Pozdravljam svaku istragu u ovom slučaju. Kako bi sve bilo čisto i transparentno, vrlo je važno da svi dokumenti u ovom slučaju budu javno obznanjeni, baš kao što je UEFA učinila", izjavio je Infantino u priopćenju što ga je u srijedu objavila FIFA. "Temeljem tih dokumenata, potpuno je jasno da u tim ugovorima i načinu na koji ih je UEFA zaključila nema ničeg spornog", zaključio je predsjednik FIFA-e. >>Policija ponovno u sjedištu Uefe, istražuje se i novi predsjednik Fife! 