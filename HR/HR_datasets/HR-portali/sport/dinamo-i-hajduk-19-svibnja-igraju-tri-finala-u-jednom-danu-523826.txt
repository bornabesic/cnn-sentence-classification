Dinamo - Hajduk. Tri puta u jednom danu. U Ludbregu, idućeg petka, 19. svibnja. Pioniri, kadeti i juniori Dinama i Hajduka izborili su plasman u finale Kupa. Bit će to tri prave poslastice. Trostruki derbi. Nema sumnje kako će sve tri utakmice biti sjajne, za očekivati je veliku neizvjesnost. Pioniri Dinama na pragu su osvajanja naslova prvaka i Hajduk će se pokušati revanširati u Kupu. Dinamo ima tri boda više i dvije utakmice manje od Splićana. Prvenstvo je u samoj završnici. Igrat će derbi Dinamo i Hajduk u Zagrebu pet dana nakon finala Kupa, ali jasno je kako će pioniri zagrebačke momčadi na kraju uzeti naslov. Do titule su ih ove sezone predvodile mlade nade Knežić, Tomek, Agić, Jurčec, Brkić... Kod kadeta je vodeći Dinamo ispred Hajduka. Zagrepčani imaju četiri boda više i dvije utakmice manje. Kod juniora je prva Lokomotiva koja je osigurala naslov. Druga je Rijeka, treći je Dinamo. 