Sudački stručnjak Mateo Beusan u HTV-ovoj emisiji Stadion prokomentirao je suđenje na subotnjem derbiju Hajduka i Dinama na Poljudu. Pravdu je dijelio Mario Zebec za kojega Beusan kaže da je dobro obavio posao. Soudani je u prvom poluvremenu na Poljudu imao dvije prilike, no Beusan je naglasio da oba puta bio u zaleđu što nije svirano. Hajdukovci su poslije utakmice spominjali 65. minutu kada je Ante Erceg pao u šesnaestercu Dinama nakon što je bio u sendviču između Stojanovića i Sigalija. - Za mene prekršaj ne postoji. U početku je postojao kontakt, ali je nakon toga Erceg zapeo za nogu protivnika - rekao je Beusan s čim se složio i Joško Jeličić. Kod gola Dinama u sudačkoj nadoknadi je sve čisto, kaže Beusan. - Nema prekršaja na Ohandzi, a onda nije bilo zaleđa Soudanija - rekao je Beusan te dodao da je Šimić opravdano dobio crveni karton kao i Kvesić žuti nakon starta na Antoliću. Joško Jeličić "oprao" je upravu Hajduka. - Nesposobnost i manjak stručne politike. Hajduk nema prepoznatljivost ni identitet. Napravljena je katastrofalna selekcija. Mislim da bi se, umjesto da pokušavaju svoju nesposobnost zamagliti sudačkim pogreškama, trebali okrenuti struci i svom bazenu - rekao je Jeličić. >> Ćiro: Dinamo je favorit za osvajanje prvenstva! 