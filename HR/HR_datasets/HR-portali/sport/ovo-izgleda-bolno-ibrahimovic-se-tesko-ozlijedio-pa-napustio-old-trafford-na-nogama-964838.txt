CRNA NOĆ za Zlatana Ibrahimovića u Europa ligi. Sjajni napadač Manchester Uniteda nikako nije uspio večeras zabiti gol Anderlechtu u uzvratu četvrtfinala natjecanja, a na kraju utakmice, uoči produžetaka , doživio je tešku ozljedu. U 90. minuti Ibra je želio primiti dugu loptu u duelu s braničem gostiju Modouom Mbodjijem. Međutim, u trenutku kad je želio primiriti na grudima, nezgodno je doskočio na desnu nogu, te se odmah srušio na travnjak i uhvatio za glavu. Španjolski sudac Alberto Undiano označio je kraj regularnog dijela utakmice, a Šveđanin je ostalo ležati na terenu, držeći se za nogu, a igrači Anderlechta odmah stigli kako bi pomogli jednom od najboljih napadača posljednjeg desetljeća. Nažalost, kao što je bilo vidljivo u prvi trenutak, ozljeda je više nego ozbiljna, pa je 35-godišnji Ibrahimović morao napustiti teren i čini se kako je za njega sezona gotova, a zamijenio ga je Anthony Martial u produžecima.  Ipak, Ibra je napravio sjajni gest. Iako su stigla nosila za njega, on se pridigao i uz pomoć klupskih liječnika napustio Old Trafford, uz veliki pljesak domaćih navijača.