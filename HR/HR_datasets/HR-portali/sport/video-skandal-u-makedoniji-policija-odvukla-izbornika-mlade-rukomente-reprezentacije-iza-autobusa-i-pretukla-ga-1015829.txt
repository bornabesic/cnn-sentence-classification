Temelkovski je priznao kako je možda bio malo oštar prema policajcima, ali to ne opravdava njihov čin grubosti. Ilija Temelkovski uputio se na trening mlade rukomente reprezentacije Makedonije u Skopju, a u to vrijeme policija je zatvorila dio prometnice zbog prolaska delegacije. Izbornik mlade reprezentacije pitao je može li proći, ali nije dobro prošao. “Pitao sam ih da me propuste jer moram na trening. Odvukli su me iza autobusa na parkiralište, jedan me držao za vrat, a drugi udarao u bubreg”, kazao je izbornik mlade rukometne reprezentacije, Temelkovski za TV 21. Izbornik je, kao što smo rekli, išao na trening reprezentacije, a policija je osiguravala prolazak delegacije, Temelkovski je priznao kako je možda bio malo oštar prema policajcima, ali to ne opravdava njihov čin grubosti. Snimku okršaja izbornika i policije objavila je TV 21, a na njoj se vidi kako Temelkovski priča s policajcima i nakon toga ga oni na grub način odvode prema autobusu i parkiralištu. “Pitao sam ih jesu li normalni i pokazao im vozačku, a oni su me odvukli iza autobusa. Tužbu ću sigurno podnijeti”, kazao je Temelkovski koji je 2009. godine vodio Makedoniju na SP-u u Hrvatskoj. 