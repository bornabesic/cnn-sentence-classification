Plivačica zagrebačkog Medveščaka Cindy Šoštarić izabrana je za Miss sporta Hrvatske u 2016. godini i to posve zasluženo, nakon više od pola godine nadmetanja s mnogim ljepoticama koje smo predstavljali iz tjedna u tjedan u Max! Germanijaku. A sad slijedi novi krug, novih 16 sportašica koje će se pokušati okruniti titulom najljepše te time 2017. učiniti uistinu posebnom. Dorja Cepetić bavi se veslanjem od 2011. godine – Prije veslanja nisam ništa trenirala, nisam mogla naći sport koji mi odgovara. Upisala sam se s mlađim bratom. Veslanje nam se činilo zgodno jer živimo blizu Jaruna, i ubrzo smo se oboje zaljubili u taj sport. Veslanje je postalo neizostavni dio mog života, pruža mi odmak od svakodnevnih obaveza i priliku da jačam fizički i psihički. Treninge provodim na zraku, na suncu (često i kiši i vjetru), na predivnom Jarunu. Također cijela veslačka ekipa je super, svi se međusobno bodrimo i zabavljamo – rekla je Dorja. Značajniji rezultati su mi osvojeno prvo mjesto u dvojcu na pariće i treće mjesto u samcu na međunarodnoj veslačkoj regati “Jumbo” 2012., četvrto mjesto na juniorskom međunarodnom natjecanju na Bledu 2012. te 3. mjesto na državnom natjecanju na ergometrima 2016. godine. Studentica sam prve godine Farmacije na Farmaceutsko-biokemijskom fakultetu, a osim veslanja, u slobodno vrijeme trčim – istaknula je Dorja. Ostale kandidatkinje za Miss sporta Hrvatske pogledajte OVDJE. >>Elena Beganović na plesnom je podiju već 13 godina >>Emma ima plavi pojas, a karate voli od malih nogu