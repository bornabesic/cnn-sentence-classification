Muhammed Lawal će ovog vikenda na Bellatoru 175 revanširati protiv Quintona “Rampage” Jacksona što će mu biti prvi meč otkako je na Rizinovom Grand Prixu poražen od Mirka “Cro Copa” Filipovića prekidom u prvoj rundi. No, iako je pozivnicu za Japan prihvatio samo 13 dana nakon što je slavio nad Satoshijem Ishijem u Dublinu, “King Mo” ne žali što je prihvatio borbu s Cro Copom, piše Fight Site. “Ne. Morate riskirati”, rekao je Lawal na MMA Houru. “Ali volio bih da sam imao tjedan, ili barem tri dana za trening. Cro Cop je bio pametan, koristio je konope da zaustavi moja rušenja. Iskoristio je svoju veličinu i snagu. Što je tu je, ja sam riskirao. Ja ću se boriti s bilo kime. Ako sam zdrav, prihvatit ću borbu. Da me ponude borbu s Fedorom dan nakon Rampagea, prihvatio bih. Zar vi ne biste?” Lawal tvrdi da mu nije bio problem boriti se samo dva tjedna nakon posljednjeg nastupa već činjenica da se nije mogao odraditi nekoliko dana treninga za zagrijevanje prije meča. “Trinaest dana je bilo dovoljno, ali volio bih da sam imao vremena trenirati. Jer problem je bio u tome što sam nakon Engleske trebao vizu. Čitavo vrijeme sam pokušavao nabaviti vizu i nisam je mogao dobiti. Nazvao sam Japan i rekao im,’Gledajte, čovječe, ne mogu izvaditi vizu, nema dovoljno vremena. Doletit ću ranije, ušuljati se, a neka moji treneri dođu naknadno.’ I onda sam se ušuljao, a treneri su mi došli dan prije vaganja, stoga zapravo uopće nisam mogao trenirati. Samo sam čilao i jeo fast food, KFC.” >>Stipu Miočića privela policija, a razlog će vas oduševiti 