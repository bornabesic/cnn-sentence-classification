U 25. kolu rukometne Bundeslige Wetzlar je pobijedio Minden s 26:22, a utakmica će se pamtiti po smiješnom pogotku kojeg je primio vratar domaće momčadi. Benjamin Burić, golman rukometne reprezentacije Bosne i Hercegovine, na toj je utakmici bio vrlo dobar i skupio 13 obrana, ali i primio gol o kojem će se pričati.  U jednom trenutku susreta burno je slavio jednu od svojih obrana, ali njegovo slavlje toliko se produžilo da uopće nije primijetio kako mu suigrač vraća loptu. Stajao je izvan šesterca s rukama u zraku, a kada je shvatio što se događa, već je bilo kasno pa je loptu samo pogledom mogao ispratiti kako ulazi u mrežu. Na kraju njegovu momčad taj kiks nije skupo stajao, ali video njegova gafa postao je hit na društvenim mrežama. >>Internet gori. Leicesterov stadion izgledao kao skup Ku Klux Klana! >>Zapalila internet: Zanosna žena poznatog nogometaša objavila fotku nakon seksa 