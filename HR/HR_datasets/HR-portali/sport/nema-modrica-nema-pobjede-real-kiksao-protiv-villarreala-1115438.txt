Real Madrid kiksao je u petom kolu španjolskog prvenstva. Kraljevski klub na Santiago Bernabeu odigrao je samo 1:1 s Villarrealom. Gosti su poveli iz jedanaesterca kojega je skrivio Sergio Ramos. Bruno Soriano je panenkom pogodio za 1:0. Ramos se iskupio tri minute kasnije kada je nakon ubačaja Jamesa glavom izjednačio. Real je nakon toga krenuo po pobjednički pogodak, Villarreal u nastavku gotovo da nije prešao centar, no više nije bilo golova. Mateo Kovačić odigrao je čitavu utakmicu za Real, dok je Zinedine Zidane odlučio odmoriti Luku Modrića koji tako nije nastupio. Duje Čop postigao je gol iz jedanaesterca za svoj Sporting na gostovanju kod Celte. Ali, nije bilo dovoljno, momčad iz Viga je slavila 2:1. >> Nećete vjerovati kakav je kompliment dobio hrvatski umjetnik Luka Modrić! 