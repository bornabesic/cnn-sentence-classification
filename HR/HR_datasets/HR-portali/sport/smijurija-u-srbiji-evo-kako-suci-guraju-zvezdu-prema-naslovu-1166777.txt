Nogometno prvenstvo u Srbiji u punom je jeku, a Partizan i Crvena zvezda vode veliku bitku za naslov. Tri kola nakon početka druguog dijela prvenstva (Championshipa) u kojem se natječe osam vodećih momčadi iz osnovnog dijela spomenute beogradske momčadi imaju po 46 bodova. A nakon nedjeljne utakmice Zvezde i Vojvodine svi su zgroženi suđenjem. Beograđani su slavili sa 2:0, a sudac im je poklonio jedanaesterac u 82. minuti te je prije toga gostima isključio igrača. Dakle, Vojvođani su prvo šokirani u 69. minuti kad im je zbog drugog žutog kartona isključen Antić. Gostujući igrač pao je nakon jednog duela, ustao se i potrčao nazad u obranu, a u tom trenutku sudac mu je iz tko zna kojeg razloga dao karton. Antić je nakon toga u očaju pao na travnjak te se rasplakao. Sučev cirkus nastavljen je i nekoliko minuta kasnije kad je dosudio nepostojeći jedanaesterac. Napadač Zvezde pao je u kaznenom prostoru iako ga suparnik nije niti dodirnuo, a potom je beogradska momčad povela. Sporni jedanaesterac pogledajte ovdje. Uz takav 'poguranac' crveno-bijeli su u završnici susreta slomili suparnika i stigli do važnih bodova. 