Grčki stolnotenisač Panagiotis Gionis i Japanka Honoka Hashimoto ovogodišnji su pobjednici ITTF Challengera Zagreb Open, koji je u subotu završen u zagrebačkom Domu sportova. U finalu u konkurenciji stolnotenisačica Hashimoto je sa 4-0 (11-8, 11-8, 11-9, 11-6) nadigrala Austrijanku Sofiju Polcanovu. Kod stolnotenisača je Panagiotis Gionis, pobjednik nad našim Tomislavom Pucarom u osmini finala, do trijumfa stigao svladaviši u finalu Francuza Tristana Florea sa 4-2 (11-5, 11-6, 9-11, 5-11, 12-10, 11-6). Najbolji rezultat hrvatskih predstavnika na ovogodišnjem Zagreb Openu brončano je odličje u konkurenciji ženskih parova, a osvojile su ga Mirela Đurak i Mateja Jeger.