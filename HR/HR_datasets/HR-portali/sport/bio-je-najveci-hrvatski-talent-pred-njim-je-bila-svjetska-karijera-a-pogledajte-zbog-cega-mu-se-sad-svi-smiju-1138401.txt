Matej Delač bio je jedan od najvećih hrvatskih talenata. Za zaprešićki Inter na golu je debitirao za 16 godina, a već u debiju je majstorski obranio jedanaesterac Davoru Vugrincu i skrenuo pozornost na sebe. I nakon toga nastavio je sa odličnim partijama pa ga je vrlo brzo kupio Chelsea. Očekivalo se da je pred njim velika karijera, ali nikada nije ispunio sav svoj potencijal. Delač je lutao po posudbama, često je mijenjao klubove, a na posudbi je i sad. Ove sezone brani za belgijski Mouscron, a jučer se nije proslavio. Njegova je momčad vodila 1:0 protiv aktualnog prvaka Club Bruggea, a onda je napravio kardinalnu pogrešku zbog koje mu se smiju na društvenim mrežama.  Ricardo van Rhijn namjestio je loptu i izveo slobodan udarac, pucao je prema golu, a Delač je očajno reagirao i lopta jer prošla 'kroz njega'. Samo tri minute kasnije primio je još jedan pogodak pa je tako njegova momčad ostala bez bodova. 