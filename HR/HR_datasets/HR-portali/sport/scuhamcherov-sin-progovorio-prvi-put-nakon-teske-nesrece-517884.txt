Moj otac je moj idol. On je najbolji, moj uzor, rekao je sin sedmerostrukog svjetskog prvaka Michaela Schumachera uoči početka sezone i tako prvi put javno rekao ijednu riječ o svojem ocu nakon stravične nesreće u Maribelu, koja je Schumija prikovala za krevet. Još je mlad, još ima puno za učiti, ali ako ima upola talenta kao najbolji vozač Formule 1 u povijesti ne treba brinuti. To mu je već pola puta prema konačnom cilju. - Želim biti svjetski prvak u Formuli 1 jednog dana. To je definitivno moj cilj. To je nešto što svaki vozač želi. Ide korak po korak. Trenutno će odraditi svoju prvu sezoni u Formuli 3 nakon što je prošle godine u Formuli 4 završio na drugom mjestu. Ima još puno za učiti. 