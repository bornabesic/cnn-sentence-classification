Tenzije uoči velikog finala Lige prvaka između Reala i Juventusa rastu pa je tako branič talijanskog prvaka Dani Alves bocnuo kraljevski klub zbog finala iz 1998. Tada je Real slavio 1:0, a Alves tvrdi da je gol postignut iz zaleđa. - Postoji neka vrsta antagonizma jer je Real naslov protiv Juventusa osvojio golom iz zaleđa - rekao je Alves koji je osam godina igrao za Barcelonu pa nije baš ljubitelj Reala. Kratko i oštro mu je odgovorio strijelac gola iz toga finala, Predrag Mijatović. - Objašnjenje Danija Alvesa me ne zanima. On je dokazao da je sjajan nogometaš, ali nikad nije bio posebno pametan u svojim izjavama - odgovorio je Mijatović.