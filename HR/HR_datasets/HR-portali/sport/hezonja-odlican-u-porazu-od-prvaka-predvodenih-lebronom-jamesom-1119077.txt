Hrvatski košarkaš Mario Hezonja je sinoć u predsezonskoj utakmici između Cleveland Cavaliersa i Orlando Magica, koju su dobili aktualni NBA prvaci sa 117-102, bio jedan od najučinkovitijih igrača Orlanda sa 17 pogodaka.  Hezonja je u 26:35 minuta koliko je igrao uz 17 pogodaka upisao i jednu asistenciju te dva skoka. Pogodio je tri trice iz šest pokušaja. Još jedan hrvatski košarkaš u Orlandu Damjan Rudež je odigrao 14:10 minuta i u tom vremenu zabio tri koša, upisavši pritom dvije asistencije i jedan skok. Najučinkovitiji u redovima Magica bio je Jeff Green sa 19 pogodaka.    Trener Clevelanda poštedio je napora najbolje igrače pa je LeBron James igrao samo 13 minuta i zabio sedam koševa uz šest asistencija. Najbolji strijelac Clevelanda je bio Jordan McRae koji je zabio 20 koševa, uz pet asistencija i sedam skokova.  Magic koji je nastupio sa 13 novih igrača, nije imao odgovor na napad Cavaliersa čiji su igrači pogodili 25 od prvih 35 koševa (71,4 posto) i devet trica iz 12 pokušaja, što je dovelo do zaostatka od čak 29 koševa u jednom trenutku prvog poluvremena. Orlando je vodio samo u jednom trenutku utakmice i to kod 7-6 na samom početku, a nakon toga se igra preokrenula. Stvari nisu bile puno bolje ni u drugom poluvremeneu u kojem je Cleveland povećao na 64-35.  NBA sezona počinje 25. listopada, a Magic će igrati protiv Cavsa u Clevelandu 29. listopada u trećoj utakmici sezone. 