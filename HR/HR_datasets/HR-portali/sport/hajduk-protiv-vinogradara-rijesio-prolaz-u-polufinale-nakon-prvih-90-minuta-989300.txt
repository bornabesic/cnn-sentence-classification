Hajduk je u Mladini protiv Vinogradar već u prvom susretu četvrtfinala Kupa riješio pitanje prolaska u polufinale jer slavlje od 3:0 teško će drugoligaš nadoknaditi u Splitu! Bijeli ništa nisu željeli prepustiti slučaju i krenuli su žestoko na inferiornijeg suparnika. Činjenica da su službeno još uvijek bez trenera nije im smetala jer Hari Vukas ih je motivirao i posložio momčad kako treba. Pomogla je i podrška Torcide, koja je nagrdila nogometni dan sukobom s BBB na autocesti A1 pokraj Karlovca u smjeru Zagreba. Ali nije Vinogradar pokleknuo odmah, borili su se žestoko i 31 minuta je trebala Hajduku da zabije prvi pogodak na tvrdom terenu i po hladnom vremenu. Zabio je Kouassi i potom se sve otvorilo. Domaćin se više nije mogao isključivo braniti već su morali i razmišljati ofenzivnije. Osvetilo im se to i prepune tribine u Mladini, gdje je bilo pravo nogometno slavlje, shvaćale su polako da je lijepoj priči došao kraj. U samo tri minute Maglica je postavio konačnih 3:0 i to je bilo to. Prvo u 67., a zaim i u 70. minuti. Ujedno, ovo je prvi put da se Hajduk neće provući protiv Vinogradara jer 2004. je bilo u Mladini 4:2, ali tek nakon produžetaka jer je u regularnom dijelu 1/16 finala bilo 2:2. Potom je 2013. bilo 3:1, ali ponovno nakon produžetaka jer je u regularnom dijelu, ovaj put osmine finala, bilo 1:1. >> Hajduk u Mladini, Hari Vukas kaže: Oni su motivirani, ali mi smo favoriti