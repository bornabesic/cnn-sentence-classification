Dinamo je razbio Hajduk s 4:0 i upisao najveću pobjedu na Poljudu nakon proglašenja hrvatske neovisnosti. Po dva gola zabili su Marko Rog i Junior Fernandes. – Zasluženo smo pobijedili i pokazali da smo najbolja momčad u Hrvatskoj. U utakmicu smo ušli malo zatvorenije, ali nakon prvoga gola sve je sjelo na svoje mjesto – rekao je Rog za Arenusport. Trener zagrebačke momčadi Cico Kranjčar je dodao: – Igrači Hajduka su se trudili, ali su danas imali boljeg protivnika. Pohvalio je Roga. – Rog je preuzeo palicu, ulazi u završnicu iz drugog plana i uz pomoć suigrača je radio velike probleme Hajduku. Sretan sam jer su on i Ćorić radili velike probleme, tu su Fernandes, Soudani... Cijela momčad odigrala je dobro. Dinamo idućeg tjedna igra protiv Salzburga. – Imamo još puno prostora da popravimo neke stvari. Dižemo formu, radimo rezultat i stvaramo dobru atmosferu za utakmicu sa Salzburg. Prije toga nam slijedi Inter, ali nećemo dozvoliti nikakvo opuštanje. Trener Hajduka Marijan Pušnik ponovio je da igrači Hajduka nisu na razini Dinamovih. –Težak poraz, tu nema dvojbe. Znali smo da je Dinamo kvalitetniji, ali se svejedno nismo dobro postavili. Mislim da je gol u posljednjoj minuti prvog dijela prelomio utakmicu. U poluvremenu sam pokušao podignuti momke, ali to nije uspjelo. Moramo još puno raditi kako bismo bili konkurentni – rekao je Pušnik koji smatra da njegovi igrači nisu bili dovoljno agresivni. – Igrači Dinama igrali su muški, a mi nismo i to je glavni razlog. Sada im slijedi Osijek pa Maccabi. – Imamo priliku popraviti ovo. Moramo raditi još bolje i još jače. Pokušavam smiriti euforiju zbog ulaska u playoff Europske lige.  Što nedostaje Hajduku? – Mi nismo kvaliteta na razini Dinama. Moramo dovesti još nekoliko igrača kako bismo se mogli nositi u prvenstvu s Osijekom i Rijekom – zaključio je Pušnik. >> Katastrofa Hajduka na Poljudu, Dinamo zabio četiri gola! 