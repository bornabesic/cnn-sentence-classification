Rukometaši PPD Zagreba u svom su 14. nastupu u regionalnoj SEHA ligi pretrpjeli četvrti poraz, bolji od njih je u Skoplju bio Metalurg sa 22:25 (10:10). Hrvatski je prvak bio izraziti favorit uoči dvoboja s Metalurgom, ali nakon što je pred kraj prvog poluvremena poveo sa 10:7 uslijedio je veliki pad. Domaći sastav je do poluvremena uspio poravnati na 10:10 da bi u nastavku Metalurg odmah stigao do prednosti od 14:11, a sredinom drugog dijela i do pet pogodaka prednosti (19:14). Zagreb je uspio primaknuti na 19:17, ali ne i bliže. Stipe Mandalinić sa sedam i David Miklavčič s pet golova bili su najefikasniji kod PPD Zagreba, a Nemanja Obradović i Filip Kuzmanovski su postigli po pet pogodaka za Metalurg. Nakon ovog poraza PPD Zagreb je ostao četvrti na ljestvici sa 28 bodova, dva manje uz dvije utakmice manje od trećeg Celja PL, dok je Metalurg skočio na šestu poziciju sa 13 bodova iz 15 nastupa. Na vrhu su Vardar sa 44 i Veszprem sa 41 bodom iz po 17 utakmica. >> IHF nam stavlja sol na ranu: Ono što je Hrvatima noćna mora, njima je trenutak za pamćenje 