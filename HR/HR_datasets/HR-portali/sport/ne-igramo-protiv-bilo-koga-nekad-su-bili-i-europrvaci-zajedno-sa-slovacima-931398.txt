Izgleda da ova reprezentacija sjaji na Euru svakih dvadesetak godina, sada je od Eura u Engleskoj iznova prošlo toliko godina i Češke se valja čuvati. Hrvatska nogometna reprezentacija još nije odigrala natjecateljsku utakmicu protiv reprezentacije Češke. No, u dva navrata se sučelila u prijateljwkim ili turnir dvobojima. U te dvije prijateljske utamica oba puta Hrvatska je bila pobjednik. Prvi put je Hrvatska protiv Češke igrala prije 20 godina, u finalu Kupa kralja Hassana u Maroku u prosincu 1996. godine. Poveli su Česi golom Radeka Drulaka u 4. minuti, a izjednačio je Nenad Pralija u 29. minuti. Pobjednik se odlučivao jedanaestercima i tu je naša vrsta bila uspješnija, slavila je s 4-1. Druga utakmica zbila se u veljači 2011. Hrvatska je u Puli pobijedila 4-2 uz dva gola Nikole Kalinića, te po jednog Eduarda i Ive Iličevića.To je bila prva utakmica u kojoj je Češka primila četiri gola. Češka ima bogatu nogometnu tradiciju i povijest a diči se i osvojenim naslovom 1976. godine na prvenstvu, Euru u tadašnjoj Jugoslaviji. Češka je tada nastupala u zajednici sa Slovačkom, no s pravom i Česi i Slovaci smatraju taj naslov kao svojim. Kao što samo Česi pamte i plasman u finale Eura 1996. godine u Engleskoj. Zanimljiva je bila završnica tog Eura 1976. godine. Završnicu su osigurale SR Njemačka, Jugoslavija, Čehoslovačka i Nizozemska. Favorit je bila Njemačka, aktualni svjetski prvak, a odmah do njega puno prognoza išlo je i na Nizozemsku, vicepvaku sa svjetske smotre u Njemačkoj dvije godine ranije. U nadahnutom polufinalnom nastupu u prvome poluvremenu Jugoslavija je vodila sa 2-0. Strijelci su bili Popivoda (20) i Džajić (30), a Nijemce je izluđivao Slaviša Žungul kojeg je Mladinić nenadano postavio u momčad. No, Njemačka se nije predavala, u nastavku je stisnula iz sve snage, a u igru je ušao mladi Dieter Muller koji se kasnije pokazao kao pravim krvnikom za Mladinićevu momčad. Najprije je smanjio Flohe (65), a Muller je u 80. minuti izjednačio rezultat. Potm je Muller s još dvaa gola potopio Jugoslaviju. U drugom polufinalu Čehoslovačka je pripravila senzaciju, izbacila je tada sigurno jednu od najboljih momčadi svijeta, Nizozemsku, aktualnog svjetskog doprvaka. Utakmica se odigrala u Zagrebu i Čehoslovačka je pobijedila Nizozemsku s 3-1. Potom je Čahoslovačka u finalu golovima Jana Svehlika i Karola Dobiasa brzo povela 2-0, ali su Nijemci opet preko Dietera Mullera i Bernda Hölzenbeina uspjeli izjednačiti 2-2. Iznova su Nijemci pokazali svoju upornost, no nije im pomoglo. Čehoslovačka momčad igrala je nadahnuto i u produžecima je imala više prigoda, no do 120. minute ipak nije bilo pogodaka. Pristupilo se izvođenju jedanaesteraca gdje su reprezentativci Čehoslovačke bili uspješniji, a pobjedonosni pogodak čuvenom njemačkom vrataru Seppu Maieru postigao je Panenka i to riskantnim udarcem po sredini vratiju, potkopanom loptom, dočim se Maier prethodno bacio u stranu. U počast takvom majstorskom golu iz jedanaesterca taj se udarac i danas u suvremenom nogometom naziva u opisima sportskih novinara – „panenkom“! Sjajila je, pak, samostalna Češka dvadesetak godina kasnije, na Euru u Engleskoj. Nakon sjajnog prolaska u skupini u četvrtfinalu je Češka prošla Portugal, u polufinalu Francusku i u finalu poklekla tek nakon produžetka u kojem su Nijemci zabili “zlatni gol”. Finale je bio dramatičan i neizvjestan. Iako su Česi vodili (Patrik Berger 59 – 11m), Oliver Bierhoff je izjednačio u 73. minuti, a potom u produžetku ‘zlatnim golom’ u 95. minuti donio Nijemcima naslov prvaka. Izgleda da ova reprezentacija sjaji na Euru svakih dvadesetak godina, sada je od Eura u Engleskoj iznova prošlo toliko godina i Češke se valja čuvati. 