Trener West Hama Slaven Bilić danas će se, prema pisanju Telegrapha, sastati s vodstvom kluba kako bi razgovarao o svojoj budućnosti i ljetnom prijelaznom roku. Uprava West Hama želi da Bilić ostane iako mu neće ponuditi produljenje ugovora koji mu traje još 13 mjeseci. Englezi pišu da su u klubu razočarani osvojenim 11. mjestom nakon što su lani bili sedmi, ali da je Bilić imao teškoće s kojima se dobro nosio poput preseljenja na novi stadion, ozljeda i odlaska tada najboljeg igrača Dimitrija Payeta. - Ambicije su da u idućeoj sezoni u najgorem slučaju osvojimo 10 mjesto, ali nadamo se da se možemo probiti u prvih osam ili šest. To će biti jako teško, moramo odraditi dobar prijelazni rok, izbjeći ozljede i prilagoditi se ovom stadionu. Imali smo dobre i loše utakmice, no nadamo se da ćemo u idućoj sezoni biti bolji - rekao je Bilić. I po ovim izjavama se čini da Bilić ostaje trener, a u njegovu obranu stao je legendarni Alan Shearer, najbolji strijelac Premierlige u povijesti. - Puno se pričalo o Biliću koji je na kraju završio na 11. mjestu. Nisam siguran da West Ham može ostvariti bolji rezultat od toga - rekao je Bilić. A kao moguća pojačanja čekićara spominju se Pablo Zabaleta i Yaya Toure iz Cityja te napadač Sunderlanda Jermaine Defoe koji je ranije igrao u West Hamu. Sva tri nogometaša starija su od 32 godine.