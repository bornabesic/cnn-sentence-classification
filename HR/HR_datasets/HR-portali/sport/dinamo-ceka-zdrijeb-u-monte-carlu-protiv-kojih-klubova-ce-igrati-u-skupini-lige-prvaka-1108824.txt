Dinamo je nakon uzbudljivog uzvrata u Salzburgu saznao suparnike u skupini Lige prvaka. Ždrijeb koji je održan u Monte Carlu donio je hrvatskom prvaku snažne suparnike u skupini H – Juventus, Sevillu i Lyon. Zagrebačkoj momčadi tako će se možda sučeliti i dva bivša igrača koji nastupaju za Juventus – Mario Mandžukić i Marko Pjaca. Modrima će to biti druga sezona zaredom, a četvrti put u posljednjih šest sezona da igraju među nogometnom elitom. Dinamo je u 30 utakmica u Ligi prvaka upisao četiri pobjede, pet neodlučenih ishoda i 21 poraz. Nikada nije uspio proći u doigravanje. >>Evo kako se ispunilo proročanstvo Marka Pjace Bit će to ujedno i 10. sezona zaredom kako će Dinamo igrati u grupnoj fazi eurokupova. Liga prvaka kreće utakmicama 1. kola koje su na rasporedu 13. i 14. rujna, a posljednje 6. kolo je 6. i 7. prosinca. Plasman u osminu finala izborit će dva najbolja kluba iz svake skupine, trećeplasirani sele u Europsku ligu, dok za osvajače četvrtog mjesta završava europska priča. Naslov prvaka Europe brani Real Madrid, a ove sezone finale će se igrati 3. lipnja u Cardiffu.  Tijek ždrijeba: Skupina A: PSG, Arsenal, Basel, Ludogorec Skupina B: Benfica, Napoli, Dinamo Kijev, Bešiktaš Skupina C: Barcelona, Manchester City, Borussia Mönchengladbach, Celtic Skupina D: Bayern, Atletico Madrid, PSV, Rostov Skupina E: CSKA Moskva, Bayer Leverkusen, Tottenham, Monaco Skupina F: Real Madrid, Borussia Dortmund, Sporting Lisabon, Legia Skupina G: Leicester, Porto, Club Brugge, Kopenhagen Skupina H: Juventus, Sevilla, Lyon, Dinamo Zagreb 18.15 – Počelo je izvlačenje klubova iz prve jakosne skupine 18.12 – Na pozornicu je stigla velška legenda Ian Rush jer se ove sezone finale igra u Cardiffu, a u njegovu društvu je i Nizozemac Clarence Seedorf 18.06 – Ceremonija je počela i očekuje se početak izvlačenja skupina. U Monte Carlo je stigao i Dinamov savjetnik Zdravko Mamić. --------------------------------- Osim skupina najelitnijeg natjecanja, izabran je i Uefin igrač godine. Ovo je šesti put da se dodjeljuje ta nagrada, a ovogodišnji kandidati bili su Cristiano Ronaldo, Gareth Bale i Antoine Griezmann. Na kraju je slavio Realov Portugalac – Ronaldo. Dodajmo kako se hrvatski prvak nalazio u četvrtoj jakosnoj skupini i s tim momčadima nije mogao biti izvučen u skupinu. Jakosne skupine SKUPINA 1: Real Madrid (Španjolska), Barcelona (Španjolska), Leicester City (Engleska), Bayern Muenchen (Njemačka), Juventus (Italija), Benfica (Portugal), Paris Saint-Germain (Francuska), CSKA Moskva (Rusija) SKUPINA 2: Atletico Madrid (Španjolska), Borussia Dortmund (Njemačka), Arsenal (Engleska), Manchester City (Engleska) Sevilla (Španjolska), Porto (Portugal), Napoli (Italija), Bayer Leverkusen (Njemačka) SKUPINA 3: Basel (Švicarska), Tottenham Hotspur (Engleska), Dinamo Kijev (Ukrajina), Lyon (Francuska), PSV Eindhoven (Nizozemska), Sporting (Portugal), Club Brugge (Belgija), Borussia Moenchengladbach (Njemačka) SKUPINA 4: Celtic (Škotska), Monaco (Francuska), Bešiktaš (Turska), Legia Varšava (Poljska), DINAMO ZAGREB (HRVATSKA), Ludogorec Razgrad (Bugarska), Kopenhagen (Danska), Rostov (Rusija) 