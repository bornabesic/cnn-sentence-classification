Počelo je natjecanje u Europskoj ligi. Najzanimljiviji susret 1. kola trebao je biti onaj u Rotterdamu gdje Feyenoord bio domaćin Manchester Unitedu. Jose Mourinho je izveo malo šaroliki sastav, a to se odrazilo u igri crvenih vragova. U siromašnoj utakmici bez mnogo prilika, prava uzbuđenja bila su tek u završnici. U 79. minuti za 1:0 domaćina pogodio je Vilhena. Mourinho je u 63. minuti napravio trostruku zamjenu i umjesto Rashforda, Martiala i Mate uveo Ibrahimovića, Depaya i Younga.  Zenit je napravio veliki rezultatski preokret u Tel Avivu i pobijedio Makabi sa 4:3. Gosti su slavili nakon prave golijade u Izraelu. Medunjanin je zabio u 26. pa Kjartansson u 50. te ponovno Medunjani u 70. minuti za 3:0 vodstvo koje su domaćini do kraja utakmice uspjeli ispustiti. Kokorinu 77., Mak u 84., Giuliano u 86. te Đorđević u drugoj minuti sudačke nadoknade osigurali su pobjedu ruskoj momčadi. Spomenimo i kako su domaćini od 81. minute igrali s igračem manje jer je Dasa dobio drugi žuti, nakon što je samo dvije minute ranije dobio i prvu opomenu. Medunjanin je igrao cijelu utakmicu.  Anderlecht je pobijedio Gabalu sa 3:1. Teodorczyk je u 14. pogodio za vodstvo domaćina, da bi za goste izjednačio Dabo u 20. minuti. Santos je autogolom u 41. ponovno dao Anderlechtu prednost, a za 3:1 pogodio je Capel u 77. minuti utakmice. Za Gabalu je Ozobić igrao cijeli susret, dok je Franjić ušao u 59. minuti. Bečki Rapid nadigrao je kod kuće Genk sa 3:2. Poveli su gosti u 29. mnuti golom Baileyja, a onda su domaćini otićli na 3:1 golovima Schwaba u 51., Joelingtona u 59. te autogolom Colleyja u 60. minuti utakmice. Bailey je iz penala smanjio rezultat u 90. minuti susreta. Močinić je za Rapid igrao cijelu utakmicu. Grahovac je ostao na klupi, do je u redovima Genka Sušić ušao u 78. minuti utakmice. Talijanski Sassuolo je neočekivano kod kuće razbio Athletic Bilbao sa 3:0, Viktorija i Roma su u Plzenu igrali 1:1, dok je iznenadio i irski Dundalk koji je i s igračem manje izvukao 1:1 kod AZ-a. Rezultati,  SKUPINA A Zorja Luhansk (UKR) - Fenerbahce Istanbul 1-1 Feyenoord Rotterdam - Manchester United 1-0  SKUPINA B: APOEL Nikozia - FC Astana 2-1 Young Boys Bern - Olympiakos Pirej 0-1  SKUPINA C: RSC Anderlecht - FK Qabala (AZE) 3-1 FSV Mainz 05 - AS St. Etienne 1-1  SKUPINA D: AZ Alkmaar - Dundalk FC (IRS) 1-1 Maccabi Tel Aviv - Zenit St. Petersburg 3-4  SKUPINA E: Viktoria Plzen - AS Roma 1-1 Astra Giurgiu - Austria Wien 2-3  SKUPINA F: US Sassuolo - Athletic Bilbao 3-0 Rapid Wien - KRC Genk 3-2 