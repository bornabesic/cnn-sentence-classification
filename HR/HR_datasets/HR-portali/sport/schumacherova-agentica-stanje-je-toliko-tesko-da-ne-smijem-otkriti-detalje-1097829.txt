Sedmerostruki svjetski prvak u formuli 1 Michael Schumacher još uvijek se oporavlja od teške nesreće koju je doživio na skinju u Francuskoj još u prosincu 2013. godine. Nijemac je neko vrijeme bio u induciranoj komi, prošao je nekoliko operacija, a trenutačno je na rehabilitaciji u svom domu u Švicarsko. Schumi ima najbolje moguće medicinsko osoblje, na njegov oporavak troši se puno novca, ali situacija baš i ne ide na bolje. - U ovom trenutku njegovo stranje je toliko teško da nažalost ne smijem otkriti detalje. Morate to shvatiti, kazala je obiteljska glasnogovornica Sabine Kehm pa dodala: - Njegova obitelj i dalje želi štititi privatnost, zato vas molimo da ne pišete neprovjerene stvari. Mi vam izjave ne možemo davati jer su nas tako zamolili. Samo vam mogu otkriti da je situacija teška, zaključila je Kehm.