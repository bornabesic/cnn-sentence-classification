Plavi u dvoboju s farmaceutima nisu nastavili pobjednički niz. U prvoj utakmici 3. kola HNL-a u Maksimiru pred 1.928 gledatelja Dinamo i Slaven Belupo igrali su neodlučeno 1:1.  Oba pogotka postignuta su u sudačkoj nadoknadi. Prvo je Jovičić zabio za Slavenovo vodstvo, ali je u sljedećoj akciji Benković izjednačio na 1:1. Dinamo je krenuo silovito u dvoboj, a prvu prigodu imao je u 13. minuti. Henriquez je uposlio Fernandesa koji puca, ali Slavenov vratara Marković brani. Farmaceuti su brzo polovili konce i počeli prijetiti obrani plavih. U 23. minuti Ejupi je presjekao Benkovićevo dodavanje prema vrataru i krenuo sam prema Eduardu.   Dinamov je vratar odlično reagirao i spasio svoju mrežu. Portugalac je i minutu kasnije obranio Barićev pokušaj. Trener Kranjčar nije mogao biti zadovoljan igrom svoje momčadi u prvom poluvremenu. Gosti su bili rastrčaniji i opasniji, a plavi nisu znali odgovoriti. Zato je Cico na poluvremenu u svlačionici ostavio Jonasa i Henriqueza, a umjesto njih u igru su ušli Rog i Stojanović. Promjene su unijele živost u Dinamovu igru, koji je u nastavku bio mnogo opasniji. No Slaven se uspješno branio. U 70. minuti Rog je sjajno izveo slobodan udara, ali je vratar Marković obranio njegov pokušaj. U sljedećoj akciji Fernandes je pokušao škaricama, no bio je neprecizan. Sjajnu priliku imao je Dinamo u 84. minuti kada je Benković pucao s pet metara, ali je Slavenov vratar još jednom čudesno obranio. I onda drama u završnici. U drugoj minuti sudačke nadoknade prvo je Jovičić zabio za Slavenovo vodstvo, ali u sljedećoj akciji Benković je izjednačio na 1:1. Dinamo u hrvatskoj ligi nije izgubio u Maksimiru čak 101 utakmicu u nizu. U posljednjim trenucima Fernandes je opalio iz voleja sa osam metara, ali je lopta otišla iznad vratnice. Dinamovci su s maksimirskog travnjaka ispraćeni zvižducima. Plavi u nedjelju putuju u Gruziju gdje u utorak protiv Dinama iz Tbilisija traže prolaz u doigravanje za Ligu prvaka. U prvoj utakmici hrvatski je prvak pobijedio sa 2:0. Tijek susreta: 90'+4 - Gooool! Benković zabio za izjendačenje - 1:1 90'+2 - Gooool! Jovičić je strijelac glavom nakon ubačaja iz kuta. Slaven vodi 1:0. 90' - Igraju se četiri minute sudačke nadoknade. 84' - Benković je s pet metara pucao, ali je vratar Marković čudesno obranio. 77' - Hodžić je prošao po desnoj strani, ali njegov ubačaj Marković ulovio. 70' - Rog je sjajno izveo slobodan udara, ali vratar Marković brani. U sljedećoj akciji Fernandes je pokušao škaricama, no bio je neprecizan. 65' - Slaven se disciplinirano brani. 60' - Dinamo i dalje napada, ali još ni jednom nije ozbiljnije ugrozio gostujuća vrata. 52' - U zadnjih nekoliko minuta igra se na polovici terena koji pripada Slavenu. 50' - Dinamo pokušava doći do pogotka, ali Slaven se uspješno brani. Fernandes se oslobodio za udarac i pucao s ruba kaznenog prostora, ali njegov pokušaj je otišao iznad vratnice. 48' - Ejupi je okušao svoj udarac, ali lopta je prošla kraj stative Eduardovih vrata. 46' - Počelo je drugo poluvrijeme. Trener Dinama nezadovoljan igrom u svlačionici je ostavio Jonasa i Henriqueza. U igru su ušli Rog i Stojanović. 45' - Igrači su otišli na odmor. Nakon prvog poluvremena Dinamo - Slaven Belupo 0:0. 40' - Gosti igraju dobro, a plavi teško mogu složiti neku ozbiljniju akciju. 33' - Slaven ne odustaje od svoje igre i često dolaze pred Eduarda. 23' - Eduardo ponovno brani! Prošli su gosti kroz sredinu, Barić se našao u prilici, ali Dinamov vratar izlazi s vrata i izbija loptu. 22' - Prilika za Slaven! Plava obrana je pogriješila, Ejupi je izašao sam pred Eduarda koji sjajno brani. 13' - Sjajna prilika za Dinamo! Henriquez je povukao i loptu gurnuo Fernandesu koji puca, ali Marković brani! Henriquez je natrčao na odbijanac, ali nije bio precizan. 10' - Dinamo je krenuo silovito, a lopta je uglavnom na polovici gostiju. 3' - Hodžićev pokušaj prošao je kraj Slavenovih vrata 1' - Počeo je susret u Maksimiru. Sastav Dinama: Eduardo - Matel, Schildenfeld, Benković, Sosa - Jonas, Antolić - Fernándes, Ćorić, Hodžić - Henríquez Sastav Slavena: Marković - Barić, Musa, Jovičić, Štiglec - Gregurina, Pokrivač, Christensen - Ivanovski, Ejupi, Katić