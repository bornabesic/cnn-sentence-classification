Za Isaiaha Thomasa, zvijezdu Boston Celticsa koji u finalu Istočne konferencije igraju protiv branitelja naslova Cleveland Cavaliersa, sezona je gotova, objavili su iz kluba.  Thomas je na drugoj utakmici konferencijskog finala ponovio ozljedu kuka koju je zaradio na utakmici u regularnom dijelu sezone 15. ožujka protiv Minneostta Timberwolvesa. - Isaiah je neumorno radio na tome da zaliječi ovu ozljedu kada se prvi put ozlijedio - izjavio je liječnik Celticsa Brian McKeon. - Oteklina je narasla na prve dvije utakmice protiv Clevelanda i kako ne bi došlo do značajnije dugoročne ozljede kuka ne smijemo mu dopustiti da igra - dodao je. Thomas nije otputovao s momčadi u Cleveland, gdje se večeras igra treća utakmica konferencijskog finala, trenutačno razmatra opcije liječenja. Cleveland vodi u seriji na četiri pobjede 2-0.