Stipe Miočić obranio je naslov UFC prvaka nakon što je u Dallasu nakon samo tri minute nokautirao Juniora dos Santosa. - Postoji razlog zašto sam prvak. Sjajne stvari se događaju jer imam sjajnog trenera, tim, suprugu, obitelj i prijatelje. Svi me podržavaju i ne želim ih razočarati - rekao je Stipe nakon meča. Osvetio se tako Brazilcu za poraz u 2014. -  U prvoj sam borbi napravio puno grešaka, početničih pogreški, a to ovaj put nisam smio dopustiti. Dos Santos je sjajna osoba i borac, a prva naša borba mi je puno pomogla. Kaže da je uspješan jer nije kao drugi. - Ja sam drugačiji. Nisam normalna osoba, naporno treniram... Teško je to objasniti, ali sam drugačija osoba s drugačijim mentalitentom. Miočić nije htio govoriti o budućnosti i s kim bi se mogao boriti. Rekao je tek da radi na djetetu. - Idem kući pa ću se potruditi oko toga - rekao je Stipe. 