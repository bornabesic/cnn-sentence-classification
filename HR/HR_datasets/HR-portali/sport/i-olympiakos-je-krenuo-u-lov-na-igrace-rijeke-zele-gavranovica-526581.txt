Prošli su tjedan portugalski mediji objavili da Sporting želi 'pola momčadi' Rijeke, a sada su se u istu priču uključili i grčki mediji. No oni ne 'dovode' Bradarića, Mišića, Eleza i Gavranovića, već javljaju da Olympiakos želi samo ovog posljednjeg - Marija Gavranovića! Ne spominju se detalji odštete, što znači da je Gavranović samo jedan od kandidata za napad grčkoga prvaka, koji bi mogao biti i suparnik Rijeke u trećem pretkolu Lige prvaka. Dakako, ništa čudno, igrači hrvatskoga prvaka na cijeni su, a ponude će zasigurno stizati i za Andrijaševića, Vešovića, Ristovskog... Uostalom, i u Rijeci su svjesni da će morati prodavati žele li 'preživjeti'...