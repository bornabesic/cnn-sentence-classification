Ivan Čupić sinoć je odveo Vardar na krov Europe. Hrvatski rukometaš u posljednjoj je sekundi finala Lige prvaka u Kolnu zabio za pobjedu nad PSG-om (24:23) i prvi naslov Makedonaca u povijesti. Nakon pogotka uslijedilo je veliko slavlje za jedan od najvećih uspjeha makedonskog sporta. To je u delirij bacilo tamošnjeg komentatora koji je urlao nakon Čupićeva gola. Hrvati su dali veliki doprinos uspjehu Vardara. Osim Čupića, sjajan je bio i Cindrić koji je u subotu zabio za finale, a jučer postigao tri gola.