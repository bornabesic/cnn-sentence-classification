Nogometni analitičar Joško Jeličić je u posljednjoj ovosezonskoj emisiji "Stadion" govorio o prvaku Rijeci, utakmici s Dinamom, ali i treneru Petevu, Anti Ćoriću... Za kraj je odabrao svojih najboljih 11. >> Jeličić: Uz sav respekt njegovu talentu, ja bih prodao Ćorića... - Prskalo je napravio nevjerojatan iskorak, veliki je navijač Rijeke i jako mi je drago zbog njega. Ristovski je najbolji desni bočni u ligi, a Barišić lijevi. Elez je moderan stoper, ali previše nonšalantan i vjerujem da će mu to Kek izbiti iz glave, dok drugog stopera nisam mogao izabrati jer su Mitrović i Sigali odigrali po jednu polusezonu - rekao je Jeličić pa nastavio: - Bradarić i Mišić su najbolji par veznih igrača u ligi. Franko je MVP lige, njen najkorisniji igrač, ali Soudani je i dalje najbolji nogometaš u HNL-u. Za Jeličića nema dvojbe - u napadu mora biti Marko Futacs. - On me je oduševio, iznenadio. Marko Futacs je ogromno iznenađenje. Lako je sada pričati o njemu i hvaliti ga, ali trebalo je stati uz njega kad se ozlijedio na početku. Hajduk je to napravio i ovako mu se vratilo. Na kraju svega ovako izgleda Jeličićevih 11: Prskalo (Rijeka) - Ristovski (Rijeka), Mitrović (Rijeka)/ Sigali (Dinamo), Elez (Rijeka), Barišić (osijek) - Bradarić (Rijeka), Mišić (Rijeka) - Vešović (Rijeka), Andrijašević (Rijeka), Soudani (Dinamo) - Futacs (Hajduk)