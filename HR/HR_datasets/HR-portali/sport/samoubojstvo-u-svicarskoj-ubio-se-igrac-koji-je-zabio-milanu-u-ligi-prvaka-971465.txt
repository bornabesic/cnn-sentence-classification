U GOTOVO mjesec dana dva samoubojstva izvršili su bivši igrači Viktorije Plzen. Nakon češkog braniča Františeka Rajtorala, koji je pronađen mrtav u stanu, isto je učinio i stoper David Bistron, koji je pronađen obješen također u svom stanu. I dok su u turskom Gaziantepsporu bili šokirani nakon samoubojstva Rajtorala jer "je bio dobra osoba i nije se činilo da ima bilo kakvih problema", igrač švicarskog petoligaša Lintha i njegova obitelj imali su financijskih problema. Bistron je tijekom karijere nastupao za Banik, Levski, Viktoriju Plzen i Sigmu, a nogometnoj javnosti poznat je po golu koji je zabio za Plzen 2011. godine u Ligi prvaka protiv slavnog Milana, kada je u 89. minuti pogodio i donio bod češkoj momčadi (2:2).    Također, 2012. godine 34-godišnjak je suspendiran od UEFA-e jer je dopingiran igrao protiv BATE Borisova i od tada su njegova karijera i život krenulo mračnim putem.