Foto: Guliver Image/Getty Images REAL je za njega spreman platiti rekordnih 130 milijuna eura, ali Kylianu Mbappeu se očito ne ide u Madrid. Napadač Monaca, koji je ove sezone zablistao u francuskom prvenstvu i Ligi prvaka, nalazi se na meti najvećih europskih klubova, a najviše se povezivao upravo s Realom koji je za njega spreman srušiti i svjetski rekord kada su u pitanju transferi. Međutim, nakon posljednje izjave 18-godišnjeg francuskog napadača jasno je da od transfera u Madrid nema ništa. Barem dok je Zinedine Zidane trener najvećeg europskog kluba. "Zidane je bio moj idol, obožavao sam ga jer nisam vidio igrača s boljom tehnikom. Zbog njega sam zavolio nogomet. Nažalost, kao trener je nešto posve drugo", rekao je Mbappe koji očito nije impresioniran svojim sunarodnjakom. S druge strane, Luka Modrić je naveo kako je Zidane idealan trener jer je uspio promijeniti atmosferu u momčadi te se pobrinuti da sve zvijezde kluba budu zadovoljne.  Ovakvu situaciju s Mbappeom mogao bi iskoristiti Manchester City i dovesti ga u najvećem transferu u povijesti. "Zašto žuriti s odlukom", pita se sjajni napadač koji bi mogao ostati u Monacu još jednu sezonu jer smatra kako mu je trenutno najbitnije imati veliku minutažu.