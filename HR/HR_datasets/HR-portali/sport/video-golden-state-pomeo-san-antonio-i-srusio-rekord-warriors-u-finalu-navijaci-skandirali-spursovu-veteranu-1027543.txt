Na kraju je ovacije dobio Manu Ginobili za kojeg se još uvijek ne zna hoće li igrati sljedeće sezone, a navijači su skandirali cijeli susret "Manu, Manu"! Košarkaši Golden Statea pomeli su San Antonio i u četvrtoj utakmici finala Zapadne konferencije. Warriors je slavio sa 129-115 i po treći puta se plasirao u finale NBA lige gdje će najvjerojatnije ponovo zaigrati s Clevelandom, naravno, osim ako Boston ne proizvede čudo. Golden State je srušio novi rekord, nitko do sada nije ušao u finale s nevjerojatnim skorom od 12:0 u play-offu. Kod Golden Statea najbolji je bio Steph Curry s 36 poena, a nije loš bio ni Kevin Durant s 29 poena i 12 skokova. Istaknuo se i Draymond Green s 16 poena i osam skokova i asistencija. San Antonio je igrao bez Kawhija Leonarda, Tonyja Parkera i Davida Leeja i zapravo nije imao nikakve šanse napraviti senzaciju, premda su se borili do samog kraja. Na kraju je ovacije dobio Manu Ginobili za kojeg se još uvijek ne zna hoće li igrati sljedeće sezone, a navijači su skandirali cijeli susret “Manu, Manu”! Ginobili je sezonu završio kao 24. igrač u povijesti koji je postigao tri tisuće poena nakon završetka regularnog djela sezone. Trenutno je na 3009 poena u 15 sezona, a igrao je play-off u svakoj sezoni svoje karijere! Kod San Antonija najbolji je bio Kyle Anderson s 20 poena, a veteran Ginobili ubacio je 15 poena. Razočarao je LaMarcus Aldridge, koji je drugu utakmicu zaredom ubacio samo osam koševa.