Bernie Ecclestone je potvrdio kako je izgubio mjesto izvršnog direktora Formula 1 Grupe te će ga na tom mjestu zamijeniti čovjek iz Libertyja, Chase Carey. Britanac je također potvrdio i kako su mu ponudili počasnu ulogu predsjednika, ali priznaje kako ne zna koja će točno biti njegova uloga, piše GP1. Pretpostavlja se kako će ova promjena biti službeno potvrđena već sutra, a očekuje se i imenovanje Rossa Brawna te Seana Bratchesa na važnije funkcije unutar sporta. - Danas su me svrgnuli. Jednostavno odlazim. Službeno je. Više nisam vođa kompanije. Moju poziciju preuzima Chase Carey. Moja nova pozicija je jedan od onih američkih termina. To je više kao počasni predsjednik. Imam tu titulu sada, iako ne znam što ona znači -  rekao je 86-godišnji Bernie koji nije siguran ni da će zadržati svoje mjesto u FIA-inom Svjetskom motorsportskom vijeću. Ecclestone tako nakon punih 40 godina napušta dužnost šefa formule 1. >> Vrijeme je da Schumacherova obitelj kaže pravu istinu o Michaelovom zdravstvenom stanju 