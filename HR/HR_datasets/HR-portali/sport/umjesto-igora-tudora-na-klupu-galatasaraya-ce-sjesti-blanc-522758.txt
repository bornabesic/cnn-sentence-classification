Galatasaray za vodećim Bešiktašem zaostaje čak 12 bodova. Turski velikan je tek na četvrtom mjestu i iduće će sezone igrati u Europskoj ligi. Momčad nije uspio pokrenuti niti naš Igor Tudor od kojega je uprava imala velika očekivanja. Naš je trener na klupi turskog velikana od sredine veljače, a Galatasaray je dosad vodio u devet utakmica. Ima jedan remi i po četiri pobjede i poraza. Rezultati su to koji nikako ne mogu zadovoljiti čelnike Galatasaraya. Turski mediji pišu kako će Tudor na kraju sezone sigurno dobiti otkaz. Do kraja prvenstva ostalo je još pet kola i Tudor i njegovi igrači se moraju potruditi da zadrže barem četvrto mjesto koje vodi u Europsku ligu. Njegov bi nasljednik trebao biti bivši trener PSG-a Laurent Blanc. On će na raspolaganju imati 60 milijuna eura za pojačanja. Galatasaray se već iduće sezone želi vratiti na vrh turske lige. 