Danas je u Nyonu održan ždrijeb trećeg pretkola Lige prvaka. Dinamo će, ako prođe Vardar, igrati protiv gruzijskog Dinama ili armenskog Alashkerta! Dinamo Tbilisi u prvoj je utakmici pobijedio Armence 2:0 i veliki je favorit za prolazak u sljedeći krug natjecanja. Podsjetimo, u prvoj utakmici drugog pretkola Lige prvaka Dinamo je pobijedio Vardar u Skoplju s 2:1, a uzvrat je u srijedu u Maksimiru. Iako plavi imaju veliku prednost, opuštanja ne smije biti jer se makedonska momčad pokazala kao tvrd orah, imala je i ona dobre prilike, ali ih nije iskoristila. Uefa je već ujutro odredila skupine u kojima su se nalazili klubovi koji su mogli igrati međusobno pa je tako hrvatski prvak mogao izvući norveški Rosenborg, švedski Norrköping, kazahstansku Astanu, Žalgiris iz Litve, moldavski Šerif, Hapoel Beer-Sheva iz Izraela, Dinamo Tbilisi iz Gruzije, armenski Alashkert, slovački Trenčin i slovensku Olimpija. U podne je započeo ždrijeb na kojem je prvo održana minuta šutnje za žrtve napada u Nici, a nakon toga počelo je izvlačenje u kojem je zagrebački klub saznao da su mu mogući protivnici Dinamo Tbilisi i Alashkert. Utakmice će se igrati 26. i 27. srpnja, a uzvrati tjedan dana kasnije. Parovi: Rosenborg/IFK Norrköping – APOEL/The New Saints Dinamo Zagreb/Vardar – Dinamo Tbilisi/Alashkert  Olympiacos – Šerif/Hapoel Beer-Sheva Astana/Žalgiris – Celtic/Lincoln Trenčín/ Olimpija Ljubljana – Legia/Zrinjski  Viktoria Plzeň – Qarabağ/Dudelange BATE Borisov/SJK Seinäjoki – FH Hafnarfjördur/Dundalk Ludogorets/Mladost Podgorica – Crvena zvezda/Valletta Ferencváros/Partizani – FC Salzburg/Liepāja  Astra Giurgiu – FC København/Crusaders Ajax – PAOK >>Tijek ždrijeba 12-05 – Dinamo će u trećem pretkolu, ako prođe Vardar, igrati protiv gruzijskog Dinama ili armenskog Alashkerta! Dinamo Tbilisi u prvoj je utakmici pobijedio Armence s 2-0 i veliki je favorit za prolazak. 12.00 – Počeo je ždrijeb, na početku je održana minuta šutnje za žrtve napada u Nici. Dinamo / Vardar – Dinamo Tbilisi ili Alashkert  Skupina 1 (nositelji) Olympiakos Celtic ili Lincoln APOEL ili The New Saints Legia Warszawa ili Zrinjski DINAMO ZAGREB ili Vardar Skupina 1 (nenositelji) Rosenborg ili Norrköping (Rosenborg dobio prvu utakmicu kod kuće 3-1) Astana ili Žalgiris (Prva utakmica u Litvi završila 0-0) Šerif ili Hapoel Beer-Sheva (Izraelci dobili 3-2 kod kuće) Dinamo Tbilisi ili Alashkert (Dinamo dobio 2-0 kod kuće) Trenčin ili Olimpija (Olimpija izgubila prvu utakmicu kod kuće 3-4) 