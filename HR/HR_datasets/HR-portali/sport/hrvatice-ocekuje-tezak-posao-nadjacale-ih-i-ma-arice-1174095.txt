Hrvatska ženska odbojkaška reprezentacija u susretu je 3. kola skupine A kvalifikacija za odlazak na Svjetsko prvenstvo koje će se sljedeće godine održati u Japanu u Osijeku izgubila od Mađarske sa 2-3 (25-19, 32-30, 15-25, 21-25, 11-15). Ovo je drugi uzastopni poraz hrvatskih odbojkašica, nakon što su u četvrtak izgubile od Grčke, kojim su praktički izgubile izglede za plasman na SP jer će u Japan izravno samo pobjednice skupine dok će drugoplasirane u dodatne kvalifikacije. U preostala dva dvoboja 3. kola Austrija je svladala Gruziju sa 3-0, a Rusija Grčku sa 3-1. Nakon tri kola vodi Rusija s maksimalnih devet bodova, slijede Grčka i Austrija sa po pet, Mađarska i Hrvatska imaju po četiri, a Gruzija je posljednja bez bodova. Hrvatska će u subotu u 4. kolu igrati protiv Austrije, a u nedjelju u 5. kolu protiv Rusije.