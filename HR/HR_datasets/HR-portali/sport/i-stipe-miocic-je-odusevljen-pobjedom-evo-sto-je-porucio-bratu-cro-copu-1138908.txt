Velikoj pobjedi koju je Mirko Filipović danas ostvario na Rizinovu turniru u Japanu razveselio se i UFC-ov prvak teške kategorije, Stipe Miočić. Cro Cop je u četvrtfinalu tehničkim nokautom u drugoj rundi porazio prošlogodišnjeg pobjednika Grand Prixa, favoriziranog Muhhameda “King Mo” Lawala koji je uskočio u borbu kao zamjena za Wanderleija Silvu. Miočić je preko Facebooka podijelio video Filipovićeve borbe iz Saitama arene uz poruku. – Tako je sjajno probuditi se i vidjeti pobjedu mog brata Mirka Cro Cop Filipovića. Puno poštovanja i Muhhamedu “King Mo” Lawalu što je prihvatio borbu u zadnji čas. Sada sam spreman odraditi današnji dan! #Hrvatska – napisao je Miočić, a prenosi Fightsite. >> Cro Cop nokautom pobijedio King Moa i izborio polufinale Rizinova Grand Prixa 