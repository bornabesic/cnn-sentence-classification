Luka Modrić postao je drugi hrvatski nogometaš koji je dva puta osvojio Ligu prvaka. Prije njega to je uspjelo i Dariju Šimiću, koji je bio pobjednik Lige prvaka s Milanom 2003. protiv Juventusa (3-2, jedanaesterci), te 2007. protiv Liverpoola (2-1). Međutim, Šimić je oba finala pratio s tribine i nije bio u krugu kandidata za nastup.  U povijest se upisao i Mateo Kovačić koji je postao naš deveti igrač koji je osvojio ovo natjecanje otkako je Kup prvaka preimenovan u Ligu prvaka. To je uspjelo i Alenu Bokšiću, Zvonimiru Bobanu, Davoru Šukeru, Dariju Šimiću, Igoru Bišćanu, Mariju Mandžukiću, Luki Modriću. Posljednji hrvatski igrač koji je osvojilo Ligu prvaka bio je Rakitić koji je prošle godine slavio s Barcelonom, pobijedivši u finalu Juventus sa 3-1. Rakitić je postigao vodeći pogodak na utakmicu u 4. minuti, postavši tek drugi Hrvat koji je zabio u finalu Lige prvaka nakon Marija Mandžukića. Rakitić je postao i prvi hrvatski nogometaš koji je s dva različita kluba osvojio Ligu prvaka i Europsku ligu nakon što je u najmasovnijem euro-kupu slavio u dresu Seville 2014.  Sezonu ranije europski naslov osvojio je Luka Modrić u dresu Real Madrida koji je nakon produžetaka pobijedio Atletico Madrid sa 4-1. Luka Modrić je igrao svih 120 minuta, a upravo je Luka asistirao za Realov gol u 90. minuti, za 1-1 i produžetke. Prije Rakitića pogodak u finalu Lige prvaka jedini je zabio Mario Mandžukić i to 2013. godine u pobjedi Bayerna protiv Borussije Dortmund od 2-1. Mandžukić je u Bayernovoj pobjedi igrao do sudačke nadoknade. U 60. minuti je zabio za vodstvo bavarskog sastava Alen Bokšić je dva puta stigao do finala najprestižnijeg europskog natjecanja. U sezoni 1992./93. slavio je u dresu Marseillea nakon pobjede protiv Milana 1-0. Bokšić je odigrao svih 90 minuta u finalu igranom u Muenchenu. Četiri godine kasnije Bokšić je predvodio napad Juventusa u susretu protiv Borussije Dortmund, a njemački sastav je slavio sa 3-1. Bokšić je na terenu proveo 88. minuta. Identičan učinak kao Bokšić, dva finala i jedan naslov ima i Zvonimir Boban. Bivši kapetan 'vatrenih' je s Milanom osvojio europsku krunu 1994. godine u Ateni, deklasiravši Barcelonu 4-0. Godinu dana kasnije 'Rossoneri' su ponovo stigli do finala, no u susretu igranom u Beču slavio je Ajax sa 1-0. Boban je igrao od 85. minute. Aktualni predsjednik HNS-a i najbolji strijelac u povijesti hrvatske reprezentacije Davor Šuker okitio se naslovom prvaka Europe 1998. godine u dresu Real Madrida nakon pobjede protiv Juventusa 1-0. Šuker je ušao u igru u 88. minuti umjesto Predraga Mijatovića. Jedini koji se do sada mogao pohvaliti s dvije titule je Dario Šimić, koji je bio pobjednik Lige prvaka s Milanom 2003. protiv Juventusa (3-2, jedanaesterci), te 2007. protiv Liverpoola (2-1). Međutim, Šimić je oba finala pratio s tribine i nije bio u krugu kandidata za nastup. Nije nastupio niti u finalu u kojem je Milan 2005. izgubio od Liverpoola. U tom finalu nakon čudesnog preokreta 'Redsa' slavio je Igor Bišćan koji je utakmicu pratio s tribina. Talijani su vodili 3-0, no Liverpool je u drugom poluvremenu uspio izjednačili, a potom i nakon izvođenja jedanaesteraca slaviti. Bišćan nije bio niti na klupi. Bilo je hrvatskih nogometaša koji su osvajali europski naslov i u bivšoj državi. Robert Prosinečki je kao član Crvene zvezde slavio u Kupu prvaka u svibnju 1991. Beogradski sastav je u Bariju nakon jedanaesteraca pobijedio Olympique Marseille sa 5-3 (0-0). Prosinečki prvi je izveo udarac i bio precizan s bijele točke. Ivica Olić je nastupio u dva finala Lige prvaka i oba finala je izgubio. Prije šest godina je u susretu protiv Intera igrao do 83. minute, a talijanski sastav je slavio sa 2-0. Dvije godine kasnije je u finalu protiv Chelsea ušao u igru u produžetku, a 'Bluesi' su slavili nakon izvođenja jedanaesteraca. Olić je promašio 'elver' i uz Bastiana Schweinsteigera postao tragičar finala. Oba finala s Bayernove klupe je pratio Danijel Pranjić. Do finala Lige prvaka stigli su i Boris Živković, Marko Babić i Jurica Vranješ s Bayer Leverkusenom 2002. godine. U završnom ogledu igranom u Glasgowu pobijedio je Real Madrid sa 2-1. Živković je na Hampden Parku igrao cijeli susret, Babić je ušao u igru u 89. minuti, dok je Vranješ utakmicu pratio s klupe za pričuve. Igor Tudor je stigao do finala Lige prvaka 2003. s Juventusom, no u dvoboju igranom na Old Traffordu slavio je Milan boljim izvođenjem jedanaesteraca. Tudor je igrao do 42. minute. Dado Pršo je bio jedan od najboljih igrača Monaca na putu do finala Lige prvaka u sezoni 2003./04. Ipak, u finalnom susretu igranom u Gelsenkirchenu slavio je Porto prevođen Joseom Mourinhom 3-0. Pršo je ušao u igru u 23. minuti umjesto ozlijeđenog Giulyja. >> Real nakon jedanaesteraca svladao Atletico i osvojio Ligu prvaka! 