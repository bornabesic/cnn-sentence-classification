Njemački Der Spiegel objavio je teške optužbe na račun Cristiana Ronalda u tekstu u kojem se tvrdi da je jedan od najboljih nogometaša svijeta 2009. godine silovao djevojku u Las Vegasu. Portugalac je zgrožen optužbama, zbog toga će tužiti njemačku novinu, a u njegovo ime se oglasila agencija Gestifute koja ga zastupa. - Članak je čista novinarska fikcija. Navodna žrtva odbija istupiti i potvrditi istinitost optužbi. Navedena novina priču temelji na nepotpisanim dokumentima, neidentificiranim osobama i emailovima odvjetnika koji ne zastupaju Cristiana Rolanda i čija se autentičnost ne može provjeriti te na navodnom pismu koje je takozvana žrtva poslala, a Cristiano nikada nije primio.  Optužbe Der Spiegela su lažne i Cristiano Ronaldo će napraviti sve što je njegovoj moći da reagira protiv njih. Optužba za silovanje je uvredljiva i odvratna, a on neće dopustiti da se ugrozi njegov ugled - stoji u objavi. Podsjetimo, zvijezdu Reala optužuju da je jednoj djevojci platio 375.000 dolara za šutnju zbog silovanja koje se dogodilo u Ronaldovom luksuznom apartmanu u hotelu u Las Vegasu. Amerikanka je navodno tada imala 20-ak godina, a nagodili su se u siječnju 2010. u Nevadi. Pristala je da će šutjeti o svemu nakon što primi novac, odustala od kaznenog progona te je Ronaldu napisala pismo na šest stranica u kojem je opisala ozljede i traumu koju je doživjela. Spiegel je još dodao kako zna o kojoj djevojci je riječ. >> Šokantno: Cristiano Ronaldo je silovao 20-godišnjakinju pa joj platio da šuti o tome? 