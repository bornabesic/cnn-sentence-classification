Mirko Filipović jučer je prozvao Fjodora Jemjeljanjenka da s njim odradi borbu nakon koje bi otišao u zasluženu mirovinu. Na neslužbenom Facebook profilu ruskog legendarnog borca objavljen je potvrdan odgovor, no morat ćemo se još malo strpjeti da čujemo što Jemjeljanjenko ima reći na ovu temu. A prva borba Mirka i Jemjeljanjenka bila je jedna od najboljih u povijesti slobodne borbe i oba su borca istaknula kako im je to bilo najveće iskušenje u karijeri. Jedni put su se borili 28. kolovoza 2005. godine u PRIDE-u, a pobjedu je nakon tri sjajne runde odnio ruski borac i to jednoglasnom odlukom sudaca. – Moj meč protiv Fjodora proglasili su najboljim tog desetljeća i ne mogu reći ništa protiv toga. On mi je bio uvjerljivo najteži protivnik u čitavoj karijeri – kazao je Cro Cop, a epskog se meča možete prisjetiti u videu. >> Cro Cop oštro o krađi Cibalije protiv Dinama: 'Ovi se bore, a magarac im namjerno to uzme' 