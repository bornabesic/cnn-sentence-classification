Najbolji igrač Real Madrida Cristiano Ronaldo poručio je da kraljevskom klubu nije lako igrati bez Luke Modrića, kapetana Sergija Ramosa i Casemira koji su ozlijeđeni. Real se muči, u posljednja tri kola u prvenstvu osvojio je samo tri boda. No, kraljevima nedostaju ključni igrači među kojima je i Modrić čiji se povratak očekuje za otprilike dva mjeseca. – Trebamo biti iskreni, potrebni su nam kvalitetni nogometaši. Teško je zamijeniti Modrića, Ramosa i Casemira, ali Real je snažan i ima dobre igrače koji mogu igrati na visokoj razini – rekao je Ronaldo za Marcu. Ronaldo je bio jasan govoreći o svojoj budućnosti. – Nadam se da ću ostati u Realu tijekom godina koje su preda mnom. Volim ovaj klub. Pohvalio je trenera Zinedinea Zidanea. – Dobro poznaje momčad Reala, što je velika prednost. Zizou je smiren, veliki je profesionalac i voli raditi. >> Maradona nahvalio hrvatskog kapetana: Modrić je istinska zvijezda 