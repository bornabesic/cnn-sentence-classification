Nogometaši Real Madrida svladali su kod kuće u 28. kolu Primere Alaves s 3-0 i opet imaju pet bodova više od Barcelone.   Real je teškom mukom došao do bodova protiv čvrstog Alavesa, iako je rezultat nakraju bio uvjerljiv, no u 85. minuti bilo je svega 1-0 za "Kraljevski klub". U 31. minuti prvi je gol postigao Benzema, a onda je tek u 85. minuti pogodio Isco. Na 3-0 je povećao Nacho u 88. minuti. Luka Modrić je igrao do 68. minute, kada ga je zamijenio Mateo Kovačić.    U ranije odigranoj utakmici Sevilla i Sporting Gijon su igrali bez golova 0-0, a za baskijsku momčad nije nastupio Duje Čop.  Real vodi s 68 bodova ispred Barcelone (63) te Seville i Atletico Madrida koji imaju po 58 bodova. Sporting je ostao 18., a do ostanka ga dijeli pet bodova.   >>Modrić neobičnom fotografijom čestitao rođendan kapetanu Real Madrida >>Modrić radi sve kako bi u Realu ostvario svoj san, a Španjolci vjeruju da u tome može uspjeti 