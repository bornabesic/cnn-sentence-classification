Aktualni španjolski nogometni prvak Barcelona u susretu je 18. kola Primere na svom Camp Nou deklasirao Las Palmas sa 5:0 (1:0). Obranu gostiju srušio je Suarez golom za 1:0 u 14. minuti, no pogotku je prethodilo zaleđe Andrea Gomesa koje suci nisu primijetili, da bi susret bio razriješen početkom nastavka kada je Barcelona postigla tri gola u razdoblju od 52. do 59. minute. Strijelci su bili Messi (52), Suarez (57) i Arda Turan (59). Konačnih 5:0 postavio je Aleix Vidal (80). Ivan Rakitić igrao je za Barcelonu od 62. minute, dok je Marko Livaja za Las Palmas ušao u igru u 74. minuti. Barcelona je sada druga na ljestvici sa 38 bodova, dva manje uz dvije odigrane utakmice više od vodećeg Reala iz Madrida, a dva više uz utakmicu više od treće Seville. U nedjelju navečer će Sevilla i Real igrati međusobno. Las Palmas je osmi sa 24 boda. Ranije u subotu su u prvoj utakmici 18. kola Leganes i Athletic Bilbao igrali 0:0. >> Bilić može i bez Payeta: Pogledajte Carrollov spektakularan gol škaricama u pobjedi West Hama