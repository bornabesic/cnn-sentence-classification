Fiorentina u uzvratu šesnaestine finala Europske lige na svom terenu nije uspjela sačuvati prednost koju je stekla prošlog tjedna protiv Borussije u Mönchengladbachu. Viole su tada slavile sa 1:0, a odlično su počele i susret na svom stadionu. Naime, već u 17. minuti za vodstvo je pogodio hrvatski napadač Nikola Kalinić. Asistirao mu je 23-godišnji Federico Bernardeschi koji je sjajnim golom iz slobodnog udarca donio pobjedu svojoj momčadi u Njemačkoj.   Ubrzo potom, u 29. minuti, na 2:0 povisio je Borja Valero i u tim trenucima sve je upućivalo na to da će se domaći lako obračunati s neuvjerljivom Borussijom.   No, radost talijanske momčadi kratko je trajala jer Nijemci su izveli rijetko viđen preokret. U 16 minuta postigli su čak četiri pogotka što je na kraju bio i konačan rezultat - 4:2. Junak je postao Stindl sa tri pogotka (44' - 11m, 47' i 55'), a jednom je zabio i Christensen (60'). Momčad iz Mönchengladbacha je u osimnu finala prošla s ukupnih 4:3.   Dodajmo kako je Kalinić odigrao cijeli susret, a u sastavu Fiorentine bio je još jedan hrvatski reprezentativac - Milan Badelj kojeg je u 64. minuti zamijenio Babacar. >>APOEL priredio iznenađenje i izbacio Athletic, a Anderlecht zaustavio Zenit! U osmini finala i Mitrovićev Bešiktaš 