U Moto3 utrci na stazi u Le Mansu gledatelji su svjedočili dosad neviđenim scenama na jednoj motociklističkoj utrci. Već u drugom krugu utrke gotovo su svi motociklisti izletjeli u istom zavoju. Krivac? Ulje na stazi! Najprije su se sudarila četiri motociklista (mala slika) nakon čega je iz jednog od motora curilo ulje i uništilo stazu što se pokazalo kobnim već u idućem krugu u kojem je izletjelo čak 20 od 30 motociklista. Najgore su prošli Nicolo Bulega, Niccolo Antonelli i Joan Mir koji su odmah nakon nesreće prevezeni na pregled liječnicima. No svi, pa čak i njih trojica, su čudom prošli bez težih ozljeda i nakon 30-minutnog prekida bili su spremni nastaviti utrku koja je s 24 skraćena na samo 16 krugova.  A nakon što se utrka nastavila Darryn Binder se čudesno izvukao iz ove situacije.  Na kraju je pobijedio Španjolac Joan Mir ispred Belgijca Loija te Tajlanđanina Atiratphuvapata.