Atmosfera na Kvarneru polako se zahuktava uoči utakmice stoljeća. Rijeka u nedjelju može osigurati premijerni naslov prvaka u povijesti kluba ako Dinamo ne pobijedi Osijek na gostovanju od 17 sati ili ako Rijeka pobijedi Cibaliju. Armada se u petak oko 20 sati okupila na opatijskoj rivi kako bi pružila podršku izabranicima Matjaža Keka. Navijači Rijeke potom su, oko 21:30, zapalili baklje uz plažu Slatina. Armada je još uvijek u slavljeničkom raspoloženju zbog 30. rođendana, a ovih se dana feštalo i na Krku.