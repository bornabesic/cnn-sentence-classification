Zanimljivo je kako niti jedan od spomenutih nogometaša ne uživa status neke velike zvijezde. Istina, riječ je o kvalitetnim igračima, ali niti jedan od njih ne mami uzdah kada ga se spominje u kontekstu transfera. Aktualni talijanski prvak Juventus, za čiju momčad nastupaju hrvatski reprezentativci Mario Mandžukić i Marko Pjaca, planira se znatno ojačati za sljedeću sezonu. Prema pisanjima talijanskih medija, prvi nogometaši koje će Allegri pokušati dovesti su Patrik Schick iz Sampdorije i Federico Bernardeschi iz Fiorentine. Schick ima odštetnu klauzulu od 25 milijuna eura, ali Fiorentina zato traži, odnosno inzistira na, najmanje 40 milijuna eura za Bernardeschija. Ipak, riječ je o jednom od ključnih igrača u momčadi inače ofenzivnog veznog, a potražuje ga još nekoliko velikih klubova uključujući i Inter. Bernardeschi je ove sezone zabio 11 golova u prvesnstvu, kao i Schick koji je uglavnom ulazio s klupe. Češki napadač također je pobudio interes velikana, njega pak, navnodno, traži Manchester United. Talijani tvrd kako bi po Bernardeschija išli već sljedećega tjedna, a sa Schickom bi malo čekali. Juventus ima novca, tako da si može priušiti obojicu, ali zanimljivo je kako nisu jedini koje Allegri potražuje. Naime, osim njih dvojice spominju se još tri imena. Felipe iz Porta, Szczesny vratar Arsenala na posudbi u Romi i Emre Can iz Liverpoola. Stoper Porta, stajao bi oko 30 milijuna eura, Szczesny oko 16 milijuna eura, a Emre oko 30 milijuna eura. Opet, zanimljivo je kako niti jedan od spomenutih nogometaša ne uživa status neke velike zvijezde. Istina, riječ je o kvalitetnim igračima, ali niti jedan od njih ne mami uzdah kada ga se spominje u kontekstu transfera. No, sjetite se samo kako je Juvetnus trgovao proteklih godina. Za vjerovati je da Allegri itekako zna što radi, do sada baš i nije promašivao s pojačanjima.