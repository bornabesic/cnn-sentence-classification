U napadu je stradalo 22 ljudi, među kojima je bilo i djece, dok ih je 64 ranjeno, a nogometni klubovi odlučili su se na plemenitu gestu i ovoga puta stali su rame uz rame kako bi pomogli obiteljima žrtva. Dva engleska prvoligaša i mrska rivala, Manchester United i Manchester City, odlučili su donirati milijun funti (oko 1.15 milijuna eura) zakladama za pomoć žrtvama terorističkog napada u Manchesteru, koji je izveden u ponedjeljak navečer nakon koncerta američke pjevačice Ariane Grande. U napadu je stradalo 22 ljudi, među kojima je bilo i djece, dok ih je 64 ranjeno, a nogometni klubovi odlučili su se na plemenitu gestu i ovoga puta stali su rame uz rame kako bi pomogli obiteljima žrtva. “Nogometni klubovi iz Manchestera, United i City, zajedno će donirati milijun funti zakladama koje su osnovane u suradnji s Crvenim križem nakon atentata u kojem su ubijene 22 osobe, a 64 ih je ranjeno”, stoji u priopćenju kojeg su zajednički objavila dva kluba. “Da, istina je da iznosimo zajednički odgovor na ovu tragediju”, kazao je izvršni direktir Uniteda, Ed Woodward, a nešto rječitiji bio je predsjednik Cityja Khaldoon Al Mubarak. “Nadamo se da će naše donacije na neki način ublažiti zastrašujuće izazove s kojima su sada suočeni ljudi pogođeni ovim terorističkim napadom. Naše zajedničko djelovanje poslužit će kao simbol neslomljive snage duha Manchestera”, kazao je predsjednik Cityja.