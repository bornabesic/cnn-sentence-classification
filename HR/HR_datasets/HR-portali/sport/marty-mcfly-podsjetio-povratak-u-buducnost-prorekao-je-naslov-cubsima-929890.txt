Sreenshot: YouTube  PROMAŠILI smo samo za godinu dana, ovo je tako jako, objavio je Michael J Fox na Twitteru, te podsjetio kako je slavna trilogija "Povratak u budućnost" prorekla naslov Chicago Cubsima u World seriesu prije više od trideset godina.  Chicago Cubsi prije nekoliko dana osvojili su svoj prvu titulu nakon 108. godina pobijedivši Cleveland Indianse u finalu doigravanja u baseballu 4:3. Preokrenuli su praktički izgubljenu situaciju i kreirali ogromno iznenađenje, koje je prije tridesetak godina izgledalo nestvarno ljubteljima sporta, do te mjere da su se njime sprdali u filmovima. Glavni lik Marty McFly dio svojih pustolovina odradio je u 2015. godini, a u jednoj sceni zagleda se u video zid, te ostane zatečen viješću kako su Cubsi konačno uzeli naslov prvaka. Redatelj je možda promašio godinu, ali pogodio je da će i za 30 godina njihov naslov biti veliko iznenađenje.