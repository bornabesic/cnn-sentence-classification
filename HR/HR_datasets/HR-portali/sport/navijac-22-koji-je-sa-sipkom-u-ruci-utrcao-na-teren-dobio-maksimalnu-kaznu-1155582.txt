Mladić (22) koji je u subotu pred kraj utakmice između Hajduka i Rijeke na splitskom Poljudu s vatrogasnom šipkom u ruci utrčao prvo na tartan stazu, a zatim i na nogometni teren tijekom čega je s vatrogasnom šipkom u ruci trčao za sucem utakmice dobio je danas od Suca za prekršaje 15 dana pritvora zbog bojazni od ponavljanja prekršaja, doznaje se u splitskoj policiji i na sudu. Nakon što je 'prespavao' u policiji 22- godišnjeg mladića koji je preskočio ogradu na sjevernoj tribini danas je saslušao Sudac za prekršaje koji mu je odredio najvišu maksimalnu kaznu za taj prekršaj i to 15- dnevni pritvor. Tamo će ostati jer ga je policija prijavila za tri prekršaja Zakona o sprečavanju nereda na sportskim borilištima i zbog narušavanja javnog reda i mira kada je zbog svog drskog ponašanja sa šipkom u ruci, trčao za sucem utakmice. Antonela Lolić iz splitske policije je Hini rekla i da policija za sva protupravna ponašanja koja su se dogodila na stadionu provodi kriminalistička istraživanja, ali i da za organizatora i redarsku službu koja je trebala održavati sigurnost na stadionu utvrđuju propuste tijekom održavanja javnog okupljanja o čemu će javnost biti izviještena. >>Huligani ponovno divljaju, a država ne želi riješiti problem fan attacks referee by videosansebastian 