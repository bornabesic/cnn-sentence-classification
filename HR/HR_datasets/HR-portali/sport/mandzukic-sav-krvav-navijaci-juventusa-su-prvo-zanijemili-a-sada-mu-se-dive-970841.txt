TALIJANSKI mediji najavili su da zbog ozljede leđa Mario Mandžukić neće igrati u finalu Kupa protiv Lazija, ali neuništivi hrvatski napadač odigrao je cijelu utakmicu u Juventusovu slavlju (2:0). Navijači talijanskog prvaka zabrinuli su se kada je Mandžukić krajem prvog poluvremena nakon jednog duela s Bastosom krvav ostao ležati na travnjaku.     Međutim, još jednom je pokazao zašto je njihov miljenik.   Izašao iz igre i svi su očekivali da se neće vratiti u drugom poluvremenu nakon ozljede glave. Ipak, sa suigračima je istrčao na travnjak Olimpica u drugom dijelu i ostao u igri do kraja, a navijači mu se zbog nevjerojatne hrabrosti i požrtvovnosti za momčad dive na društvenim mrežama.