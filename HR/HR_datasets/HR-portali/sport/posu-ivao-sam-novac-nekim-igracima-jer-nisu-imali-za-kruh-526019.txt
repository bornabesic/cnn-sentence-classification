Tomislav Havojić (28) najbolji je strijelac Rudeša s devet golova. Ove sezone je taj zagrebački klub pod vodstvom Igora Bišćana ušao u elitno društvo, a Križevčaninu Havojiću ovo će biti peti prvoligaški klub u karijeri. Kakav je trener Igor Bišćan? - Onima sve što bi pravi trener imati. Krasi ga mirnoća. On je samozatajan, ali zna ispričati neku priču iz Liverpoola - kaže ofenzivni veznjak koji je imao kratke avanture u mađarskom Ferencvarosu te latvijskoj Jurmali. Koji je najbolji savjet koji ti je dao? - Da igram onako kako znam, da on vjeruje u mene i da to pokažem na terenu. Bio si najtalentiraniji u konkurenciji Lovrena i Badelja. - Imao sam neki svoj put koji me odveo negdje drugdje, nisu se neke stvari poklopile. U Hrvatskoj se znalo dogoditi da neki klubovi mjesecima nisu plaćali svoje igrače. - Posuđivao sam nekim bivšim suigračima novac koji nisu imali za kruh. Moraš plaćati državi, a nemaš od čega.