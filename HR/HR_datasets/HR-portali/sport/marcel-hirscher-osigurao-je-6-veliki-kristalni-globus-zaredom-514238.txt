Austrijanac Marcel Hirscher slavio je u subotu u veleslalomu u Kranjskoj Gori te je ujedno osigurao ukupnu pobjedu u Svjetskom kupu, šestu zaredom. Hirscher je sada rekorder po broju ukupnih pobjeda u Svjetskom kupu, pretekao je Marca Girardellija koji je pet puta osvajao Veliki kristalni globus.  Također, po treći puta u nizu osvojio je Mali kristalni globus za najboljeg veleslalomaša. Marcel Hirscher claiming the win at Vitranc Cup / Pokal Vitranc and securing both the Giant Slalom and his 6th Overall globe in a row! Drugo mjesto u Kranjskoj Gori osvojio je Norvežanin Leif Kristian Haugen (+0,46), a treći je bio Šveđanin Matts Olsson (+0,67). Jedan od favorita za pobjedu Francuz Alexis Pinturault napravio je grešku u prvoj vožnji te je odustao, dok je Norvežanin Henrik Kristoffersen s drugog pao na 11. mjesto. Hrvatski skijaši Filip Zubčić i Elias Kolega nisu uspjeli izboriti drugu vožnju. Zubčić je bio tek 44., a Kolega je zauzeo 55. mjesto. Za skijaše su do kraja sezone ostale još samo četiri utrke, na završnici Svjetskog kupa u Aspenu (15.-19. ožujka), a u ukupnom poretku Svjetskog kupa vodeći Hirscher ima nedostižna 504 boda više od Norvežanina Kjetila Jansruda. 