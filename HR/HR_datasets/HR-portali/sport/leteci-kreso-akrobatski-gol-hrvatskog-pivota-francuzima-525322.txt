Pirueta, cepelin, kontra, asistencija... Istaknite u prvi plan što god želite, no Krešimir Kozina svakako je autor gola dana, tjedna, za neke možda i godine.  U utakmici polufinala EHF Cupa između njegova Füchse Berlina i francuskog Saint-Raphaela zabio je nakon genijalne asistencije golmana Silvija Heinevettera preko cijelog terena. Hrvatski je pivot loptu ulovio u skoku, napravio piruetu i u padu je spustio pokraj golmana Francuza. Takve golove rijetko zabijaju i puno pokretljivija i okretnija krila, a kamoli znatno teži pivoti poput Kozine. Füchse je uvjerljivo slavio 35-24 uz četiri gola Kozine i čak 11 Lindberga. U finalu će igrati protiv Göppingena koji je pobijedio Magdeburg 33-29. Musa je za poraženu momčad zabio jedan gol.