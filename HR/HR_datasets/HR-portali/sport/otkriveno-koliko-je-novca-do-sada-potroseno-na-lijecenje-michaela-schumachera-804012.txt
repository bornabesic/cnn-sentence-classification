Upravo su medicinski troškovi ono što jako opterećuje proračun obitelji Schumacher, pa je njegova žena Corinna nedavno za 34 milijuna eura prodala avion koji su posjedovali. Prošlo je 17 mjeseci od tragične nesreće Michaela Schumachera u francuskim Alpama. Njemačka legenda na rehabilitaciji je u svom domu u Švicarskoj. I dalje je nepokretan, ne može govoriti, a za njega se brine medicinsko osoblje koje se sastoji od 15 članova. Upravo su medicinski troškovi ono što jako opterećuje proračun obitelji Schumacher, pa je njegova žena Corinna nedavno za 34 milijuna eura prodala avion koji su posjedovali. Mediji pišu kako će se uskoro na prodaju i Schumacherova vila u Merebelu. Naime troškovi liječenja za Schumachera dnevno iznose 20 tisuća eura, što je 140 tisuća eura tjedno. U 17 mjeseci od nesreće ukupno je na liječenje potrošeno 14 milijuna eura. Inače specijalist za prodaju, Corinna je preuzela cjelokupni menadžment muževog poslovnog carstva koje se procjenjuje na 700 milijuna eura. Prije nekoliko dana Schumijeva glasnogovornica Sabine Kehm izjavila je kako se Nijemac i dalje polako oporavlja. – Sretni smo da možemo reći kako i dalje vidimo pozitivne pomake u njegovom oporavku, i to uvijek govorim s obzirom na ozbiljnost ozljeda glave koje je imao. Naravno, trebat će još dugo vremena i borbe, ali mi smo spremni za tu borbu. 