Jedan od suparnika zagrebačkog Dinama u skupini Lige prvaka, Sevilla, pojačala je redove angažiravši francuskog veznjaka Samira Nasrija (29), koji prema Transfermarktu vrijedi 15 milijuna eura. Bivši francuski reprezentativac dolazi u Sevillu na posudbu iz Manchester Cityja, nakon što je Pep Guardiola objavio kako ne računa na njegove usluge. Nasri je u City stigao 2011. iz Arsenala za 30 milijuna eura, a prije toga je igrao za Marseille. Prošle sezone je imao velikih problema s ozljedama upisavši samo četiri ligaška nastupa. Za francusku reprezentaciju je igrao od 2007. do 2013. upisavši 41 nastup i postigavši pet golova. Dinamo će protiv Seville igrati u 18. listopada u Zagrebu, te 2. studenog na Sanchez Pizjuanu. >>Sve o transferima na samom kraju prijelaznog roka možete pratiti OVDJE! 