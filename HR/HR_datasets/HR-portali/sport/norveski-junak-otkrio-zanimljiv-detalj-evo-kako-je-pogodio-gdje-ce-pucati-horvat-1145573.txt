Rukometaši Norveške sinoć su nakon velike drame pobijedili Hrvatsku 28:25 i plasirali se u finale Svjetskog prvenstva u Francuskoj. Prvi put u povijesti osvojit će medalju, a protiv domaćina Francuske borit će se za onu najsjajniju - zlatnu. Sinoćnja utakmica odlučena je nakon produžetaka, a junak susreta bio je norveški vratar Torbjørn Sittrup Bergerud, koji je skupio sjajnih 16 obrana. - Ma to je bilo strašno, čisti infarkt. Bila je to nevjerojatna utakmica i presretan sam što smo u finalu, kazao je Bergerud nakon polufinala. Utakmica je mogla završiti i prije produžetaka, ali upravo je on to spriječio. Naime, na samom isteku vremena, Hrvatska je dobila sedmerac. Zlatko Horvat hrabro je preuzeo odgovornost i uputio udarac koji nas je mogao odvesti u finale, ali norveški vratar je pročitao njegov pokušaj. - Čim je on uzeo loptu, odlučio sam u koju ću stranu ići. Gledao sam snimke njegovih sedmeraca i u tu stranu stvarno nije često pucao. Baš zato sam ju odabrao i, srećom, pogodio, zaključio je norveški junak. >>Pogledajte Horvatov nesretni sedmerac koji je Hrvatsku ostavio bez finala 