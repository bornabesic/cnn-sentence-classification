U svojem prvom samostalnom trenerskom zadatku uveo je Rudeš u Prvu HNL po prvi puta u povijesti i za vrijeme njegova mandata, zahvaljujući dobrim igrama, dogovorena je suradnja između Alavesa i zagrebačke momčadi. Bivši nogometaš Dinama i Liverpoola, imao je zaista sjajan početak trenerske karijere. U svojem prvom samostalnom trenerskom zadatku uveo je Rudeš u Prvu HNL po prvi puta u povijesti i za vrijeme njegova mandata, zahvaljujući dobrim igrama, dogovorena je suradnja između Alavesa i zagrebačke momčadi. Ipak, Bišćan nije mogao odoljeti većem izazovu, ponuda Milana Mandarića, vlasnika slovenskog kluba Olimpije, ipak je bila dovoljna da Igor ostavi za sobom sjajan posao koji je radio u Rudešu. Slovenski mediji prenose kako je već potpisao dvogodišnji ugovor s ljubljanskim klubom koji je ove sezone završio na trećem mjestu s čak 13 bodova manje od najvećeg rivala i prvoplasirane momčadi Maribora. Bišćan bi momčad trebao preuzeti nakon finala Kupa koji će ipak voditi Safet Hadžić, ali sve i da uzme trofej teško je da će spasiti posao. U Olimpiji će Bišćan voditi trojicu Hrvata, Leona Benka, Dinu Štigleca i Danijela Mišića.