Nitko kao Juventus u Italiji! Torinska momčad osvojila je svoj treći kup u nizu i 'stara dama' time se upisala u povijest budući da su prva momčad koja je to uspjela ostvariti pobjedom protiv Lazija 2-0. E' FINITAAAA! LA #TIMCUP E' NOSTRA, ANCORA! #WEWONAGAIN 2-0!!! #JuveLazio #ForzaJuve pic.twitter.com/hPdi5sN8Gn Večeras su ponovno gostovali na Olimpicu u Rimu, nakon što su u nedjelju poraženi od Rome u sklopu Serie A. Doduše, tu je trener Juvea Massimiliano Allegri rotirao svoju momčad kako bi za 'laziale' bili što odmorniji. U velikom je finalu svih 90 minuta odradio naš Mario Mandžukić koji je morao i krvariti za svoju momčad. Razbili su mu arkadu, ali za njega predaja nije bila opcija... To mu se i isplatilo jer Juventus je već nakon 25 minuta imao 2-0! Ali, nije to djelovalo tako lako za Juve. U šestoj minuti Lazio gađa stativu - sve je dobro uradio Keita, ali nije imao sreće. U 12. minuti Dani Alves zabija za vodstvo Juvea poslije ubačaja Alex Sandra s lijeve strane, a u 19. Higuain promašuje čudo s pet metara. Juve nije kažnjen, nego u 24. zabija za 2-0. Poslije kornera Dybale, najviši u skoku bio je stoper Leonardo Bonucci koji podebljava vodstvo aktualnog prvaka Italije. U 33. prijeti Ciro Immobile, Juve se spašava uz malo sreće, da bi najveću šansu za 'biancoceleste' propustio Srbin Sergej Milinković-Savić koji je je poslije kornera tukao ravno u Neta. Lazio je podigao ritam pa su preko Andersona i opet Immobilea stizali u šanse, ali na dobrom mjestu uvijek je bio Brazilac Neto. Bila je to utakmica jakog tempa i polušanse su sijevale s jedne na drugu stranu i u takvoj jurnjavi bolje se snalazio Juve te zasluženo osvojio svoj 12. kup u klupskoj povijesti. Mario je svoj 18. trofej u karijeri proslavio uz 'trobojnicu', već po standardu... Ivan Vargić proveo je 90 minuta na klupi Lazija. Marko Pjaca zbog ozljede nije konkurirao za utakmicu. 