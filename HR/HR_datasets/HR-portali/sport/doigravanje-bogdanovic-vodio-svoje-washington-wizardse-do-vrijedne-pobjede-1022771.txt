Momčad našeg košarkaša je smanjila na 2-1 u seriji na četiri pobjede u polufinalu doigravanja Istočne konferencije, nakon što je na svom parketu sa 116-89 svladala Boston Celticse Hrvatski košarkaš Bojan Bogdanović iznova je bio odličan u nastupu za svoje Washington Wizardese. Njegova momčad je smanjila na 2-1 u seriji na četiri pobjede u polufinalu doigravanja Istočne konferencije, nakon što je na svom parketu sa 116-89 svladala Boston Celticse, U drugom polufinalnom paru doigravanja Golden State Warriors povećali su svoju prednost na 2-0, novom pobjedom protiv Utah Jazza 115-104. Washington je nakon dva poraza u Bostonu slavio kod kuće, a do pobjede ga je vodio John Wall koji je zabio 24 koša. Hrvatski košarkaški reprezentativac Bojan Bogdanović je bio odličan, on je za ovo prvo slavlje Washingtona u drugom krugu upisao double-double sa 19 koševa (šut 6/12), deset skokova te dvije asistencije. Četvrta utakmica je na rasporedu u nedjelju u Washingtonu. Golden State Warriors su povećali prednost u seriji na 2-0 pobjedom od 115-104 kod kuće nad Utah Jazzom. Izuzetno raspoložen je bio Draymond Green koji je utakmicu završio sa 21 pogotkom od čega je pet trica. Treća utakmica se igra u subotu u Salt Lake Cityju. 