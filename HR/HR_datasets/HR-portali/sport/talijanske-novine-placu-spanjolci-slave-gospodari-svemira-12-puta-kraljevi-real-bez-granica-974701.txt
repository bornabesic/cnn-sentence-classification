Foto: Getty Images/Guliver Image ŠPANJOLSKI mediji su, očekivano, euforično proslavili Realovu povijesnu obranu naslova prvaka i 12. titulu najbolje europske momčadi. No, nisu svi bili tako blagonakloni prema Modriću, Ronaldu i društvu. List As, koji je tradicionalno naklonjen Realu, naslovnicu je objavio u stilu velikog postera Realova slavlja i velikim naslovo "Dvanaesta". Marca je izašla sa sjajnim naslovom "Gospodari svemira" po uzoru na legendarnu crtanu seriju iz osamdesetih godina prošlog stoljeća. La Razon je objavio naslov "Dvanaest puta kraljevi", El Mundo je Zidaneovu momčad nazvao "šampionima jedne ere", a dnevnik ABC je uz veliku fotografiju Ramosa s peharom dodao "Real Madrid bez granica". No, bilo je i onih listova koji nisu bili toliko oduševljeni Realovim trijumfom. Listovi koji prate Barcelonu na najdiskretniji mogući način su obavijestili čitatelje da su njihovi najveći rivali napravili povijesni uspjeh. Tako je Mundo Deportivo objavio veliku Zidaneovu fotografiju s naslovom "Povijesni Zidane"... ...a Sport je tek na četvrtini naslovnice objavio da je Real "pošteno" osvojio naslov, a glavna vijest je da je Bellerin na korak do Nou Campa. I dok su se Španjolci natjecali u slavlju, Talijanu tuguju. Gazzeta je izašla s naslovom "Kletva", a Corriere s "Kakav raspad".