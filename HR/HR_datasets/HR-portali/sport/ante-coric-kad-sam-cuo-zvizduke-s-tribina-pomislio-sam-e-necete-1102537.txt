Ante Ćorić odigrao je još jednu veliku utakmicu. Mlada zvijezda Dinama srušila je gruzijskog prvaka Dinamo Tbilisi, golom i asistencijom za 2:0 te najavila veliku sezonu. Po izlasku s travnjaka brojni su navijači ovacijama pozdravili mladog vezanjak, s maksimirskih tribina odzvanjalo je "Ante Ćorić"... "Ma odlično se osjećam, malo sam lošije ušao u utakmicu, ali kasnije je sve bilo dobro. Čuo sam čak zvižduke s tribina upućene prema meni. I tada sam pomislio, 'e, nećete'! Ti su me zvižduci baš nekako podigli, pa sam zaigrao puno bolje. I na kraju zabio i asistirao. Ponavljam, nitko sretniji od mene - kazao je Ćorić za Goal. Sličnu asistenciju imali ste i protiv španjolske reprezentacije do 21 godine kada je zabio Perica... "Takve mi stvari samo nekako padnu na pamet, dao Bog da bude još takvih asistencija. Ljudi oko mene kažu da je to Božji dar, vidjet ćemo. Često Soudani i ja takve stvari pokušavamo na treninzima, ovo nije bilo slučajno." Imali ste i vrlo zanimljivu proslavu gola... "Haha, vidim da se ljudi sada zamaraju oko toga. Znam što radim, tako slavim golove na Fifi 2016. I nema razloga za paniku. Znam se tako baciti, sigurno se neću ozlijediti." Svaku utakmicu započnete sa zamotanom lijevom rukom, razlog? "Joj, to moram operirati, ali ne želim. Ipak sam nogometaš, to mi nije toliko bitno. Zato ruku zamotam 'tejpom', pa je na terenu sve kako treba. Inače me nekad malo boli." Može li vas Dinamo Tbilisi iznenaditi u uzvratu? "Vjerujem da ne može. Vjerujem kako smo kvalitetnija momčad od Gruzijaca, to smo i dokazali. Sigurno se nećemo opustiti, niti podcijeniti našeg suparnika, ali u Tbilisi idemo po još jednu pobjedu - kazao je Ćorić. Cijeli razgovor možete pročitati na portalu Goal.com.