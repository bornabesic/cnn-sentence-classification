Rijeka nije uspjela uloviti pun plijen na Poljudu. U 24. kolu Prve HNL momčad Matjaža Keka igrala je s Hajdukom 1:1.  - Teška utakmica, derbi s mnogo dvoboja i agresivne igre. Na kraju je rezultat realan. U nekim trenucima nismo bili dobri, ali smo pokazali veliku želju preokrenuti rezultat. Hajduk je bio agresivan kao što je bilo i očekivano - rekao je trener Rijeke. Bijeli su većim dijelom utakmice bili bolji. - U nekim smo dvobojima kasnili, a dodavanja nisu bila kvalitetna. Na ničije lopte, koje su padale kraj vrlo dobrog Futacsa, reagirali smo presporo. U završnici smo bili moćniji i okomitiji - rekao je Matjaž Kek, te se osvrno na kazneni udarac iz kojeg je Rijeka izjednačila: - Mislim da je bio kazneni udarac, bio sam predaleko i teško mi je procijeniti. Nisu momčadi krive za neugodnosti jer su igrači igrali fer. Rijekin trener nakon utakmice je prišao sucu... - Samo smo pričali, nije bio prigovor. Bila je ta neugodna situacija, neka o tome razmišlja onaj tko mora. Ali suci su bili najmanji problem večeras, bilo bi nekoretno reći bilo što o njima. Mislim da je trebao još produžiti utakmicu - istaknuo je Matjaž Kek. Hajdukov trener Joan Carrillo ponosan je na svoje igrače. - Od prve minute smo težili žustroj i brzoj igri. Jako sam ponosan na svoje igrače. Hajduk je napadao, imali smo više prilika od Rijeke. Borili smo se do kraja. Može li Hajduk ovako hrabro igrati i na gostovanjima? - Želimo igrati napadački i naša je ideja da to unaprijedimo - rekao je Joan Carrillo. >>Nevjerojatna scena: Huligan sa šipkom lovio suca po terenu, a zaštitari ga mirno gledali! 