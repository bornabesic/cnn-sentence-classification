Trener West Hama Slaven Bilić ovih je dana razveselio baku Mabel Arnold koja je napunila 101 godinu života. Baka je poznata kao vatrena navijačica čekićara koja već 82 godine dolazi na stadion pa su je u klubu odlučili nagraditi. Mabel Arnold u ponedjeljak je napunila 101 godinu te dobila čestitku kluba i momčadi, dok joj je Bilić uručio posebno dizajniranu tortu. Oduševljena bakica uspješno je ugasila svijeće, a bivši hrvatski izbornik joj kroz šalu poručio da je on ispekao tortu. West Ham je ovaj video objavio uoči večerašnje utakmice s Arsenalom u kojoj će Bilić pokušati prekinuti niz od četiri poraza zaredom. >> West Ham se zbog loših rezultata oglasio priopćenjem, evo što kažu o Slavenu Biliću! Trener West Hama Slaven Bilić kontaktirao je Liverpool u vezi transfera srpskog veznjaka Lazara Markovića (23), koji je trenutno na posudbi u Hull Cityju, objavili su britanski mediji. Iako trener redsa Jurgen Klopp ne računa na Markovića, Liverpool traži za njega 16 milijuna funti, što je četiri milijuna manje negoli su ga platili Benfici 2014. godine. Marković je samo u prvoj sezoni u Liverpoolu imao dobru igračku minutažu, a dolaskom Kloppa pao je u drugi plan i ubrzo je završio na posudbi u Fenerbahčeu, a potom u Sportingu. Od siječnja ove godine ponovno igra u Premier ligi i to na posudbi u Hull Cityju, gdje je standardni prvotimac. (Hina) 