Hamilton je do svog 63. "pole positiona" u karijeri stigao sa 186 tisućinki boljim vremenom od Nijemca Sebastijana Vettela iz momčadi Ferrarija. Britansko vozač Formule 1, Lewis Hamilton (Mercedes), startat će s prve pozicije u utrci za Veliku nagradu Kine u Svjetskom prvenstvu Formule 1 u Šangaju. Hamilton je do svog 63. “pole positiona” u karijeri stigao sa 186 tisućinki boljim vremenom od Nijemca Sebastijana Vettela iz momčadi Ferrarija, a treće mjesto u  zauzeo je Finac Valtteri Bottas iz Mercedesa, koji je za Vettelom zaostao svega jednu tisućinku. Također Hamiltonu je ovo već šesti “pole position” u Šangaju, a sveukupno u karijeri ima samo dva “pole positiona” manje od Ayrtona Senne (65) i pet manje od Michaela Schumachera (68), dok je Mercedes osvojio “pole position” 75. puta u 150. nastupu. Utrka za prvo startno mjesto donijela je i jedno iznenađenje, a to je ispadanje Maxa Verstappena. Nizozemac je dojavio momčadi problem zbog kojeg nije dovršio brzi krug već je išao u boks. Vratio se na stazu, ali problem se nije riješio i morat će startati s 19. mjesta. Utrka za Velike nagradu Kine na programu je u nedjelju od 8 sati po hrvatskom vremenu. Startni red: 1. Lewis Hamilton (VB/Mercedes) 2. Sebastian Vettel (Njem/Ferrari) 3. Valtteri Bottas (Fin/Mercedes) 4. Kimi Raikkonen (Fin/Ferrari) 5. Daniel Ricciardo (Aus/Red Bull-TAG Heuer) 6. Felipe Massa (Bra/Williams-Mercedes) 7. Nico Huelkenberg (Njem/Renault) 8. Sergio Perez (Mek/Force India-Mercedes) 9. Danil Kvjat (Rus/Toro Rosso-Renault) 10. Lance Stroll (Kan/Williams-Mercedes) 