Foto: Twitter ATLETICO MADRID oprostio se od stadiona Vicente Calderon, na kojem su svjetske zvijezde protiv domaćina odigrale posljednju utakmicu. A, među njima je bio i Zvonimir Boban, čija je momčad na kraju slavila s 5:4 na legendarnom terenu.  Hrvatska legenda zaigrala je od 26. minute umjesto čuvenog Zica, a u istoj momčadi je nastupila s Mendietom, Ronaldinhom, Seedorfom i ostalima, koji su nosili dres fondacije Scholas Occurrentes, koju podupire Papa za mir u svijetu.  Calderon prvi put od 1966. godine odlazi u povijest, a na tribinama je bilo 55.000 gledatelja, koji su tijekom cijelog susreta pravili sjajnu atmosferu.    Atletico je poveo preko Fernanda Torresa u 35. minuti, a zvijezde izjednačile u 47. golom nezaboravnog Claudija Cannigije. Preokret je iz penala potpisao nevjerojatni vratar Rene Higuita, nakon čega su golove za Bobanovu momčad zabijali Andrij Jarmolenko i Meksikanac Cuauhtemoc Blanco, koji je postigao dva pogotka za 5:1.  Domaćin je do kraja uspio smanjiti na 4:5 golovima Pedra Gonzalesa Martineza iz penala, Jose de la Sagra i Juana Carlosa Gomeza Pedraza. Kapetan Atletica bio je i sadašnji vođa Gabi, a u napadu je igrao i Diego Forlan.  Bila je to 1.228 utakmica Atletica na Calderonu, ujedno i posljednja, jer će dobiti novi stadion Wanda Metropolitano od 70.000 mjesta, a koji će izgraditi vlasnik 20 posto klupskih dionica kineska grupa Wanda.