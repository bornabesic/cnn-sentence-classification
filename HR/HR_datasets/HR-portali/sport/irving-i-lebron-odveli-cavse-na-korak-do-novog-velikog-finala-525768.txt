Rekord karijere u doigravanju Kyrieja Irvinga s 42 koša te povratak LeBrona Jamesa starim navikama bili su dovoljni za pobjedu prvaka protiv Bostona 112-99. Nakon što je u prošloj utakmici podbacio, James je noćas zabio Celticsima 34, Love 17 uz 17 skokova, a već spomenuti rekorder Irving uništio je Celticse u trećoj četvrtini kad je zabio čak 21 koš uz laganu ozljedu gležnja. U izostanku svog najboljeg igrača Isaiaha Thomasa četiri su se košarkaša Bostona ravnopravno podijelila. Bradley je zabio 19, Crowder 18, Horford 16, Olynyk 15 i dobro su se držali do kraja treće četvrtine, no tada Cavsi rade razliku i mirno utakmicu privode kraju. Ovom pobjedom Cleveland je stigao na korak do finala lige gdje ih već čeka Golden State. Iduća utakmica igra se u Bostonu za dva dana.