U susretu 37. kola engleskog prvenstva Arsenal je na gostovanju pobijedio Stoke 4:1 ostavši u igri za plasman u Ligu prvaka. Topnici sada imaju bod manje od Liverpoola na četvrtom mjestu, a do kraja sezone oba sastava imaju po dvije utakmice. Arsenal će na svom travnjaku ugostiti Sunderland i Everton, dok Liverpool očekuje gostovanje kod West Hama i domaći ogled protiv Middlesbrougha. Pobjedu Arsenala donijeli su Olivier Giroud (42, 80), Mesut Ozil (55) i Alexis Sanchez (76), dok je pogodak za Stoke zabio Peter Crouch (67). U ranije odigranom susretu Manchester City je pobijedio Leicester City 2-1 i tako se probio na treće mjestu ispred Liverpoola. Bila je to utakmica u kojem je Leicesteru kod rezultata 2:1 nije priznat rijetko viđeni jedanaesterac. Riyad Mahrez je u 77. minuti zabio za 2:2, ali je sudac Robert Madley poništio pogodak jer je alžirski reprezentativac dva puta dirao loptu. Mahrez se prilikom izvođenja okliznuo te je prvo loptu dotaknuo desnom, pa lijevom nogom. Strijelci za City zabili su David Silva (29) i Gabriel Jesus (36-11m), a za goste je zabio Shinji Okazaki (42). Važne bodove osvojio je Swansea City koji je na gostovanju kod otpisanog Sunderlanda pobijedio 2:0 golovima Llorentea (9) i Naughtona (45+2). Swansea sada ima četiri boda više od Hulla kojeg u nedjelju očekuje gostovanje kod Crystal Palacea. Ukoliko Hull izgubi postat će treći putnik u niži rang natjecanja uz Middlesbrough i Sunderland. Chelsea je u petak pobijedio na gostovanju pobijedio WBA i osigurao naslov prvaka. Rezultati: Stoke - Arsenal 1:4 (Crouch 67 / Giroud 42, 80, Ozil 55, Sanchez 76) Middlesbrough - Southampton 1-2 (Bamford 73 / Rodriguez 42, Redmond 57) Sunderland - Swansea 0:2 (Llorente 9, Naughton 45+2) Bournemouth - Burnley 2:1 (Stanislas 25, King 85 / Vokes 83) Manchester City - Leicester 2:1 (Silva 29, Jesus 36-11m / Okazaki 42). Portugalski nogometni velikan Benfica osvojila je svoj 36. naslov državnoga prvaka nakon što su u predzadnjem kolu kod kuće dobili Guimaraes s 5:0. Benfica pred Portom sad ima nedostižnih osam bodova prednosti. Za slavni lisabonski klub to je četvrti naslov zaredom. U 37. kolu španjolske lige Valencia je kao gost pobijedila Espanyol s 1:0, dok je u dvoboju već ispalih klubova Osasuna kao domaćin slavila protiv Granade s 2:1.  