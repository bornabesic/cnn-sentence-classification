Najbolji hrvatski tenisač Marin Čilić nalazi se na osmom mjestu najnovije ATP ljestvice objavljene u ponedjeljak, dok je prošlotjednu 22. poziciju zadržao i Ivo Karlović. Borna Ćorić, koji je prošli tjedan zaustavljen u prvom kolu turnira u Budimpešti, pao je šest mjesta i sada je 54. tenisač svijeta. Kristijan Mesaroš je ubilježio napredak od jednog mjesta, popeo se sa 228. na 227. poziciju. Vrh ljestvice uvjerljivo drži Škot Andy Murray, drugi je srpski tenisač Novak Đoković, a treći je Švicarac Stanislas Wawrinka. Zapravo, u TOP 10 nije bilo promjena, a Murray je još malo povećao prednost na Srbinom. Plasmanom u polufinale Barcelone Andy je podebljao prednost ispred Đokovića za 180 bodova.  