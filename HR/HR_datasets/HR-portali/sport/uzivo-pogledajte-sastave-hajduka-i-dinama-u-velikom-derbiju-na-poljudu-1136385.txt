U 20. kolu Prve HNL u Poljudu Dinamo je pobijedio Hajduk sa 1:0. Strijelac za plave bio je Soudani u trećoj minuti sudačke nadoknade. Na kraju utakmice došlo je do naguravanja nakon što je Ante Ćorić ostao ležati na zemlji. Nastala je velika gužva u kojoj je Šimić dobio crveni karton. Igrala se treća minuta slabog derbija, a onda se ukazao Hilal El Soudani, najbolji igrač hrvatske lige. Ubačaj Gojaka preskočio je Kvesića, bila je to kastrofalna greška Hajdukovog lijevog beka, a Soudani topovski sprašio loptu u mrežu za šok u Poljudu i pobjedu Dinama od 1:0. - Odličan nogomet, božanstven - sarkastično nam je dobacio jedan od gledatelja kada je sudac Mario Zebec odsvirao kraj prvog dijela. Bilo je to jedno od negledljivih poluvremena dvoboja Hajduka i Dinama, vjerojano je bilo i gorih, ali ovo je baš bilo ružno. Bez nekih suvisklih akcija, igrači kao da samo čekaju hoće li im sudac svirnuti prekršaj, šire ruke, a nogometna vještina im je u nekom drugom planu. Dvoboj Španjolca Joana Carrilla i Bugarina Ivajla Peteva bio je dvoboj bez rizika. Rovovska bitka u sredini terena u kojoj Jonas, Antolić i Gojak protiv Savvasa, Kožulja i Bašića teško mogu iskreirati nešto posebno, bila je glavna zamisao obojice trenera. Pa, ako netko pobjegne zadnjoj liniji, to je bila cijela filozofija taktičkih zamisli. Hajduk se oslonio na Ercega i Vlašića, Said nema brzinu da bi mogao biti opasan, a Dinamo je puteve do gola tražio preko Soudanija i Fernandesa, za Henriqueza vrijedi što i za Saida. Statistički, Dinamo je imao inicijativu, imao i neke šuteve prema vratima Stipice, ali to je više bilo kozmetički. Jedna prijetnja, preko Soudanija bila je iz zaleđa od dva metra kojeg je na užas tribina propustio prvi pomoći Tomislav Petrović, a druga, možda i najozbiljnija zbila se u 22. minuti kada je Jonas mlako pucao, a Stipice nepotrebno odbio ravno u Souadanija. Ipak, Hajdukov vratar bio je na niovu pri šutu alžirskog napadača, obranio je čisti gol. Hajduk, s druge strane, osim udarca Tome Bašića "nebu pod oblake" nije ni uspio ugroziti Dominika Livakovića. U fokusu su bile navijačke skupine, Torcida je odaslala jasnu poruku što misli o regionalnoj ligi, koja se najavljuje. Njihov transparent "Protiv lopova i mafje za jaču ligu, Zakonom o sportu. Bratimljenje nije opocija. Torcida protiv yugo lige." aplazuom je popratio cijeli stadion. Glas naroda je pokazao palac dolje regionalnoj ligi. Dobro, bilo je tu još onog uobičajenog kolorita, spominjanja vrba, pozdrava... BBB, s druge strane, više su se posvetili Zdravku Mamiću, još jednom su ponovili ono "odlazi iz svetinje". Inače, Mamić je bio s momčadi u hotelu Lav le Meridien, savjetnik je prije utakmice dao savjete, a onda se zaputio prema Zagrebu. U Poljudu nije bio od one tuče u svečanoj loži. Nastavak je započeo u istom, negledljivom tonu, a valja upisati 56. minuti u kojoj se Vlašić oslobodio Pivarića, ubacio za Ercega, ali njegov udarac glavom bio je lak plijen za Livakovića. Bile su to minute kada je prijetio Hajduk, nešto kasnije u dva navrata je Šimiću malo neddstajalo da postigne gol... Petev je na dominaciju "bijelih" reagirao zamjenom figura, Hodžić je ušao umjesto Henrqueza, a Carrillo, koji je burno proživljavao utakmicu u igru je u posljednjih dvadesetak minuta ubacio Francka Ohandzu. Prigodu je posljednjih desetak minuta dobio i Frane Vojković, mladić o kojem se puno pričalo posljednjih dana, zbog verbalnog obračuna njegovog oca s predsjednikom Hajduka Ivanom Kosom. Baš u vrijeme te promjene Dinamo je imao najbolju prigodu, lopta je došla do Hodžića, netko s tribina (to je napravio više puta) oglasio se istom zvaždaljkom kao i u sudac, obrana "bijelih" je stala, a Hodžić topovski šutirao. Međutim, Stipica je odlično reagirao, ostao hladan i obranio njegov udarac. 