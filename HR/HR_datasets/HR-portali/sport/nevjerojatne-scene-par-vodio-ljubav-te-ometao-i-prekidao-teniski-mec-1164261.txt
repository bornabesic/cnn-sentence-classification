Tijekom teniskog meča između Mitchella Kruegera i Francesa Tiafoea viđena je jedna od najbizarnijih scena u povijesti ovog sporta. Naime, susret je prekidao i ometao glasan seks para koji se prepustio strastima u obližnjoj hotelskoj sobi. Prvo se začulo glasno uzdisanje, što je nasmijalo tenisače i navijače na meču, a svi su mislili da netko iz publike glasno gleda filmove za odrasle. Tiafoe se prvo samo smijao, a Krueger odlučio lopticu napucati u gledalište, misleći kako će ometanje prestati. Igrači su nakon toga nastavili meč, ali zvukovi su se i dalje čuli. Tek nakon nekog vremena svi su shvatili da zvukovi zapravo dolaze iz hotela. "Oh, Bože, pa to nije film na mobitelu, glasovi dolaze iz apartmana preko puta terena", rekao je komentator susreta. Tada se i Tiafoe opustio pa glasno uzviknuo: "Ma, ne može biti tako dobro", viknuo je tenisač i još jednom nasmijao publiku. Nakon nekog vremena strasti su se smirile, meč je odigran od kraja, a Tiafoe je na kraju slavio 6:3, 6:2. >>Zapalila internet: Zanosna žena poznatog nogometaša objavila fotku nakon seksa