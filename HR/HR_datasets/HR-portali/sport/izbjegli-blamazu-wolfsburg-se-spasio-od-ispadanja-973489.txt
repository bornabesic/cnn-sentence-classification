Foto: Getty Images/Guliver Image DA JE netko ljudima iz Wolfsburga rekao da će kraj sezone, za koju su potrošili 77 milijuna eura kako bi uhvatili Ligu prvaka, dočekati u infarktnom doigravanju za ostanak u ligi, pitali bi ga za zdravlje. No, upravo to dogodilo se "vukovima", kojima je na kraju jedina dobra vijest da će i sljedeće sezone igrati u Bundesligi. Drame nije bilo, Wolfsburg je i uzvratnu utakmicu doigravanja protiv Braunschweiga dobio 1:0 i s ukupnih 2:0 osigurao ostanak. Jedini gol u večerašnjoj utakmici u Branuschweigu zabio je Vierinha u 49. minuti Wolfsburg je na početku sezone napunio blagajnu prodajom Juliana Draxlera u PSG za 40, Andrea Schürrlea u Dormtund za 30 i Basa Dosta u Sporting za deset milijuna eura. Otišao je i Max Kruse u Werder za "samo" 7,5 milijuna i "pomnim" skautingom dovedeni su Yannick Gerhardt, Yunus Malli, Riechedly Bazoer, Jeffrey Bruma i još pet igrača za ukupno 75 milijuna eura. Najbolja kupnja bio je Mario Gomez, koji je doveden iz Fiorentine za sitnih milijun i pol i koji je zabio 18 golova. Ostala ofenzivna pojačanja zabili su, pazite sad, zajedno jedan gol i skupili 16 asistencija. Za to vrijeme Bas Dost je umalo osvojio europsku Zlatnu kopačku u dresu Sportinga s 34 gola. Messi mu je pobjegao za šest bodova, a Nizozemac je zabio više od Aubameyanga, Lewandowskog... Max Kruse je bio šesti strijelac lige i jedan je od najzaslužnijih za preporod Werdera ove sezone. Riješili su se i starog, dobrog Dantea koji će, uz malo sreće, s Nicom kroz kvalifikacije ući u Ligu prvaka. Dogodine će, nadamo se, biti malo pametniji. Bundesliga, doigravanje za ostanak: Eintracht Braunschweig - Wolfsburg 0:1 (Vierinha 49')