Nije uspio napraviti niti dva stabilna koraka, čak je i u mjestu teturao. Pokušali su test sa svjetlom koje je Woods trebao pogledom pratiti, ali ni tu se nije 'proslavio'. Mislili ste da vas slavni golfer Tiger Woods ne može više šokirati još od onog ‘megapreljubničkog’ skandala? E pa prevarili ste se. Poznati golfer, šampion i sportski uzor mnogih poklonika tog sporta uhićen je zbog vožnje pod utjecajem alkohola ili lijekova, a sada je u javnost procurila još šokantnija snimka samog privođenja. Policajci su ga zamolili da napusti vozilo kako bi pokušali brzim i protokolarnim testom provjeriti je li dovoljno priseban da nastavi upravljati vozilom. Ipak, brzo im je bilo jasno da Woods ne može stajati jer je pod utjecajem alkohola, droge ili lijekova i zabranili su mu da ponovno sjedne volan, odnosno, priveli su ga u postaju na triježnjenje. “Jeste li dobro”, pitao je policajac Woodsa i čak mu je dozvolio da test obavi bosonog s obzirom na nekoliko minuta nije uspio zavezati vezice na cipelama. “Znate li kako ste uopće došli ovdje”, pitao ga je policajac, a Woods mu je odgovorio da nema pojma i potom je otkrio da je popio lijekove. Woods je konačno pokušao obaviti test postalo je jasno da Woods nije u stanju ni hodati, a kamoli voziti. Nije uspio napraviti niti dva stabilna koraka, čak je i u mjestu teturao. Pokušali su test sa svjetlom koje je Woods trebao pogledom pratiti, ali ni tu se nije ‘proslavio’. “Pa vi uopće ne gledate u svjetlo”, kazao mu je policajac. “Pratim svjetlo”, odgovorio je Woods. Vidjevši da je vrag odnio šalu policajac odlučuje da Woods nije sposoban voziti. “Dobro, gospodine Woods, trenutno niste sposobni voziti. Mislim da ste pod utjecajem alkohola ili nečeg drugog, pa vas molim da stavite ruke iza leđa”, kazao je policajac i stavio golferu lisice na ruke te ga ispratio u policijsko vozilo. Woods je na kraju priveden pod sumnjom da je vozio pod utjecajem alkohola ili lijekova. Jednostavno moramo konstatirati kako je zaista žalosno vidjeti ovako vrhunskog sportaša i sportskog uzora kako jedva stoji na nogama i kako ga policija odvodi zbog prekomjerne konzumacije alkohola ili čega već.