Nakon srednjih škola na državno prvenstvo pristigle su nam i osnovne škole iz cijele Hrvatske. U porečkoj sportskoj dvorani Intersport održano je otvorenje državnog prvenstva za osnovne škole na kojem su se predstavile 84 škole iz 19 županija. Svečanost je započela izvedbom hrvatske himne u izvedbi vrlo talentirane glazbenice Natali Radovčić.  Nakon predstavljanja uslijedio je govor predsjednika HŠSS gospodina Nikola Perković, prof.  Tom prilikom gospodin Perković je rekao : - Molim vas još jednom da pokažete svoju sportsku vještinu, a izvan terena da se prikažete kakvi jeste, dobri ili čak odlični učenici jer predstavljate vašu školu, županiju i obitelj.  Poslije govora predsjednika uslijedili su razni glazbeni, pjevački te plesački nastupi pred prepunom dvoranom. U sklopu svečanosti prikazan je video film s kojim je najavljeno 24. Svjetsko prvenstvo srednjih škola u košarci koje će se održati u Poreču od 29. travnja do 7. svibnja. Ovo veliko događanje za hrvatski sport moći će pratiti gledatelji širom svijeta u izravnom televizijskom prijenosu na Olimpic channel kanalu. Svečano otvorenje završilo je uz pjesmu i veliko veselje publike te velikim lasers show-om. Državno prvenstvo time je službeno započelo. Neka najbolji pobjedi 