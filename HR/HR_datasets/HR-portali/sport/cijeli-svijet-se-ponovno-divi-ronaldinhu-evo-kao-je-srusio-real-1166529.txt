Barcelona je u samo nekoliko dana dvaput zagorčala život madridskom Realu. Prvo su Messi i društvo šokirali Santiago Bernabeu u El Clasicu, a potom su i u revijalnoj utakmici legende Barce nadjačale identičnim rezultatom (3:2) bivše zvijezde kraljevskog kluba. Prvo ime utakmice igrane u Bejrutu pred 40.000 gledatelja bio je Brazilac Ronaldinho. Iako već 37-godišnjak, pokazao je kako nije izgubio magičan dodir. Asisitirao je za sva tri pogotka svoje momčadi, a publiku je digao na noge dodavanjem za prvi pogodak. Gledajući u suprotnom smjeru posalo je dugu loptu u šesnaesterac gdje je natrčao Guily te pogodio iz voleja. [HIGHLIGHTS] Barça Legends vs Real Madrid Leyendas (3-2) pic.twitter.com/yjDbC5MLpS Omaleni Francuz bio je strijelac još jednog pogotka, a mrežu za katalonsku momčad zatresao je i Simao. Golove za Real postigli su Fernando Sanz i Javi Guerrero. Za Barcelonu su još igrali Zambrotta, Coco, Abidal, Davids, a za Real Roberto Carlos, Morientes, Karembeu i Savio.    Dodajmo kako je Ronaldinho u trenutku kad je zamijenjen jedva napustio igralište. Sjatili su se oko njega obožavatelji i novinari tražeći autograme i fotografiranje, pa su popularnom Brazilcu u pomoć morali priskočiti vojnici.   