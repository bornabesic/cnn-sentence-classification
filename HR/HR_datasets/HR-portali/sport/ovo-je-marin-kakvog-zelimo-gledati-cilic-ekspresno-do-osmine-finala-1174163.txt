Marin Čilić samouvjereno je prošao u osminu finala Roland Garrosa. Naš najbolji tenisač i sedmi nositelj turnira svladao je Španjolca Feliciana Lopeza sa 6:1, 6:3 i 6:3. Marin je do pobjede nad 36. igračem svijeta stigao na impresivan način, a za pobjedu mu je trebalo sat i 47 minuta. To će mu biti četvrti put da je u osmini finala drugog Grand Slama sezone. - Jako sam zadovoljan nastupom, sve je funkcioniralo iako su bili teži uvjeti - rekao je Čilić koji je tako ušao u drugi tjedan turnira. Čilić sada vodi 5:2 u susretima sa Španjolcem s tim da je slavio u posljednjih četiri međusobna meča. Ovo mu je i prva pobjeda na zemlji. Idući Čilićev protivnik bit će pobjednik dvoboja između Kylea Edmunda i Kevina Andersona.