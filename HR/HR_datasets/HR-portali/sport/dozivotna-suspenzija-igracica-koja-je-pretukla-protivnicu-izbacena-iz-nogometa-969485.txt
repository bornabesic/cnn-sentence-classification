VELIKI skandal koji se dogodio u Bosni i Hercegovini dobio je svoj epilog. Nogometašica Željezničara Silvija Sekačić, koja je izazvala neviđenu tučnjavu, nakon čega se naslađivala putem društvenih mreža, izbačena je doživotno iz nogometa. Nju je brutalno kaznila Disciplinska komisija Nogometnog saveza FBiH na sjednici koja je danas održana u Sarajevu. Ona je fizički napala protivničku igračicu Adnu Ljubanović tijekom utakmice 13. kola Prve ženske lige između Željezničara i Mladosti.  Ona je kasnije na društvenim mrežama izbacila fotografiju, ispod koje je napisala - "Lagano crveni karton. Ako ništa, prebila sam je".  To je na kraju koštalo nogometne karijere.