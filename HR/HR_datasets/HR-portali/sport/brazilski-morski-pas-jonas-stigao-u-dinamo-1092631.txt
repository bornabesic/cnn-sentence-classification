Jonas Gomes de Sousa ili skraćeno samo Jonas novi je igrač Dinama! 24-godišnji zadnji vezni došao je u Dinamo na posudbu iz Flamenga, a modri imaju pravo otkupiti njegov ugovor. Novi igrač Dinama svoju je dosadašnju karijeru proveo u Brazilu gdje je igrao za Piaui, Comercial, Sampaio i Flamengo, a posljednju je sezonu odradio na posudbi u Ponte Preti gdje je bio standardan. – Doveli smo igrača na poziciji zadnjeg veznog gdje smo deficitarni i naravno da smo zadovoljni. Radi se o igraču kojeg smo dugo pratili i za kojeg vjerujemo da će donijeti momčadi ono što tražimo – rekao je nakon potpisa ugovora trener modrih Zoran Mamić. – Jako sam sretan što sam došao u Dinamo. Naravno da sam pratio europski nogomet dok sam bio u Brazilu, a kada sam čuo za interes Dinama i shvatio da se radi o klubu koji redovito osvaja naslove prvaka i igra u Ligi prvaka ili Europskoj ligi, nisam uopće razmišljao, nego sam odmah rekao da želim doći u Zagreb koji se čini kao krasan grad. Vjerujem da klub kao Dinamo ima sjajnu momčad i igrače koji su ostvarili silne uspjehe, ali isto tako vjerujem u sebe i siguran sam da mogu pomoći momčadi da budemo još bolji – rekao je novi igrač Dinama koji je visok 180 centimetara i koji je zbog svojeg stila igre dobio zanimljiv nadimak – "morski pas". Jonas će se odmah priključiti novim suigračima. >>Svi Dinamovi Brazilci: tri pogotka i deset milijuna eura zarade! >>Zoran Mamić: Vjerujem da Jonas uskoro dolazi u Dinamo >>Dinamo je 2001. godine zamalo otpisao Vedrana Ćorluku Datum i mjesto rođenja: 3.10.1991., Teresina (Brazil) Bivši klubovi: Piaui, Comercial, Sampaio, Flamengo i Ponte Preta Pozicija: Zadnji vezni 