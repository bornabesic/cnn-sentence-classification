Nije imao dres kod sebe pa je dječaku poklonio Realove hlačice. Luka Modrić oduševio je španjolsku javnost bez da je odigrao sekunde u Granadi. Na stadionu na kojem je Real lako osvojio tri boda (4-0), Zinedine Zidane odmarao je najbolje igrače uoči napornog završetka sezone. Na utakmici je bio i dječak koji izgledom podsjeća na hrvatskog veznjaka. Luka mu je uzor pa ga je gledao kako se zagrijava, a kad je naš igrač završio, sramežljivo mu je prišao. Modrić se fotografirao s njim i dao mu suvenir. Dječak će ovaj susret pamtiti dok je živ, kao i ostali klinci koji su na stadionu u Granadi dobili dresove, hlačice i suvenire od Realovih zvijezda koje su pokazale kako se odnosi prema navijačima. Casemiro je, usred intervjua, skinuo jaknu i dao ju je mladom navijaču.   