Jako nam je žao. Ovo se u 32 godine održavanja utrke nikad nije dogodilo. Moramo razjasniti što se dogodilo, priopćili su organizatori torinskog relija nakon prometne nesreće s tragičnim posljedicama. Šestogodišnji dječak poginuo je nakon udarca automobila na jednom zavoju. Njegovi roditelji i trogodišnji brat izvukli su se samo s ozljedama. Vozač je udario rubnjak na jednom raskrižju i izgubio kontrolu nad vozilom. Cijela obitelj stajala je u dijelu označenom sigurnim za gledatelje, ali spletom nesretnih okolnosti nisu uspjeli izbjeći jureći auto. Utrka je prekinuta, a prve informacije policije govore da je do nesreće došlo jer je vozaču pozlilo.