U slaboj utakmici Dinamo pobijedio pulsku momčad, no rasplet borbe za naslov prvaka odlučiti će se u Koprivnici gdje igraju Slaven Beluupo i Rijeka Dinamo je odradio svoj dio posla, u lošem nastupu je u utakmici 34. kola Prve HNL pobijedio pulsku Istru s 2-1 (2-0). U 14. minuti Dinamo je u vodstvo doveo Domagoj Antolić, koji je u 27. minuti asistirao najboljem strijelcu lige Arminu Hodžiću za 2-0. Dinamo zatim nije nastavio u agresivnom stilu, a u završnici su Zagrepčani potpuno pali pa su gosti u 83. minuti smanjili preko Nikole Prelčeca koji je sjajnim udarcem iskosa iznenadio vratara Livakovića. Dokraja su Puljani čak mogli i izjednačiti, ali su bili neprecizni. Dinamo je ostao drugi s 80 bodova, dva boda manje od vodeće Rijeke, koja večeras igra u Koprivnici. 