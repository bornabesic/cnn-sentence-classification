Thomas Hitzlsperger najpoznatiji je nogometaš koji je otvoreno priznao da je homoseksualac. Nepotrebno je govoriti o broju nogometaša na svijetu, Europi, top ligama ili onim nižim. Reći ćemo samo - nogometaša je jako puno, ali homoseksualnost je i dan-danas tabu u najvažnijoj sporednoj stvari na svijetu. U nogometnoj povijesti bilo je zaista puno nagađanja tko je ili nije homoseksualne orijentacije. Od Sola Campbella i pravog Ronalda do Zlatana Ibrahimovića i Cristiana Ronalda. No, one najveće zvijezde nikad nisu otvoreno priznale svoju orijentaciju. Lazijev Keita Balde Diao (22) vjerojatno je prvi vrlo poznati nogometaš koji je priznao da je gay. Točnije, nije on priznao nego njegov partner Patric (24), koji je zajedničku fotografiju objavio na Twitteru. Inače, Patric je Lazijev desni bek koji pokriva i poziciju zadnjeg veznog. Nogometnu karijeru je započeo u Murciji, a kasnije ga je dovela Barcelona. Prošao je njezinu nogometnu školu, igrao i za Barcu B pa onda otišao u Italiju. Pitanje je vremena kad će na vidjelo izaći brojne stvari koje su sakrivene od očiju javnosti. Pedofilija u nogometu, u Engleskoj, zgrozila je cijeli sportski svijet nakon što su neke stvari ugledale svjetlo dana. Ali je otkrivena i to je najbitnije. Homoseksualnost je još uvijek ogroman tabu i velik dio nogometaša ne može izraziti svoju orijentaciju zbog osude okoline, uprava klubova, trenera, vlasnika, suigrača i tako dalje.