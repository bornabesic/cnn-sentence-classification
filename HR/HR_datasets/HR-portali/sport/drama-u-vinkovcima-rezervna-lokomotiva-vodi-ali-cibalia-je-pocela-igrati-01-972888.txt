Foto: Index   NOGOMETAŠI Cibalije iz Vinkovaca zadržali su deveto mjesto na ljestvici Prve HNL nakon što su u susretu posljednjeg, 36. kola na svom terenu odigrali 1:1 (0:1) protiv Lokomotive, dok je istodobno Split kao domaćin izgubio sa 0:1 (0:0) od Osijeka i tako prvenstvo okončao kao posljednji deseti i izgubio prvoligaški status. Cibalia je prvenstvo okončala sa 21, a Split sa 18 bodova. U Vinkovcima je povela Lokomotiva preko Doležala (21) i u tim trenucima u Cibaliji su strahovali jer bi pogodak Splita spustio domaći sastav na posljednje mjesto. No, olakšanje na stadionu donio je Baša (75) jer je i remi bio dovoljan Cibaliji da izbjegne posljednje mjesto bez obzira na rezultat iz Splita. Pobjedu Osijeku u Splitu osigurao je Knežević (90) u samoj završnici utakmice.  Ipak, Cibalia još nije osigurala ostanak u društvu najboljih već će kao pretposljednja u dodatne kvalifikacije protiv drugoplasiranog drugoligaša, a to će biti Gorica ili Solin. Uoči posljednjeg kola u Drugoj ligi Gorica ima dva boda više od Solina, a ta dva sastava igraju međusobno u Velikoj Gorici u nedjelju od 17.30 sati.   20' U prvih 20 minuta nismo vidjeli baš ništa, osim što je Mišić u nekoliko navrata pokazao da je klasa više od svih na terenu 10' Baša je tukao, Šemper obranio 5' Navijači iz susjedne BiH došli su pomoći Vinkovčanima jer vidimo dosta hercegovačkih zastava 1' Počela je utakmica u Vinkovcima  0' Tribine stadiona u Vinkovcima i nisu nešto pretjerano ispunjene   SASTAVI:     Rezultati by SofaScore