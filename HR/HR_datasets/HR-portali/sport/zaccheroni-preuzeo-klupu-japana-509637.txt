Foto: AFP ALBERTO ZACCHERONI (57) preuzeo je vođenje japanske nogometne reprezentacije, što je potvrđeno putem službenih internetskih stranica tamošnje krovne nogometne kuće. "Japanski nogometni savez (JFA) donio je odluku prema kojoj će gospodin Alberto Zaccheroni biti novi izbornik 'plavih samuraja'", navodi se na internetskom portalu saveza. Zaccheronijev posljednji posao bio je onaj u Juventusu. Klupu Stare dame preuzeo je u veljači od Cire Ferrare, ali u četveromjesečnom angažmanu klub nije uspio uvesti u Ligu prvaka. Zaccheroni do sada nije vodio niti jednu reprezentaciju.