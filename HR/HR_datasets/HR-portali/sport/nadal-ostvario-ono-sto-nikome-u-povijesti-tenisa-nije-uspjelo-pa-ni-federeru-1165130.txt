Španjolski tenisač Rafael Nadal pobjednik je ATP turnira u Monte Carlu nakon što je u finalu pobijedio sunarodnjaka Alberta Ramosa Vinolasa 6-1, 6-3. Nadalu je to bio ukupno 70. naslov u karijeri pri čemu deseti u Kneževini nakon što je od 2005. do 2012. godine slavio osam puta uzastopce, potom pobijedio prošle i ove godine. Španjolac je time postao prvi tenisač koji je u 'open eri' na jednom turniru pobijedio deset puta. Nadal će idućeg tjedna loviti desetu krunu i u Barceloni, a uskoro i na Roland Garrosu gdje je također pobijedio devet puta. >>Teniska legenda vrijeđala suparnice, pa je izbačena s terena >>Novi šok za Đokovića! Izgubio od tenisača koji mu je nekad bio mušterija 