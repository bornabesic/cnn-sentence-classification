Mario Zebec ponovno sudi derbi. Sudac iz Cestice vodio je najviše derbija i teških utakmica ove sezone. Sudio je oba poljudska derbija Hajduka i Dinama, vodio je Jadranski derbi Hajduka i Rijeke na Poljudu, a sad će suditi i na Rujevici. Pomoćnici će mu u subotu na Rujevici biti Ivica Modrić i Igor Krmar. Posljednji je derbi Hajduka i Rijeke zasjenio incident s maskiranim huliganom. Jedan je torcidaš upao u teren i vatrogasnom je štipaljkom za baklje natjeravao suca po terenu. Nasreću, nije ga uspio dohvatiti i nije bilo fizičkog sukoba. Utakmicu Split - Dinamo vodit će Igor Križarić iz Čakovca. Taj se susret igra u petak. 