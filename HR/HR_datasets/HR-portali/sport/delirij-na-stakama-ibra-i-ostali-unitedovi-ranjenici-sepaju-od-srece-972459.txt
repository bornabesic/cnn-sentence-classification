Foto: Guliver Image/Getty Images NOGOMETAŠI Manchester Uniteda pobjednici su Europske lige nakon što su u finalu u Stockholmu pobijedili Ajax 2:0. Golove za pobjedu Crvenih vragova zabili su Paul Pogba (18) i Henrik Mhitarjan (48). United je ovom pobjedom izborio plasman u Ligu prvaka iduće sezone, te ušao u povijesti kao peti klub koji je osvojio sva tri europska kupa. Crveni vragovi su tri puta osvojili Kup/Ligu prvaka (2008, 1999, 1968), a jednom i Kup pobjednika kupova jednom (1991), a večeras su stigli i do naslova u Europskoj ligi. Preostala četiri kluba su Ajax, Juventus, Bayern i Chelsea. Jedan od najboljih i najtrofejnijih nogometaša modernog doba,Zlatan Ibrahimović zbog ozljede nije mogao nastupiti za United. Kako je Ibra slavu stekao baš u Ajaxu, a finale se igralo u njegovoj Švedskoj, svi se slažu da je ova utakmica ostala zakinuta za nastup prepun simbolike. Ipak, Ibra je u društvu također ozlijeđenih suigrača Marcosa Roja i Lukea Shawa, na štakama odmah nakon utakmice uletio u teren i proslavio, vjerovali ili ne, svoj prvi europski naslov u karijeri.  zl-slavlje by clipsbh