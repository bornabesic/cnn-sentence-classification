Vezni igrač zagrebačkog Dinama Ante Ćorić (19) uvršten je među 30 najboljih nogometaša Europe mlađih od 20 godina. Popis je izradio ugledni talijanski sportski dnevnik Gazzetta dello Sport, a Ćorić se nalazi na 24. mjestu. Gazzetta je najboljim mladim igračem Europe proglasila napadača Borussije Dortmund, 19-godišnjeg Francuza Ousmanea Dembelea, na drugom mjestu je vratar Milana, 17-godišnji Gianluigi Donnarumma, dok je treći 19-godišnji veznjak portugalske reprezentacije i Bayerna Renato Sanches. Najviše igrača među 30 najboljih imaju Francuzi, osmoricu. Španjolci, Englezi i Talijani imaju po tri predstavnika, Nijemci, Portugalci i Turci po dvojicu, a osim Hrvatske po jednog igrača među mladim nadama 'Starog kontinenta' imaju i Belgijanci, Norvežani, Srbi, Švicarci, Danci i Šveđani. TOP 10 1. Ousmane Dembele (Fra/Borussia Dortmund) 2. Gianluigi Donnarumm (Ita/Milan) 3. Renato Sanches (Por/Bayern Munchen) 4. Marcus Rashford (Eng/Manchester United) 5. Kylian Mbappe (Fra/Monaco) 6. Ruben Neves /Por/Porto) 7. Malang Sarr (Fra/Nica) 8. Kasper Dolberg (Dan/Ajax) 9. Breel Embolo (Švi/Schalke) 10. Mikel Oyarzabal (Špa/Real Sociedad) 24. ANTE ĆORIĆ (HRVATSKA/DINAMO) >>Ćorić otkrio zašto ga raduje dolazak Guilhermea, što je bio razlog lanjskih pritužbi i kako se Dinamo pripremao za Rijeku 