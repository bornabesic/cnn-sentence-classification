U četvrtak navečer Bišćan se na zajedničkoj večeri oprostio od igrača i Uprave Rudeša i krenuo je prema svojem novom klubu. Nakon što je ostvario fantastičan uspjeh s Rudešom i uveo ga u Prvu HNL, trener Igor Bišćan preko noći je postao zvijezda. Njegov rezultat zainteresirao je slovenski klub Olimpiju koja ga je odlučila angažirati. Milan Mandarić, vlasnik Olimpije, fan je Bišćana još iz njegovih igračkih dana dok je nastupao u Liverpoolu, a dok je on bio na čelu Portsmoutha kojeg je i uveo u Premiership. U četvrtak navečer Bišćan se na zajedničkoj večeri oprostio od igrača i Uprave Rudeša i krenuo je prema svojem novom klubu. “Veselim se novim izazovima. Olimpija je veliki klub s velikim potencijalom i odličnim preduvjetima za uspjeh. Detaljno sam analizirao Olimpijin sastav i svakog igrača. Počinjem raditi odmah, nemam puno vremena”, rekao je bivši reprezentativac Hrvatske. Bišćan je potpisao na dvije godine, a pripreme s Olimpijom počet će 10. lipnja jer prvi kvalifikacijski susret za plasman u Europskoj ligu igraju već 29 lipnja! “Dobili smo jako dobrog trenera. Bišćana pamtim iz vremena kada je igrao u dresu Liverpoola. Bio je jako karakteran kao igrač, a takav je i kao trener. Radi sustavno, pošten je i vrlo smiren, a to nam treba. Uostalom, njegovi rezultati dovoljno govore o njemu, uveo je Rudeš u prvu ligu. Mislim da je on čovjek kakvog smo trebali i prezadovoljan sam da je s nama. Klub ima sve uvjete za odličan rezultat”, rekao je vlasnik kluba Milan Mandarić. Olimpija se dugo muči s povratkom na vrh lige, a u Bišćanu očito vide čovjeka koji bi to mogao promijeniti.