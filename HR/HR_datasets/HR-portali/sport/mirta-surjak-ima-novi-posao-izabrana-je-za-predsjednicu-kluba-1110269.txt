U plavom salonu Hajduka, uoči početka nove prvoligaške sezone, održana je godišnja Skupština ŽNK Marjana na kojoj je Mirta Šurjak jednoglasno izabrana za predsjednicu na mandat od četiri godine. Ta priča proteže se još od svibnja prošle godine kada smo to najavili u našem sportskom tjedniku Max, a danas je, eto, dobila i potvrdu. ŽNK Marjan prošle je sezone završio na petom mjestu ljestvice, Petra Mandić-Jelaska, doktorica nogometa i trenerica, napravila je čudesan posao u proljetnom dijelu prvenstva i s posljednjeg mjesta na ljestvici ovaj klub podigla do pete pozicije. Inače, Hajduk je “marjanke” prigrlio kao svoje, dao im travnjak za igranje utakmica i veza ta dva kluba je neraskidiva. >>Mirta Šurjak zaplakala nakon poraza Hajduka: 'Teško je ostati profesionalan' 