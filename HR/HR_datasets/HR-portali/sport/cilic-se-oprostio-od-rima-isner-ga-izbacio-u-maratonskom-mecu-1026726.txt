Ovo je bio osmi međusobni susret između osmog tenisača svijeta, Čilića i 24. tenisača svijeta, Isnera, a Marinu je ovo drugi poraz protiv Amerikanca. Najbolji hrvatski tenisač, Marin Čilić, završio je s nastupom na ATP turniru u Rimu nakon što ga je sa 7:6, 2:6, 7:6, pobijedio Amerikanac John Isner. Bio je to zaista maratonski meč, a američkom tenisaču trebalo je dva sata i 37 minuta igre da porazi hrvatskog tenisača. Čilić je u meču ispucao osam aseva, a Isner 21, napravio je pet dvostrukih pogrešaka, a Amerikanac tek jednu. Marin je dva puta uzimao servis Isneru, a oba puta to mu je uspjelo u drugom setu. U prvom setu tenisači nisu gubili service, ali Isner je bio bolji u tie-breaku. U drugom setu Čilić je pomeo Amerikanca, odmah mu je uzeo servis i potvrđuje ga na 3:1, a onda to čini ponovo za 5:2 i lako privodi set kraju. U trećem setu Isner se malo pribrao i ponovio se ishod iz prvog seta, nitko nije gubio servis i na koncu je Amerikanac opet bio bolji u tie-breaku. Ovo je bio osmi međusobni susret između osmog tenisača svijeta, Čilića i 24. tenisača svijeta, Isnera, a Marinu je ovo drugi poraz protiv Amerikanca.