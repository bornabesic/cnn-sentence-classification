MLAĐI uzrasti Dinama i Hajduka našli su se ove sezone u finalima hrvatskog Kupa za pionire, kadete i juniore. Sve tri utakmice igrale su se u Ludbregu, na stadionu NK Podravine, a prvo je Hajduk slavio u susretu pionira. Iako su primili gol već u 3. minuti, mali Splićani su na kraju slavili 3:1 i tako Hajduku osigurali prvi trofej dana. Potom su na scenu stupili pioniri, a ovog puta je Hajduk poveo na samom početku susreta. Zagrepčani su do poluvremena izjednačili iz penala, a Hajduk je na početku drugog poluvremena ostao s deset igrača nakon isključenja Krekovića. Dinamo je poveo golom iz slobodnog udarca, Hajduk je uspio izjednačiti, no u 63. minuti Šipoš postavlja konačnih 3:2. U susretu juniora nakon 90 minuta završilo je 2:2, a Splićani su bili spretniji u lutriji penala. Hajdukov golman Matijaš obranio je dva penala dinamovcima.