Nije tajna kako čelnici europskog nogometnog prvaka Real Madrida traže novog vratara za iduću sezonu, a prvo ime na listi njihovih želja je 'jedinica' Manchester Uniteda David de Gea. Na Santiago Bernabeu nisu pretjerano zadovoljni predstavama koje pruža Keylor Navas i pod svaku cijenu žele dovesti De Geu. Klubovi su započeli pregovore, a prema vijestima koje stižu s Old Trafforda 'Crveni vragovi' za 26-godišnjeg Španjolca traže 77 milijuna eura. De Gea je stigao u ManU u lipnju 2011. iz Atletico Madrida za 20 milijuna eura što je britanski rekord za nekog vratara. Britanski mediji navode kako je Manchester United već pronašao zamjenu za Španjolca, a to je vratar Atletico Madrida Slovenac Jan Oblak. Međutim problem predstavlja velika odšteta. Prema pisanju Marce, Oblak može napustiti Atletico samo ako se pojavi kupac koji je spreman platiti 100 milijuna eura što je najveća odštetna klauzula u povijesti madridskog kluba. >>Messi je zabio preko 300 golova, ali ovo su njegove najdraže "žrtve" 