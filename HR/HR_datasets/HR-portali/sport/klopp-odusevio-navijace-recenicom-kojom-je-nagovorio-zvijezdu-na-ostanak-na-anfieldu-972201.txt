Foto: Guliver Image/Getty Images PHILIPPE COUTINHO ostaje u Liverpoolu i to je vijest koja raduje sve navijače kluba s Anfielda. Za brazilskog veznjaka, najboljeg strijelca Liverpoola ove sezone, zainteresirana je Barcelona koja oko njega želi graditi vezni red u budućnosti. Međutim, Coutinho je, javljaju britanski mediji, Kataloncima poručio da zasad mogu zaboraviti na njega. Na ostanak na Anfieldu nagovorio ga je trener Jurgen Klopp, a u javnost je procurila rečenica kojom je njemački stručnjak objasnio Brazilcu zašto mora ostati u Liverpoolu. "Možeš ostati ovdje i na kraju dobiti spomenik u svoju čast ili možeš otići u Barcelonu, Bayern ili Real i biti samo jedan od igrača."