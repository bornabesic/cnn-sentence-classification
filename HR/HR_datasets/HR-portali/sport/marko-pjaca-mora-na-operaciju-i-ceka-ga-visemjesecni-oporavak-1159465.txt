U prijateljskoj nogometnoj utakmici Hrvatska je izgubila od Estonije sa 0:3, ali dvoboj u Tallinnu obilježila je teška ozljeda Marka Pjace. U 63. minuti Juventusov je igrač izvrnuo koljeno i ozlijedio prednje križne ligamente, a oporavak će trajati šest do devet mjeseci! Današnji pregled magnetskom rezonancijom u bolnici Sv. Katarina potvrdio je da se radi o teškoj ozljedi koljena, mora na operacija te ga čeka višemjesečni oporavak. Medicinske službe hrvatske reprezentacije i Juventusa u stalnom su kontaktu te će zajednički donijeti odluke o daljnjem tretmanu Pjacine ozljede. Juventusovi navijači i mediji ogorčeni su novom Markovom ozljedom. U njegovoj prvoj sezoni u torinskom klubu ovo je drugi put da se ozlijedio na okupljanju reprezentacije. To mu je treća ozbiljna ozljeda u godinu dana. Lani je u ožujku slomio ključnu kost, te nije igrao malo više od mjesec dana, a na treningu uoči utakmica s Kosovom i Finskom zbog ozljede potkoljenice pauzirao je tri mjeseca. Sada bi njegova pauza mogla biti osjetno duža. Corriere dello Sport strahuje da se Pjaca teško ozlijedio te ga čeka duži oporavak. "Marku je reprezentacija ponovno bila kobna", piše Gazzetta dello Sport, opisujući kako je hrvatski reprezentativac s bolnom grimasom napustio teren. Ugledni talijanski sportski list citira i izbornika Antu Čačića:  - Očito se radi o ozbiljnoj ozljedi. "Pjaca je travnjak morao napustiti na nosilima. Loše vijesti za Juventus uoči nedjeljne utakmice protiv Napolija. Zebre drhte u očekivanju vijesti." - Nadam se brzom Markovom oporavku, jer njegova ozljeda na ovom užasnom terenu boli više od poraza - izjavu kapetan Ivana Perišića prenio je milanski dnevnik. I torinski Tuttosport piše kako su u Juventusu ljutiti zbog nove ozljede Marka Pjace koji se tek počeo nametati treneru Massimilianu Allegriju. >>Debakl koji nam nije trebao: Estonija je najlošija reprezentacija koja je pobijedila Hrvatsku