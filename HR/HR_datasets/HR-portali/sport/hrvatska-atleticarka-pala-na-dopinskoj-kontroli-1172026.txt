Hrvatska atletičarka Danijela Kuna, pobjednica maratona u Linzu, pala je na dopinškom testu objavila je Austrijska antidopinška agencija (NADA). Kuna je testirana 9. travnja nakon pobjede na Oberbank Linz Donau maratonu.  Hrvatska maratonka je privremeno suspendirana, a ukoliko i B nalaz pokaže tragove nedozvoljenih supstanci prijeti joj četverogodišnja suspenzija. Danijela Kuna, koja nastupa za AK Dubrovnik je u Linzu pobijedila s osobnim rekordom 2:43:55 istrčavši normu za svjetsko prvenstvo u Londonu. Drugo mjesto na maratonu osvojila je Nikolina Stepan iz AK Svetice Zagreb sa sekundom zaostatka također ispunivši normu za London. Kuninom suspenzijom, pobjeda na maratonu pripast će Nikolini Stepan.