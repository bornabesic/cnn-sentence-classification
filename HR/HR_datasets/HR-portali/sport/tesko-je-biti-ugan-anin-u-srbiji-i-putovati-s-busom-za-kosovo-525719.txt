Osim što nogometni sindikati savjetuju igrače da ne odlaze u Srbiju zbog nepoštivanja ugovora, danas su se stranci na radu kod naših istočnih susjeda susreli s novim problemima. Crvena Zvezda putovala je na utakmicu u Gračanicu, a Uganđanin u dresu Crvene zvezde, Khalid Aucho, morao je napustiti klupski autobus jer njegova rodna zemlja nije priznala Kosovo.  Priznavanje Kosova vjerojatno je negdje pri dnu liste za čelnike ove afričke države, ali zbog njihovog nemara siroti Aucho nije smio dalje s momčadi. Taman kad se pomirio s okrutnom sudbinom, stigao je spasonosni faks iz Prištine i ovom mladiću je dozvoljen daljnji put. Naravno, u novom autobusu, kako pišu susjedni mediji. Ovaj s beogradskim tablicama ostavili su negdje na sigurnom.