Među prvima se oglasio Alistair Overeem, čovjek koji je prvi napao Miočićev pojas. Stipe Miočić ekspresno je pobijedio Juniora dos Santosa tehničkim nokautom već u prvoj rundi, a odmah nakon borbe počele su stizati brojne čestitke. Među prvima se oglasio Alistair Overeem, čovjek koji je prvi napao Miočićev pojas. Nizozemac se nije dobro proveo protiv amerikanca hrvatskih korijena. Stipe je Overeema porazio nokautom već u prvoj rundi. “Velika pobjeda. Impresivno”, poručio je Overeem. Javio se i Stipe preko Twittera. “Uspjeli smo. Hvala svima na ljubavi i podršci. Nastavit ćemo pobjeđivati i rušiti rekorde”, poručio je Miočić. Nakon meča Miočić je odradio krati razgovor s Joeom Roganom, koji ga je odmah pitao tko je sljedeći protivnik. “Frižider, jako sam gladan. Kuhinja moje majke, to je ono što mi treba”, našalio se Stipe. Stipe je na početku meča s dos Santosom povrijedio stopalo. “Boli me, ali podnošljivo je, prošla je bol brzo. Nije mi smetalo jer meč je kratko trajao. Radili smo na ovome deset tjedana, imam najboljeg trenera i najbolji sam na svijetu”, poručio je Stipe. Rogan je naglasio kako se kod Miočića vidi ogroman napredak. “Napredovao sam, što ti misliš? Najbolji na svijetu”, kazao je uz širok osmijeh Miočić. I Junior je čestitao svojem protivniku. “Stipe je odradio sjajnu borbu, nisam napravio grešku, oj je jednostavno bio odličan. Naravno da sam tužan i volio bih opet biti prvak, ali ako nisam ja, onda sam sretan što je to Stipe”, kazao je Junior dos Santos.   Stipe Miocic retains his UFC Heavyweight title after a first round knockout against Junior Dos Santos pic.twitter.com/Nev2JUSKJm — Def Pen Sports (@DefPenSports) 14. svibnja 2017. 