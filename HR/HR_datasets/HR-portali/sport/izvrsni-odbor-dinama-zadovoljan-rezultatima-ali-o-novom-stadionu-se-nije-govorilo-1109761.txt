U Maksimiru je održana sjednica Izvršnog odbora GNK Dinamo na kojoj je bilo vrlo zanimljivo. I na veliko iznenađenje nije bilo niti riječi o projektu izgradnje novog stadiona, piše Goal.  Hrvatski mediji prerano su "probili" priču o velikim planovima hrvatskog prvaka, pa su se u Dinamu odlučili na šutnju. I temu izgradnje stadiona odgoditi do daljnjega. - Izvršni se odbor sastao u ovom dijelu natjecateljske sezone, nakon kvalifikacija za Ligu prvaka te nakon sedam kola prvenstva Hrvatske, kako bi prošao nekoliko točaka dnevnog reda: 1. Rezime dosadašnjih transfera i financijske konstrukcije 2. Plasman u Ligu prvaka 3. Plan aktivnosti tijekom grupne faze Lige prvaka Podsjetimo, Modri su ove sezone pod vodstvom trenera Zlatka Kranjčara četvrti put ušli u grupnu fazu najljepšeg nogometnog natjecanja te od početka kvalifikacija nisu upisali niti jedan poraz. Dinamo je do mjesta u Ligi prvaka stigao nakon pet pobjeda i jednog remija kroz kvalifikacije, a ždrijebom skupina smješten je u grupu H gdje će igrati s velikanima Juventusom, Lyonom i Sevillom. Također, nakon odigranih sedam prvenstvenih kola Modri su i dalje neporaženi te su do sada ostvarili šest pobjeda i jedan remi u MAXtv Prvoj ligi. Dinamo je tako u natjecateljskim utakmicama ove sezone neporažen što bi značilo da ima zadovoljavajući niz od 13 utakmica bez poraza. Plasmanom u grupnu fazu Lige prvaka i juniorska je momčad Dinama dobila mjesto u grupnoj fazi Lige prvaka mladih gdje će se drugu godinu zaredom boriti s jakim europskim momčadima i vršnjacima iz Juventusa, Lyona i Seville" stoji na službenim stranicama Dinama... 