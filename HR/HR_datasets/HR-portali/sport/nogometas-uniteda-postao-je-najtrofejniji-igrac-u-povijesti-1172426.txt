Ofenzivni veznjak Manchester Uniteda Juan Mata drugi je put u karijeri podignuo pehar namijenjen pobjedniku Europske lige. Već mu je to uspjelo s Chelseajem 2013. godine. A novom titulom potvrdio je da je najtrofejniji nogometaš u povijesti. S reprezentacijom Španjolske osvojio je seniorski SP i EP, a bio je i dvaput prvak Europe u omladinskim uzrastima. S klubovima je pak osvajao Ligu prvaka i Europsku ligu, englesko prvenstvo, FA kup, Liga-kup i Community Shield. A osvojio je i španjolski Kraljev kup. Fernando Torres osvojio je gotovo sve kao Juan Mata, no nedostaje mu tek Kraljev kup.