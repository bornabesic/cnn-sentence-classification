Foto: Screenshot BRANIČIMA se pod pritiskom protivničkih igrača zna svašta dogoditi, pa nekada nespretno reagiraju i zabiju sami sebi gol. No, utakmica druge ukrajinske lige između Obolon-Brovara i Bukovine mogla bi završiti pod istragom nakon epskog autogola gostujućeg braniča tri minute prije kraja susreta. Obje momčadi su u sredini tablice i nije bilo prevelikog rezultatskog značaja pa je utoliko Bojčukov autogol nevjerojatan, no zaista je teško vjerovati da mu se "omaklo". U 87. minuti domaći igrač prošao je po lijevoj strani u šesnaesterac i ubacio prizemnu loptu na vrh peterca. Gostujući golman ju je odbio ravno na noge Bojčuku koji je imao dovoljno vremena da s njom napravi što želi. No, stoper Bukovine ju je odmjerenim udarcem zakucao u vlastiti gol. Kao pravi napadač, u malu mrežicu.