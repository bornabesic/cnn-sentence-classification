Foto: Facebook HRVATSKA i UKRAJINA od 20.45 sati na Maksimiru igraju kvalifikacijsku utakmicu za SP 2018, a gosti će imati brojnu i glasnu podršku. Na utakmici ih se očekuje oko dvije tisuće. > UKRAJINCI OKUPIRALI ZAGREB Busom krstare po gradu i zabavljaju građane, ostalo još samo 500 ulaznica u prodaji Iz Ukrajine je jučer na put dug 26 sati krenulo čak 27 autobusa s navijačima. Nakon gostovanja engleskih navijača 2007. i 2008. godine, ovo će biti  i najbrojnije gostovanje navijača neke reprezentacije u Zagrebu.  Ukrajinci u Zagreb pristižu od četvrtka, neki su došli još u srijedu i dosad nije zabilježen niti najmanji incident. Gosti sjede po terasama zagrebačkih kafića i uživaju u pivu i lijepom vremenu.  Atmosfera u gradu je zaista sjajna. Brojni Ukrajinci krstare Zagrebom, zabavljaju se, a unajmili su i autobus koji ih prevozi po gradu. Ujedinjeni ukrajinski navijači još su prije mjesec dana poručili da se neće sukobljavati s domaćim navijačima jer su im Hrvati izrazili veliku podršku u borbi s Rusijom. Štoviše, kako bi pokazali svoju sklonost Hrvatima, gostujući navijači došli su se nakloniti poginulim BBB-a u Domovinskom ratu, a na spomenik su položili vijenac.