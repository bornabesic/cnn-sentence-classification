HSV je u prvom kolu Njemačkog kupa slavio kod trećeligaša Zwickaua s 1:0 i prošao dalje, a pogodak za pobjedu postigao je naš Alen Halilović u 70. minuti susreta (ušao je sedam minuta ranije). I to prekrasan pogodak koji je danas postao hit na društvenim mrežama. Povremeni hrvatski reprezentativac oduzeo je loptu nešto prije centra, vukao do kaznenog prostora, a onda fenomenalnim udarcem zabio za pobjedu. Halilović je ovog ljeta potpisao za HSV i već na treninzima oduševio suigrače, a Rafael van der Vaart, bivši igrač ovog njemačkog kluba, kazao je da je to fantastičan potez i da je Alen spektakularan nogometaš. Inače, izbornik Ante Čačić očito ne dijeli takvo mišljenje jer nakon što ga nije zvao na Europsko prvenstvo, nije ga uvrstio ni na popis za skorašnji susret protiv Turske. 