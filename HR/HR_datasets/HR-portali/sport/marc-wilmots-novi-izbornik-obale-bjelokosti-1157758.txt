Belgijski nogometni stručnjak Marc Wilmots (48) izabran je za novog izbornika nogometne reprezentacije Obale Bjelokosti. Wilmots će na klupi 'Slonova' naslijediti Francuza Michela Dussuyera koji je dobio otkaz nakon neuspjeha na ovogodišnjem afričkom Kupu nacija na kojem je Obala Bjelokosti ispala već u skupini. Wilmots je od 2012. do 2016. vodio Belgiju, a reprezentaciju je napustio nakon eliminacije u četvrtfinalu Europskog prvenstva u Francuskoj.  "Angažirali smo vrhunskog stručnjaka, usprkos našim skromnim financijskim mogućnostima," poručili su iz Abidjana. Bivši veznjak Schalkea, Bordeauxa i Standarda potpisao je ugovor na dvije godine uz mogućnost nastavka suradnje na još dvije godine. >>Panika u Madridu: Luka Modrić više ne igra kao prije 