U 30. kolu engleske Premier lige je Hull City, koji se bori za opstanak, na svom terenu protiv Bilićeva West Hama slavio sa 2:1. Čekićari su poveli u 18. minuti golom Andyja Carrolla, ali u drugom poluvremenu uslijedio je preokret i golovima Andrewa Robertsona (53) i Andree Ranocchije (85) Hull City je došao do pobjede. Nakon četvrtog uzastopnog poraza West Ham je ponovno u opasnoj situaciji, samo šest bodova iznad zone ispadanja.             Vodeći Chelsea je posljednji poraz u prvenstvu doživio 4. siječnja od Tottenhama (0:2), a u subotu je na svom stadionu neočekivano izgubio od Crystal Palacea, koji se bori za opstanak. Već u 5. minuti Cesc Fabregas dovodi u vodstvo domaćine, ali ubrzo je uslijedio potpuni preokret. Wilfried Zaha u 9., a Christian Benteke u 11. minuti zabijaju za Crystal Palace, koji je vodstvo 2:1 zadržao unatoč deset minuta sudačke nadoknade. Pogocima Erica Diera (66) i Son Heung-Mina (77) Tottenham je u gostima dobio Burnley sa 2:0, te je samanjio zaostatak za Chelseajem na sedam bodova. Craig Shakespeare, koji je na trenerskoj klupi naslijedio Claudija Ranierija, upisao je četvrtu uzastopnu prvenstvenu pobjedu sa Leicesterom, koji je dobio Stoke sa 2:0 golovima Ndidija (25) i Vardyja (47). U prvoj utakmici 30. kola nogometaši Liverpoola svladali su gradskog suparnika Everton sa 3:1 u 228. 'Merseyside derbiju' odigranom na Anfieldu. Za Liverpool su zabili Sadio Mane (8), Philippe Coutinho (31) i Divock Origi (60). Hrvatski reprezentativac Dejan Lovren bio je u početnoj postavi Liverpoola i vrlo je dobro obavio svoj posao zaustavljanja Evertonovih napadača. U 40. minuti je zbog grubog i neopreznog starta na Lovrenu žuti karton zaradio Barkley, a naš je nogometaš srećom prošao bez ozbiljnije ozljede te je mogao nastaviti dvoboj. REZULTATI: Burnley              0                                                     Tottenham Hotspur    2 Eric Dier 66, Son Heung-Min 77                      - - - Hull City            2 Andrew Robertson 53, Andrea Ranocchia 85            West Ham United      1 Andy Carroll 18                                     - - - Leicester City       2 Wilfred Ndidi 25, Jamie Vardy 47                    Stoke City           0                                                     - - - Manchester United    0                                                     West Bromwich Albion 0                                                     - - - Watford              1 Miguel Britos 59                                    Sunderland           0                                                     - - - Chelsea              1 Cesc Fabregas 5                                     Crystal Palace       2 Wilfried Zaha 9, Christian Benteke 11               - - - Liverpool            3 Sadio Mane 8, Philippe Coutinho 31, Divock Origi 60 Everton              1 Matthew Pennington 28           