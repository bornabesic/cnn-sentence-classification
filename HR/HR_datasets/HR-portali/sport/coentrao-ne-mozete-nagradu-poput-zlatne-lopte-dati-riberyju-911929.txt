Kako se bliži dodjela nagrade za najboljeg nogometaša u 2013. godini, tako u medijima ima sve više nagađanja tko će biti dobitnik Zlatne lopte. U konkurenciji su ostala trojica nogometaša: Cristiano Ronaldo, Franck Ribery i Lionel Messi. A u posljednje vrijeme Cristiano Ronaldo sve je izraženiji favorit, kladionice su uvjerene u njegov trijumf, a sve više poznatih iz svijeta nogometa upravo bi Portugalcu dalo nagradu. Jedan od njih je i njegov suigrač iz Reala Fabio Coentrao. - Cristiano je zaslužio Zlatnu loptu, u najboljoj je formi - rekao je Coentrao i dodatno pojasnio: - Messi je također fenomenalan igrač, ali je već duže vrijeme izvan akcije. A ne možete nagradu poput Zlatne lopte dati Riberyju, koji je zabio svega 22 gola. Ronaldo je cijelu godinu bio u vrhunskoj formi, a zabio je duplo više pogodaka - zaključio je Coentrao. 