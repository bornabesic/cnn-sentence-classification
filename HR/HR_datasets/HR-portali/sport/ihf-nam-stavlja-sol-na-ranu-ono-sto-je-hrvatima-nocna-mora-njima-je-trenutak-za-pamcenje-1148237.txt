Svjetsko rukometno prvenstvo u Francuskoj, na kojem je Hrvatska osvojila četvrto mjesto, za nas je već završena tema. Analize su se napisale, podcrtano je sve dobro i loše s tog turnira, a dogodila se i smjena izbornika. Željko Babić postao je bivši, a hrvatski mediji i rukometna javnost sada se uglavnom bave temom novog izbornika. No, Međunarodna rukometna organizacija (IHF) malo nas je vratila na završeni SP tako što je odabrala najbolje poteze. Ono što je Hrvatima bila noćna mora, IHF-u je bio najbolji trenutak prvenstva. Naime, norveški vratar Torbjørn Sittrup Bergerud pobijedio je u kategoriji najbolja obrana. Radi se, dakako, o 'skidanju' Horvatova sedmerca. U kategoriji najljepši gol pobijedili su Makedonci, a u glavnoj ulozi bio je Kiro Lazarov. >>Norveški junak otkrio zanimljiv detalj, evo kako je pogodio gdje će pucati Horvat   