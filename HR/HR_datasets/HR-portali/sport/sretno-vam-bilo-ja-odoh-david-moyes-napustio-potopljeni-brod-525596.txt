Kad ti klub u 38 utakmica ima šest pobjeda i gol razliku minus 40, onda znaš da moraš učiniti još samo jednu stvar. - Želio bih se zahvaliti predsjedniku Ellisu Shortu i upravi što su mi omogućili voditi Sunderland kao i navijačima koji su uvijek strastveno podržavali klub. Mom nasljedniku i igračima želim svu sreću u borbi za povratak u Premier ligu - rekao je David Moyes. Škotski trener podnio je ostavku nakon što je ove sezone s klubom sa sjeveroistoka Engleske zauzeo posljednje mjesto u Premiershipu. Sunderland je bio peti klub koji je vodio u karijeri. Prije njega trenirao je Preston North End pa Everton, Manchester United i Real Sociedad. U zadnja tri kluba nije bio dulje od jedne sezone