Foto: NordPhoto/NordPhoto/PIXSELL IVAN KLASNIĆ od jeseni čeka novi bubreg i triput tjedno odlazi na dijalizu nakon što mu se još jednom zakompliciralo zdravstveno stanje te je izgubio i drugi presađeni bubreg. Ovog proljeća, nakon devet godina duge pravne bitke, bremenski sud presudio je u Klasnićevu korist te su liječnici Werdera Goetz Dimanski i Manju Guha proglašeni odgovornima za gubitak bubrega i zdravstvene posljedice. Hrvatskom reprezentativcu moraju isplatiti po 100.000 eura odštete i snositi njegove liječničke troškove, a Klasnić bi trebao dobiti odštetu jer zbog bubrega nije mogao igrati nogomet. Ali čini se da slučaj još nije gotov i da Klasnića čekaju nove pravne bitke. Kako javljaju njemački mediji, liječnici su najavili žalbu na presudu Višem regionalnom sudu i ne žele priznati da su odgovorni za Klasnićevo stanje.