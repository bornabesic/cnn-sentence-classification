Nakon sjajnih igara u Melbourneu, Mirjana Lučić-Baroni zaustavljena je pred posljednjom stubom prvog Grand Slama sezone. U polufinalu Australian Opena hrvatska je tenisačica nakon 52 minute igre izgubila protiv druge igračice svijeta, Amerikanke Serene Williams sa 2:6, 1:6. Sereni Williams za prvi set trebalo je 25 minuta. Prvu prednost Williams je stekla u trećem gemu, a do vodstva 4:1 stigla je nakon što je po drugi put oduzela servis hrvatskoj tenisačici. Mirjana je u prvom setu napravila čak 14, a Serena Williams tek pet neprisiljenih pogrešaka. Mirjana Lučić-Baroni nije se mogla brzo oporaviti, pa je prvi set izgubila sa 6:2. U nastavku je Amerikanka tri puta oduzimala servis našoj tenisačici i s pet poena u nizu osvojila drugi set sa 6:1. Ovo je našoj tenisačici nakon Wimbledona 1999. bio tek drugi polufinale nekog Grand Slam turnira. Amerikanka je u svojoj karijeri 34. put igrala u polufinalu Grand Slama, a dosad je osvojila 22 naslova. Najviše na Australian Openu – šest! Za sedmi naslov u Melbourneu Serena Williams igrat će protiv sestre Venus koja je u drugom polufinalu nakon dva sata i 29 minute igre pobijedila Coco Vandeweghe sa 6:7(3), 6:2, 6:3. Američka 36-godišnja tenisačica Venus Williams tako je postala najstarija finalistica Australian Opena! Mikica je osigurala 29. mjesto na WTA listi, što je njezin najbolji plasman u karijeri. Dosad je najviše bila na 32. mjestu. U dosadašnjim međusobnim dvobojima Mirjana je dvaput gubila protiv Serene. Oba susreta igrana su 1998. godine, naša je tenisačica tada imala 15, a Amerikanka 16 godina. U Sydneyju je Serena pobijedila s 3:6, 6:4, 7:5, a u Wimbledonu je američka igračica bila uvjerljiva sa 6:3, 6:0. – Jako sam sretna zbog nje. Mirjana je inspiracija – rekla je nakon meča Venus Williams. Mirjana Lučić-Baroni – Serena Williams 2:6, 1:6 7.59 – Serena Williams pobijedila je našu Mirjanu Lučić-Baroni sa 6:2, 6:1 nakon samo 52 minute igre. 7.57 – Mirjana servira za ostanak u meču. 7.52 – Amerikanka je ponovno oduzela servis našoj tenisačici. 7.50 – Serena je zadržala prednost – 1:3. 7.46 – Amerikanka je ponovno pritisnula i Mirjani oduzela servis – 1:2. 7:42 – Serena nije imala problema na svom servisu – 1:1. 7.39 – Mirjana je dobro otvorila drugi set, na svoj je servis osvojila prvi gem. 7.35 – Serena Williams osvojila je prvi set sa 6:2. 7.31 – Mirjana je osvojila svoj servis - 2:5, Serena servira za prvi set. 7.28 – Naša tenisčaica servira za ostanak u prvom setu - 1:5. 7.25 – Mirjana je imala gem-loptu, ali je nije iskoristila. Serena je napravila novi 'break' – 1:4. 7.22 – Naša je tenisačica zaprijetila Sereni, ali je Amerikanka zadržala svoj servis. 7.18 – Mirjana je izgubila svoj servis – 1:2. 7.14 – Naša je tenisačica pritisnula suparnicu u drugom gemu, ali je Serena izjednačila na 1:1. 7.11 – Mirjana prva servira i osvojila je prvi gem. 7.10 – Počeo je meč. Idemo, Mikice! 7.00 – Na teren su izišle Mirjana Lučić-Baroni i Serena Williams. 6.55 – Meč između Mirjane i Serene počinje u 7.10 sati! 6.47 – Uskoro na teren Rod Laver Arene izlaze naša Mirjana Lučić-Baroni i Serena Williams. 6.45 – Venus Williams prva je finalistica ovogodišnjeg Australian Opena. U polufinalu prvog Grand Slam turnira sezone Venus je nakon dva sata i 29 minute igre pobijedila Coco Vandeweghe sa 6:7(3), 6:2, 6:3. To je njezin prvi finale u Melbourneu od 2003. godine. 6.20 – Hrvatska senzacija oduševila iskrenošću: Igrala sam mečeve za 55 dolara i maštala o povratku na Grand Slam. Više pročitajte OVDJE. 6.00 – Susret između Mirjane Lučić-Baroni i Serene Williams počinje poslije 6.30 sati jer Coco Vandeweghe i Venus Williams igraju treći set. U drugom setu Venus je bila bolja sa 6:2. 5.45 – Venus u drugom setu vodi s 4:1. 5.35 - U tijeku je prvi polufinale između Amerikanki Coco Vandeweghe i Venus Williams. Coco je dobila prvi set sa 7:6 (3) 5.30 - Dobro jutro. Ovdje možete uživo pratiti polufinalni susret Australian Opena između naše Mirjane Lučić-Baroni i Amerikanke Serene Williams