Screenshot: Youtube EINTRACHT od 20 sati u Berlinu protiv Borussije Dortmund igra finale njemačkog Pokala.  Pred veliki dvoboj s favoriziranim protivnikom, posao motivacije igrača od trenera Nike Kovača preuzeo je navijač vatrenim govorom nasred stadiona i pred tribinama na kojima je bilo više od 50 tisuća navijača legendarnog frankfurtskog kluba. Eintrachtu je ovo finale kupa, kojeg je do sada osvojio četiri puta, posebno bitno, jer slavni klub, osnovan 1899., s naslovima prvaka i pobjednika Kupa UEFA, zadnji pehar podigao je još 1988. Sada su na korak od prekida 29 godina dugog trofejnog posta, a do finala su došli na posebno težak, ali i sladak način; pobjedom kod Borussije Monchengladbach na penale u polufinale.  A prije velikog finala s njenom imenjakinjom iz Dortmunda, vođa navijača Eintrachta s mikrofonom se spustio na teren i odurlao svoje igračima i navijačima: "Momci, zaslužili ste ovo finale koje nas čeka. To je vaš veliki uspjeh i možete biti ponosni. Idemo u Berlin puni samopouzdanja, s onim velikim mudima kakva ste pokazali kod Monchengladbacha, onim velikim mudima iz Monchengladbacha! Budite ponosni na sebe, jer igrate za Eintracht Frankfurt boys, za Eintracht Frankfurt!" Tada se okrenuo prema tribinama: "A vi ljudi, pokažite momčadi kako će izgledati kada nas 30 tisuća zagrmi na Olimpijskom stadionu. Idemo, baš svaka osoba na Waldstadionu, primite prvu osobu do sebe za rame, a isto napravite i vi igrači na terenu i da vas čujem kako navijate..."