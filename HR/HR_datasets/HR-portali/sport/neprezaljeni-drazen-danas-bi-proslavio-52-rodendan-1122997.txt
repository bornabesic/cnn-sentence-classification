Da je živ legendarni Dražen Petrović danas bi proslavio 52. rođendan pa je jučer u muzeju koji nosi njegovo ime predstavljena knjiga od 270 stranica “Dražen - životna ostavština košarkaškog Mozarta” australskog novinara Todda Spehra. Karijera velikog Dražena koja je počela u rodnom Šibeniku. Cibona je potom zahvaljujući Draženu ušla među europske velikane - dvaput je odveo cibose do europskog naslova i ostao zapamćen po 112 koševa Olimpiji u jednoj utakmici 1985., po prosjeku od 37.7 koševa po utakmici u četiri sezone, po deset trica na utakmici protiv Limogesa 1986...  U dvije sezone u madridskom Realu osvojio je Kup kupova te španjolsko prvensto i kup, s prosjekom od 28.2 koša po susretu, da bi potom otišao u NBA ligu. Ugled je među profesionalcima izgradio na poziciji na kojoj je to strancu najteže - braniča. I pokazao da NBA nije rezerviran samo za Amerikance, otvorio put svima najboljima, odakle god dolazili, u NBA. Godine 1993. bio je izabran u treću petorku NBA sezone s prosjekom od 22.3 koša za New Jersey. Reprezentaciju Hrvatske odveo je do nezaboravnog olimpijskog srebra 1992., ali je automobilska nesreća prekinula njegov život već u 29. godini. >> Košarkaško srebro iz Barcelone imalo je najjači poklisarski odjek u političkom svijetu 