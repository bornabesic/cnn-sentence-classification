Screenshot: Youtube U DRAMATIČNOJ završnici nizozemskog prvenstva, u zadnje, 34. kolo Eredivisie vodeći Feyenoord ušao je s bodom prednosti ispred najvećeg rivala Ajaxa.  S obzirom da je jednako napeta i borba za europske pozicije, odnosno mjesta koja vode u nizozemsko doigravanje za Europa Ligu, sve utakmice posljednje runde počele su u isto vrijeme, od 14.30 sati. Feyenoord je kolo prije kraja mogao osigurati naslov, točnije morao je, jer je gostovao kod filijale Excelsiora. Ali, senzacionalno je i uvjerljivo izgubio 0:3, što je izazvalo ogorčenje i nerede navijača, koji su po 100 eura platili ulaznice kako bi ih 50 tisuća na video-zidu na rasprodanom De Kuipu umjesto proslave naslova, gledali debakl kod podružnice. S obzirom da je jedini konkurent Ajax razbio Go Ahead Eaglese 4:0, odluka o prvaku odgođena je za zadnje kolo. A u njemu je Ajax kod Willema II pobijedio 3:0, dok Feyenord s 3:1 na domaćem terenu bio bolji protiv Heraclesa. Sva tri gola zabio je legendarni Dirk Kuyt. Prvi je postigao tako što je iskoristio grešku suparničke obrane i poentirao već u 38. sekundi, za najbrži gol u Eredivisie od studenog 2012., ali što je još važnije, Kuyt je njime postao tek treći nogometaš slavnog kluba koji je u Eredivisie zabio 100 zgoditaka.  50 tisuća navijača Feyenoorda na opet rasprodanom De Kuipu oduševljeno je proslavilo važan gol, koji ih je gurnuo prema povijesnom uspjehu, ali kako možete vidjeti u videu, istovremeno gore i roterdamske ulice, na kojima su se natiskali deseci tisuća navijača i ispred kafića i na velikim platnima čekaju ono što se u tom gradu čeka dugih 18 godina. Feyenoord je naime 14. puta bio prvak Nizozemske, ali zadnji put davne 1999.Samo 11 i pol minuta kasnije, Kuyt glavom postiže svoj i Feyenoordov drugi gol i tako čini se osigurava naslov njegovom klubu, a pred kraj utakmice zabija i treći gol.  Feyenoord je itekako zaslužio naslov i veliku feštu. Ne samo zbog svega navednog, nego i jer je vrh tablice držao baš cijelo prvenstvo, od 1. do 34. kola. Bit će ovo duga i luda noć u lučkom gradu, pokazalo se već načinom na koji su igrači i navijači titulu proslavili na terenu i tribinama:  Rezultati by SofaScore