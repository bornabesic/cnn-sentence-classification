Vaterpolisti Juga CO poveli su sa 1:0 u pobjedama protiv Mladosti u finalu doigravanja prvenstva Hrvatske pobjedom od 7:1 (1:0, 3:0, 2:0, 1:1) u prvoj utakmici u Dubrovniku. Po dva gola za Jug postigli su Pavo Marković i Felipe Perrone, a po jednoga su dodali Hrvoje Benić, Paulo Obradović i Josip Vrlić, dok je strijelac jedinog gola za Mladost bio Franko Lazić. Druga utakmica finala igrat će se u subotu u Zagrebu (18 sati), a prvak će postati ona momčad oka prva ostvari tri pobjede.