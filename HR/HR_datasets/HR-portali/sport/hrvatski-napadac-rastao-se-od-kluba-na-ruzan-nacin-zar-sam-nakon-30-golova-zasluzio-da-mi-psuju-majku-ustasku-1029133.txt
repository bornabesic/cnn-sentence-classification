"Nekolicina navijača me uspjela isprovocirati jer su mi tijekom cijele utakmice psovali ustašku majku. Neka se zapitaju jesam li to zaslužio", poručio je napadač. Hrvatski napadač Ivan Lendrić, na ružan se način rastao od svojeg kluba Željezničara. Navijači su ga u posljednjem ogledu žestoko vrijeđali, a Lendrić je na koncu odlučio kako će napustiti klub. “Ispričavam se svima za moj jučerašnji ispad, žao mi je zbog toga. Međutim, nisam zaslužio da me vrijeđaju nakon 50 utakmica i 30 golova”, rekao je za Klix.ba Lendrić, koji je sezonu završio kao prvi strijelac BiH Premijer lige s 19 golova. “Nekolicina navijača me uspjela isprovocirati jer su mi tijekom cijele utakmice psovali ustašku majku. Neka se zapitaju jesam li to zaslužio”, poručio je napadač. Lendriću je to bila posljednja utakmica za plavu momčad s Grbavice. “Odigrao sam posljednju utakmicu za Želju, ponosan sam na sebe i svoje suigrače. Hvala svima, posebno njima, zajedno smo napravili ove rezultate. Prvi sam strijelac, to bez svojih suigrača ne bih mogao ostvariti. Hvala i navijačima koji su nas bodrili tijekom cijele sezone pa i kad je bilo najteže”, veli Lendrić. Novi klub Lendrić ne želi još otkriti. “Što se tiče novog kluba, zasad nemam što reći, sve će se znati na vrijeme”, završava napadač.