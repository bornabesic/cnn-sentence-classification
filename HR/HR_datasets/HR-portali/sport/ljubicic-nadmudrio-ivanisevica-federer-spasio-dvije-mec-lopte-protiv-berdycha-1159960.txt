Švicarac Roger Federer spasio je dvije meč lopte protiv Čeha Tomaša Berdycha što mu je donijelo pobjedu (6:2, 3:6, 7:6) i nastup u polufinalu turnira u Miamiju. Čeh je u tie-breaku trećeg seta imao vodstvo 6:4 i servis za meč, no sjajni Švicarac osvojio je četiri poena u nizu i produljio svoju seriju nepobjedivosti protiv Berdycha. Slavio je u sedam uzastopnih susreta. Zanimljivo, kako je to bio i okršaj hrvatskih trenera. Ivan Ljubičić, koji vodi Federera, nadmudrio je u dvosatnom meču Berdychovog učitelja - Gorana Ivaniševića. Šesti igrač svijeta za finale će se boriti protiv kontroverznog Australca, Nicka Kyrgiosa, koji je u šesnaestini finala Miamija bio bolji od Ive Karlovića. >>Pogledajte kakav je nevjerojatan luksuz dobio Novak Đoković za devet milijuna dolara! >>Čilić i Mektić propustili šansu protiv najtrofejnijeg para u povijesti 