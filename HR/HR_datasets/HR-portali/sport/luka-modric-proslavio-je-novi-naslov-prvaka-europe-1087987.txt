Luka Modrić postao je drugi hrvatski nogometaš koji je dva puta osvojio Ligu prvaka. Prije njega to je uspjelo samo Dariju Šimiću. Nakon pobjede nad Atleticom, naš reprezentativac nije sakrivao oduševljenje, u 120 minuta, koliko je proveo na terenu imao je i 92% točnih dodavanja. - Zasluženo smo pobijedili. Žao mi je Atletica, ali drago mi je da smo mi odnijeli pobjedu. Ovo je natjecanje Real Madrida. Ovaj trofej pripada Real Madridu, zato što je najbolji klub na svijetu. Moramo ostati jaki - rekao je Modrić koji je sa sinom Ivanom proslavio naslov. Trener Reala Zinedine Zidane pohvalio je svoje igrače. - Napravili smo velik posao i tako sam ponosan na sve u momčadi. Vrlo sam sretan i uživt ćemo u ovom trofeju - rekao je Zidane. >> Modrić postao drugi Hrvat s dvije Lige prvaka, ali jedini koji je igrao u oba finala >> Real nakon jedanaesteraca svladao Atletico i osvojio Ligu prvaka! Španjolski nogometni velikan Real Madrid osvojio je već jedanaesti naslov prvaka Europe, dok je Atletico treći put poražen u finalu elitnog natjecanja starog kontinenta. Na drugom mjestu ljestvice osvajača je Milan koji je slavio sedam puta, dok su Bayern, Barcelona i Liverpool slavili po pet puta. Naslov prvaka Europe do sada su osvojila 22 kluba. OSVAJAČI: 11 – Real Madrid 7 – Milan 5 – Bayern, Barcelona, Liverpool 4 – Ajax 3 – Inter, Manchester United 2 – Juventus, Benfica, Porto, Nottingham Forest 1 – Celtic, HSV, Steaua, Marseille, Chelsea, Borussia Dortmund, Crvena zvezda, Feyenoord, Aston Villa, PSV Eindhoven (Hina) 