Centar još uvijek aktualnih prvaka NBA Golden State Warriorsa Andrew Bogut propustit će ostatak finala najjače košarkaške lige na svijetu nakon što je ozlijedio koljeno u petoj utakmici, objavili su u srijedu Warriors.  Bogut koji je otputovao u Cleveland, gdje se danas igra šesta utakmica finala, i gdje Warriorsi, koji u seriji vode 3-2, imaju još jednu priliku da obrane naslov prvaka zaradio je "značajnu ozljedu" lijevog koljena pri udarcu u petoj utakmici igranoj u ponedjeljak u Oaklandu, kaže se u priopćenju iz Golden Statea.  Australac hrvatskog podrijetla koji je ozljedu zaradio u trećoj četvrtini kada se igrač Cavaliersa J.R. Smith sudario s njim dok je pokušavao položiti loptu ne treba operaciju, ali mu je potrebno šest do osam tjedana oporavka, dodaju Warriors. Ova ozljeda dovodi u pitanje i njegov nastup na Olimpijskim igrama u Rio de Janieru koje počinju 5. i traju do 21. kolovoza. >>Sjajni James i Irving zaustavili Golden State i pokvarili im slavlje