Schumacher je stradao u prosincu 2013. godine u nesreći na skijanju, a oda tada pa do danas njegovo zdravstveno stanje krije se od javnosti. Španjolski list Marca, raspisao se u nedjelju o najtrofejnijem vozaču Formule 1 u povijesti. Na to ih je nagnala činjenica da je na nekoliko društvenih mreža ponovo zaživjelo ime i prezime tragično ozlijeđenog Nijemca. Podsjetimo, Schumacher je stradao u prosincu 2013. godine u nesreći na skijanju, a oda tada pa do danas njegovo zdravstveno stanje krije se od javnosti. Tu i tamo iscuri neka priča ili nagađanje, ali sve službene informacija dolaze isključivo od njegove glasnogovornice Sabine Khem. Obitelj je molila za poštivanje privatnosti kako bi se sedmerostruki svjetski prvak mogao neometano oporavljati u svojoj vili na obali Ženevskog jezera. Marca se raspisala o tome kako su nakon dugo vremena oživjeli Schumacherovi službeni profili na društvenim mrežama, a to je, kako se nagađa, jasan znak da se zdravstveno stanje legendarnog vozača popravlja. Ta je vijest razveselila brojne fanove diljem svijeta, a na službenim profilima Schumachera već danima stižu poruke podrške. Podsjetit ćemo još kako je nedavno bivši tehnički direktor Ferrarija Ross Brown rekao: “Postoje ohrabrujući znakovi i svi se molimo svakog dana da ih vidimo sve više. Stoga mi je teško reći nešto više, a istovremeno poštovati želje Schumacherove obitelji.Sve što mogu reći je da postoje brojne špekulacije oko Michaelovog stanja. Većina ih je pogrešna i mi se molimo i nadamo svakog dana da će nastaviti s oporavkom tako da jednog dana možemo vidjeti Michaela vani i kako se oporavlja od užasnih ozljeda”. 