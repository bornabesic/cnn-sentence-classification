Trgovački lanac Lidl je ekskluzivni i globalni „Official Fresh Food Partner“ nadolazećeg 25. Svjetskog rukometnog prvenstva 2017. u Francuskoj. Riječ je o jednom od najpopularnijih sportskih događaja iduće godine, a fokus će biti na Francuskoj, koja je domaćin prvenstva, kao i na daljnjih osam ključnih tržišta koja uključuju Njemačku, Španjolsku, Dansku, Švedsku, Sloveniju, Mađarsku, Poljsku i naravno, Hrvatsku. Rukomet je jedan od najpopularnijih sportova, koji ljudi širom svijeta vole gledati, ali i igrati. Duh ovog sporta pokreće savršeni timski rad, marljivost, kao i zalaganje svakog pojedinog člana tima kako bi postigli najbolje rezultate za tim. To su upravo vrijednosti koje karakteriziraju i Lidl. S ovim na umu, ekskluzivno partnerstvo između Lidl Stiftung & Co. KG i Međunarodnog rukometnog saveza (IHF) je savršena kombinacija, jer oba partnera dijele iste vrijednosti: strast, timski duh i izvrsnost. Lidl ovim potezom također želi podržati aktivan stil života nudeći svježe i zdrave prehrambene proizvode. Lidl ne samo da će biti prisutan kao sponzor na licu mjesta tijekom 84 uzbudljive utakmice, nego će i prije početka prvenstva donijeti sport i rukometni duh svojim kupcima. Naime, Lidl Hrvatska će ponuditi veliku količinu ulaznica putem nagradnih natječaja na Facebooku, dajući kupcima priliku da budu dio Svjetskog rukometnog prvenstva u Francuskoj. Više informacija možete pronaći ovdje. 