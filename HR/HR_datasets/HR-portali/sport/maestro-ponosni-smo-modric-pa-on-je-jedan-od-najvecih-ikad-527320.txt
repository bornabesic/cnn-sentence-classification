Za navijače Real Madrida nema nikakve dileme. Luka Modrić je najbolji veznjak svijeta, i to uvjerljivo. Nama Hrvatima može se zamjeriti da smo ponekad neobjektivni, pa hvalimo svoje možda i više nego treba. Ili, ako se dogodi loš dan, odemo u krajnost pa 'ispljujemo' svoju kvalitetu iznad svake granice. Ima svakakvih primjera. Što li je sve Luka Modrić morao proći da svaki nogometni fan prizna: Da, on je doktor ove igre. U razbijanju Juventusa u Cardiffu, opet je naš kapetan vukao konce igre. Sigurnije je dati loptu njemu u noge, nego je staviti u sef ako je želite sačuvati. Uvijek brži od konkurencije za sitan koračić, već je u startu dobio batina, ali navikao je na to. Iza njega je treća osvojena Liga prvaka i možemo čak razglabati o tome je li on naš najveći igrač svih vremena... Za to vrijeme, Realovi navijači preuzimaju komandu. Evo što vele. - O Luki Modriću bi se trebalo pričati kao o ponajboljem veznjaku svih vremena. Ovo je njegova era. - Možda nije 'match winner' kao CR i Ronaldo, ali je jedan od najboljih igrača na svijetu. - Luka Modrić je najveći veznjak Reala u povijesti i sigurno u najbolja tri igrača svijeta.  - Modrić je najbolji veznjak svijeta upravo. Ako ne vjerujete u to, nogomet nije za vas. - On mora biti u izboru za najboljeg igrača svijeta.