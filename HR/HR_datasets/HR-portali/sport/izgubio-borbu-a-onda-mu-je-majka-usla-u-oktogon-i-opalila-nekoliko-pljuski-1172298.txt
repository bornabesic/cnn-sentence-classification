UFC borcu Grigoru Kičiginu bilo je toliko neugodno da je pobjegao s proglašenja pobjednika na jednoj borilačkoj priredbi nakon borbe koju je izgubio protiv Ruslana Jamanbaeva. Grigor je ošamućen sjedio naslonjen na mrežu, a u oktogon je ušla njegova majka i trenerica Ana Azovskaja.  Opalila mu je nekoliko pljuski, što je izazvalo smijeh u publici. Grigor nije izdržao te je napustio borilište prije proglašenja pobjednika. Njegovo mjesto na proglašenju zauzela je majka koja je za vrijeme borbe skakala uz oktogon i davala savjete svom sinu, koji mu nažalost nisu pomogli. A što ga je tek čekalo kod kuće...