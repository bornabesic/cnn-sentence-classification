Foto: Getty Images / Guliver Image FRANCESCO TOTTI u 40. godini idućeg tjedna, na kraju sezone, završava s igranjem nogometa, a povodom kraja karijere koju je proveo u samo jednom klubu, ikona Rome prima pozdrave sa svih strana. Tako su mu, nakon navijača Milana, počast transparentom iskazali čak i "neprijatelji za cijeli život", kako su se potpisali navijači Rominog nepomirljivog rivala Lazija. Tottiju je veliku počast iskazao i Diego Maradona, koji je odlazak Romine legende u mirovinu popratio Tottijevom fotografijom i posvetom: "Francesco Totti, kralj Rima! Najbolji igrač kojeg sam ikada vidio! #Respect"