Kramarićev Hoffenheim priredio je još jedno iznenađenje odigravši 1:1 protiv Bayerna u Allianz Areni, pred 75.000 gledatelja. Gosti su vodili pogotkom Demirbaya iz 16. minute, a bod Bayernu osigurao je autogol Švicarca Zubera u 34. minuti. Kramarić je igrao do 71. minute. Najveći junak desetog bundesligaškog kola bio je napadač Borussije Dortmund, Gabonac Pierre-Emerick Aubameyang, četverostruki strijelac i asistent u pobjedi nad HSV-om (Halilović ni na klupi) u gostima 5:2. Još od 1988. godine i Michaela Zorca neki igrač Borussije nije postigao četiri pogotka u bundesligaškoj utakmici. Lewandowski je to učinio protiv Real Madrida u Ligi prvaka. Hrvatski nogometaš Antonio-Mirko Čolak bio je strijelac za Darmstadt u Leverkusenu (Jedvaj na klupi)... Rezultati 10. kola: Bayern - Hoffenheim 1:1, Bayer - Darmstadt 3:2, HSV - Borussia (D) 2:5, Ingolstadt - Augsburg 0:2, Freiburg - Wolfsburg 0:3. 