Nerijetko se najodanije navijače nogometnih kluba gleda kroz prizmu huliganizma i divljaštva, a da ne mora uvijek biti baš tako pokazao je događaj s utakmice osmine Lige prvaka između Juventusa i Porta. Video tog događaja oduševio je mnoge, a prikazuje jednog navijača Porta kako poklanja šal 'kolegi' koji druka za Juventus.  Portugalski mediji pišu kako se radi o vođi navijača Porta, Fernandu Madureiri. On je zaobišao ogradu koja je razdvajala gostujuće i domaće navijače te krenuo prema skupini Juventusovih pristalica. Isprva je izgledalo kako će doći do sukoba, a onda je Portugalac zagrlio jednog Talijana i predao mu šal svog kluba. Uslijedio je gromoglasni pljesak nakon čega su gosti ispratili Porto iz Lige prvaka. >>Za više sporta posjetite našu Facebook stranicu Večernji list - Sport >>Allegri: Znam da Pjaci nije lako, ali neka slijedi Mandžin primjer >>Monaco i City spremaju novi spektakl, Falcao se ozlijedio 