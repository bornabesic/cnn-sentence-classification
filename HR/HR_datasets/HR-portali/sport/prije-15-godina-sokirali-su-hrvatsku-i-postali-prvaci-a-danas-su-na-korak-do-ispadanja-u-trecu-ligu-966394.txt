DOK Rijeka i matematički ne osigura naslov prvaka, titulama se od 1992. u Hrvatskoj mogu pohvaliti samo tri kluba – Dinamo, Hajduk i Zagreb. Modri iz Maksimira imaju 18 naslova držanog prvaka, Bili s Poljuda šest puta podigli su pehar, dok su Pjesnici iz Kranjčevićeve osvojili taj jedan preostali naslov. Na današnji dan, prije točno 15 godina, momčad koju je tada vodio Cico Kranjčar dva kola prije kraja osigurala je naslov. Zagreb je u Čakovcu odigrao 0:0 s domaćinom, a kako je Hrvatski Dragovoljac 1:0 pobijedio jedinog rivala u utrci za naslovom Hajduk, slavlje je moglo početi. Za Zagreb su tu povijesnu utakmicu u Čakovcu igrali: Vasilj, Stavrevski, Ješe, Milinović, Pirić, Bulat, Štrok (od 70. Ćaćić), Duro, Hasančić (od 55. Šabić), Olić, Krpan (od 85. M. Tadić). Slavlje Zagrebaša u Čakovcu pogledajte ovdje. U zadnjem kolu momčad koju je trenirao Cico Kranjčar naslov je proslavila kod kuće remijem 1:1 s Kamenom. Ivica Olić bio je najbolji strijelac prvenstva s 21. postignutim golom.  15 godina kasnije omiljeni klub svih pravih Purgera na korak je od totalnog kraha i ispadanja u treću ligu (posljednji su na ljestvici). Klub igračima ne isplaćuje dugovanja, a predsjednik koji je sam sebe postavio i na mjesto trenera fizički se obračunava s igračima. Tužna sadašnjost za klub slavne prošlosti.