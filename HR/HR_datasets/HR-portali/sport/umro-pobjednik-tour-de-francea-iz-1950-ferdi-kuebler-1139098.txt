Legendarni švicarski biciklist Ferdi Kuebler, pobjednik "Tour de Francea" 1950. godine preminuo je u četvrtak u dobi od 97 godina, objavila je švicarska novinska agencija ATS. Kuebler je bio prvi Švicarac koji je osvojio "Tour", a nakon njega taj je uspjeh godinu dana potom ponovio Hugo Koblet i to su ostala jedina dva trijumfa švicarskih biciklista na najvećoj svjetskoj utrci. Osim naslova na "Touru", Kuebler je bio i svjetski prvak u cestovnoj vožnji 1951. godine, tri puta je pobjeđivao na cijenjenoj etapnoj utrci "Kroz Švicarsku", te dva puta na jednoj od najvećih jednodnevnih utrka Liege-Bastogne-Liege.