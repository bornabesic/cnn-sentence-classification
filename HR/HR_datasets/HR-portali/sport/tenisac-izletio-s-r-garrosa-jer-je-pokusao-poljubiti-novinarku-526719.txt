Francuski tenisač Maxime Hamou (21) izbačen je s Roland Garrosa nakon što je za vrijeme TV intervjua pokušao poljubiti novinarku. Vodstvo Roland Garrosa njegov potez ocijenilo je neprimjerenim. U videu se vidi kako mladi Francuz pokušava poljubiti TV voditeljicu Maly Thomas, ona se odmiče, a on ne odustaje. Nakon svega mu je oduzeta akreditacija i morao je napustiti Grand Slam. - Njegovo ponašanje je bilo primitivno i, nažalost, reflektira odnose između muškaraca i žena koje postoje u svakodnevnom životu - kazala je Thomas dodavši: - Da nismo bili u prijenosu udarila bi ga. Je li Hamou trebao biti izbačen s turnira procijenite sami.