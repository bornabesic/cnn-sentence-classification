Košarkaši Cedevite svladali su berlinsku Albu sa 99:83 (27:17, 23:17, 24:24, 25:25) u utakmici 4. kola skupine H Top 16 Eurokupa, što je hrvatskom prvaku prva pobjeda u drugoj fazi ovog natjecanja. Cedevita je već na poluvremenu imala 16 koševa prednosti, a u trećoj četvrtini i +24, da bi na kraju hrvatski prvak slavio sa 99-83. Najzaslužniji za prvu pobjedu Cedevite u Top 16 fazi Eurokupa bili su Miro Bilan sa 20 koševa, Rashad James sa 19, Ryan Boatright sa 14 te Luka Babić koji je uz 13 poena imao i devet asistencija. Goste je sa 18 poena predvodio Elmedin Kikanović. Vodeća momčad skupine H je Valencia koja je u prva tri kola imala maksimalan učinak. Druga je Unicaja s učinkom 2-1, dok Cedevita i Alba imaju jednu pobjedu i tri poraza. Cedevita će u 5. kolu, u utorak, 31. siječnja, gostovati kod vodeće Valencije. 