Beogradski košarkaši pobijedili su zagrebačke 84-73 (29-18, 28-16, 15-16, 12-23). Crvena zvezda sad vodi 2-0 u pobjedama, a igra se do tri pobjede. Sljedeća utakmica igra se u četvrtak u Sportskom domu u Zagrebu u 19 sati. Košarkaši zagrebačke Cedevite iznova su razočarali, i u drugoj utakmici finala ABA lige u Beogradu protiv Crvene zvezde lako su pali, beogradski košarkaši pobijedili su zagrebačke 84-73 (29-18, 28-16, 15-16, 12-23). Crvena zvezda sad vodi 2-0 u pobjedama, a igra se do tri pobjede. Sljedeća utakmica igra se u četvrtak u Sportskom domu u Zagrebu u 19 sati. Samo na početku utakmice Cedevita je bila konkurentna košarkašima Crvene zvezde. Cedevita se na sredini druge četvrtine nalazila na zaostatku od 10 koševa (29-39), a onda je Crvena zvezda u dvije minute napravila 12-2 te prvi put došla do +20 (51-31). Na isteku prvog poluvremena, baš kao što je to napravio i na kraju prve četvrtine, Gudurić je postigao tricu za +23 (57-34). Cedevitina obrana je bila premlaka, nedostatno agresivna, što je domaća momčad iskoristila na najbolji mogući način. I priča je bila gotova, Crvena zvezda je u juednom trenutku vodila i s 22 koša viška (72-50). Miro Bilan je postigao 12 koševa, Ra’Shad James 11, a James Shurna i Ryan Boatright po 10 poena za Cedevitu. Strijelce Crvene zvezde predvodili su Charles Jenkins sa 16 i Nathan Wolters sa 14 koševa, Dangubić je postigao 12, a Mitrović i Gudurić po 10.