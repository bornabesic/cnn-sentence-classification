Mlada hrvatska nogometna reprezentacija, igrači do 19 godina, nije izborila plasman na Europsko prvenstvo. Izabranici Ferde Milina u Portugalu su odlučujućoj utakmici elitne skupine remizirali protiv Turske (0:0).  No, bez Eura su ostali jer je u drugoj utakmici Portugal sa 3:1 svladao Poljsku i izborio smotru najboljih mladih reprezentacija. Prije posljednjeg kola sve četiri reprezentacije imale su po tri boda, a samo prvo mjesto vodi na završnicu EP-a.  Hrvatska je od 26. minute igrala s igračem manje jer je vratar Adrian Šemper dobio crveni karton. On je izvan šesnaesterca srušio protivničkog igrača. Hrvatska - Turska 0:0 Kraj! Hrvatska je nažalost ostala bez Eura jer je Portugal svladao Poljsku s 3:1. 82' Gol za Portugal! Drugi gol danas zabio je Rui Pedro. Čini se da je gotovo.. 75' Gol za Portugal! Portugalci imaju 2:1, preokrenuli su golom Dioga Queirosa i ovim je rezultat Hrvatska van Eura... 46' Počeo je nastavak. 45' Završila su oba poluvremena, Hrvatsku ovi rezultati vode na Euro. 39' Portugal je izjednačio protiv Poljske, zabio je Rui Pedro. 29' Poljska je povela protiv Portugala golom Listkowskog. 27' U igru je ušao vratar Rijeke Ivan Nevistić, a travnjak je zbog toga morao napustiti Lovren. 26' Crveni karton! Adrian Šemper srušio je Demira, a Švicarac Schärer mu pokazao crveni karton! 1' Počela je utakmica. Početni sastavi: Turska (4-2-3-1): Sen - Arslan, Özdemir, Demiral, Aydin - Kahraman, Ömur - Saglam, Özcan, Demir - Yüksel Hrvatska (4-2-3-1): Šemper - Đira, Šverko, Kalaica, Sosa - Ivanušec, Đurasek - Lovren, Moro, Brekalo - Majić >> Otkriveni detalji s Maksimira: 'Protiv Ukrajine je na tribine ubačeno puno agenata' 