Mario Mandžukić bio je jedan od Juventusovih junaka u sinoćnjoj pobjedi nad Monacom (2:1) kojom je talijanska momčad izborila deveti nastup u finalu Lige prvaka. Hrvatski napadač zabio je prvi pogodak na utakmici, a istaknuo se i jednim fair-play potezom. Prilikom jednog ubacivanja bio je u skoku s Monacovim braničem, a sudac je nakon toga pokazao na korner. Mandžo mu je zatim pokazao da je on igrao posljednji i to ramenom pa je Nizozemac Kuiper promijenio odluku. Našem reprezentativcu na tom potezu zapljeskao je legendarni Pavel Nedved, ali i ostali na tribinama. Mandzukic avisando o juíz que foi ele o último a tocar na bola. 👏👏 pic.twitter.com/vyFvUFNIqB A srca Juventusovih navijača Mandžukić je još više osvojio kad je stao u obranu suigrača Gonzala Higuaina. Monacov Poljak Kamil Glik brutalno je nagazio Argentinca dok je ležao na travnjaku nakon čega mu je prišao Mandžo, prostrijelio ga bijesnim pogledom te mu poručio što je i zaslužio. Poljak ga nije želio pogledati, po mnogima zbog toga što se uplašio. Društvene mreže užarile su se zbog borbenog slavonskog napadača, a evo što su poručili neki od korisnika: - Ako Higuain ne dokrajči Glika, znam nekoga tko hoće. - Definicija straha u jednoj slici. - Onaj trenutak kada shvatiš da ono što se ne smije radiš osobi s kojom se to ne smije. - Mislio sam da će mu otkinuti glavu. - Nije ga pogledao u strahu da ne bi imao noćne more. 