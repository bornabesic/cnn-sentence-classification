Screenshot (Youtube) NAKON utakmice Atletica i Reala (2:1), u kojoj je trofejniji madridski klub obranio prednost iz prve utakmice (3:0) i izborio finale Lige prvaka, pojavila se zanimljiva snimka s travnjaka. Kamere su ulovile kapetana Sergija Ramosa kako nagovara Cristiana Ronalda da simulira u duelima s Atleticovim Gabijem. Naime, Gabi je rano u susretu dobio žuti karton, a Ramos je u tome vidio idealnu priliku da najveća Realova zvijezda isprovocira drugi žuti karton i donese svojoj momčadi prednost igrača više na travnjaku.  Ronaldo do kraja susreta ipak nije uspio ostvariti Ramosov nesportski plan.