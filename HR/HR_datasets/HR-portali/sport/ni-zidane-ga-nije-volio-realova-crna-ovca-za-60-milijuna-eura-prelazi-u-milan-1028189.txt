Kako je riječ o izvanserijskom napadaču, ne bi bilo pošteno da provede cijelu karijeru kao 'crna ovca' u momčadi, odnosno, da služi kao pričuvni igrač kada negdje može biti najbolji strijelac. Još kao mladom igraču predviđali su mu blistavu budućnost, prozivali ga nasljednikom Raula u Real Madridu, ali Alvaro Morata nikako ne uspjeva probiti se u prvu momčad ‘los blancosa’. Španjolac se čitavu sezonu trudio nametnuti Zidaneu i prilike je koristio izvanredno zabvši 20 pogodaka u 40 utakmica, ali Zidane je ipak odlučio riješiti ga se već ovoga ljeta. Morata ima jaku konkurenciju u Realu, Benzema, iako često podcijenjen, radi fantastičan posao u napadu zbog toga što mu nije primarna zadaća zabiti već napraviti nered u obrani i u jačoj je sinergiji s Cristianom i ostatkom momčadi od Morate koji je vrstan golgeter, ali očito Zidane smatra da Španjolac nije na visini zadatka Benzeme. Kako je riječ o izvanserijskom napadaču, ne bi bilo pošteno da provede cijelu karijeru kao ‘crna ovca’ u momčadi, odnosno, da služi kao pričuvni igrač kada negdje može biti najbolji strijelac. Nakon što je španjolsko prvenstvo završilo, Realu je ostalo finale Lige prvaka s Juventusom u Cardiffu 3. lipnja, a španjolski mediji tvrde da će nakon toga Alvaro Morata ponovo napustiti Real. Navodno je Milan za njega ponudio vrtoglavih 60 milijuna eura, a njemu plaću od 7.5 milijuna eura po sezoni! Morata nema razloga ne prihvatiti ovako izdašnu ponudu, baš kao ni Real, a Španjolac ionako ima iskustva s igranjem u Serie A. Odradio je veoma uspješnu sesiju u Juventusu, u 93 utakmice zabio je 27 golova i upisao je 19 asistencija.