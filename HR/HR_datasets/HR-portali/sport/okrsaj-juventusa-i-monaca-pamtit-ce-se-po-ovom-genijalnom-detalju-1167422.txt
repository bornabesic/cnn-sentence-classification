Ako će se po nečemu pamtiti večerašnji ogled Juventusa i Monaca (2:0) u polufinalu Lige prvaka onda je to svakako akcija za prvi pogodak talijanske momčadi. Bio je to trenutak koji može ući u nogometne udžbenike, a u kojem su domaći nogometaši djelovali poput početnika i bez ideje kako zaustaviti nadahnute suparnike. Sve je krenulo u 29. minuti od Paula Dybale koji je na središtu igrališta petom proigrao Danija Alvesa. Brazilac je zatim izmijenio pas sa Gonzalom Higuainom da bi nakon toga ušao u kazneni prostor i petom dao povratnu loptu Argentincu. Higuain je natrčao i sa 13 metara savladao nemoćnog Danijela Subašića. Tijek utakmice možete pogledati ovdje. 