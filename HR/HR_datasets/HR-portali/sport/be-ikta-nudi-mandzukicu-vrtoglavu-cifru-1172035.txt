Pred Marijem Mandžukićem teška je odluka. Nije tajna da ga želi Beşiktaş i da mu je turski klub već iznio svoje uvjete, a sada je procurilo da su mu Turci ponudili plaću od 7 milijuna eura! Vrtoglavom ponudom žele ga uvjeriti da napusti Juventus i preseli se u Istanbul. Međutim, prije samo tjedan dana talijanski mediji pisali su da Mandži novi ugovor sprema i Juve. Stara dama spremna mu je dati plaću od pet milijuna eura (sada ima 3,5). I zato, teško je vjerovati da bi za razliku od dva milijuna eura Mandžo napustio možda i najbolji europski klub te otišao u Istanbul.