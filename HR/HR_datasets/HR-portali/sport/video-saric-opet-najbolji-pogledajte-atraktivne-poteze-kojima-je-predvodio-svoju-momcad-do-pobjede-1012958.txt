Šarić je u 36 minuta na gostovanju kod Brooklyna, u pobjedu 106:101, ugradio 23 koša uz šut iz igre 8/15, trica 1/3 i slobodna bacanja 6/7, a ugrabio je i sedam skokova te je jednom asistirao i jednom opalio blokadu. Hrvatski košarkaš Dario Šarić, vratio se sjajnim partijama nakon što je odigrao jednu lošu prije dva dana protiv Indiane i prekinuo sjajan niz od 22 utakmice s deset ili više poena po utakmici. Šarić je u 36 minuta na gostovanju kod Brooklyna, u pobjedu 106:101, ugradio 23 koša uz šut iz igre 8/15, trica 1/3 i slobodna bacanja 6/7, a ugrabio je i sedam skokova te je jednom asistirao i jednom opalio blokadu. Šariću je ovo bila 14 utakmica u ‘rookie’ sezoni u kojoj je ubacio 20 ili više koševa i prema tom statisičkom podatku drugi je novak lige iza Joela Embiida koji ima 19. utakmica s tim učinkom. Šarić ga još uvijek može prestići jer je Embiid ozlijeđen. Osim Šarića, dobar je bio i Covington koji je ubacio 21 koš i 13 puta dobio skok, a solidan je bio i drugi još jedan ‘rookie’ iz redova Phile, Luwawu-Cabarrot koji je ubacio 17 koševa, ugrabio devet skokova i podijelio tri asistencije. Kod Brooklyna je najefikasniji bio Brook Lopez s učinkom od 26 koševa, devet skokova i šest asistencija. Spomenimo još kako je Šarić ponovo oduševljavao publiku atraktivnim proigravanjima i polaganjima. Primjerice dodavanjem iza leđa McConnellu koji je potom proslijedio Holmesu na zakcuavanje. — Philadelphia 76ers (@sixers) 29. ožujka 2017. DARIO 💪🏼 pic.twitter.com/6dj3wLAOtd — Philadelphia 76ers (@sixers) 29. ožujka 2017. Bogdanović slavio protiv Zubca Wizards je stigao do pobjede protiv Lakersa, završilo je 119:108. Washington je predvodio sjajni John Wall s 34 koša i 14 asistencija, a Otto Porter i Bradley Beal pridonijeli su sa 16 koševa svaki. Bogdanović je proveo na parketu 16 minuta i ubacio šest koševa uz šut iz igre 3/8, obje trice je promašio, kao i jedno slobodno, ali upisao je po jedan skok, asistenciju i ukradenu loptu. Kod L.A. najbolji je bio D’Angelo Russell s 28 koševa, devet asistencija i šest skokova, potom Clarkson s 22 koša, a Ivica Zubac je u 18 minuta pridonio s deset koševa (šut iz igre 3/8, slobodna 4/4), četiri skoka, dvije blokade, asistencijom i ukradenom loptom. 