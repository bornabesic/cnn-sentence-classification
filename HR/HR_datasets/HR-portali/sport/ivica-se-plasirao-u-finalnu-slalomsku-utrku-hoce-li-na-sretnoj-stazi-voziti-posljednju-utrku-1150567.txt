Ivica Kostelić uspio je izboriti nastup u finalu slalomske utrke na Svjetskom prvenstvu u St. Moritzu. Hrvatski skijaš u kvalifikacijama je zauzeo tek 15. mjesto, s 2.35 sekundi zaostatka za najbržim, Slovencem Jakobom Špikom, ali i to je bilo dovoljno da se plasira u slalomašku elitu koja će se sutra od 9:45 boriti za medalje. Te sreće nije bio Elias Kolega, koji je u prvo vožnji bio i brži od Kostelića, ali je u drugoj pogriješio i na kraju zaostao više od 11 sekundi. Ivica bi sutra mogao odvoziti i posljednju utrku svoje prebogate karijere, a nema idealnijeg mjesta za oproštaj od njegove sretne staze na kojoj je 2003. osvojio jedino svjetsko zlato, i to upravo u slalomu. Mikaela Shiffrin obranila je naslov svjetske prvakinje u slalomu i osvojila svoju drugu medalju u St. Moritzu. Andrea Komšić završila je na 28. mjestu, a Leona Popović nije završila prvu vožnju.   >>Treće zlato u slalomu za Shiffrin, Komšić na 28. mjestu