Kada kola krenu nizbrdo, Nizozemci ne tjeraju izbornika nego igrače! Nakon debakla na Euru koji su završili s nula bodova na kontu, Bert van Marwijk dobio je dopuštenje da iz reprezentacije udalji četiri igrača: Klaas-Jana Huntelaara, Dirka Kuyta, Rafaela van der Vaarta i Johnnyja Heitingu.Oranju je na ovom EP-u presudilo, smatraju mnogi, previše ega u momčadi, unutarnje razmirice i neslaganja. Navodno je među najnezadovoljnijima bio upravo Huntelaar koji je bio ljutit što Robin van Persie ima prednost za prvu momčad u odnosu na njega, dok su neki prijetili da uopće neće igrati ako Huntelaar bude u momčadi. Osim toga, isplivale su priče da je i Robben bio omražen lik, kako njegovu aroganciju nitko nije podnosio. Iako je u većini zemalja praksa da izbornik ode nakon izrazito loših rezultata, u Nizozemskoj imaju drugačiju politiku, a Van Marwijku su produljili ugovor do 2016. godine...