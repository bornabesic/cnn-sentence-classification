Oklahoma City Thunder i njihova zvijezda Russell Westbrook eliminirani su u prvom krugu doigravanja Zapadne konferencije u NBA ligi nakon što su ih Houston Rocketsi pobijedili sa 4-1 u seriji, dok su Utah Jazz napravili korak prema nastavku doigravanju povevši sa 3-2 u seriji protiv Los Angeles Clippersa, kao i San Antonio Spursi protiv Memphis Grizzliesa.  Oklahoma se nije mogla suprotstaviti Houstonu koji je u petoj utakmici slavio sa 105:99, iako je Westbrook utakmicu završio sa 47 koševa, 11 skokova i devet asistencija. Rocketse je do pobjede vodio raspoloženi James Harden koji je zabio 34 koša.  U polufinalu Zapada Rocketsi će na boljeg iz ogleda između San Antonio Spursa i Memphis Grizzliesa u kojem vode Spursi sa 3-2 nakon pobjede od 116:103. Najbolji strijelac Spursa bio je Kawhi Leonard sa 28 koševa, dok je kod Memphisa najučinkovitiji bio Mike Conley sa 26.  Šesta utakmica igra se u u četvrtak u Memphisu. U zadnjoj utakmici, Utah Jazz je slavio protiv Los Angeles Clippersa sa 96:92 na njihovom parketu što mu je donijelo vodstvo od 3-2 u seriji.  Gordon Hayward je sa 27 koša bio najučinkovitiji kod Utaha, a Chris Paul je sa 28 pogodaka predvodio Clipperse, dok je J.J. Redick ubacio 26. Jazz može odlučiti ovu seriju u petak u šestoj utakmici koja se igra na njihovom terenu u Salt Lake Cityju, a u tom slučaju ide na Golden State Warriose koji su odigrali plasman u polufinale Zapadne konferencije svladavši Portland Trailblazerse sa 4-0. 