Otkad nam se pridružio prošlog ljeta, Eduardo je bio primjer pravog profesionalca. Oduševljeni smo što je odabrao budućnost u Chelseaju. Koristio je svoje bogato iskustvo igranja na najvišoj razini kako bi izvukao maksimum iz svojih kolega golmana, bio je pouzdan, popularan je i poštovan član momčadi - obratio se javnosti tehnički direktor Chelseaja Michael Emenalo.  Iako je napunio 34 godine te je i dalje bez službenog nastupa u klubu, Chelsea je nagradio njegov rad novim jednogodišnjim ugovorom. - Jako sam sretan što ostajem još godinu dana. Ova sezona bila je vrlo uspješna za klub, svi su učinili da se ovdje osjećam kao kod kuće. Nadam se da će i sljedeća sezona biti ovako pozitivna i da ćemo osvojiti mnogo trofeja. Nakon HNL-a, Eduardo je tako s osvajanjem trofeja nastavio i u Engleskoj. A kako je Asmir Begović blizu odlaska iz kluba, Eduardo bi mogao postati drugi golman za iduću sezonu.   ss