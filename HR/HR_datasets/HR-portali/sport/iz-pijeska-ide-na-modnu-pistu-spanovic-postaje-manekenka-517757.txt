Jedna od najljepših europskih atletičarki, Srpkinja Ivana Španović, priključila se humanitarnoj reviji u Beogradu gdje će se za potrebe bolnice za pedijatriju 'Dr Olga Popović - Dedijer', iz sportašice nakratko pretvoriti u manekenku.  Upravo će ova 26-godišnja skakačica u dalj, zlatna s nedavnog Eura u Srbiji gdje je skočila 7,24 metra, treći najbolji skok svih vremena u dvorani, biti glavna zvijezda humanitarne revije na kojoj će svoje kreacije prikazati 13 dizajnera. Lijepa Vojvođanka otvorit će reviju, a sav prihod od ulaznica i prodaje haljina, kojima će cijena biti promotivnih 100 eura, bit će doniran odjelu pedijatrije.   