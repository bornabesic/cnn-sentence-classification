Manchester United je nakon Bournemoutha i Southamptona u zadnjim trenucima uspio svladati i Hull City (1:0). Čudesni 'tigrovi' koji su u prva dva kola svladali Leicester i Swansea umalo su nastavili niz bez poraza, no onda je Marcus Rashford u trećoj minuti sudačke nadoknade pogodio za veliko slavlje gostiju.  "Crveni vragovi" su dominirali cijeli susret. Uputili su 26 udaraca prema suparničkim vratima, imali više od 60 posto posjeda lopte, te sedam kornera, no tek su u sudačkoj nadoknadi slomili domaću obranu. Wayne Rooney je probio stranu, uputio loptu pred gol, a Rashford zabio za pobjedu. Bila je to treća Unitedova pobjeda na startu prvenstva čime se izjednačio na vrhu ljestvice s Chelseaom. U zadnjem subotnjem dvoboju 1. kola Bundeslige Borussija je u Moenchengladbachu slavila protiv Bayera s 2-1.  Andre Hahn je u 45. minuti doveo Borussiju u vodstvo, a u 80. minuti je za "Apotekare" izjednačio Joel Pohjanpalo. U 85. minuti pobjedu je domaćinu osigurao Lars Stindl. Hrvatski reprezentativac Tin Jedvaj je odigrao cijelu utakmicu za Bayer.  