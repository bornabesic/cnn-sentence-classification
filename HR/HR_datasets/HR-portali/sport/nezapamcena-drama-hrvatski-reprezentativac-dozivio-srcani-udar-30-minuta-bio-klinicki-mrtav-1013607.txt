Trideset minuta bio je u stanju kliničke smrti, a život mu je spasila brza reakcija trenera i dopredsjednika gimnastičkog kluba 'Žito' U gimnastičkoj dvorani u Osijeku u srijedu se odvijala prava drama. Sportaši i treneri borili su se za život hrvatskog gimnastičara Tomislava Markovića. Sjajni hrvatski reprezentativac pretrpio je snažan srčani udar i ostao u komi, u dvorani su ga pokušali reanimirati, no oživjeli su ga tek u bolnici. Trideset minuta bio je u stanju kliničke smrti, a život mu je spasila brza reakcija trenera i dopredsjednika gimnastičkog kluba ‘Žito’ Vladimira Mađarevića, kolege Borisa Čulina i ostalih sportaša koji su se tamo zatekli. prenose Sportske novosti. Iz bolnice se javio i Tomislav i na Facebooku napisao: “Što te ne ubije, to te ojača!” Osječki gimnastičar zbog operacije živca na potkoljenici uopće ne trenira punim intenzitetom, a u Šećeranskom domu našao se kako bi pomogao u osposobljavanju nove dvorane za trening. Nije radio nikakvim pojačanim intenzitetom, ali nakon nekog vremena samo se srušio. Glas Slavonije navodi da je Marković i dalje pod liječničkim nadzorom, a stanje mu je jučer bilo stabilno.     