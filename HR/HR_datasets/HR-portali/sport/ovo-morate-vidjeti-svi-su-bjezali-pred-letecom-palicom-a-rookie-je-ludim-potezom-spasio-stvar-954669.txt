U BEJZBOLU su ključni munjeviti refleksi, no "rookie" New York Metsa Luis Guillorme ih je na pripremnoj utakmici protiv Miamija podigao na dosad neviđenu razinu. Miamijev igrač Adeiny Hechavarria spremao se baš udariti lopticu. Nakon što ga je bacač prevario nezgodnom loptom, Hechavarria je zamahnuo i promašio nakon čega mu je palica ispala i velikom brzinom odletjela prema igračima na klupi New York Metsa. I dok su svi bježali kako bi se sakrili i mislili da će nekoga ubiti, Guillorme ju je mrtav-hladan jednom rukom uhvatio u letu bez da je trepnuo. Nasmijao se i bacio ju je nazad šokiranom igraču Miamija, nakon čega su se obje klupe dobro nasmijale. "Ma što je ovo bilo? Nikada nešto slično nisam vidio. Pa ovo ne mogu ni na onim škotskim tradicionalnim igrama", oduševljeni su bili američki komentatori.