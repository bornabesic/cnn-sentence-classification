Napoli je u posljednjoj utakmici 34. kola Serie A u Milanu dobio Inter s 1:0. Prvo veliko uzbuđenje se dogodilo u 35. minuti kada je udarac Driesa Mertensa zaustavila vratnica. Napoli je i nakon tog pokušaja nastavio napadati, a ubrzo je stigao i pobjednički pogodak. U 43. je minuti Jose Callejón dočekao loptu na desnoj strani kaznenog prostora i poslao je loptu u mrežu. pogotku je prethodila nesigurnost u Interovoj obrani. Napoli je nastavio napadati i u drugom poluvremenu,  a zanimljivo je da je Pioli Ivana Perišića odlučio uvesti u igru tek u 60. minuti igre. I ubrzo se Perišić našao u prvoj prilici, ali nije uspio zadržati ravnotežu u kaznenom prostoru. Tri minute nakon Perišića je u dresu gostiju zaigrao i Marko Rog. U 66. minuti je Inter zaprijetio preko Icardija koji je okušao volej, ali je Napoli još opasnije uzvratio, ali je sjajni Mertensov pokušaj zaustavio Handanovič. Rog je zaprijetio u 76. minuti, ali je Interov golman još jednom bio spreman. Marcelo Brozović je kod Intera odigrao čitavu utakmicu, a Ivan Strinić je ostao na klupi. Napoli se pobjedom približio na bod zaostatka Romi na drugoj poziciji, dok je Inter ostao na osam bodova zaostatka za Europom. Balotelli zabio u rušenju PSG-a Nice je u francuskom prvenstvu pred svojim navijačima s 3:1 srušila PSG i tako Parižanima otežala lov na prvu poziciju koju drži Monaco! Mario Balotelli je započeo golijadu, a Parižanima je zabio u 26. minuti. Bio je to pogodak u njegovom stilu - dočekao je loptu na rubu kaznenog prostora, napravio nekoliko koraka, namjestio se na udarac i zabio sigurno po sredini gola. Prednost je udvostručio Ricardo u 48. minuti. Ubacio se po desnoj strani, ušao u kazneni prostor i preciznim udarcem svladao Trappa. Neizvjesnost je u utakmicu vratio Marquinhos koji je u 64. minuti zabio za 1:2. Angel di Maria je ubacio iz kornera, po golu je pucao Thiago Silva, a Marquinhos ju je jednim dodatnim dodirom glavom samo pogurao u mrežu. A na samom kraju smo vidjeli pravu dramu. Thiago Motta je isključen nakon naguravanja s Baysseom, a odmah u sljedećoj minuti Donis je pogotkom riješio sve nedoumice o pobjedniku. Utakmicu je prije vremena završio i Angel di Maria koji je u 92. minuti isključen nakon oštrog starta nad Souquetom. Monaco je vodeći s 83 boda, PSG ima 80, a Nice 77. Čeka nas uzbudljiva završnica prvenstva! 