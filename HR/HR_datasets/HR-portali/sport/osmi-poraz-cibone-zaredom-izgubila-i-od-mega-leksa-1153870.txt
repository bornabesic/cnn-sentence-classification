Košarkaši Cibone izgubili su u 25. kolu regionalne ABA lige na svom terenu od Mega Leksa sa 88-100 (31-28, 19-25, 14-22, 24-25). Bio je to osmi uzastopni poraz Cibone u ABA ligi, odnosno 10. u posljednjih 11 utakmica otkako je klub napustio Ante Toni Žižić. Cibona je u dvoboju protiv Mega Leksa bila oslabljena zbog neigranja centara Luke Žorića i Emira Sulejmanovića, pa je zagrebački sastav držao rezultatski priključak samo dok ga je služio dalekometni šut. To se događalo većim dijelom prvoga poluvremena, dok je u nastavku šut zakazao i gosti iz Sremske Mitrovice su to iskoristili. Ključno razdoblje bilo je od 25. do 29. minute kada je Mega Leks serijom 12-0 u kojoj je s dvije trice ključnu ulogu imao Kostja Mushidi s dvije trice pobjegao na 73-59 i praktički riješio dvoboj. Željko Šakić je sa 18 koševa bio najefikasniji kod Cibone, a Rade Zagorac sa 20 poena kod Mega Leksa. Kolo prije kraja ligaškog dijela sezone Cibona je na omjeru 11-14, a Mega Leks na 10-15. U posljednjem kolu Cibona će za tjedan dana gostovati kod Krke u Novom mestu. >>Sjajni Šarić odigrao još jednu utakmicu za pamćenje i srušio Knickse! 