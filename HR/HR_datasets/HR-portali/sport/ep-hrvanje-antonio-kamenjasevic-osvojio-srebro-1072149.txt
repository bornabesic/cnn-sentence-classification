Hrvatski hrvač Antonio Kamenjašević (19) osvojio je srebrnu medalju na Europskom prvenstvu do 23 godine grčko-rimskim načinom u bugarskom gradu Ruse nakon što je u finalu kategorije do 71 kg izgubio od Turčina Yunusa Emrea Basara 0-8. Bivši svjetski kadetski doprvak je na putu do finala upisao četiri uvjerljive pobjede. U prvoj borbi svladao je Poljaka Tomasza Banczyka (8-0), potom je u osmini finala sa 9-4 bio bolji od Austrijanca Stefana Steigla, u četvrtfinalu je porazio Mađara Pala Kriszstiana Kottesa sa 7-4, a u polufinalu je sa 7-5 nadjačao Azerbajdžanca Ruhina Mikakajilova.  U finalu nije uspio protiv Turčina Basara i na kraju osvojio drugo mjesto i srebrnu medalju. Osim Kamenjaševića, na Europskom prvenstvu do 23 godine u Rusama sudjelovala su još dvojica hrvatskih reprezentativaca, ali su obojica poražena u prvom nastupu. U kategoriji do 59 kg od Tonyja Brale je bolji na bodove (6-1) bio Finac Lauri Johannes Maehoenen, dok je u kategoriji do 80 kg Filipa Šačića tehničkom nadmoći (8-0) svladao Bjelorus Anton Sahno. >>Žugajevi osnovali klub i otišli u minus