U lijevoj ruci reket, u desnoj sat u bojama španjolske zastave. Luksuzni švicarski proizvođač satova Richard Mille sponzorira Rafaela Nadala od 2010. godine i za svaki Roland Garros Španjolac dobije nešto posebno.  Model RM 27-03 težak samo 34 grama košta 650.000 eura, a ako Nadal osvoji jubilarni deseti naslov u Parizu, satu koji će proizvesti u samo 50 primjeraka cijena će još malo narasti. Kao i svaki Richard Mill model, sat je čudo tehnologije.  Kako bi podnio Nadalove pokrete napravili su ga otpornim na udarce čekićem, a prilikom izrade koristili su super lake, a čvrste materijale. Sat su testirali i na sve vremenske uvjete i prošao je sve testove. Nadal je na putu prema desetom naslovu prošao Robina Haasea 6-1, 6-4, 6-3.