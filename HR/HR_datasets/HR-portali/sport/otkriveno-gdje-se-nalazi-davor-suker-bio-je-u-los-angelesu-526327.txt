Predsjednik Hrvatskog nogometnog saveza Davor Šuker bio je najveća enigma hrvatskog sporta zadnjih tjedan, dva. Svi su se pitali gdje se cijenjeni predsjednik nalazi, a konačno smo i na to pitanje dobili odgovor - Šuker je bio u Los Angelesu gdje je gledao utakmicu reprezentacije protiv Meksika! Predsjednik HNS-a nije bio na proslavi riječkog naslova, a nije niti prisustvovao svečanoj dodjeli trofeja na Maksimiru. Nije sudjelovao niti na Europskom prvenstvu U-17 u Hrvatskoj. - Vidjeli smo sreću da je došlo preko 10 tisuća hrvatskih navijača iz cijele Amerike. I to je ona pobjeda. Pustimo rezultat, gledajmo na to da su ljudi došli na svoje i ovo je povijesna utakmica. Zamislite da vam je netko rekao da ćemo igrati u Los Angelesu na ovom prekasnom stadionu. Ovo je povijest, zahvalni smo im i jedva čekam da organiziramo i neku drugu utakmicu na teritoriju Amerike. A Americi, Kanadi i Meksiku održavanje svjetskog prvenstva ovdje - rekao je Šuker za CroatianSports.com. I eto ga. Dobili smo odgovor gdje je Mr. Brend! U videu još možete pogledati što za reći imaju Ante Čačić, Joe Šimunić, Tin Jedvaj i Fran Tudor.