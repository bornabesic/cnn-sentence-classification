Njemačka televizija NDR snimila je dokumentarac o bivšem hrvatskom reprezentativcu Ivanu Klasniću i njegovoj životnoj borbi zbog teškoća s bubrezima. Njegovi zdravstveni problemi počeli su 2007. godine. Transplantiran mu je majčin bubreg, no Ivanovo tijelo organ je odbacilo nakon čega je uslijedila druga transplantacija – očeva bubrega. Nažalost, sada mu je potrebna treća transplantacija, na liječničkoj listi čeka donora organa. Do nove transplantacije mora na dijalizu triput tjedno, a ona traje i po pet sati. Ipak, Klasnić je nakon svega ostao pozitivan te poručuje: - Želio bih da uskoro dobijem novi bubreg, da mogu uživati u životu.   Ujedno, Klasnić vodi i pravnu bitku protiv bivših liječnika Werdera Götza Dimanskog i Manjua Guha. Tvrdi da su liječnici krivi zbog nemara jer nisu na vrijeme uočili njegove zdravstvene probleme. - Očito je da su liječnici pogriješili. Nikakav novac ne može nadomjestiti patnju kroz koju sam prošao. Mogao sam umrijeti! - poručio je Klasnić, a navedeni NDR-ov dokumentarac bit će prikazan u nedjelju. >>Ivan Klasnić se ne predaje: Zabio je sedam golova na jednoj utakmici! >>'Mislili smo da je Ivan Klasnić na aparatima, a on je ušao u kik-boks dvoranu i sve nas zadivio...'