Rukometaši Vardara prvi su polufinalist SEHA lige. U polufinalnom susretu igranom u Brestu bez većih problema svladali su PPD Zagreb sa 38:26 i s lakoćom ušli u svoj peti finale ove lige koja postoji od 2011. godine. Makedonska momčad krenula je bolje od samog početka te već u 10. minuti imala vodstvo 5:2 i natjerala Slavka Golužu na minutu odmora. No, ni to nije pomoglo, prednost je konstantno rasla pa se na odmor otišlo s 19:12 za Vardar. Ni nastavak nije donio ništa bolje Zagrebu koji jednostavno nije imao kvalitetu za ozbiljniju prijetnju i na kraju je završilo s minus osam. Nedostajalo je agresivnosti, borbenosti, ali i kvalitete... Zagrebaše su izmučili naši rukometaši koji igraju za Vardar, a koji su kombinirano postigli 15 golova: Čupić je zabio osam, Karačić četiri, a Cindrić tri. Dobar je bio i Borozan koji je zabio šest golova. Kod Zagreba je raspoložen s osam golova bio Horvat, Mandalinić je zabio šest, a Vori tri. Vardar će se za svoj treći naslov u SEHA ligi boriti protiv boljeg iz susreta Meškov – Veszprem, dok će PPD Zagreb u borbu za treće mjesto. >>Trenerica rukometaša otkrila: Dečki nemaju problem što im naređuje žena