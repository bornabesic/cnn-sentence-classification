Kapetan Dinama Domagoj Antolić veseli se današnjem derbiju s Hajdukom iako se od zadnjeg njihova sraza (0:4 u Splitu) mnogo toga promijenilo, Hajduk je počeo zabijati puno golova, a Dinamo primati. Plavi baš nisu bili u situaciji da u derbi sa Splićanima ulaze sa sedam bodova manje od vodeće Rijeke. – Dugo nismo toliko bodovno zaostajali, ali nema straha. Veselimo se derbiju jer nema boljeg za ispiranje gorkog okusa koji imamo zadnjih 15-ak dana. Razgovarali smo dosta u svlačionici svih ovih dana. Ne, nije bilo povišenih tonova, svima nam je jasno u kakvoj smo situaciji. Treba podignuti samopouzdanje, ali to o čemu smo razgovarali ipak će ostati među nama – kazao je kapetan plavih. >>Obrane će biti važne, ali u derbiju pobjednika će odlučiti - veznjaci! 