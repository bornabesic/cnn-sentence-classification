Najbolji hrvatski tenisač Marin Čilić lakoćom se plasirao u četvrtfinale ATP turnira u Istanbulu, gdje je u srijedu za 69 minuta sa 6-3, 6-2 svladao bosansko-hercegovačkog tenisača Damira Džumhura (ATP - 92.). Džumhur je prvi došao do 'breaka' u trećem gemu, ali je Čilić izgubljeno odmah vratio izgubljeno te još jednim 'breakom' u osmom gemu stekao odlučujuću prednost. Naš tenisač je još dvaput slomio Džumhurov servis u drugom setu te stigao do uvjerljive pobjede. Čilić će u petak u četvrtfinalu igrati protiv Belgijca Stevea Darcisa (ATP - 49.) s kojim se jednom sastao i pobijedio ga, 2009. godine na turniru u Indian Wellsu. ATP Istanbul - 2. kolo Bernard Tomić (Aus/6) - Rogerio Dutra Silva (Bra) 7-5, 6-3 Steve Darcis (Bel/8) - Jiri Vesely (Češ) 6-2, 6-1 MARIN ČILIĆ (HRV/2) - Damir Džumhur (BiH) 6-3, 6-2 