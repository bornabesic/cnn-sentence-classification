U VELIKOM regionalnom europskom finalu, koje se ovog vikenda igralo u Madridu, Talijan Daniele "Prinsipe" Paolucci (21) senzacionalno je pobjedio svu konkurenciju i okitio se titulom pobjednika 2. sezone FIFA Ultimate Team Championshipa. Paolucci će se tako, s pobjednicima ostalih svjetskih regionalnih finala, 19. i 20. svibnja u Berlinu boriti za titulu svjetskog prvaka i 1,6 milijuna dolara nagradnog fonda. Paolucci je dobio sve utakmice u skupini igrača koji dolaze s Playstationa 4 i onda u "cross-console" formatu u finalu pobijedio favoriziranog Spencera "UNILAD Gorillu" Ealinga ukupnim rezultatom 6:4 te postao prvi PS4 pobjebnik u povijesti natjecanja. Natjecatelji su u regionalnom finalu bili podijeljeni u PS4 i XBOX One skupine, a pobjednici su u finalu igrali jednu utakmicu na XBOX-u i jednu na PS4. Veliko finale je na Youtube kanalu FIFA-e 17 gledalo gotovo 600.000 ljudi, a za berlinski finale očekuje se milijunski auditorij.