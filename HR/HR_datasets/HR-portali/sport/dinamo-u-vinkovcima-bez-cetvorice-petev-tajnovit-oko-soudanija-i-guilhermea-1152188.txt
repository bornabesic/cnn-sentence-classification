U Dinamovu autobusu koji je u subotu popodne otišao u Vinkovce, nije bilo ozlijeđenih Gojaka, Fiolića, Kneževića i Sose... - Šteta, posebno zbog Fiolića, koji je ovoga tjedna na treninzima išao "kao avion" – rekao nam je trener plavih Ivajlo Petev. Iako još nije spreman, u Vinkovce je otputovao i Sammir, a za nastup iznova kandidira i Machado... - Nadam se da će domaćini urediti travnjak, te da ćemo se brzo prilagoditi uvjetima za igru. Respektiramo suparnika, ali zanimaju nas samo tri boda – kaže Petev, koji nije želio otkriti hoće li Soudani i Guilherme biti "starteri". Inače, Dinamovi su gosti u subotu bili mladi nogometaši i nogometašice iz virovitičke nogometne akademije "No limit". Vjerojatni sastav Dinama (4-2-3-1): Livaković – Stojanović, Schildenfeld, Lešković, Pivarić – Antolić, Machado – Soudani, Ćorić, Guilherme – Hodžić. >>Sigali na štakama, Petev prisiljen 'iz frižidera' izvaditi Schildenfelda. A vraća se i još jedan snažan adut! >>Preokret u Dinamovoj politici: Modri će potpisati ugovore s još petoricom nogometaša, evo kojima! 