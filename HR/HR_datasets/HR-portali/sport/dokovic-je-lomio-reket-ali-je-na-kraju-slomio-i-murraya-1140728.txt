Srbijanski tenisač Novak Đoković pobjednik je ATP turnira u Dohi, on je u finalu koji je trajao gotovo tri sata svladao prvog igrača svijeta, Britanca Andyja Murraya sa 6:3, 5:7, 6:4. Đoković je tako obranio prošlogodišnji naslov u Dohi, a ovo mu je ukupno 67. osvojeni turnir u karijeri. Novak je trijumfom prekinuo niz od 28 pobjeda u nizu prvog igrača svijeta koji je trajao od 16. rujna prošle godine kada je izgubio od Juana Martina del Potra u polufinalnom dvoboju Davisova kupa. Bio je ovo 36. međusobni dvoboj Đokovića i Murraya i 25. pobjeda srpskog igrača. Susret su obilježile brojne burne reakcije Đokovića koji je lomio reket, padao na glavu i spasio tri meč lopte. Naravno, najbolji tenisači svijeta gledateljima su priuštili i nekoliko spektakularnih poteza.