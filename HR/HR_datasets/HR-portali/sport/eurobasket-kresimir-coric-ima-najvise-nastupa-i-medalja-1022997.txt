Otvarajući na Jelačićevu placu Eurobasket 2015, predsjednik Fiba Europe Turgay Demirel prisjetio se kako je u finalu Eurobasketa 1989. Dražen Petrović ubacio 28 koševa. No, hrvatski stroj za koševe, legendarni košarkaški Mozart, ipak nije rekorder europskih prvenstava po broju postignutih koševa na jednoj utakmici. Krešo jedini dvaput MVP To je, ne biste vjerovali, jedan Belgijac, izvjesni Eddy Terrace, koji je 1957. zabio Albaniji 63 koša. Drugi na toj listi je Nikos Galis sa 46 koševa protiv Švedske (1983.), inače rekorder po broju naslova najboljeg strijelca na europskim prvenstvima. Grčki "deus" bio je prvi "snajperist" na čak četiri od svojih pet prvenstava, a diči se i s najvećim brojem koševa (1030) i najvišim prosjekom (31.2) u povijesti natjecanja. Najproduktivniji Galis je bio 1987. kada su Grci bili prvaci, a on je zabijao 37 koševa po utakmici, dok je dvije godine kasnije u Zagrebu prosječno knjižio 35.6 koševa po nastupu. Bez obzira na toliki prosjek, Galis je samo jednom izabran za najkorisnijeg igrača Eurobasketa (1987.), a jedini košarkaš kojem je to za rukom pošlo dvaput jest naš Krešimir Ćosić. Prvi put to se dogodilo 1971., čak i unatoč finalnom porazu bivše SFRJ protiv SSSR-a. Drugi put zbilo se to četiri godine kasnije kada je SFRJ u Beogradu osvojila svoji drugi europski naslov u nizu. I Giannakis je rekorder Reprezentativno dugovječni Ćosić rekorder je i po broju nastupa na europskim prvenstvima, a ima ih čak devet. Osim toga, legendarnom "Žili" nitko nije ravan niti po broju europskih medalja, a Krešo ih ima čak sedam. Jedina dva slučaja kada Ćosić nije osvojio medalju bili su njegov prvo (1967., 9. mjesto) i njegovo posljednje europsko prvenstvo (1983., 7. mjesto). Krešo je pokušao osvojiti i trenerski Eurobasket, ali u tome nije uspio. Jedini koji se time može pohvaliti jest Panagiotis Giannakis. Kao igrač 1987., a kao trener u Beogradu 2005. >> Otkako smo sami sišli, na postolje se nismo popeli >> Ako ćemo igrati protiv Srbije, to će značiti da smo daleko dogurali >. Steph Curry ispunio obećanje i poslao dres u muzej Dražena Petrovića