Nicolas Almagro predao je meč Juanu Martinu Del Potru u trećem setu. Koljeno nije izdržalo. Španjolac se kod 1-1 uhvatio za glavu i srušio na zemlju, prvi mu je prišao sudac koji je pozvao liječnika, a potom i Del Potro, koji je prošao u treće kolo. Argentincu su ozljede gotovo uništile karijeru i znao je što Almagro prolazi. Tješio je uplakanog protivnika kojeg je publika skandiranjem otpratila do klupe. Tamo se Almagro slomio i opet počeo plakati, a Del Potro je sjeo do njega, zagrlio ga i pokazao da je velik igrač i još veći čovjek. Pogledajte dirljive scene iz Pariza...