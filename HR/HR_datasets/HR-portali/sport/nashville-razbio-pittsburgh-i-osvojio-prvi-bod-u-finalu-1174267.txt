Nashville Predators su sinoć stigli do svoje prve pobjede u finalu Stanley Cupa, svladavši sa 5-1 branitelje naslova Pittsburgh Penguinse na svom ledu te su tako smanjili na 2-1 svoj zaostatak u seriji.  Četvrta utakmica je na rasporedu u ponedjeljak opet u Nashvilleu Poveli su Penguinsi pogotkom Jakea Guentzela nakon nešto manje od tri minute od početka utakmice, no onda je uslijedilo pet golova zaredom za Predatorse.    Prvi gol za domaćine je zabio Roman Josi, koji je upisao i asistenciju kasnije, Frederick Gaudreau je povećao na 2-1, a onda su mrežu Penguinsa zatresli James Neal, Craig Smith i Mattias Ekholm. Vratar Predatorsa Pekka Rinne je obranio 27 udaraca prema svojim vratima.