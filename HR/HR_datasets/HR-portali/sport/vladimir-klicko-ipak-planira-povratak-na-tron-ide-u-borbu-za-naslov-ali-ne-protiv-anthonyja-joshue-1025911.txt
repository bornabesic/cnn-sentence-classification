 Ukrajinac se i dalje premišlja bi li se uopće vratio boksu, a odluku će donijeti u narednim tjednima. Moguće je da će doći do nevjerojatnog obrata, nekadašnji vladar teške kategorije, Vladimir Kličko popeo na drugo mjesto izazivača WBC verzije u kojoj trenutno pojas drži Deontay Wilder. Kličko je nakon meča i poraza protiv Joshue postao drugi izazivač za tu titulu, a ispred njega je samo Bermane Stiverne koji bi se sljedeći trebao boriti s Wilderom, odnosno, to bi bio revanš jer je Stiverne izgubio pojas baš od Wildera. Ipak, još nije poznato hoće li se Kličko okrenuti napadu na WBC titulu koju drži američki borac. Ukrajinac se i dalje premišlja bi li se uopće vratio boksu, a odluku će donijeti u narednim tjednima. Prema tvrdnjama Kličkova menadžera dvije su opcije u igri ili mirovina ili revanš s Joshuom, no, svakako valja uzeti u obzir da je Vladimirova riječ zadnja. Zanimljivo je istaknuti kako Vladimir pojas WBC-a nikada nije imao, za razliku od svojeg brata Vitalija i vjerojatno bi mu Wilder, kao boksač, u ovome trenutku više odgovarao. Ipak, svi se nekako više nadaju da će Kličko tražiti revanš s Joshuom… 