Trener nogometaša Lokomotive Tomislav Ivković na konferenciji za medije u Genku dan uoči uzvratnog susreta 4. pretkola Europske lige protiv istoimenog domaćina, koja će se igrati u četvrtak od 20 sati, izjavio je kako je Genk favorit za prolaz s obzirom na rezultat iz prve utakmice u Zagrebu prošloga četvrtka kada je bilo 2:2. - Gledao sam sve Genkove utakmice i u prvenstvu i u Europi i jedno stoji, oni bez obzira na rezultat, sve utakmice igraju isto. Imaju tu disciplinu i igraju ono što trener od njih traži. To vidim po kretanju igrača na utakmici. Po rezultatu iz prve utakmice, normalno da Genk ima prednost i da je favorit. Možda i puno veći favorit od utakmica koje je odigrao u takvoj situaciji, ali i takve utakmice znaju biti jako komplicirane - rekao je Ivković, te dodao: - Sutra poslije utakmice ćemo vidjeti jesmo li zadovoljni. No, poslije prve utakmice sam rekao kako smo zaslužili pobjedu, zbog fantastične igre u drugom poluvremenu i prilika koje smo imali. >> Lokomotiva zadovoljna na uzvrat u Belgiju, nadoknadila je dva gola zaostatka 