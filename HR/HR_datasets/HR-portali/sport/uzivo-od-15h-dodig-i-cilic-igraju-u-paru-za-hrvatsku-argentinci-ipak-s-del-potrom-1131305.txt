Hrvatska - Argentina 2:1! Rezultat je to nakon drugog dana finala i nastupa parova u finalu Davis Cupa koje se igra u Areni. Drugi bod Hrvatskoj donijeli su Međugorci Marin Čilić i Ivan Dodig koji su svladali Juana Martina Del Potra i Leonarda Mayera sa 7:6, 7:6 i 6:3. Kumovi su tako doveli Hrvatsku na korak od osvajanja Davis Cupa što bi bilo drugi put u povijesti. Naslov nam može donijeti Čilić koji sutra u 14 sati igra s Del Potrom. Ako ne uspije, odlučivat će peti meč. Atmosfera u Areni danas je bila sjajna, 15 tisuća ljudi među kojima brojni poznati bodrili su hrvatski par koji je sasvim nadigrao protivnike i stigao do pobjede. Treba napomenuti i da Hrvatska u povijesti ovog natjecanja nikad nije izgubila nakon što je vodila 2:1. Izbornici su danas zadnjeg trenutka izbornici su skrivali svoje adute. Znalo se da će kod nas zaigrati stručnjak za parove Ivan Dodig, a Krajan mu je ipak odlučio pridružiti kuma Marina Čilića. Kod Argentinaca se, pak, znalo da će igrati Leonardo Mayer, a iako se pojavila informacija da neće igrati, ipak je prijavljen Del Potro! Hrvatska - Argentina (parovi) 7:6, 7:6, 5:2 3. set 6:3 - Hrvatska je svaladala Argentinu i povela 2:1! 5:3 - Del Potro je donio gem Argentini, no Čilić će servirati za pobjedu. 5:2 - Osvojili smo još jedan gem i Hrvatska je pred pobjedom. Sada su na servisu Argentinci. 4:2 - Hrvatska je napravila novi break i Čilić i Dodig su pred pobjedom. 1:1 - Oba su para na početku trećeg seta osvojila svoje servise. 2. set 7:6 - Hrvatska vodi 2:0 u setovima! Opet su naši tenisači jako dobro odigrali i stigli na jedan set do pobjede. Del Potro i Mayer su pod velikim pritiskom, vidi se to po tome što su u tie-breaku imali dvije dvostruke servis pogreške. 6:6 - I u drugom setu će odlučivati tie-break. 5:6 - Argentinci su osigurali tie-break. 4:4 - Nažalost, Argentinci su vratili izgubljeni gem. Na Čilićev servis iskoristili su prvu break-priliku u setu. 4:2 - Dodig zasad servira dobro i Hrvatska je stigla do četvrtog gema u ovom setu. 2:1 - Čilić i Dodig uzeli su servis Argentincima! Ovo izgleda sve bolje... 1:1 - Oba su para osvojila gem na svoj servis na početku drugog seta. 1. set 7:6 - Hrvatska je osvojila prvi set! Čilić i Dodig sasvim su nadigrali protivnike u tie-breaku i prepustili im samo dva poena. 6:6 - Argentinci su dobili svoj servis i rezultat je 6:6. O pobjedniku prvog seta odlučivat će se u tie-breaku! 6:5 - Dodig je dobio svoj servis i Hrvatska vodi 6:5 u prvom setu, ulazimo u dramatičnu završnicu 5:4 - Zaista neizvjestan meč, čvrsto se drže servisi. Hrvatski par vodi 5:4, sad je najbolje vrijeme za oduzimanje servisa! 4:3 - Baš kao što smo i očekivali, vodi se velika borba na terenu. Čilić i Dodig vode 4:3, a atmosfera u dvorani je fenomenalna. Još se samo naši navijači moraju do kraja probuditi 3:2 - Čilić i Dodig vode 3:2 u pvom setu, a s tribina ih bodri i predsjednica RH Kolinda Grabar-Kitarović 2:1 - Oba para drže svoje servise, Hrvatska se malo mučila, ali je povela s 2:1. 1:0 - Hrvatska je prva servirala, Čilić je bio uspješan i poveli smo 1:0! ------------------------------------------------------------------------------------------------------------------------- 15:13 - Počeo je dvoboj parova između Hrvatske i Argentine. Sretnooooooo Hrvatska! 15:00 - Igrači su na zagrijavanju, uskoro počinje meč parova, u igri je drugi bod u finalu Davisova kupa 14:15 - Na Twitteru Davisova kupa navijači su glasali u anketi tko će pobijediti u paru. Više glasova dobila je Argentina, ali mi vjerujemo da to neće biti tako. 14:00 - Krajan je odlučio zaigrati s najjačom kombinacijom Dodig - Čilić. Kod Argentinaca su na zaigravanju bili Pella i Delbonis, ali prijavljeni su Mayer i Del Potro.