Allegri je tvrdio da su se previše potrošili u prvom dijelu, brojni nogometaši Juventusa nisu mogli naći objašnjenje, ali sasvim valjano objašnjenje ponudio je Luka Modrić. Pisali smo već o tome koliko je zapravo savršena Allegrijeva taktika u Juventusu. Ipak, čak i one najsavršenije taktike imaju propuste, samo što su kod nekih dobro, dobro zamaskirani pa trebate zaista biti stručnjak u svojem poslu da biste ih detektirali i još važnije znali iskorisiti. Juventus je u Ligi prvaka sve do uzvrata polufinala primio samo dva gola, govorimo o 11 susreta! Dakle, obrana je to koju niti tenk ne bi lako probio, ali Real ih je slomio i to u samo jednom poluvremenu. Pokušao se naći i ponuditi odgovor zašto je Juventus tako naglo pao, ali konkretnog objašnjenja nije bilo? Allegri je tvrdio da su se previše potrošili u prvom dijelu, brojni nogometaši Juventusa nisu mogli naći objašnjenje, ali sasvim valjano objašnjenje ponudio je Luka Modrić. Kapetan hrvatske nogometne vrste i jedan od ključnih igrača Reala tvrdi kako je Zidane bio taj koji je pronašao manu u taktici i dobro ju iskorsitio. “Zidane i suradnici su sjajno detektirali Juventusove slabosti, odnosno slabosti njihove obrane. U pripremi utakmice vježbali smo stalno povratne lopte jer se zaključilo da je Juveova obrana neumoljiva kod centaršuteva, ali su nam kazali da im je problem povratna lopta, pogotovo prizemna. Na tome smo radili i na taj smo način postigli tri pogotka. Svaka čast Zidaneu na tom detalju, to je bila prevaga”, kazao je Modrić. Juventus vs Real Madrid 1-4 All Goals… by phamhunghp8289