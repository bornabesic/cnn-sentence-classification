Zaboravite 'pipl mast trast as', ma ovo je bolje i od Bake Sliškovića i 'njegovog i thinks rezultat iz real'. Split je pao u drugu ligu, a navijači su pali iz osnova engleskog jezika. - We will back - izvjesili su navijači Splita u zadnjem kolu protiv Osijeka. Osječani su prvi put dobili na Parku mladeži, Knežević je pogodio u 90. minuti za 1-0. U drugoj utakmici Cibalia je odigrala 1-1 protiv Lokomotive i osigurala razigravanje za ostanak u HNL-u. Split je ispao, a da stvar bude gora, ostao je i bez trenera. Bruno Akrapović podnio je ostavku nakon utakmice... Ali prije toga je sramotno izvrijeđao službenog spikera na stadionu koji je objavio da je Cibalia izjednačila u Vinkovcima. - Di je taj **** **** da mu sve skrešem u licu. - Tu sam - odgovorio mu je kolega. - Jel vam treba pojasniti te riječi? - pitao ga je Akrapović. - Ne treba, one dovoljno govore o vašoj kulturi - odgovorio mu je spiker. I govore, kao što simpatični transparent govori o nepoznavanju engleskog jezika. U Splitu nikad nije dosadno. Pa je tako u trenutku kad je sudac svirao kraj koji je označio Splitovo ispadanje u drugu ligu netko s obližnje zgrade zapalio vatromet. Možda se poklopilo... A možda su u šumi...