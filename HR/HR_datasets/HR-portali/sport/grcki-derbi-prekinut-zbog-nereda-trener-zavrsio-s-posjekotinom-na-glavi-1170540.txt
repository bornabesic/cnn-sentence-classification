Derbi grčkog nogometnog prvenstva između Panathinaikosa i PAOK-a prekinut je u 59. minuti nakon što su domaći navijači limenkom pive pogodili trenera gostujućeg sastava Srbina Vladimira Ivića. Srpski stručnjak je završio u bolnici na šivanju s posjekotinom na glavi. Do prekida Panathinaikos je vodio 1:0 golom Marcusa Berga u devetoj minuti. U 21. minuti je isključen domaći vratar Oddiseas Vlachodimos, a u 55. minuti su i gosti ostali s igračem manje nakon što je 'pocrvenio' Amr Warda. Za PAOK je nastupio hrvatski reprezentativac Marin Leovac. Bio je to dvoboj 2. kola Lige za plasman u Ligu prvaka. Olympiakos je osvojio naslov prvaka, a Panathinaikos, PAOK, AEK i Panionios razigravaju za još jedno mjesto koje vodi u kvalifikacije Lige prvaka, dok preostale tri pozicije vode u Europsku ligu. REZULTATI AEK - Panionios      0:1 Panathinaikos - PAOK 1:0 (prekid u 59. minuti) LJESTVICA: 1. Panionios     2 1 1 0 2-1 4    2. AEK           2 1 0 1 1-1 3    3. Panathinaikos 1 0 1 0 1-1 2    3. PAOK          1 0 0 1 0-1 2    