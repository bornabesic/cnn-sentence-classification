U šestom kolu španjolskog prvenstva madridski Real još je jednom kiksao. Nakon što je u prošlom kolu kod kuće odigrao neodlučeno s Villarrealom, večeras je na gostovanju kod Las Palmasa odigrao 2:2, iako je dva puta imao vodstvo. Sve u svemu, bila je to jedna izuzetno zanimljiva utakmica u kojoj su nogometni zaljubljenici imali što za vidjeti. Naravno, gosti su bili bolji i dominirali, ali Las Palmas je odigrao vrlo dobru utakmicu i pokazao da će biti tvrd orag za mnoge protivnike ove sezone. Zidane je ovoga puta u momčad vratio Luku Modrića koji je vrlo dobro odigrao svih 90 minuta, ali na njegovu žalost njegova momčad nije uspjela iskoristiti dominaciju, iako je imala čak 27 udaraca. Domaći vratar Varas briljirao je na golu i spasio nekoliko odličnih prilika gostiju. Prvi gol na utakmici postignut je u 33. minuti. Varas je obranio udarac Nacha, ali odbijenu loptu u mrežu je pospremio Asensio. Međutim,l vodstvo je trajalo svega pe minuta jer je Tanausu tada izjednačio. Real je pritisnuo i u nastavku, a to je rezultiralo novim vodstvom kada je Benzema, koji je nekoliko minuta ranije ušao u igru, u mrežu pospremio odbijanac nakon Ronaldova udarca. Činilo se tada da domaćin nema više snage, ali svi su se prevarili pa je Arauju nakon nekoliko loši procjena Realove obrane i gužve u kaznenom prostoru uspio loptu nekako ugurati u mrežu. imao je u završnici Real još dvije odlične prigode, ali rezultat se nije mijenjao. Modrić je odigrao cijeli susret, dok je Kovačić gledao s klupe. Livaja se borio za Las Palmas do 88. minute kada je uz pljesak izašao s terena. 