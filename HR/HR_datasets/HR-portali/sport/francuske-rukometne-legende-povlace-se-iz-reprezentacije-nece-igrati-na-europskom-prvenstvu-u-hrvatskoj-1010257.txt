Od 'tricolora' će se oprostiti kao aktualni svjetski prvaci, a za Francusku bi trebali odigrati još dvije utakmice u kvalifikacijama u svibnju za Euro u Hrvatskoj sljedeće godine. Francuski mediji pišu kako će legende francuskog rukometa, Europski, Svjetski i Olimpijski prvaci, Thierry Omeyer i Daniel Narcisse napustiti reprezentaciju. Od ‘tricolora’ će se oprostiti kao aktualni svjetski prvaci, a za Francusku bi trebali odigrati još dvije utakmice u kvalifikacijama u svibnju za Euro u Hrvatskoj sljedeće godine. Nakon toga svoja će mjesta ostaviti nekom mlađima, a to pak znači kako ih neće biti na Euru 2018. u Hrvatskoj. Narcisse je do sada odigrao 309 utakmica i postigao 912 golova za Francusku, a Omeyer je upisao 356 nastupa. Dvojac je do sada osvojio četiri Svjetska prvenstva, 2001., 2009., 2015. i 2017. godine, tri Europska prvenstva, 2006., 2010., i 2014. godine te dvije Olimpijske medalje 2008. i 2012. godine. Omeyer još ima i naslov svjetskog prvaka iz 2011. godine, a Narcisse na tom prvenstvu nije igrao. 