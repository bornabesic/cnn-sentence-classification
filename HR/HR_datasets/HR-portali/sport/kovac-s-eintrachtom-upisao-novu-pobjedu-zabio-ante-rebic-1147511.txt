Eintracht, klub kojega vodi bivši hrvatski izbornik Niko Kovač, svladao je Darmstadt s 2:0 u posljednjem susretu 19. kola Bundeslige, a u strijelce se upisao Ante Rebić. Eintracht se pred svojim navijačima dugo mučio protiv posljednje momčadi, a bunker gostiju slomio je Makoto Hasabe golom iz kaznenog udarca u 74. minuti. Konačni rezultat postavio je Rebić u 83. minuti nakon dodavanja Meiera s desne strane. Na ljestvici vodi Bayern sa 46 bodova, RB Leipzig ima četiri boda manje, a Eintracht se probio na treće mjesto sa 35 bodova. Četvrta je Borussija Dortmund sa 34 boda koliko ima i Hoffenheim na petom mjestu. >> United protiv aktualnog prvaka nastavio niz bez poraza