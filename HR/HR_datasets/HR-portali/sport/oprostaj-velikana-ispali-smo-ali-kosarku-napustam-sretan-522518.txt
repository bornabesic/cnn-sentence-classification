NBA liga ostala je bez još jedne zvijezde nakon što je Paul Pierce odlučio u svojoj 39. godini otići u mirovinu. Pierce je od 2015. član  Los Angeles Clippersa koji su jučer završili svoj nastup u doigravanju Zapadne konferencije nakon poraza od Utah Jazza. S momčadi Boston Celticsa, u čijem je dresu igrao od 1998. do 2013. godine, postao je 2008. prvak NBA. Nakon toga je jednu sezonu igrao za Brooklyn Netse i Washington Wizardse te je poslije toga završio u Los Angelesu.  Pierce je u karijeri sakupio 26.397 koševa i nalazi se na 15. mjestu najboljih strijelaca svih vremena. Sinoć je u sedmoj utakmici u seriji protiv Utaha u 22 minute zabio šest koševa. "Uživao sam sve ove godine. Bez obzira na ovaj rezultat i ispadanje, košarku napuštam sretan. Kad pogledam iza sebe, ne žalim ni za čim, puno sam toga ostvario", rekao je Pierce.  Nakon njegova odlaska u mirovinu u NBA su od igrača koji su igrali još 1998. godine ostali Nijemac Dirk Nowitzki i Vince Carter. 