Bibiana Steinhaus upisat će se u povijest njemačkog nogometa kao prva žena koja će suditi na utakmicama Bundeslige, objavio je u petak Njemački nogometni savez. Ova 38-godišnja policajka u vezi je s bivšim proslavljenim sucem, Englezom Howardom Webbom (45). Suđenjem se počela baviti još 1999., a već deset godina nalazi se na popisu sudaca 2. Bundeslige, gdje iza sebe ima 80 odsuđenih utakmica. Steinhaus je prva sutkinja u njemačkom nogometu, a u profesionalnoj se karijeri probila do svjetskih prvenstava za nogometašice (2011., 2015.) te Olimpijskih igara u Londonu 2012., a delegirana je i za finale ovosezonske Lige prvakinja između Lyona i PSG-a. - Ostala sam bez riječi kad me šef sudačke organizacije informirao da ću suditi prvu ligu. To mi je uvijek bio san, to je potvrda moga napornog truda, ali i poticaj za nastavak karijere - rekla je Steinhaus koja je 2010. imala bliski susret s braničem Herthe Peterom Niemeyerom na utakmici druge lige...