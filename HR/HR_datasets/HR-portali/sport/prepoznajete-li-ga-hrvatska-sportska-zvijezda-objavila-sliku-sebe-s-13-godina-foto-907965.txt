'Lijepo je prisjetiti se dana kad sam igrao nogomet...prije 13 godina', napisao je sportaš. Jedan od najboljih hrvatskih košarkaša, Bojan Bogdanović, ove sezone ponovno igra zapaženu ulogu u svojoj NBA momčadi Brooklyn Netsa. Malo je poznato da se ovaj rođeni Mostarac u mlađim danima bavio i nogometom, no očito je s vremenom shvatio da je bolji u košarci. Bogdanović je danas na svom Instagram profilu objavio fotografiju od prije 13 godina, na kojoj se vidi članska iskaznica nogometne škole mostarskog Zrinjskog. “Lijepo je prisjetiti se dana kad sam igrao nogomet…prije 13 godina…HŠK Zrinjski 1905”, napisao je Bogdanović, koji je na slici uslikan kao 13-godišnjak.