ARSENALU je za plasman u Ligu prvaka trebalo čudo na Anfieldu, gdje je gostovao Middlesbrough. Iako je Liverpool dosta nervozno ušao u utakmicu, čudo se ipak nije dogodilo. Momčad Jürgena Kloppa izdominirala je otpisane goste i pobjedom 3:0 potvrdila četvrto mjesto koje vodi u kvalifikacije. Držao se Boro do sudačke nadoknade prvog poluvremena kad je Giorginio Wijnaldum na Firminovu asistenciju zakucao loptu u bliži Guzanov kut. Već u šestoj minuti nastavka Coutinho je povisio, a pet minuta kasnije Lallana krasnu akciju okrunio lijepim golom za konačnih 3:0. Arsenal je protiv Evertona poveo već u 8. minuti i u tim trenucima je bio ispred "redsa". Iako je Koscielny nakon brutalnog starta u 14. minuti dobio crveni karton, Alexis Sanchez je do poluvremena zabio i drugi gol koji je slomio Everton. Gosti su smanjili u 58. minuti Lukakuovim golom iz penala, a u sudačkoj nadoknadi je Ramsey postavio konačnih 3:1. Ipak, ta pobjeda će Arsenalu biti dovoljna samo za 5. mjesto i Europsku ligu. Tako je Arsene Wenger prvi put nakon 1998. godine ostao bez Lige prvaka.  Arsenal 3-1 Everton - All Goals & Highlights... by footyscore Chelsea je u velikom stilu proslavio naslov na Stamford Bridgeu. Iako su gosti poveli već u 3. minuti, Conteova momčad je s 5:1 pregazila Sunderland. Od 28 udaraca na gol, pet su u mređu proslijedili Willian, Hazard i Pedro, a dva je u sudačkoj nadoknadi dodao Batshuayi. Milosti nije imao ni Manchester City, koji je slavio kod Watforda 5:0, a kombinirani sastav Manchester Uniteda je sezonu završio pobjedom 2:0 protiv Crystal Palacea. Tottenham je sa 7:1 pregazio Hull City. Premiership, 38. kolo: Arsenal - Everton 3:1 (Bellerin 8', Sanchez 27', Ramsey 90'+3' / Lukaku 58'-11m) Burnley - West Ham 1:2 (Vokes 23' / Feghouli 27', Ayew 72') Chelsea - Sunderland 5:1 (Willian 8', Hazard 61', Pedro 77', Batshuayi 90'+1', 90'+4') Leicester City - Bournemouth 1:1 (Vardy 51' / Stanislas 1') Liverpool - Middlesbrough 3:0 (Wijnaldum 45'+1', Coutinho 51', Lallana 56') Manchester United - Crystal Palace 2:0 (Harrop 15', Pogba 19') Southampton - Stoke City 0:1 (Crouch 60') Swansea - WBA 2:1 (Ayew 72', Llorente 86' / Evans 33') Watford - Manchester City 0:5 (Kompany 5', Aguero 23', 36', Fernandinho 41', Gabriel Jesus 58') Hull City - Tottenham 1:7 (Clucas 66' / Kane 11', 13', 72', Alli 45'+2', Wanyama 69', Daives 84', Alderweireld 87') Rezultati by SofaScore