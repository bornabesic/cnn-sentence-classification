Hokejaši Medveščaka upisali su drugu uzastopnu pobjedu u gostima u KHL-u nakon što su u subotu svladali Soči 1-0 (0-0, 0-0, 1-0), a pobjednički gol zabio je Bobby Butler u 54. minuti. Medveščak je gotovo dva mjeseca čekao pobjedu u gostima, a onda je u četvrtak u Moskvi dobio Spartak 1-0 i u subotu istim rezultatom Soči. Nakon 35 utakmica Medveščak je na 10. mjestu Zapada sa 44 boda, a od osme pozicije, koja vodi u doigravanje, udaljen je osam bodova. U sljedećem susretu Medveščak 28. studenoga dočekuje Sibir. 