NEVJEROJATNA majstorija Karima Benzeme ohladila je Vicente Calderon u uzvratu polufinala Lige prvaka. Čudesni francuski napadač prekrasno je prošao po lijevoj strani, uz samu liniji, nakon čega je Isco uspio smanjiti na 2:1 i praktički odvesti Real u finale.  Benzema je čudesno uspio proći pored Stefana Savića, Diega Godina i Yannicka-Ferreire Carrasca. Kapetan Atletica odmah je ispao na prvi dribling, nakon čega je Benzema uspio pretrčati i crnogorskog braniča, dok je Carrasco, umjesto da zatvori jedini prostor koji je morao, ostao iza svojih suigrača i promatrao savršeni prodor francuskog majstora.