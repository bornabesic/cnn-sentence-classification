Hrvatski nogometni savez uvjereniji je u Rijekin naslov od njih samih, pa su predložili da se u nedjelju na Rujevicu dopreme medalje i trofej HNL-a kako bi se možebitni naslov prvaka proslavio pred prepunim tribinama. Odgovor Riječana bio je poprilično izneneađujuć. Rijeka samo treba pobijediti Cibaliju u nedjelju na svojoj Rujevici pred prepunim tribinama i naslov prvaka je matematički njihov. Kolo prije kraja sezone imaju pet bodova prednosti pred Dinamom, a tri boda protiv Cibalije značila bi nedostižnu prednost pred aktualnim prvakom i povijesni naslov za Rijeku. Ipak, Kek smiruje situaciju, do sada nije bilo govora o ikakvom slavlju, Slovenac ne dozvoljava da igrače ponesu emocije već želi sačuvati hladnu glavu i maksimalnu koncentraciju. Kiks protiv vinkovačke momčad doveo bi ih u najgoru moguću situaciju, a ne treba zaboraviti da se Cibalija bori za opstanak sa Splitom i da im treba svaki bod, što znači da će imati itekakvog motiva rušiti Rijeku. Ipak, Hrvatski nogometni savez uvjereniji je u Rijekin naslov od njih samih, pa su predložili da se u nedjelju na Rujevicu dopreme medalje i trofej HNL-a kako bi se možebitni naslov prvaka proslavio pred prepunim tribinama. Odgovor Riječana bio je poprilično izneneađujuć. Matjaž Kek i njegovi igrači ne žele se kititi medaljama i dizati trofej u nedjelju već žele da se ceremonija održi 27. svibnja na Maksimiru kada će Rijeka odigrati posljednju utakmicu u sezoni protiv Dinama. Tako barem tvrdi Novi list. Dakle, pehar prvaka Hrvatske ipak će se u zrak vinuti na zagrebačkom zdanju, a navijačke podrške ionako neće manjkati.