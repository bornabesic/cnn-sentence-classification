Na Međunarodnom prvenstvu Slovenije u stolnom tenisu za osobe s invaliditetom hrvatske ekipe su osvojile dvije srebrne medalje. Anđela Mužinić i Helena Dretar Karić izgubile su u finalu sa 0-2 od Tajlanđanki Asayut i Wararitdamrongkul, dok su Tomislav Špalj i Izraelac Siada u finalu izgubili od francuske ekipe Merrien Florian i Thomes Maxime 0-2. U Laškom je nastupilo više od 300 natjecatelja iz 38 zemalja, a hrvatske boje branilo je po pet stolnotenisačica i stolnotenisača. Hrvatska je osvojila ukupno šest medalja. Uz dva ekipna srebra, hrvatski predstavnici su osvojili i četiri medalje u pojedinačnoj konkurenciji. Sandra Paović i Anđela Mužinić su osvojilr zlata, Mirjana Lučić srebro, a Helena Dretar Karić broncu. Hrvatske stolnotenisačice i stolnotenisače od 15. do 21. svibnja u Bratislavi očekuje nastup na Svjetskom ekipnom prvenstvu.