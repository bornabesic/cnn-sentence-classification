Jučer se proširila informacija da je Zdravko Mamić zainteresiran za dovođenje Lovre Kalinića i Nikole Vlašića u Dinamo. Iako je to bilo samo nagađanje u kojem se spominjala i cifra od 10 milijuna eura, Dinamo nikakvu službenu ponudu nije poslao na Poljud. Bez obzira na to, predsjednik Hajduka osvrnuo se na taj slučaj. - Može pisati tko god i što god hoće. Nemam tih informacija, možda ih oni imaju. Tako netko može napisati i da u Hajduk dolazi Lionel Messi, kazao je Ivan Kos za Dalmatinski portal pa dodao: - Vlašić i Kalinić su već rekli novinarima da nisu zainteresirani. Mi kao Hajduk radimo u interesu Hajduka, a bojim se da ne možemo postići interes Hajduka ako pričamo u tom smjeru. Dinamo je nakon ulaska u Ligu prvaka najavio da se radi na dovođenju pojačanja. U igri su za sada neimenovani napadač i stoper, dok se zna primjerice da je Dinamova želja vezist kazahstanske Astane, sjajni mladi srpski reprezentativac Nemanja Maksimović (21). Što se tiče odlazaka, prema najnovijim informacijama čini se da će Marko Rog do kraja prijelaznog roka ipak napustiti Maksimir i krenuti prema Napulju. >>Mamić u Dinamo želi dovesti kapetana Hajduka i Nikolu Vlašića! >>Najveći dobitak bio bi ostanak Roga, otkriveno kojeg igrača želi dovesti Dinamo! 