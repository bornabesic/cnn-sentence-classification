Inter do kraja lipnja mora namaknuti potreban novac, a Perišić im je bio glavna opcija za pokriće, no naglasak na ovo 'bio im je'. Interova strategija da se ovoga ljeta riješi ponajboljeg igrača Ivana Perišića kako bi se ispunili zahtjevi UEFA-ina financijskog fair playa, mogla bi doživjeti neočekivan krah. Inter do kraja lipnja mora namaknuti potreban novac, a Perišić im je bio glavna opcija za pokriće, no naglasak na ovo ‘bio im je’. Naime, u Interu vjerojatno nisu očekivali da će im novi trener Luciano Spalletti stopirati posao godine. Talijanski mediji prenose kako je bivši trener Rome, koji je sve dogovorio s Interom oko preuzimanja klupe za bogat ugovor od četiri milijuna eura po sezoni, odlučio staviti veto na Perišićev transfer. Spalletti je i inače poznat kao izrazito tvrdoglav i nepopustljiv trener, a to je dokazao maćehinskim odnosom prema Francescu Tottiju u Romi na kojem je ustrajao do zadnjeg dana, a od Intera zahtjeva da se ekspresno prekinu svi pregovori oko transfera Perišića jer na njemu planira stvarati igru u napadu Intera. U Romi je na krilnim pozicijama forsirao El Shaarawija i Salaha koji su praktično odrađivali najveći posao u momčadi, a očito planira graditi i Inter na jakim krilima i Perišić mu je tu itekako koristan. No, pitanje je hoće li taj novi ambiciozni Inter s kineskim vlasnicima, odmah na početku suradnje sa Spallettijem napraviti krivi korak i zamjeriti mu se ili promjeniti strategiju.