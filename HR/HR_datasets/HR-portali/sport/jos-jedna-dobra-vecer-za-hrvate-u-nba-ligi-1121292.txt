U pripremnim utakmicama NBA lige noćas je nastupilo troje hrvatskih košarkaša, a dobre partije pružili su Damjan Rudež i Dragan Bender. Orlando Magic je svladao Indiana Pacerse sa 114-106, a u ekipi Orlanda Damjan Rudež je za 18 minuta upisao 11 koševa, 4 skoka i 5 asistencija, dok je Mario Hezonja, koji je odigrao 18 minuta, ostvario 6 poena, 4 skoka i 1 asistenciju. Najbolji u redovima Orlanda bio je krilni centar Serge Ibaka sa 19 koševa i 17 skokova. Phoenix Sunsi su pobijedili Dallas Maverickse sa 112-107, a hrvatski centar u dresu Phoenixa Dragan Bender ubilježio je 11 poena, 7 skokova i 1 asistenciju u 26 minuta igre. U redovima Phoenixa najbolji su bili Marquese Chriss i Eric Bledsoe sa po 17 koševa. >>Sramotan ispad! Hrvatski košarkaš nokautirao vlastitog trenera i poslao ga u bolnicu! 