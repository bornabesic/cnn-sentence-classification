U četiri preostale utakmice osmine finala njemačkog nogometnog Kupa najveće je iznenađenje priredio trećeligaš Sportfreunte Lotte pobijedivši sa 2:0, pred svojim navijačima, drugoligaša 1860 München za koji igra bivši hrvatski reprezentativac Ivica Olić. Olić u ovom dvoboju nije ulazio u igru, a pogotke za domaću momčad postigli su Lindner (28) i Freiberger (58). Igračima Münchena sudac Dingebert podijelio je osam žutih kartona i jedan crveni. Sedma momčad treće lige ovom je pobjedom i plasmanom u četvrtfinale Kupa zaradila klubu ukupnu premiju od 2.360.000 eura, dok je sama pobjeda nad 1860 Münchenom donijela 1.265.000 eura. Među osam najboljih momčadi probio se i Eintracht kojeg uspješno vodi bivši hrvatski izbornik Niko Kovač. Eintracht je preokretom došao do 2-1 pobjede na gostovanju kod Hannovera, iako su domaći poveli pogotkom Harnika u 57. minuti. Izraelac Tawatha je izjednačio u 63. minuti, a u 66. je pobjednički pogodak postigao švicarski reprezentativac Haris Seferović. Prošlogodišnji finalist, Borussia Dortmund, prolaz u četvrtfinale protiv berlinske Herthe osigurala je tek boljim izvođenjem jedanaesteraca, nakon što je rezultat u 90 minuta i produžetka bio 1:1. Gosti iz Berlina poveli su u 27. minuti pogotkom Kaloua, a izjednačio je Marco Reus u 48. minuti. No, Herthini su igrači promašili čak dva jedanaesterca, a jednog je obranio Borussijin vratar Burki pa je momčad iz Dortmunda izborila mjesto u četvrtfinalu. Njemački kup - osmina finala: Sportfreunde Lotte - 1860 Muenchen 2:0 Sandhausen - Schalke 1:4 Borussia D. - Hertha 3:2 (1:1) - jedanaesterci  Hannover - Eintrach 1:2 HSV - Köln 2:0 Walldorf - Arminia 4:5 (1:1) - jedanaesterci Bayern - Wolfsburg 1:0 Furth - Borussia M. 0:2 >>Hrvati vodili Juventus do pobjede: Mandžukić zabio, a Pjaca prvi put zaigrao u početnom sastavu! >>Sjajni Pašalić donio pobjedu Milanu s dva igrača manje!