Goran Ivanišević više nije trener češkog tenisača Tomaša Berdycha. Nakon nešto manje od deset mjeseci zajedničke suradnje, Čeh je odlučio promijeniti neke stvari u svojoj karijere pa je tako na društvenim mrežama objavio prekid suradnje. - Goran i ja više nećemo raditi zajedno. Uživao sam s njim i ostat ćemo dobri prijatelji. Želim mu sve najbolje u karijeri, a jan ću biti ustrajan u ostvarivanju svojih ciljeva sa svojim timom", napisao je Berdych. Čeh je bio na osmoj poziciji u trenutku kada ga je Goran preuzeo, rekao je da će s njim još više napredovati, ali to se nije dogodilo. Berdych nije u nekoj posebnoj formi i pao je na 14. poziciju ATP ljestvice pa se ovaj potez čini kao logičan slijed. Što se Ivaniševića tiče, ovo mu je drugi otkaz u manje od godinu dana, s obzirom na to da ga je lani nakon Wimbledona otpustio i Marin Čilić. No, naš bivši tenisač barem se može tješiti da mu je odlično krenulo u ljubavi. Voditeljica Nives Čanović sinoć je na društvenim mrežama objavila njihovu zajedničku fotografiju te tako potvrdila ono o čemu se već neko vrijeme nagađa - da su u romantičnoj vezi. Sad će imati i više vremena za provoditi skupa...