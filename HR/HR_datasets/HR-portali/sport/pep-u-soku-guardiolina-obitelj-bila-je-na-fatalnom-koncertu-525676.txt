Prema navodima španjolskih medija, obitelj španjolskog trenera Pepa Guardiole bila je na kobnom koncertu Ariane Grande u Manchester Areni, na kojoj je terorist ubio 20 i ranio 60 osoba. Pepova supruga Cristina i kćeri Valentina i Maria bile su u publici i u šoku su nakon groznog događaja. Menadžer Manchester Cityja nije to potvrdio, ali se odmah nakon terorističkog napada oglasio na društvenim mrežama porukom: - U šoku sam. Ne mogu vjerovati što se dogodilo. Moja sućut s obiteljima i prijateljima žrtava - napisao je Španjolac na Twitteru nakon groznih događaja u Manchesteru.