Mlada hrvatska reprezentacija (do 21 godine) u iznimno važnoj kvalifikacijskoj utakmici remizirala je u gostima s Gruzijom (2:2) i kompromitirala šanse za odlazak na Europsko prvenstvo. Utakmicu smo otvorili katastrofalno, već u drugoj minuti Papunašvili je iskoristio loše reakcije naših igrača i šokirao izbornika Gračana i njegov stožer. teren je bio očajan pa je našim trebalo neko vrijeme da uspostave kontrolu na terenu, što se ipak dogodilo sredinom prvog dijela kada smo nanizali nekoliko prilika. Do izjednačenja je došlo u 43. minuti, nakon ubačaja Milića s lijeve strane, loptu je u mrežu pospremio povratnik u prvih 11 Stipe Perica. Nakon toga ćorić je promašio veliku priliku za preokret pa se s 1:1 otišlo na odmor. U nastavak smo ponovno krenuli uspavano i loše, što je iskoristio Kačarava i vratio u prednost gruziju koja je igrala za ponos jer je šanse za Euro u Poljskoj davno izgubila. U 61. minuti Perica je ponovno pokazao da je u sjajnoj formi i svojim drugim golom ponovno vratio nadu u preokret, ali više od toga naši nisu mogli i završilo je 2:2. Hrvatska U-21 reprezentacije vodeća je u skupini s 20 bodova, dva više od Švedske i tri od Španjolske, ali obje reprezentacije koje nas prate imaju utakmicu manje. Do kraja Španjolci još igraju protiv San Marina u gostima te doma protiv Estonije, dok će Švedska prvo u Estoniju, a 10. listopada u zadnjem kolu dočekuje Hrvatsku. Na Euro idu pobjednici svih devet skupina, a u dodatne kvalifikacije još četiri najbolje drugoplasirane reprezentacije. >>Ćorić: Ne trebamo se bojati Gruzijaca, želimo tri boda više od ičega Gruzija U21 - Hrvatska U-21: 2:2 (Papunašvili 2', Kačarava 50' / Perica 43', 61') 90' Gotova je utakmica, Gruzija i Hrvatska odigrale su 2:2. 88' Još je malo do kraja susreta, sve je manje nade u pobjedu... 61' GOOOOOL! Stipe Perica zabija svoj drugi gol na utakmici, rezultat je 2:2 57' Milić je odlično pucao s ruba kaznenog prostora, ali otišlo je malo iznad grede 50' Opet smo loše otvorili, Gruzija je još jednom to iskoristila i vodi 2:1, Kačarava je zabio. 46' Počelo je drugo poluvrijeme 45' Gotovo je prvo poluvrijeme, Gruzija - Hrvatska 1:1. Loše smo otvorili, ali kasnije smo se ipak oporavili i izjednačili preko perice, a mogli smo i s vodstvom na odmor. 45' Kakva prilika! Ćorić je išao sam na vratara Gruzije, ali mu je ovaj obranio 43' GOOOOOOOL! Napokon smo izjednačili, Perica je zabio! Milić je ubacio s lijeve strane, a Perica loptu pospremio u mrežu. 30' Pola sata je prošlo, Hrvatska i dalje gubi. Naši igrači još nisu dosegli radnu temperaturu, nadamo se da će ubrzo krenuti s boljom igrom 16' Kakva prilika za Hrvatsku! Nakon ubačaja s lijeve strane Tudor je ostao sam u kaznenom prostoru, ali je loše pucao glavom i lopta je otišla pokraj gola 8' Teren je katastrofalan, ali našima to ne smije biti izgovor. Međutim, još uvijek se na njemu nisu snašli. 2' Kakav loš početak utakmice, Gruzija je povela već u prvom napadu! Papunašvili je kaznio lošu reakciju naših igrača... 0' Sastavi: GRUZIJA: Kupatadze; Čabaradze, Conibladze, Tabidze, Ubilava; Cincade, Papunašvili, Gvilia, Kitiešvili, Karaišvili; Kačarava HRVATSKA: Livaković; Bartolec, Ćaleta - Car, Perić, Milić; Pavičić, Vlašić, Rog, Ćorić, Tudor; Perica 