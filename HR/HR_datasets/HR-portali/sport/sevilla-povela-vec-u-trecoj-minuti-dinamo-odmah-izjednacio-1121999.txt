Mladi nogometaši Dinama poraženi od Seville (2:4) u trećem kolu juniorske Lige prvaka. Gosti su na Hitrec-Kacijanu poveli već u trećoj minuti golom Pereza, no Božić je izjednačio samo tri minute poslije. Zatim je Colmenero u 14. povisio na 2:1 da bi se Dinamo još jednom vratio drugim golom Božića u 31. minuti. No, modri su u sudačkoj nadoknadi prvog dijela još jednom popustili i Colmenero je doveo Sevillu u vodstvo. Dinamo se u nastavku nije uspio vratiti, štoviše Colmenero je u 89. minuti zabio svoj treći gol za konačnih 4:2. Podsjetimo, juniori Dinama u prvom kolu su izgubili od Lyona, u drugom su senzacionalno pobijedili Juventus s 2:1 i pokazali da modri imaju još jednu talentiranu generaciju. Dodajmo kako je u drugoj utakmici ove skupine Juventus u gostima uvjerljivo slavio protiv Lyona, završilo je 3:0 za torinsku momčad. >>Ivan Božić u sudačkoj nadoknadi srušio Juventus DINAMO - SEVILLA 2:4 89' GOL! Colmenero je zabio hat-trick i riješio pitanje pobjednika. 46' Počelo je drugo poluvrijeme 45' Gotovo je prvo poluvrijeme, Sevilla vodi 3:2 protiv Dinama. 45' - GOL! U sudačkoj nadoknadi prvog dijela Sevilla je još jednom povela. Gol za goste opet je postigao Colmenero. 31' GOOOOOOOL! Još je jednom zabio Božić, Dinamo je protiv Seville izjednačio na 2:2 14' GOL! Nažalost, gosti su opet poveli, Colmenero je zabio 6' GOOOOOOOL! Kakav početak utakmice, Dinamo je nakon samo tri minute uspio izjednačiti, strijelac je Božić 3' GOL! Gosti su poveli, Perez je bio strijelac 1' Počela je utakmica DINAMO (4-1-4-1): Horkaš - Hudećek, Briški, Soldo, Đira - Đurasek - Špikić, Olmo, Moro, Fintić - Božić. SEVILLA: Soriano - Manuel, Berrocal Gonzalez, Falcon, Capilla Garzon - Viedma, Rodriguez - Pozo, Colmenero, Perez - Jose Mena 