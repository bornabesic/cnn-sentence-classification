GOTOVA je avantura života Ivice Kostelića. Nakon što se oprostio od Svjetskog kupa, otišao je po adrenalin do Grenlanda.  Ivica je sa Slovencem Mihom Podgornikom prešao Grenland, dok je u njih udarao vjetar i do 120 km/h, a temperatura se spuštala i do minus 34. Stigli su na cilj, selo Isortoq na istočnoj obali Grenlanda, u nedjelju 30. travnja u 23.30 sati po lokalnom vremenu. Put od 582 km odradili su za 18 dana, 10 sati i 52 minute i prva su skijaška ekspedicija koja je prešla Grenland ove godine.  Ivica je lani odradio sličnu avanturu na Islandu, a ovaj put akciji je dodato i humanitarni okvir. Putem stranice Čini pravu stvar skupljao je najmanje 10.000 kuna donacije za štićenike Udruge za Down sindrom Međimurske županije. Ovako to izgleda na kraju puta.