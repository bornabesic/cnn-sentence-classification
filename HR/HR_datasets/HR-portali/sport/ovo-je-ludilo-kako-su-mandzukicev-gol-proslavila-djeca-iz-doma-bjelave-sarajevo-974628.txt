Foto: Screenshot DailyMotion NOGOMETAŠI  Real Madrida osvojili su naslov prvaka Europe nakon što su u subotu u Cardiffu u finalu Lige prvaka pobijedili Juventus sa 4:1 (1:1). Realu je to 12. naslov europskih prvaka, a ujedno je postao prvi klub koji je u Ligi prvaka obranio titulu. Dva je pogotka za Real postigao je Cristiano Ronaldo (20, 64), a za drugi mu je asistirao Luka Modrić, dok su mrežu Juventusa pogodili još i Brazilac Casemiro (61) i Marco Asensio (90). Gol za Juventus i to jedan od najljepših u povijesti Lige prvaka postigao je Marijo Mandžukić u 27. minuti. No, vodstvo Reala nije dugo trajalo, jer je u 27. minuti Mandžukić izveo čaroliju. Uspio je prsima primiriti loptu i volejem iz poluokreta sa 15 metara iskosa neobranjivo pogoditi za 1:1. Fantastčan, gotovo akrobatski pogodak hrvatskog napadača. Mandžukić je bio strijelac i u finalu 2013. kada je njegov Bayern pobijedio Borussiu Dortmund sa 2:1. Koliko Mandžu vole i izvan Hrvatske pokazuje ovaj video u kojem djeca iz Doma Bjelave u Sarajevu bučno proslavljaju Mandžino remek djelo.