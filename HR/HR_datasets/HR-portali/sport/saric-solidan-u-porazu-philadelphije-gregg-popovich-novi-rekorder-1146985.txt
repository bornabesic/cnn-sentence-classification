San Angtonio Spursi su sinoć pobijedili sa 102:86 Philadelphia 76erse Darija Šarića, a njihov trener Gregg Popovich je upisao rekord ostvarivši 1.127 pobjedu na klupi jedne momčadi. Dario Šarić je u imao solidan učinak u porazu svoje momčadi, on je u 35 minuta zabio 14 koševa te tome dodao devet skokova, jednu asistenciju i jednu ukradenu loptu. Najučinkovitiji kod Sixersa bio je Ersan Ilyasova sa 25 pogodaka. Popovich se izjednačio s Jerryjem Sloanom koji je to učinio s Utahom kojeg je trenirao 23 godine. Spursi trenutačno imaju drugi najbolji omjer u ligi sa 38 pobjeda i 11 poraza, a ovo im je bila 12, domaća pobjeda. Igrači San Antonia su sinoć imali 15 ukradenih lopti i isprovocirali su kod 76ersa 23 izgubljenih lopti. Iako su Spursi igrali bez LaMarcusa Aldridgea i Paua Gasola, predvodio ih je Kawhi Leonard sa 19 pogodaka i Dewayne Dedmon sa 13 koševa i deset skokova. Los Angeles Lakersi Ivice Zubca su također doživjeli poraz, bolji od njih bili su Washington Wizardsi koji su slavili sa 116-108.  Lakersi su uspjeli nadokaditi zaostatak od čak 19 koševa, no to im nije pomoglo jer je Wizardse predvodio odlični John Wall koji je utakmicu završio sa 33 koša i 11 asistencija. Kod Lakersa najbolji je bio D’Angelo Russell koji je upisao 'double-double' sa 11 asistencija i 17 koševa. Zubac je odigrao 11 minuta i zabio četiri koša uz tri skoka. Golden State Warriors su slavili u Los Angelesu, sa 133:120 su pobijedili Clipperse. Stephen Curry je za petu u nizu pobjedu Warriorsa ubacio 29 koševa i upisao 11 asistencija, Kevin Durant je dodao 26 uz deset asistencija. Kod Clippersa najbolji je bio Blake Griffin sa 31 pogotkom. Curry, koji je jučer protiv Clippersa zabio samo tri trice u odnosu na 11 od dan ranije u utakmici protiv Charlotte, stigao je do 200. trice ove sezone dvije i pol minute prije kraja druge četvrtine te je tako postao prvi igrač u povijesti NBA koji je imao 200 ili više trica pet sezona zaredom. U zadnjoj utakmici koja je igrana sinoć Atlanta Hawks su sa 113:108 pobijedili Houston Rocketse. Najzalsužniji za pobjedu su Tim Hardaway Jr. sa 33 pogotka i Dwight Howard koji je ubacio 23 koša i upisao čak 24 skoka. Kod Rocketsa najbolji je bio James Harden sa 41 pogotkom. Rezultati: Washington Wizards - Los Angeles Lakers 116:108 Houston Rockets - Atlanta Hawks 108:113 San Antonio Spurs - Philadelphia 76ers 102:86 Golden State Warriors - LA Clippers 133:120 