Hrvatska tenisačica Jana Fett nije se uspjela plasirati u 3. kolo kvalifikacija za nastup u Roland Garrosu, nju je u susretu 2. kola svladala treća nositeljica kvalifikacija, Brazilka Beatriz Haddad Maia s uvjerljivih 6:0, 6:2. U konkurenciji za ulazak u glavni turnir ostala je još Petra Martić koja će kasnije tijekom dana u 2. kolu kvalifikacija igrati protiv Njemice Tamare Korpatsch. Izravni plasman u glavni ždrijeb Roland Garrosa ostvarile su Mirjana Lučić-Baroni, Ana Konjuh i Donna Vekić u ženskoj te Marin Čilić, Ivo Karlović i Borna Ćorić u muškoj konkurenciji.