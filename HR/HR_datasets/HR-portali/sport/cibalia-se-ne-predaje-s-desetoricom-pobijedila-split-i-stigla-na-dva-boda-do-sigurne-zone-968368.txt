Foto: Hina U DERBIJU začelja Prve HNL Cibalia je pobijedila Split 1:0 i produžila nadu u prvoligaški spas.  Cibalia je ostala na začelju, ali se četiri kola prije kraja prvenstva približila Splitu na dva boda zaostatka.  Pogodak odluke zabio je Edi Baša u 55. minuti utakmice.   Matija Mišić je iz slobodnog udarca uzdrmao okvir gola, a Baša je natrčao na odbijenu loptu pogodivši za vodstvo.  Cibalia je od 72. minute igrala bez isključenog Tomislava Čuljka, međutim Split nije uspio postići pogodak niti s igračem više. Nogometaši Splita su već devet kola bez slavlja, a pritom na osam utakmica nisu niti zabili gol.  Na vrhu ljestvice se nalazi Rijeka sa 79 bodova, Dinamo je drugi s pet bodova manje, a na trećem mjestu je Hajduk sa 62 boda.   REZULTATI: Cibalia - Split            1-0 Slaven Belupo - Istra 1961 2-0  U subotu: Hajduk - Osijek            5-1 Lokomotiva - Rijeka        1-0  U četvrtak: Inter - Dinamo             0-3