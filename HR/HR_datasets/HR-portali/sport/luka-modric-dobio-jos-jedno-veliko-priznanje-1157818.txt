Luka Modrić, najbolji hrvatski nogometaš, primio je još jedno priznanje i to za dosege u 2016. godini. SPORTO konferencija, specijalizirana za marketing, drugu godinu zaredom proglasila ga je najvećim hrvatskim sportskim bardom. Priznanje je to za sve što Luka Modrić predstavlja u svijetu sporta. Nagradu mu je danas u Maksimiru predao Patrik Ćavar, naš proslavljeni rukometaš kao predstavnik Sportkluba, jednog od sponzora konferencije SPORTO.  SPORTO je konferencija koja pokriva prostor bivše države, a proglasili su i najbolje sportaše Slovenije (Peter Prevc) i Srbije (Novak Đoković). Inače, četiri godine zaredom Medveščak je istraživanjem javnog mnijenja ocijenjen najboljim sportskim brendom u Hrvatskoj i jednim od TOP 3 sportska brenda u regiji u sklopu konferencije SPORTO. >>Pojavila se nova snimka, bijesni Ronaldo požalio se Luki Modriću! >>Panika u Madridu: Luka Modrić više ne igra kao prije 