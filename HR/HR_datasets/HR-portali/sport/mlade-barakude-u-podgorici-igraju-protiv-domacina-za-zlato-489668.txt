Hrvatska juniorska vaterpolska reprezentacija (do 18 godina starosti) osvojila je zlato na Svjetskom prvenstvu koje se održalo u crnogorskoj Podgorici. Poslije jučerašnje pobjede u polufinalu protiv Mađara 21-17, večeras su mlade 'barakude' slomile otpor favoriziranog domaćina Crne Gore. Rezultatom 16:13 okončano je finale i slavlje te uskakanja u bazen mogla su započeti... Zapisnik utakmice možete pogledati ovdje. Osvojili smo tako u Podgorici svoje treće juniorsko Svjetsko prvenstvo. Prvo nam je stiglo u ruke 1997. u Kubi na svjetskoj smotri do 20 godina starosti, a drugo u Šibeniku gdje su naši vaterpolisi trijumfirali u domaćem bazenu. Luka Podrug, Branimir Herceg, Karlo Kreković, Marko Valečić, Zvonimir Butić, Jacob Merčep, Duje Pejković, Franko Lazić, Lovro Paparić, Matias Biljaka, Petar Bratim, Luka Bajić, Ivan Krolo Izbornik: Joško Kreković Ovo prvenstvo igralo se po novim (i dalje eksperimentalnim) pravilima - manji bazen, manja lopta, igrač manje u polju te kraći napad. Mišljenja oko toga su podijeljena. Zagovaratelji ove ideje tvrde da ovako vaterpolo dobiva veći broj golova, no s druge strane stiže replika kako se gubi smisao i neizvjesnost i kako je obrana sa igračem manje nemoguća. U to smo se mogli uvjeriti i u finalnoj utakmici gdje je prštilo sa svih strana. Prva četvertina okončana je rezultatom 2-2 poslije 'vatrenog' početka gdje smo morali loviti početnu domaću prednost od 0-2. Druga četvrtina pružila je očekivano otvoreniju igru. Nije bilo tu previše predaha. Igralo se gol za gol. Pred sam kraj druge četvrtine, stižemo i na dva razlike, vodimo 9-7, a tim se rezultatom i otišlo na poluvrijeme. Bilo je vidljivo kako se teško obraniti od napada protivnika, kako jednima, tako i drugima. Treću četvrtinu bolje su otvorili Crnogorci, dok su nas održavali golovi sjajnog Lovre Paparića. Kad je bilo važno, dobro je intervenirao i golman Luka Podrug. Ipak, treća je četvrtina pripala domaćinu rezultatom 4-6. No, u zadnjoj su naši juniori pokazali zašto zaslužuju zlato. Sjajnom obranom i realizacijom došli su do tri gola prednosti i domaći više nisu imali snage za povratak. Jacob Merčep i Matias Biljaka priključili su se kanonadi udaraca naših predvođenim Lovrom Paparićem. Taj je trio zabio 11 golova Crnoj Gori, a po dva su dodali Marko Valečić i Zvonimir Butić. Franko Lazić sudjelovao je s jednim golom. Golman Luka Podrug upisao je 10 obrana uz 43.5% uspješnosti što je svakako jedan od velikih razloga zašto su mlade 'barakude' uzele zlato u Podgorici. Kod domaćih, tri je gola zabio Aleksa Ukropina, dok je njihov golman Petar Tešanović imao devet obrana. Nije imao šanse protiv naših raspoloženih pucača. Podgorica Hrvatska - Crna Gora 16:13 (2-2, 7-5, 2-4, 5-2) 4. četvrtina: 5-2 GOTOVO JE, POBJEDOM 16-13 HRVATSKA JE POSTALA PRVAK SVIJETA! Vrijeme brzo ističe, još 50 sekundi do kraja, Crnogorci nemaju šanse. HRVATSKA JE PRVAK SVIJETA! Ostalo je još nešto manje od dvije minute do kraja... Vratili smo im na najbolji mogući način, treći gol Biljake večeras i to bombastičan! Već naredni napad Paparić zabija svoj peti gol za novo vodstvo od tri razlike! Imamo i +3, vrhunski igramo obranu u zadnjoj četvrtini, a naprijed preciznom šutiramo. Obećavajuće izgleda u Podgorici, smiješi li nam se zlato? Vraćaju se Crnogorci opet, 14-12 je. Zatim - peterac, brzo se vraćaju domaći četiri minute prije kraja. Velikom golčinom stižemo u vodstvo. Merčep je također zapaprio bombom, eto nas u vodstvu. Sjajnom obranom stižemo u šansu koju Lovro Paparić pretvara u +2 za nas! 3. četvrtina: 2:4 Domaćima je pripala treća četvrtina rezultatom 4:6 za ukupnih 11:11. Stižu domaći do vodstva, odlično gađaju Crnogorci iz daljine. Sve im ulazi. Mučimo se u napadu, ne koristimo niti igrača više. Ipak, iz jedne kontre poentiramo za izjednačenje. Paparić je najbolji strijelac kod nas s tri postignuta gola. Brzo je Crna Gora došla do 10-11. Već u idućem napadu vraćeno im je, 11-11. Gol za golom. Preko peterca domaći smanjuju na 9-8, prije tog primljenog gola promašili smo zicer za 10-7. I zatim primamo jeftin gol iz velike udaljenosti za 9-9.  2. četvrtina: 7-5 Evo nas u vodstvu 7-6, nema ovdje predaha. Igra se gol za gol! Odmah su vratili paljbom domaći, udarčinom izdaleka stižu na 7-7. Dolazimo i do vodstva 8-7, drugi gol zabio je i Biljaka. Pred sam kraj druge četvrtine, stižemo i na dva razlike, vodimo 9-7. Sjajnom akcijom stižemo na 5-5, na isti smo im način uzvratili, ali onda i oni dolaze u šansu koju koriste za 5-6. Nije nam trebalo dugo za izjednačenje, već u sljedećem napadu bomba naših za 6-6. Naš najbolji strijelac je Paparić s dva postignuta gola. Preokret Crne Gore! Poslije dva neiskorištena napada s obje strane, oni su svoj treći iskoristili i eto ih u vodstvu. Nismo dugo izdržali jer domaći slažu dobru akciju za izjednačenje. 4-4 je u Podgorici. Nakon što su se domaći vratili golom iz peterca, ponovo smo ih nadmudrili u napadu. Novo vodstvo, 4-3 za nas. Odlično smo otvorili drugu četvrtinu, poslije dobre akcije prelazimo u vodstvo od 3-2. U idućem napadu domaći su izjednačili kroz peterac. 1. četvrtina: 2-2 Prva četvertina okončana je rezultatom 2-2 poslije 'vatrenog' početka gdje smo morali loviti početnu domaću prednost. Evo nam gola, smanjujemo na 1-2, a ubrzo potom stižemo i na 2-2! Sjajan povratak. Loše je počelo, domaći su stekli prednost od 2-0 poslije dvije minute igre. 