Conorov izlet u boksačke vode izazvao je pomamu kod ostalih suboraca mu iz UFC-a. Naime, nakon njega istu su želju izrazili i Jimi Manuwa, pa i Stipe Miočić. UFC-ov prvak u poluteškoj kategoriji Daniel Cormier, žestoko se obrušio na suborce iz svijeta mješovitih borilačkih vještina. Čitav svijet se trenutno zabavlja s pomalo besmislenim mečem između UFC-ova prvaka Conora McGregora i bivšeg neporaženog prvaka, jednog od najboljih boksača svih vremena, Amerikanca Floyda Mayweathera Juniora. U tom meču neće biti spektakularne borbe, Mayweather bi McGregora prema svim predviđanima rušio u prvoj rundi, ali ono što je važnije, obojica bi iz tog meča izašla punih džepova. To što će se McGregor osramotiti u tom idiotskom boksačkom izletu koji više nalikuje na kakvu WWF priredbu nego na pravi meč, to očito nije važno ni njemu, a kamoli Mayweatheru kojemu će to biti najlakša zarada u karijeri. No, Conorov izlet u boksačke vode izazvao je pomamu kod ostalih suboraca mu iz UFC-a. Naime, nakon njega istu su želju izrazili i Jimi Manuwa, pa i Stipe Miočić. Manuwa želi u ring s Davidom Hayeom, a Stipe se namjerio na aktualnog prvaka teške kategorije Anthonyja Joshuu. Jasno, niti jedan od spomenutih boraca ne bi imao nikakve šanse s profesionalnim boksačima na njihovom terenu i svi bi vjerojatno bili ‘gotovi’ u prvoj rundi, ali očito su koferi puni novca važniji od ponosa. Upravo je o tome govorio jedan od razumnih UFC-ovih prvaka, Daniel Cormier. On pak ima drugačije mišljenje i oštro osuđuje izlete u boksačke vode svojih kolega boraca. “McGregor se još može boriti protiv Mayweathera i ono što stalno ponavljam, izgubit će, a ostali tek neće ništa zaraditi, a svejedno će biti ‘uspavani’. Boksački promotori će prikazivati kako Joshua ‘uspavljuje’ Miočića, David Haye Jimija Manuwu. Ma hajde Jimi… Bit će sramotno i to neće biti dobro za UFC. Conore, zaradi lovu, ali nemoj se dati uspavati, a to bi se moglo dogoditi”, rekao je Cormier u razgovoru za Fox Sport.