Suvlasnik čekićara David Sullivan potvrdio je kako West Ham čvrsto stoji iza Slavena Bilića. Londonski klub traži put iz krize te bez obzira na slabije rezultate daje potporu hrvatskom treneru.   Bilić je svjestan teške situacije u kojoj se klub nalazi te će u zimskom prijelaznom roku pokušati osnažiti momčad. Na Slavenovom popisu želja odnedavno je Marouane Fellaini. Belgijac se našao na meti kritičara nakon što je skrivio jedanaesterac kojim je Everton izjednačio protiv Manchester Uniteda. Fellaini je u ovom trenutku nepoželjan na Old Traffordu. Evening Standard piše kako Bilić ozbiljno razmišlja od Mourinha posuditi Fellainija. Menadžer West Hama uvjeren je kako bi Belgijac na proljeće mogao pomoći momčadi da izbjegne borbu za ostanak. 