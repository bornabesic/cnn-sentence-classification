Real Madrid može postati prva momčad koja će obraniti naslov Lige prvaka! 'Kraljevi' su drugu godinu zaredom ušli u finale Lige prvaka nakon što su večeras ukupnim rezultatom 4-2 izbacili Atletico Madrid. Susret na Vicente Calderonu završio je 2-1 za domaćina, no to nije bilo dovoljno za neko čudo. Luka Modrić odigrao je cijeli susret dok Mateo Kovačić nije ulazio u igru. Šime Vrsaljko sjedio je na klupi, ali još se nije dovoljno oporavio da bi zaigrao. Gledali smo prilično uzbudljivu i sadržajnu utakmicu. Utakmicu punu tempa, trke, htijenja i oštrih startova. Atletico je bio znatno bolji prvih 20 minuta utakmice i već je nakon 16 minuta vodio dva razlike. Prvo je u 12. minuti zabio Saul nakon ubačaja Kokea iz kornera da bi četiri minute kasnije zabio Antoine Griezmann iz penala nakon što je Torresa srušio Varane. Igralo se tako sve do 42. minute kada je Isco nakon odbijanca uspio spremiti loptu u mrežu za svoj prvi gol ove sezone u LP-u i treneru Zinedineu Zidaneu skinuti kamen sa srca. Real je tako 61 utakmicu zaredom zabio barem jedan gol. Ostatak utakmice bio je samo regluarnost. Bilo je sjajnih uzbuđenja i u nastavku, ali ništa što bi promijenilo rezultat. Ronaldo je probao bombom iz sobodnjaka u 48. minuti, Navas je sjajno reagirao i upisao dvostruku obranu u 66. minuti, a Benzema je skoro prekrasno pogodio glavom u 75. minuti. Na kraju susreta dogodio se i prolom oblaka, no to nije zaustavilo sve realovce u slavlju. Real je svoje sedmo uzastopno polufinale Lige prvaka okrunio šestim ulaskom u finale otkad je novog formata Lige prvaka i sada dijeli prvo mjesto s Milanom i Juventusom. Tamo će igrati upravo protiv potonjeg - s Juventusom se zadnji put sreo u polufinale Lige prvaka 2015. godine i tada je ispao ukupni rezultatom 3-2. Luka Modrić odigrao je sjajno večeras i ide po svoj treći naslov Lige prvaka čime bi uvjerljivo postao najtrofejniji Hrvat kada je u pitanju elitno europsko natjecanje. Također, Zinedine Zidane je postao drugi Francuz koji je kao trener dospio do dva finala Lige prvaka zaredom. Prije njega je to za rukom pošlo jedino Heleniju Herreri. Finale se igra u Cardiffu u subotu 3. lipnja u 20.45 sati. 