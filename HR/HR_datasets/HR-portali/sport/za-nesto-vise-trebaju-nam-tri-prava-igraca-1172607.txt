Odbojkaši Hrvatske pobijeđeni su od Bjelorusije (1:3) u trećem kolu kvalifikacijskog turnira za odlazak na Svjetsko prvenstvo. Ovim porazom oprostili smo se od nadanja da ćemo izboriti drugi krug, pa čak i da pobijedimo u posljednje dvije utakmice. Još Dansku danas (18.30 sati) možemo iznenaditi, ali Srbiju, aktualne pobjednike Svjetske lige, u nedjelju nikako. - Nedostaju nam tri prava igrača da bi se mogli ravnopravno nadmetati s ekipama poput Bjelorusije. Najviše nam nedostaje prvi tehničar Žukovski – istaknuo je izbornik Rančić.