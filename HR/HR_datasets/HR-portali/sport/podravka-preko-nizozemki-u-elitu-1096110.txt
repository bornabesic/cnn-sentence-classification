Rukometašice Podravke Vegete morat će igrati kvalifikacije za ulazak u skupine Lige prvakinja. Igrat će prvo u kvalifikacijskoj skupini protiv nizozemskih prvakinja Dalfsena, a u slučaju pobjede igrat će protiv boljeg iz susreta norveškog Glassverketa i turskog sastava Yenimahalle za koji igraju naše Anita Gaće i Dina Havić. Domaćin kvalifikacija još nije određen. Rukometaši PPD Zagreba danas će saznati u kojoj će elitnoj skupini Lige prvaka igrati i protiv koga. Plinari su u četvrtom bubnju s danskim Silkeborgom s kojim jedino ne mogu igrati. Od 16 klubova elitne skupine po budžetu je PPD Zagreb bolji samo od švedskog Kristianstada i možda švicarskog Kadetta. >> Lino Červar: Uopće se ne čudim tim huliganima s bakljama 