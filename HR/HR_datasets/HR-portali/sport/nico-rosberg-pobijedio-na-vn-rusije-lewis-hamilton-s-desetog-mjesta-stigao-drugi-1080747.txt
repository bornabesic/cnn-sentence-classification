Nijemac Nico Rosberg pobjednik je VN Rusije, četvrte utrke sezone koja se vozila u Sočiju. Mercedesovom pilotu to je 18. pobjeda u karijeri i sedma u nizu. Rosbergova dominacija počela je lani tri utrke prije kraja sezonu u Meksiku. Drugo mjesto osvojio je svjetski prvak Lewis Hamilton (Mercedes), a treći je bio Kimi Räikkönen (Ferrari), čiji se klupski kolega Vettel na početku utrke svojim bolidom zabio u zaštitnu ogradu nakon sudara sa Kvyatom. U nedjelju se navršilo 22 godine od pogibije Ayrton Senna u Imoli. Brazilac je u sedmom krugu VN San Marina sletio sa staze i udario u zaštitni betonski zid. Nakon štu su teško ozlijeđenog Ayrtona izvukli iz bolida prebačen je u bolnicu, gdje je i preminuo. Dan ranije tijekom kvalifikacija život je izgubio i Austrijanac Roland Ratzenberger. Poredak na VN Rusije: 1. Nico Rosberg (Mercedes) 1:32:41.997 sati, 2. Lewis Hamilton (Mercedes) +25.022, 3. Kimi Räikkönen (Ferrari) +31,998, 4. Valtteri Bottas (Williams) +50,217, 5. Felipe Massa (Williams) +74,427, 6. Fernando Alonso (McLaren) krug... Poredak vozača: 1. Rosberg 100 bodova, 2. Hamilton 57, 3. Räikkönen 43...; Poredak konstruktora: 1. Mercedes 157, 2. Ferrari 76, Red Bull 57...