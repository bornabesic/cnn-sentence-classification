ČETVRTU pobjedu u posljednjih pet utakmica upisao je Napoli. I to kakvu. Momčad Maurizija prohujala je Torinom, gdje je engelski vratar Joe Hart je čak pet puta vadio loptu iz mreže (5:0) u 36. kolu Serie A. Npolitanci su sada na drugom mjestu i imaju dva boda više od Rome, koja večeras od 20:45 sati igra s Juventusom. Dvostruki strijelac za Napoli bio je Callejon, Marko Rog je ušao u igru u 66. minuti, a Ivan Strinić je ostao na klupi. Ovom pobjedom klub s juga Italije osigurao je barem treće mjesto i kvalifikacije za Ligu prvaka na ljeto, a do kraja će se s Romom boriti za drugo mjesto i izravni odlazak u elitu.  A, dva kola prije kraja zakomplicirala se situacija oko trećeg putnika u Serie B.  Nazire se drama u borbi za ostanak jer je Crotone pobijedio, a Empoli i Genoa izgubili. Crotone je doma s 1:0 slavio protiv Udinesea, za koji su od 61. minute nastupili Stipe Perica i Andrija Balić, a kalabreška momčad sada zaostaje samo bod za Empolijem te dva boda za Genoom.   Empoli je neočekivano izgubio kod Cagliarija s 3:2, a gostujući sastav je promašio jedanaesterac, dok je Genoa našega Ivana Jurića još neočekivanije poražena na Siciliji od već otpisanog Palerma (1:0). Jedini gol zabio je Rispoli u 13. minut, ali nakon katastrofalne pogreške vratara Lamanne, koji je uhvatio loptu i ušao s njom u gol.   Crotone je još uvijek u najgoroj situaciji jer još mora igrati s Juventusom i Laziom, Genoa ide na Torino i Romu, a Empoli igra s Atalantom i Palermom.