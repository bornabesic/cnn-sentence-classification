Novak Đoković posljednjih je dana dva puta izgubio broj jedan. Prvo ga je Andy Murray "skinuo" s vrha ATP ljestvice, a onda mu je Luka Modrić oduzeo titulu najpopularnijeg sportaša u regiji. Tako ispada pogleda li se broj lajkova koje ova dvojica sportaša imaju na svojim službenim Facebook-profilima. Modrić na toj društvenoj mreži ima gotovo sedam i pol milijuna pratitelja, a Đoković oko 250.000 manje. Slijede Ana Ivanović, Ivan Rakitić, Edin Džeko, Alen Halilović. TOP 20 najpopularnijih sportaša u regiji (listu je objavio Telegraf): 1. Luka Modrić (hrvatski nogometaš) – 7,481.786 pratitelja 2. Novak Đoković (srpski tenisač) – 7,212.714 3. Ana Ivanović (srpska tenisačica) – 3,303.674 4. Ivan Rakitić (hrvatski nogometaš) – 3,160.792 5. Edin Džeko (bosanskohercegovački nogometaš) – 2,010.262 6. Alen Halilović (hrvatski nogometaš) – 1,434.899 7. Neven Subotić (srpski nogometaš) – 1,135.686 8. Mateo Kovačić (hrvatski nogometaš) – 664.741 9. Mirko Vučinić (crnogorski nogometaš) – 572.387 10. Dejan Lovren (hrvatski nogometaš) – 505.325 11. Tina Maze (slovenska skijašica) – 468.551 12. Jelena Janković (srpska tenisačica) – 378.883 13. Goran Dragić (slovenski košarkaš) – 294.618 14. Lazar Marković (srpski nogometaš) – 277.827 15. Ivana Španović (srpska atletičarka) – 221.585 16. Janko Tipsarević (srpski tenisač) – 163.845 17. Marin Čilić (hrvatski tenisač) – 161.957 18. Mirko Filipović (hrvatski MMA borac) – 160.257 19. Anže Kopitar (slovenski hokejaš) – 146.830 20. Blanka Vlašić (hrvatska atletičarka) – 144.502 