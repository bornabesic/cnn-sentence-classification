Na prvenstvu su trebale sudjelovati 42 reprezentacije, ali na kraju je sudjelovala jedna manje. Naime, azerbajdžanskoj reprezentaciji izgubio se svaki trag. Na Europskom prvenstvu u dizanju utega u Splitu odvija se poprilično neobična, da ne kažemo, misteriozna priča. Na prvenstvu su trebale sudjelovati 42 reprezentacije, ali na kraju je sudjelovala jedna manje. Naime, azerbajdžanskoj reprezentaciji izgubio se svaki trag. Sedmorica predstavnika azerbajdžanske reprezentacije viđena su u Splitu, a navodno postoji potvrda kako su rezervirali hotelski smještaj do 8. travanja, no ostali su samo jedan dan i onda su nestali. Oktaj Muhtarov, Mahamad Mamadli, Kamran Ismajilov, Elnur Huseinov, Isa Rastamov, Husein Ismailov i Ilham Mamadov nisu upisali nastupe na prvenstvu, a prešli su čak četiri tisuće kilometara. Razlog misterioznog nestanka navodno je strah od dopinške kontrole. Naime, reprezentacija Azerbajdžana prošle je godine kažnjena kada je Međunarodna federacija za dizanje utega suspendirala sedam njihovih članova i udaljila ih s Olimpijskih igara u Riju. 