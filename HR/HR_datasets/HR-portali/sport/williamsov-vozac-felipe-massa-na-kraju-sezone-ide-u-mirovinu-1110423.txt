Williamsov vozač Felipe Massa (35) objavio je kako se na kraju sezone povlači iz formule 1. Brazilac već 14 godina sudjeluje u najvećem oktanskom cirkusu na svijetu, a zadnje tri sezone vozi za britansku momčad u koju je 2014. došao iz Ferrarija. Massa je karijeru u formuli 1 počeo 2002. godine u Sauberu. Sljedeće sezone bio je test-vozač u Ferrariju, a onda se ponovno vratio u Sauber. Barrichelovim odlaskom iz momčadi propretog konjića, Massa se 2006. pridružio Scuderiji. Brazilac je sljedećih osam godina vozio za Ferrari te je izborio 11 Grand Prix pobjeda. Naslov svjetskog prvaka izmaknuo mu je 2008. godine na domaćoj stazi u Brazilu. Massa je s Williamsovim bolidom dosad pet puta izborio postolje, ali ni jednom nije pobijedio.