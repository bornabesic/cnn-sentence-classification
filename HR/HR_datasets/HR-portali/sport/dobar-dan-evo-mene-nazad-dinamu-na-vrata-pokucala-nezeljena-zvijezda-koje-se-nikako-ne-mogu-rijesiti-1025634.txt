U Zagrebu ga čeka nezavidna situacija. Ivajlo Petev ga ne vidi u svojoj momčadi, a vjerojatno ga ni možebitni nasljednik Bugarina neće imati su svojim planovima. Možda ste zaboravili, ali Dinamo je još zimus odlučio riješiti se nekada jednog od najcjenjenijih nogometaša, Čileanca Juniora Fernandesa. Fernandes je Dinamo zamijenio posudbom u Tursku, odnosno u Antalyaspor, ali turski klub ne želi otkupiti njegov ugovor. Imali su rok do 15. svibnja, ali nitko se nije oglasio, pa Ferandes već pakira kofere za Zagreb. U Zagrebu ga čeka nezavidna situacija. Ivajlo Petev ga ne vidi u svojoj momčadi, a vjerojatno ga ni možebitni nasljednik Bugarina neće imati su svojim planovima. Problem nastaje jer Fernandes ima ugovor do 2018. godine, a njegova plaća otkida dobar dio budžeta za plaće. “Nije ništa pokazao otkada sam ja u Dinamu, a mene ne zanima njegova prošlost. Toga u nogometu nema, tu postoji samo danas i sutra”, kazao je Petev ranije kada je Fernandes odlazio na posudbu u Tursku. Fernandes je igrao dobro u Antalyasporu, ali nije baš toliko dobar da ga Turci otkupe za dva milijuna eura. Tu također nastaje problem, Fernandes je možda malo preskup, a koliko je poznato za sada baš nitko nije zainteresiran za njegove usluge. Fernandes je pomalo čudljiv nogometaš, znao je ostavljati dojam da mu se baš i ne igra, a opet znao je igrati sjajno. Isto tako je znao ulaziti u rasprave s bivšim trenerom Mamićem, pa sada i s Petevom. Dinamo bi vjerojatno najviše htio riješiti se Fernandesa što prije, ali kako sada stvari stoje, Junior će odraditi ugovor do kraja u Dinamu i otići kao slobodan igrač i dosta nula na računu.