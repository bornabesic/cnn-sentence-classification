Foto: Marko Lukunic/PIXSELL NAKON avanture života na Grenlandu, Ivica Kostelić vratio se u Zagreb gdje vrijeme provodi sa suprugom Elin i djecom. Ivica i Elin s djecom su u centru grada uživali u igri i šetnji te privukli znatiželjne poglede prolaznika.  Ivica je nedavno s prijateljem Mihom Podgornikom 18 dana pješačio Grenlandom. Ukupno su prešli 582 kilometra. Međutim, završili su s teškim ozeblinama zbog jakog vjetra i temperature od -34 pa je Ivica jedno vrijeme morao provesti u barokomori, a Mihi je prijetila djelomična amputacija prsta.