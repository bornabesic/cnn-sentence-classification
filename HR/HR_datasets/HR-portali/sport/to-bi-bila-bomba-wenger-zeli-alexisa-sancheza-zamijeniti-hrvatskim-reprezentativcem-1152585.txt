Već dugo raspravlja se o dolasku Ivana Perišića u Premiership, a spominjao se dosad interes velikana poput Manchester Uniteda, Liverpoola i Chelseaja. Prema pisanju portala Calciomercato još jedan otočki velikan zainteresiran je za hrvatskog veznjaka. Riječ je o Arsenalu čiji trener Arsene Wenger ne bi imao ništa protiv zamjene s Interom, a za Perišića sperman je ustupiti sjajnog Čileanca Alexisa Sancheza kojem na ljeto 2018. istječe ugovor. Francuz stoga po isteku sezone želi iskoristiti posljednju priliku za dobar posao sa Sanchezom. Pa iako Wenger uvelike štuje Perišićeve kvalitete neće imati nimalo lagan zadatak u dovođenju našeg reprezentativca jer je prije nekoliko dana sportski direktor Intera, Piero Ausilio, naglasio kako ga nemaju namjeru pustiti ovog ljeta. - Perišić je dio velikog projekta i ne želimo prodavati naše najbolje igrače. Ne možemo ni zamisliti Inter bez njega, a mislim da ni Perišić nema namjeru otići - kazao je Ausilio. Perišić je stigao u Inter u ljeto 2015. iz njemačkog Wolfsburga, a vrijednost transfera bila je 16 milijuna eura. Ugovor s Interom veže ga do ljeta 2020. godine. Dodajmo kako bi u slučaju dolaska u London Perišić postao treći hrvatski reprezentativac, nakon Davora Šukera i Eduarda da Silve, u Arsenalu za Wengerove ere. Za više sporta posjetite našu novu Facebook stranicu Večernji list - Sport >>Englezi mogu samo sanjati: Ne možemo ni zamisliti momčad bez njega 