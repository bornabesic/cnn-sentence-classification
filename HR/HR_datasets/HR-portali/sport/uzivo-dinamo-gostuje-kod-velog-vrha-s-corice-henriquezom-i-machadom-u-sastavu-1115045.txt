Nogometaši Dinama plasirali su se u osminu finala Hrvatskog nogometnog kupa. Hrvatski prvak i branitelj naslova u kupu lako se obračunao u gostima protiv Velog Vrha i slavio s 5:0. Bila je to prva utakmica modrih nakon što je klupu napustio Zlatko Kranjčar, a današnji susret vodio je Željko Sopić, dosadašnji Cicin pomoćnik. On je priliku dao onima koji nisu igrali protiv Rijeke, a njegova momčad se raspucala i došla do uvjerljive pobjede. Navijači domaće momčadi napravili su pravi spektakl, tražila se ulaznica više, a njihovi igrači uspješno su se branili do 26. minute, ali onda se u strijelce upisao Morris, tamnoputu Hrvati koji je 1995. godine rođen u SAD-u, no od malih nogu je u Zagrebu. Veli Vrh uspio je do odmora izdržati sa samo golom zaostatka, ali u nastavku je ponestalo snage pa su im plavi napunili mrežu. Prvo je zabio Henriquez koji se upisao u strijelce prvi puta nakon travnja ove godine, zatim je dva dodao Dani Olmo, a priču je zaključio Hodžić. Plasman u osminu finala izborio je i Inter koji je slavio s 3:2 protiv Bijelog Brda, kao i Lokomotiva koja je pobijedila Krk s 2:1. Veli Vrh - Dinamo 0:5 79' Domaćoj momčadi ponestalo je snage, Dinamo je poveo 5:0. Na listu strijelaca upisao se i Armin Hodžić. 75' Gooool za Dinamo! Dani Olmo se raspucao, zabio je svoj drugi gol na utakmici... 57' Goooool za Dinamo! Popušta obrana domaćina, zagrebački klub zabio je treći gol na susretu, u strijelce se upisao i Dani Olmo. 48' Goooool za Dinamo! Hrvatski prvak vodi 2:0 protiv Velog Vrha, u strijelce se upisao Henriquez. 45' Kraj prvog poluvremena. 26' Gooool za Dinamo! Modri su malo manje od pola sata igre uspjeli probiti obranu domaćih. Strijelac je Morris. Podsjećamo, riječe je o tamnoputom Hrvatu koji je 1995. godine rođen u SAD-u, no od malih nogu je u Zagrebu. Veli Vrh: Vujica P., Žižak, Vujica B., Urošević, Ulemek, Ćeranić, Urošević G., Šistov, Belli, Sabadoš i Agaj. Dinamo: Livaković, Sosa, Soldo, Perić, Morris, Ćorić, Machado,Gojak, Hodžić, Henriquez, Šitum >> Dinamo traži trenera: Spominju se Srečko Katanec i bivši trener Hajduka... 