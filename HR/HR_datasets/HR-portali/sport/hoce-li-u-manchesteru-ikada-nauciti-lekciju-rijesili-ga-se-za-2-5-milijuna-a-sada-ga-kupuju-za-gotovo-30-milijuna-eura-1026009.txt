Povratak Paula Pogbe na Old Trafford stajao je nestvarnih 105 milijuna eura i najveći je to transfer u povijesti nogometa i jedna od najvećih poslovnih pogrešaka u povijesti nogometa. Na bespotrebnom rasipništvu i nepromišljenjim poslovnim potezima Manchester Uniteda mogao bi se napisati znanstveni rad. Još tamo 2012. godine Sir Alex Ferguson otpravio je tada 19-godišnjeg Paula Pogbu bez odštete u Juventus, tvrdio je da mladić nema poštovanja i da ga je razočarao te da za njega nema mjesta u momčadi. Prošloga ljeta Manchester je skupo platio svoju grešku, možda i preskupo. Povratak Paula Pogbe na Old Trafford stajao je nestvarnih 105 milijuna eura i najveći je to transfer u povijesti nogometa i jedna od najvećih poslovnih pogrešaka u povijesti nogometa. Je li Pogba opravdao ponovno uložen novac, u to nećemo ulaziti, ali zanimljivo je kako Manchester na toj lekciji nije baš ništa naučio, pa čak im ni onaj gorak okus u ustima nakon posipanja pepelom ne znači previše. Za vjerovati je bilo kako Manchester više neće ponoviti grešku sličnu ovoj, ali engleski mediji tvrde kako će se u Unitedu i ovoga ljeta ponoviti gotovo isti scenarij. Naime, Manchester je navodno već dogovorio transfer braniča Michaela Keana iz Burnleyja. Keane je ove sezone možda i najbolji igrač toga kluba stoga transfer sam po sebi i nije toliko neobičan, ali stvar je u tome da je Keane prije dvije godine praktično otjeran s Old Trafforda u transferu koji je vrijedio oko 2.5 milijuna eura. Keane je dijete Uniteda, tamo je započeo karijeru, a za prvu momčad je nastupio samo jednom. Uglavnom je igrao po posudbama, bio je u Leicesteru, Derbyju, Blackburnu, a na koncu je mjesto našao u Burlneyju. Van Gaal ga je otpisao i poslao ga u Burlney za smiješnu cifru, a Keane je naporno radio i dogurao do engleske reprezntacije. Jose Mourinho silno treba stopera, a isto tako nedostaje mu ‘domaćih’ igrača koji bi zadovoljili pravilnik lige. Zbog toga je spreman Burnleyju platiti gotovo 30 milijuna funti! Dolazak Keanea značio bi vjerojatan odlazak Smallinga koji nije u najboljim odnosima s Mourinhom, a tu se otvara mjesto za Keana.