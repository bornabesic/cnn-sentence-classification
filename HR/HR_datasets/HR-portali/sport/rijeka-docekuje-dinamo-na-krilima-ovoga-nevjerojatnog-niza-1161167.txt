Rijeka će u subotnji derbi s Dinamom dočekati sa sjajnom statistikom - više od godinu dana su bez izgubljene utakmice. Naime, danas je prošlo godinu dana od posljednjeg poraza Riječana.. Bilo je to 5. travnja prošle godine kada su izabranici Matjaža Keka izgubili od Slaven Belupa s 3:0 i tako ispali u polufinalu Kupa. Službena stranica Rijeke podsjeća da je to bio početak sjajnog niza od čak 40 utakmica bez poraza u kojem je upisano 30 pobjeda i 10 remija u tri natjecanja. Rijeku nije uspio pobijediti ni Istanbul Bašakšehir u kvalifikacijama za Europsku ligu koji je u idući krug prošao zahvaljujući golu u gostima (0:0 i 2:2). Momčad Matjaža Keka ove je sezone u prvenstvu upisala 21 pobjedu i pet remija, pet pobjeda u Kupu Hrvatske i već spomenuta dva remija u Europskoj ligi. Rijeka trenutno ima četiri boda više od Dinama i subotnji derbi mogao bi odlučiti prvenstvo. A na Rujevici još nikad nije izgubila... >> Rade Vešović: U suzama sam 1991. napuštao Rijeku, a moj sin Marko tog se dana rodio 