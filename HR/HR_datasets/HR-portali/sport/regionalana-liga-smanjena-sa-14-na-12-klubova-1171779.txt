Sa devet glasova za, dva protiv i jednim suzdržanim, Skupština klubova ABA lige odlučila je u utorak u Zagrebu da će se ovo natjecanje smanjiti sa 14 na 12 klubova. Premda u većini država bivše SFRJ nacionalna prvenstva još nisu gotova, većina sudionika je već poznata jer po plasmanu će u regionalnu ligu jedino srpski klubovi. Ostali, poput hrvatskih klubova (Cedevita, Cibona, Zadar), za sljedeću sezonu imaju zaštićeni status i nastupat će u ligi bez obzira što je riječ o trećem, četvrtom i šestom sastavu A-1 lige. A hrvatski trojac je zaštićen jer Hrvatski košarkaški savez ne priznaje ABA ligu pa vodstvo tog natjecanja ne osjeća obvezu da poštuje plasman u nacionalnoj ligi već prednost daje osnivačima lige. Osim tri hrvatska i četiri srpska kluba (po plasmanu iz nacionalnog prvenstva), u sezoni 2917./2018. nastupat će i Union Olimpija, Igokea, Budućnost, Mornar, MZT Skopje.