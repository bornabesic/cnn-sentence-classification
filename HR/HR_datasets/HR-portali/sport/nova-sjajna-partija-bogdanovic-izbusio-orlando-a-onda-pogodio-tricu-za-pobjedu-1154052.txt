Bojan Bogdanović bio je ključni igrač u dramatičnoj pobjedi Washington Wizardsa protiv Orlando Magica (115:114) sinoć u NBA ligi. Hrvatski košarkaš ubacio je 27 koševa, a briljirao je kad je bilo najpotrebnije. Bogdanović je 15 od 27 koševa postigao u posljednjoj četvrtini. 46 sekundi prije kraja ubacio je pobjedničku tricu za 115:114, a u napadu prije toga još jednu. Ukupno je odigrao 27 minuta te postigao isto toliko koševa. Posebno je impresivan šut za tri - 8/10. Imao je i dva skoka i jednu asistenciju. Mario Hezonja je u 16 minuta za Orlando zabio 12 koševa uz dva skoka te upisao po jednu asistenciju i jednu ukradenu loptu. Bogdanovićev učinak možete pogledati u priloženom videu. Rezultati: New York Knicks - Golden State Warriors      105:112 Atlanta Hawks - Indiana Pacers                96:97 Phoenix Suns - Boston Celtics                109:106 Washington Wizards - Orlando Magic           115:114 (Bojan Bogdanović je u 27 minuta za Washington zabio 27 koševa i upisao dva skoka te jednu asistenciju; Mario Hezonja je u 16 minuta za Orlando zabio 12 koševa i ugrabio dva skoka te upisao po jednu asistenciju i jednu ukradenu loptu) Sacramento Kings - Utah Jazz                 109:110 (produžetak) Dallas Mavericks - Oklahoma City Thunder     104:89 >> Fenomenalni Bogdanović sa šest trica odveo Washington do pobjede 