Iako je dan prije finala Allegri najavio kako ne zna hoće li Mario igrati zbog ozljede leđa, a na dan utakmice talijanski mediji najavili su kako neće igrati, Mandžukić je ipak nastupio. Hrvatski napadač Mario Mandžukić, još je jednom oduševio talijanske navijače i novinare koji ga slave kao heroja nakon pobjede u Kupu Italije. Juventus je slavio s 2:0, a Mandžukić je čitavo poluvrijeme odradio krvave glave. Iako je dan prije finala Allegri najavio kako ne zna hoće li Mario igrati zbog ozljede leđa, a na dan utakmice talijanski mediji najavili su kako neće igrati, Mandžukić je ipak nastupio. Premda je igrao s bolnim leđima, Mario se lavovski borio za svoju momčad svih 90. minuta, a koncem prvog poluvremena gadno se sudarios s Bastosom i pao ošamućen na teren dok mu je iz arkade lijala krv. Izašao je s terena i svi su bili uvjereni kako se neće vratiti u drugom dijelu, to jest da Allegri neće do kraja igrati s načetim igračem i riskirati težu ozljedu uoči odlučujuće utakmice u prvenstvu i finala Lige prvaka. Ipak, Mandžo se vratio na teren sa šavovima na glavi i odradio jednako kvalitetno poluvrijeme. Gazzetta dello Sport ocijenila je njegov nastup visokom sedmicom, a njegov nastup opisali su ovako: “Isporučio je svoju uobičajenu predstavu kopanja, oranja i trčanja, a nakon što je zbog udarca u arkadu krvario kao Rocky, vratio se jači nego ikada”. Tuttosport je napisao da Hrvat doslovce “krvari za dres svoje momčadi” i kako je opet “nosio križ za cijelu svoju ekipu”. 