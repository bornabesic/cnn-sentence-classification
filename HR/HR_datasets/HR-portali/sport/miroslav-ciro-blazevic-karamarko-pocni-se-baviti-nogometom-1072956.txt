U novom Maxu od subote, 2. travnja, Ćiro Blažević u britkom intervjuu otvoreno proziva hrvatsku vlast i HDZ-ova šefa Tomislava Karamarka kao najveće krivce za kaos u hrvatskom nogometu. Poručuje im da se hitno pozabave stanjem u HNS-u i upozorava: – Nažalost, bio sam u pravu, Čačić nije ni smio postati izbornik... Uz to, Max! otkriva 10 razloga zbog kojih bi Zvonimir Boban trebao postati doministar sporta da bi se počele provoditi nužne reforme u organizaciji hrvatskog sporta... Novi Max! otkriva kako je hrvatski El Clasico trio Rakitić – Modrić – Kovačić već proglašen najboljom veznom linijom koja će nastupiti na Euru. Naravno, ako ih izbornik Čačić bude znao složiti zajedno... Max! donosi i sedam veličanstvenih El Clasica iz povijesti koji su ostali za sva vremena. I prekaljeni strateg Ilija Lončarević potvrđuje da Hrvatska ima najbolje fantaziste u Europi, ali da to neće biti dovoljno za pravi rezultat... Zbog čega? Max! specijal na 10 stranica posvećen je najvećem nogometnom geniju današnjice, preminulom Johanu Cruijffu. Samo Max! otkriva dvije skrivene epizode iz Cruijffove karijere – zbog čega je zavolio Hrvatsku i koji je to Hrvat spasio karijeru njegova sina Jordija te kako se veliki Johan u naponu snage usudio odbiti igrati na Svjetskom prvenstvu 1978. godine u Argentini, jer je na vlasti bila okrutna vojna hunta... Cruijff je bojkotirao prvenstvo, a Nizozemska je baš zbog toga izgubila naslov svjetskog prvaka od domaćina... Max! donosi velike intervjue s dvojicom najintrigantnijih trenera u Hrvatskoj – Veselinom Vujovićem i novim izbornikom košarkaša Aleksandrom Petrovićem. Max! donosi ekskluzivnu priču iz New Yorka s jednom od najvećih NBA zvijezda današnjice – Kevinom Durantom. Max! predstavlja oca dalmatinskog i hrvatskog džuda, legendarnog Andriju Habulina iz Dubrovnika koji je u karijeri trenirao 27 doktora medicine, 117 pomorskih kapetana, znanstvenike, inženjere, gradonačelnike... I odgojio generacije boraca koji su se 1991. prvi stali u obranu Hrvatske... Max! jedini u Hrvatskoj donosi i ekskluzivni intervju s najvećim igračem biljara u povijesti, Ronniejem O'Sullivanom... 