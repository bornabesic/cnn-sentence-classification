Plivačica zagrebačkog Medveščaka Cindy Šoštarić izabrana je za Miss sporta Hrvatske u 2016. godini i to posve zasluženo, nakon više od pola godine nadmetanja s mnogim ljepoticama koje smo predstavljali iz tjedna u tjedan u Max! Germanijaku. A sad slijedi novi krug, novih 16 sportašica koje će se pokušati okruniti titulom najljepše te time 2017. učiniti uistinu posebnom. No, prvo ćemo predstaviti 30-ak kandidatkinja... Barbara Špoljar (22) na jesen upisuje treću godinu Pravnog fakulteta u Osijeku i već je to jasan pokazatelj njezinih ambicija. Ali, uz taj ozbiljan poziv u karijeri, Virovitičanka rođena 21. kolovoza 1994. godine njiše se u zavodljivom ritmu latino plesova već šest godina i neskriveno uživa u tome, a na život u pokretu želi inspirirati i druge. - U plesu sam šest godina, a u zadnje dvije napravila sam svoj fizički rezultat. Sad mi je cilj pomoći i inspirirati što više ljudi na zdrav i aktivan način života - rekla nam je Barbara, jedna od kandidatkinja za Miss sporta Hrvatske za 2017. godinu. Ostale kandidatkinje za Miss sporta Hrvatske pogledajte OVDJE. 