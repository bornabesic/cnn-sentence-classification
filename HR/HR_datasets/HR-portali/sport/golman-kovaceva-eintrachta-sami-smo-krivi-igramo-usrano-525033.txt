Niko Kovač je ušao sjajno u sezonu s Eintrachtom, momčadi koju je prošle godine spasio od ispadanja. Međutim, od veljače je krenula crna serija momčadi iz Frankfurta, a 13 utakmica bez pobjede u posljednjih 14 susreta (od toga deset poraza) je doveo momčad do 11. pozicije u prvenstvu. - Sami smo krivi zbog loših rezultata posljednjih tjedana u Bundesligi - rekao je Lukas Hradecky Bildu pa je nastavio: - Svjesni smo da trenutno igramo usrano i to se mora promijeniti jako brzo. Od Bundeslige se za ovu sezonu opraštaju utakmicom s Leipzigom, a potom ih očekuje finale domaćeg kupa protiv Borussije Dortmund. - U posljednjoj utakmici s Leipzigom moramo napokon pokazati dobar nastup kao bismo sa samopouzdanjem otišli u Berlin. Protiv Borussije je važno vratiti barem malo dobrog raspoloženja u momčad - zaključio je Hradecky. 