U posljednjem susretu 19. kola španjolskog nogometnog prvenstva Barcelona je na gostovanju pobijedila Eibar 4:0. Golove za Barcu zabili su Denis Suarez (31), Lionel Messi (50), Luis Suarez (68) i Neymar (90+2). Hrvatski reprezentativac Ivan Rakitić igrao je cijeli susret za katalonski sastav. U ljepotici kola Sevilla je na gostovanju pobijedila Osasunu 4:3. Domaćin je vodio 1:0 i 2:1, no nije uspio izdržati pred naletima Andalužana. Sevilla je od 1:2 okrenula rezultat u 4:2, da bi fenjeraš Primere u posljednjim sekundama smanjio na 4:3. Athletic Bilbao i Atletico Madrid su na stadionu San Mames odigrali 2:2. Gosti su poveli golom Kokea već u trećoj minuti, međutim baskijski sastav je uspio okrenuti rezultat, a strijelci su bili Inigo Lekue (42) i Oscar De Marcos (56). U 80. minuti Atletico je uspio izjednačiti sjajnim pogotkom Antoinea Griezmanna sa 25 metara. Hrvatski reprezentativac Šime Vrsaljko odigrao je cijeli susret za goste iz Madrida.Golove za Sevillu zabili su Vicente Iborra (43, 65), Franco Vazquez (80) i Pablo Sarabia (90+2), dok su strijelci za Osasunu bili Sergio Leon (15), Vicente Iborra (63-ag) i Kenan Kodro (90+3). Real Betis i Sporting Gijon su odigrali bez golova, a za goste je 76. minute igrao Duje Čop. >> Arsenal nakon nevjerojatne završnice došao do pobjede