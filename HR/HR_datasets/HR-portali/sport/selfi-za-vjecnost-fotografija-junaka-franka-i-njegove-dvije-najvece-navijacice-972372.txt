Foto: Boško Knežević SLAVLJE navijača i momčadi na terenu, nakon što je sudac Vučemilović označio kraj susreta s Cibalijom, zauvijek ćemo pamtiti. Navijači su utrčali u teren i rastrgali igrače od sreće. Zajedno su vrištali, plakali, ležali na travi. Poseban tretman dobio je Franko koji je gol do pasa završio na ramenima Armade. Puno je simbolike bilo u tom prizoru. > Heroj ulice Neželjeno dijete Poljuda, potjeran iz najgoreg Dinama ikad, od jučer je i službeno postao božanstvo Rujevice i simbol riječkog trijumfa. Prizori nezapamćenog slavlja s Rujevice obišli su svijet. Bili su to kadrovi za povijest.Međutim, riječki fotograf Boško Knežević ustupio nam je još jednu zanimljivu fotografiju, na kojoj je simbol riječkog trijumfa Franko Andrijašević sa suprugom i kćerkicom. Knežević je uhvatio Franka upravo dok je ovaj snimio selfi sa svojim dvjema najvećim navijačicama. Prekrasna fotografija koja je uhvatila trenutak za povijest.