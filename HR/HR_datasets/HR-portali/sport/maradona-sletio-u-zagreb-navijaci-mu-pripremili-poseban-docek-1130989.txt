Diego Armando Maradona (56) sletio je u Zagreb večeras oko 23 sata. Jednog od najboljih nogometaša u povijesti dočekali su fotoreporteri i navijači, a jedan je navijač imao fotografiju "Božje ruke" u spomen njegova čuvenog gola Engleskoj u četvrtfinalu Svjetskog prvenstva u Meksiku 1986, pišu 24sata. Maradona je u Hrvatsku stigao kako bi bodrio tenisku reprezentaciju Argentine u finalu Davis Cupa koji sutra počinje u zagrebačkoj Areni. Mali Zeleni veliki je zaljubljenik u tenis. >> Ivo Karlović može se pohvaliti da je već jednom igrao pred Diegom Maradonom