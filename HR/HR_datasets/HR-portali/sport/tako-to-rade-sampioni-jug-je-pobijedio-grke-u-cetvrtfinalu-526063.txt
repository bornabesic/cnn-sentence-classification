Nakon prve četvrtine 3-1, na poluvremenu 7-2. Vaterpolsko savršenstvo. Olympiakos je momčad koja inače ne prima puno, a sad je u dvije četvrtine primio sedam komada. A onda se sve okrenulo.  Jug je pobijedio Olympiakos 11-8 u četvrtfinalu vaterpolske Lige prvaka u Budimpešti. No umjesto da potopi Grke, vratio ih je u utakmicu. Nakon 7-2 u prve dvije četvrtine, Olympiakos zabija pet golova zaredom za 7-7! - Za*ebi napad! Pazi na obranu, čuvaj stativu - pokušao je uzdrmati igrače trener dubrovačke momčadi Vjekoslav Kobešćak. Pomoglo je. U sljedećem napadu Jug se obranio i vratio prednost zabivši za 8-7 preko Javija Garcije, a isti igrač pogodio je za 9-7 dvije minute prije kraja treće četvrtine. Španjolac je imao učinak bronhija, lakše se disalo... Još lakše kad je Josip Vrlić zabio za 10-7 20 sekundi prije kraja. U zadnjoj četvrtini po jedan gol sa svake strane za pobjedu Juga i prolazak u polufinale protiv Pro Recca.  Perrone, Vrlić, Garcia i Marković zabili su po dva gola, Obradović, Fatović i Joković po jedam, a Bijač je obranio devet lopti.