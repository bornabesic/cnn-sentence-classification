Mlada hrvatska skijašica Ida Štimac (16) pobijedila je na utrci FIS slaloma za žene u Passo Monte Croceu u Italiji s ukupnim vremenom 1:35.89 minuta. Ida Štimac ovim rezultatom potvrdila je svoje najbolje točke u slalomu te je u ovom trenutku najbolja slalomašica u svom godištu na svijetu. Danas je u Passo Monte Croceu vožena i muška FIS slalom utrka na kojoj je Istok Rodeš (20) zauzeo 4. mjesto sa zaostatkom od 54 stotinki sekunde za pobjednikom Talijanom Bacherom, a Elias Kolega bio je sedmi sa zaostatkom od 0.91 sekunde. 