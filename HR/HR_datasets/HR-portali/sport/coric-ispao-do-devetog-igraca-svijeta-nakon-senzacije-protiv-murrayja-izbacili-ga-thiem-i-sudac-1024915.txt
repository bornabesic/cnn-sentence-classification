U polufinalu će Thiem igrati protiv Cuevasa koji je u četvrtfinalu nadigrao Zvereva. Drugi polufinalni par čine Nadal i Đoković. Dan nakon što je izbacio prvog igrača svijeta, Andyja Murrayja, hrvatski tenisač Borna Ćorić ispao je u četvrtfinalu Mastersa u Madridu od devetog igrača svijeta Dominica Thiema. Meč je trajao sat i 19 minuta, a Thiem je slavio sa 6:1, 6:4. Ključni trenutak u prvom setu bio je u četvrtom gemu kada je Ćorić na break-loptu Thiema pogodio dobar prvi servis nakon kojega je Austrijanac pogodio u aut, ali linijski sudac pokazao je kako će Ćorićev servis bio u autu. Glavni sudac je pregledom traga lopte utvrdio kako je servis bio dobar, ali umjesto da je dosudio poen za Ćorića, dosudio je ponavljanje poena. U ponovljenom poenu došlo je do izmjene udaraca s osnovne linije u kojoj je Thiem ipak stigao do breaka. Do kraja seta, koji je trajao svega 28 minuta, Ćorić nije imao previše šanse. U drugom setu dogodio se samo jedan break kod rezultata 3:3. Ćorić je propustio dvije lopte za 4:3, a potom je Thiem realizirao svoju šansu za oduzimanje servisa. U toj situaciji Ćorić se žalio na odluku suca jer je smatrao da je Thiemova lopta završila u auti, ali glavni sudac pokazao da je bila dobra. Ćorić do kraja nije uspio preokrenuti. U polufinalu će Thiem igrati protiv Cuevasa koji je u četvrtfinalu nadigrao Zvereva. Drugi polufinalni par čine Nadal i Đoković. 