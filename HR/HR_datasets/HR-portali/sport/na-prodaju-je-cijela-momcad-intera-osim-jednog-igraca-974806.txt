Foto: Guliver Image/Getty Images VLASNICI Intera idu u potpuni remont momčadi, a planiraju ga započeti dolaskom trenera Luciana Spallettija koji bi trebao biti predstavljen ovog tjedna. Kineski vlasnici stavili su cijelu momčad na transfer listu, a na prodaju nije samo jedan igrač. Naime, u klubu pod svaku cijenu žele zadržati Roberta Gagliardinija, mladog veznjaka koji je u Inter stigao u siječnju iz Atalante.   Klub iz Milana, koji je prošlu sezonu završio na razočaravajućem sedmom mjestu, najviše traži za najboljeg strijelca momčadi Maura Icardija. Argentinski napadač može otići za 110 milijuna eura. Već je izvjestan odlazak Ivana Perišića u Manchester United, a Inter bi za hrvatskog reprezentativca trebao dobiti 52 milijuna eura.