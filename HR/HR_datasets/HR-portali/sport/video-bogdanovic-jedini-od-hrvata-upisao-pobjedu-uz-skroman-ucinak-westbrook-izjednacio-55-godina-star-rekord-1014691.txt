Jedini Hrvat koji je ostao neporažen bio je Bojan Bogdanović koji je sa svojim Wizardsom slavio kod kuće protiv Charlottea sa 118:111. Čak četvorica hrvatskih košarkaša nastupila su u noći s utorka na srijedu u najjačoj košarkaškoj ligi na svijetu, NBA-u. Najbolji učinak imao je Mario Hezonja u porazu svojeg Orlanda od prvaka iz Clevelanda. Magic je poražen sa 122:102, a osim Hezonje nastupio je i Rudež. Mario Hezonja imao je dobru večer, ubacio je 13 poena uz šut iz igre 3/8, zgrabio je dva skoka i jednom asisitirao u 22 minute koliko je proveo na parketu. Damjan Rudež igrao je samo četiri minute i za to vrijeme ubacio je dva koša. Kod pobjedničke momčadi najbolji je bio LeBron James sa 18 koševa, 11 skokova i 11 asistencija. Dario Šarić igrao je 19 minuta u porazu Philadelphije protiv Brooklyna 141:118. Šarić je ostvario dvoznamenkast broj koševa, ali najniži mogući, ubacio je samo deset koševa uz šut 4/9. Uz to je dva puta asistirao i zgrabio je tri skoka. Jedini Hrvat koji je ostao neporažen bio je Bojan Bogdanović koji je sa svojim Wizardsom slavio kod kuće protiv Charlottea sa 118:111. Bobo je igrao skromnih 12 minuta i u to vrijeme je ubacio sedam koševa, zgrabio dva skoka i jednom asistirao. Westbrook izjednačio rekord Russell Westbrook ušao je u povijest, po sedmi puta za redom i što je najvažnije po 41. puta ove sezone ostvario je ‘triple-double’ učinak. Njegova Oklahoma slavila je protiv Milwaukeeja sa 110:79, a Westbrook je izjednačio rekord broja ‘triple-dobule’ učinka u jednoj sezoni NBA-a kojeg je postavio još 1962. Oscar Robertson. Rekord Robertsona moći će srušiti već noćas protiv Memphisa, a ako mu to ne uspije ima još četiri utakmice do kraja regularnog dijela sezone. No, to nije sve. Isto tako, ovo mu je bio 78. ‘triple-double’ u karijeri i time je izjednačio rekord još jedne legende, Wilta Chamberlaina i sada je četvrti na vječnoj listi košarkaša najvećim brojem ‘triple-double’ učinkom. Westbrooku je trebalo 27 minuta za 12 koševa, 13 skokova i 13 asistencija, a tome je dodao i dvije ukradene lopte. 