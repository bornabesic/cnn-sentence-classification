Hrvatski rukometaši još su jednom pokazali da pripadaju eliti svjetskog rukometa. Pobjedom protiv Španjolske s rezultatom 30:29 plasirali su se u polufinale Svjetskog prvenstva u Francuskoj, a utakmica koju su odigrali bila je maestralna. Tijekom svih 60 minuta izgledali su dobro, kontrolirali su susret i na kraju, nakon dramatične završnice, zasluženo stigli do ove sjajne pobjede. – Prezadovoljan sam jer smo u velikom hendikepu, imamo mnogo problema s ozljedama tijekom cijelog turnira. Ali danas je pobijedilo veliko hrvatsko srce i ljubav prema domovini. Hvala mojim igračima na tome! A naravno, zahvalit ću kao i uvijek Gospi međugorskoj i Isusu, rekao je nakon susreta presretni izbornik Željko Babić. U petak u 20.45 kauboji igraju protiv Norveške u Parizu, ali do tada još ima vremena, prvo vrijedi proslaviti ovaj podvig. I počelo je odmah u svlačionici! Nakon pobjede protiv Egipta u autobusu su slavili uz pjesmu "Roza" Daleke Obale. Ovoga puta ludnica je nastala uz Thompsona. Slavite, dečki, zaslužili ste! A onda u nove pobjede... Još jednom smo u polufinalu!!!!! 27.01.2017. 🇭🇷🆚@NORhandball. 20:45h#CROhanball #Handball2017 #ESPCRO pic.twitter.com/HjyK4GXyjF 