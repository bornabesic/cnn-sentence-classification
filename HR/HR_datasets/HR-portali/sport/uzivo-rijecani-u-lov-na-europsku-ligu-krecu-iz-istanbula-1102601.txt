U 3. pretkolu Europske lige Rijeka je gostovala u Istanbulu. Kekova momčad je u prvoj utakmici protiv Başakşehira igrala 0:0. Uzvrat je za tjedan dana na Rujevici. Hrvatska je momčad dobro ušla u utakmicu i nametnula svoj ritam. Tomasov je u nekoliko minuta izludio domaću obranu. Prvo je njegov udarac zaustavio vratar Babacan, a onda je u sljedećem napadu probio po lijevoj strani i oštro ubacio, lopta je išla paralelno s gol linijom, ali nitko nije bio blizu da je ubaci u mrežu. Nešto kasnije Tomasov je zaprijetio iz voleja, ali je lopta otišla iznad vrata. Nakon toga se Başakşehir budi, napadi postaju opasniji, ali bez konkretne završnice. Riječani su u 24. minuti imali veliku sreću kada norveški sudac Edvartsen nije primjetio Bezjakovo igranje rukom u šesnaestercu. Riječani su ozbiljno zaprijetili u 29. minuti kada Vešović pucao glavom, ali je turski vratar skrenuo udarac. Nakon odmora Riječani su kao i na početku utakmice stisnuli domaćina. Svoju dobru igru mogli su nagraditi pogotkom u 54. minuti.Gavranović je uposlio Tomasova koji je sam izbio pred turskog vratara, ali je Babacan nogom skrenuo loptu. Posljednjih dvadesetak minuta Rijeka se povukla i Turcima prepustila igru. U trećoj minuti sudačke nadoknade domaćin je ozbiljno zaprijetio. Cengiz Ünder je izašao sam pred Andreja Prskala, a riječki vratar sjajno je reagirao i sačuvao svoju mrežu netaknutom. Kekova momčad na kraju je sačuvala 0:0 uoči uzvrata na Rujevici za tjedan dana. Tijek susreta: 90'+3 - Prskalo spasio vrata Rijeke. 86' - Igra se nepovezano, kao da igrači jedva čekaju istek 90' minute. 75' - Turci i dalje napadaju, ali Rijeka se odlično brani. 70' - Višća je isprobao svoj udarac izvan šesnaesterca, ali je lopta prošla kraj riječkih vrata. 67' - Başakşehir napada, ali se Kekova momčad uspješno brani. 57' - Domaćin je izašao iz grča, a sa svježim igračima sigurno će pokukušati napasti Rijeku. 54' - Sjajna prilika za Tomasova, ali turski vratar brani. 51' - Riječani su ponovno stisnuli tursku momčad. 47' - Višća je pucao iznad riječkih vrata.  46' - Počelo je drugo poluvrijeme u Istanbulu. 45' - Igrači su otišli na odmor. 40' - Ostalo je još pet minuta prvog poluvremena. Nema pravih prilika. 29' - Dobra prilika za Rijeku. Vešović je visoko skočio, ali je turski vratar loptu izbio u udarac iz kuta. 24' - Bezjak je igrao rukom u riječkom šesnaestercu, ali sudac Edvartsen nije to primjetio. 19' - Prvi put je zaprijetio domaćin. Batdal je pucao glavom, ali je lopta otišla iznad vrata. 15' - U prvih 15 minuta Rijeka se pokazala kao opasniji suparnik. 8' - Tomasov je probio po lijevoj strani i oštro ubacio, a lopta je išla paralelno s gol linijom, ali nitko nije bio blizu da je ubaci u mrežu. U sljedećoj akciji Tomasov je zaprijetio iz voleja, ali je lopta otišla iznad vrata. 6' - Tomasov je probao iz velike udaljenosti, no vratar Babacan je zaustavio udarac. 4' - Riječka obrana je visoka, Kekova družina nameće ritam. 1' - Počela je utakmica u Istanbulu. Sastav Rijeke: Prskalo - Ristovski, Mitrović, Elez, Zuta - Vešović, Maleš, Bradarić, Tomasov - Bezjak, Gavranović. Sastav Başakşehira: Volkan Babacan - Ucar, Ayhan, Epureanu, Albayrak - Tekdemir, Emre Belozoglu - Višća, Holmen, Doka - Batdal. Utakmicu sudi Norvežanin Svein-Erik Edvartsen. 