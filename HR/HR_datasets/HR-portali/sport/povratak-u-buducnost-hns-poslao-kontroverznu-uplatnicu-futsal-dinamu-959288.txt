HRVATSKA, zemlja čuda, u kojoj je doista sve moguće, pa i to da vas izbace iz Kupa jer niste platili članarinu, iako niste ni dobili uplatnicu, a koja je stigla s gotovo mjesec dana zakašnjenja! Futsal Dinamo je na peti rođendan dobio od Hrvatskog nogometnog saveza obračun za plaćanje članarine s datumom 28. veljače, zbog koje je izbačen iz završnice Kupa.  Klub je to potvrdio na Facebook stranici, gdje je izbacio fotografiju uplatnice.  Podsjetimo, Dinamo je izbačen jer igrači nisu ovjerili sportske iskaznice s potvrdom o plaćenoj članarini. Naravno, nisu je mogli platiti bez uplatnice, koja je stigla sada. Za vjerovati ili ne.