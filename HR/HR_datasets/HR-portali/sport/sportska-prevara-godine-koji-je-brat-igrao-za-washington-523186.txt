Markieff Morris ozlijedio se u prvoj utakmici protiv Boston Celticsa u NBA doigravanju. Bio je to težak udarac za Washington jer se radi o vrlo bitnom igraču, a prognoze su bile da će Wizardsi biti bez njega do kraja sezone.  Dva dana kasnije, Washington i Boston igraju drugu utakmicu, a na parketu je - Markieff Morris. Zapravo, mislimo da je to Markieff, čiji brat blizanac Marcus igra za Detroit koji je ranije završio sezonu. Ne samo da se Markieff oporavio, već je utrpao 16 koševa.  - Ma, nikad ne bih igrao za drugu momčad, osim ako nisam dio te momčadi. Braco je to odradio sa ozljedom zgloba, nisam ni očekivao ništa manje od njega. No bar smo se nasmijali na teorije o zamjeni uloga - javio se Marcus. Između njih dvojice gotovo da nema razlike, Markieff je viši dva centimetra, a čak imaju i gotovo iste tetovaže. Jedine dvije tetovaže koje im se ne podudaraju nalaze se na mjestima koja pokriva dres pa se i navijači Bostona pitaju koji je igrao protiv njih.  Da priča dobije na zanimljivosti, braća su priznala da su jedanput prevarila sve. Na amaterskom prvenstvu Markieff je ušao u igru, a svi su mislili da igra Marcus. - Kad smo bili mlađi, na klupi smo brzo zamijenili dresove pa sam ja ušao umjesto Marcusa koji je imao problema sa zglobom. Ja zbog faulova više nisam smio igrati pa smo se zamijenili - prisjetio se Markieff. Tada im je uspjelo, jesu li to ponovili? 