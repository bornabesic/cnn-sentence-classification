Nakon što su u petak stigli do prve ovosezonske pobjede, Philadelphia 76ers su sinoć upisali još jedan poraz, a Dario Šarić je bio solidan sa 12 pogodaka, dok su Brooklyn Nets Bojana Bogdanovića sa 122:104 nadigrali Phoenix Sunse Dragana Bendera.  Philadelphia je, nakon prve pobjede ove sezone koju je ostvarila protiv Indiane, opet upisala poraz. Sinoć su ih sa 117:96 svladali Atlanta Hawks. Šarić je ubacio 12 koševa, od čega 10 u prvom poluvremenu, uz sedam skokova i jednu asistenciju u 27.39 minuta koliko je proveo na terenu.    Sixers su stvorili prednost od 27:23 u prvoj četvrtini. Atlanta je otvorila drugu četvrtinu serijom od 14-2 zahvaljujući čemu su stigli do prednosti od 59-48 na poluvremenu. Pet puta u trećoj četvrtini Sixers su mogli doći do vodstva, ali nisu uspjeli. Najbolji strijelac Philadelphie bio je Jahlil Okafor sa 18 pogodaka dok je Atlantu predvodio Tim Hardaway sa 20 pogodaka i tri skoka.  Bojan Bogdanović je u pobjedi svoje momčadi odigrao 30:39 minuta i zabio sedam koševa uz pet skokova te dvije asistencije. Njegov suigrač u Brooklynu, Amerikanac s hrvatskom putovnicom Justin Hamilton je dodao također sedam koševa. Dragan Bender je za Phoenix igrao samo 7:38 minuta i u tom je razdoblju ubacio pet koševa uz jedan skok.  Najučinkovitiji igrač utakmice bio je Rondae Hollis-Jefferson koji je zabio 20 koševa uz 13 skokova i odveo tako Brooklyn Netse do prve pobjede u gostima.Sean Kilpatrick je ubacio 19 koševa i devet skokova.  Nets su imali prednost od 102:100 nešto više od četiri minute do kraja, ali su onda zabili sljedećih 17 koševa što je za Phoenix bilo nedostižno. Rezultati: Miami Heat - Utah Jazz 91:102 Milwaukee Bucks - Memphis Grizzlies 106:96 Toronto Raptors - New York Knicks 118:107 Atlanta Hawks - Philadelphia 76ers 117:96 (Dario Šarić je igrao 27:39 minuta, 12 koševa, sedam skokova, jedna asistencija) Denver Nuggets - Detroit Pistons 95:106 Phoenix Suns - Brooklyn Nets 104 - 122 (Dragan Bender je odigrao 7:38 minuta za Phoenix, pet koševa, jedan skok; Bojan Bogdanović je igrao 30:39 minuta, pet skokova, dvije asistencije, Justin Hamilton 25:49 minuta, sedam koševa) Chicago Bulls- Washington Wizards 106:95 Houston Rockets - San Antonio Spurs 100:106 Minnesota Timberwolves - LA Clippers 105:119 Indiana Pacers - Boston Celtics 99:105 New Orleans Pelicans - LA Lakers 99:126 >>Tjednik Max! i sport Večernjeg lista pratite i na Facebooku! 