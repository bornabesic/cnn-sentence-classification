Foto: Getty Images/Guliver Image TALIJANSKI nogometni velikan Milan angažirao je argentinskog reprezentativnog stopera Matea Musacchija (26), dosadašnjeg člana španjolskog Villarreala, s kojim je potpisao četverogodišnji ugovor. Musacchio je tako postao prvo pojačanje crno-crvenih za novu sezonu nakon što je momčad pod vodstvom Vincenza Montelle netom završeno prvenstvo okončala na šestoj poziciji. Prema medijskim napisima, Milan je za Musacchija platio odštetu od 18 milijuna eura.