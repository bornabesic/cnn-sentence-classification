Šef stručnog stožera vodeće momčadi Prve HNL Rijeke Matjaž Kek proglašen je najboljim slovenskim trenerom u 2016. u izboru slovenskog sportskog dnevnika Ekipa SN, dok je za najboljeg nogometaša proglašen vratar Atletico Madrida Jan Oblak. Kek je ovu nagradu osvojio drugu godinu u nizu, a ove godine je slavio ispred Srečka Kataneca, Darka Milaniča, Luke Elsnera i Tomaža Petroviča. U izboru za najboljeg nogometaša, također drugu godinu u nizu pobijedio je Jan Oblak, vratar europskog doprvaka Atletico Madrida. Drugo mjesto osvojio je veznjak Fiorentine Josip Iličić, a treći je veznjak Bayer Leverkusena Kevin Kampl. Za najboljeg mladog nogometaša izabran je napadač Maribora Luka Zahovič. Ekipa SN nagrade najboljim nogometašima dodjeljuje od 2008. godine, a rekorder s tri titule je vratar Samir Handanović. 