Branič Atletica nastradao 19. ožujka, u prvoj minuti utakmice protiv Seville. Dijagnosticirano mu je djelomično puknuće stražnjeg križnog ligamenta. Nije podvrgnut operativnom zahvatu na koljenu, prošli tjedan priključio se treninzima, no daleko je od povratka na travnjak Robusni napadač Juventusa ozlijeđen je 28. ožujka na prijateljskoj utakmici Estonija - Hrvatska u Tallinnu. Puknuo mu prednji križni ligament, operiran je u Rimu, u klinici dr. Marianija. Prema prognozama, u najboljem slučaju vratit će se na travnjak početkom sljedeće sezone. Ozlijeđen prošle subote na prvenstvenoj utakmici Lokomotiv - Amkar. Dokapetan reprezentacije ima rupturu Ahilove tetive desne noge i u srijedu će biti podvrgnut operativnom zahvatu u Finskoj te ga čeka oporavak od otprilike šest mjeseci Napadač Hoffenheima nastradao je prošlog petka na bundesligaškoj utakmici protiv Kölna na kojoj je zamijenjen u 57. minuti, a jučer je dobio preciznu dijagnozu. Uz napukuće ligamenata oštećena mu je i hrskavica ramena. Za njega je sezona završena. Serija ozljeda hrvatskih reprezentativaca u završnici sezone izgleda gotovo nezaustavljivo. Evo, i Andrej Kramarić jučer je u Hoffenheimu doznao poražavajuću dijagnozu: uz napuknuće ligamenata oštećena mu je i hrskavica ramena. Za njega je sezona završena! Što se uopće dogodilo na utakmici protiv Kölna još u petak? Andrej se poskliznuo i nezgodno tresnuo o tlo u pokušaju šuta s 20-ak metara, uz “blagu nazočnost” braniča Kölna Klüntera. Kramarić je odmah zamijenjen, a od subote do ponedjeljka išao je na terapije koje su mu doista pomogle pa nije ni slutio kakvi su pravi razmjeri štete. Tek jučer, kad je na vidjelo izašla rendgenska snimka, ustanovljen je “kaos” u ramenu pa je čak spomenuta i mogućnost operativnog zahvata. Uglavnom, najbolji igrač Hoffenheima, suočen s iznenadnim udarcem sudbine, mora na prisilno mirovanje u jednoj od najproduktivnijih faza svoje karijere. Zebnja, ali ne i strah Kramarić je u ovom trenutku šesti najubojitiji napadač Bundeslige, s valorizacijom 20 (12 pogodaka, osam asistencija), što je bolji učinak od mnogo zvučnijih imena, poput Robbena (10+8), Ibiševića (12+4), Müllera (4+12)... Neočekivana, ali očito vrlo teška ozljeda grubo je pokosila Andrejevo raspoloženje jer ne samo da će Hoffenheimu nedostajati u bici za izravan plasman u Ligu prvaka s Borussijom Dortmund (trenutačno je četvrti, a to je pozicija koja vodi u kvalifikacije), nego mu propada i izlet s reprezentacijom u Los Angeles na sraz s Meksikancima 27. svibnja, kao i kvalifikacijski sudar s Islanđanima 11. lipnja. Nakon što podvučemo crtu pod sve ozljede koje su zadesile reprezentativce u posljednjih mjesec dana, ostaje nam zebnja uoči završnice sezone, ali ne i strah, ni u kojem slučaju panika. Naime, od četvorice vatrenih izbačenih iz stroja, tek su dvojica, Vrsaljko i Ćorluka, nositelji dresova u Čačićevih prvih 11, dok su Pjaca i Kramarić bili kapitalci iz drugog plana. Tako je reprezentacija, bez nazočnosti Šime i Čarlija te suspendiranog Perišića u ožujku bezbolno pregrmjela kvalifikacijsku utakmicu protiv Ukrajine u Zagrebu pobijedivši 1:0 i zacementiravši se na vrhu ljestvice kvalifikacijske skupine. Za razliku od ogleda s Ukrajincima, kada Čačić unatoč pehovima s ozljedama nije širio kadar jer su Vrsaljkova i Ćorlukina alternativa Jedvaj i Mitrović vrlo dobro obavili posao, za Island će na izbornikovu popisu sigurno osvanuti neka nova imena. Dejan Lovren, ako je sve izgladio s izbornikom, zatim Perišić, a u optjecaju je uvijek i “mjerna jedinica za talent” Ante Ćorić, koji se grčevito pokušava izboriti za poziciju u Dinamu, a predodređen je za Rakitićeva nasljednika. Nadmašio je oca Kad smo već kod Čačićeva napadačkog odabira, čini se da jedan igrač, s obzirom na svoj učinak i potencijal, ponekad i nezasluženo čuči u drugom planu bez obzira na zastrašujuću konkurenciju. Duje Čop ove sezone u Primeri, u dresu slabašnog Sportinga iz Gijona, na kontu ima čak devet pogodaka (uz tri asistencije), jednako kao primjerice megazvijezde Isco, Benzema i Neymar. Da nije bilo nesporazuma s trenerom i ozljede, Čop bi odavno već bio dvoznamenkast, no i trenutačna statistika ulijeva strahopoštovanje. Za one koji ga uspoređuju s ocem, nekadašnjim “bombarderom” Davorom, referencije su uvjerljivo na strani “juniora”. Obojica su bila prvi strijelci lige (Davor 1986., Duje 2014.), ali tata se u talijanskom Empoliju nije nazabijao kao sin u Cagliariju, Malagi i Sportingu, i k tome Duje ima više trofeja od slavnog oca. Stoga i Čopa možemo tretirati zlatnom Antinom rezervom, čovjekom koji uspješno pliva i na boku i u vrhu napada, dakle može uskočiti i umjesto Mandže i umjesto Kalinića. >>Kakav peh! Hrvatska reprezentacija ostala bez sjajnog napadača 