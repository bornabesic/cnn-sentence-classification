Foto: Guliver Image/Getty Images U FINALU Europske lige večeras od 20:45 u Stockholmu igraju nizozemski Ajax i engleski Manchester United. Ulog je veliki jer osim trofeja, pobjednik dobiva pravo izravnog nastupa u Ligi prvaka sljedeće sezone, što je posebno bitno za engleski klub, koji to nije izborio kroz prvenstvo jer je završio šesti, dok Ajax jest osvajanjem drugog mjesta, ali kroz kvalifikacije. AJAX - MANCHESTER UNITED 0:2 Tijek susreta: 48' GOOOOOL! Kakav početak nastavka za United. Nakon gužve nasjpretniji je bio Armenac  Mkhitaryan koji je zabio za 2:0 46' Počelo je drugo poluvrijeme 45' Kraj prvih 45 minuta 44' Traore je nezadrživ. Nakon duplog pasa krenuo je prema Romeru, ali se Darmian bacio u zadnji trenutak i spriječio vjerojatno čisti gol 40' Traore je posebno raspoložen, Darmian i Blind ne mogu mu ništa. No Ajaxu fali zadnji pas. Sve naprave dobro, a onda na 20 metara bace loptu u bunar ili nakon dobrog driblinga u šesnaestercu ne bude nikoga na drugoj stativi. 36' Ajax u zadnjih desetak minuta dominira: Bertand Traore je sad napravio malo remek djelo kad je u pravom slalomu prošao pola Unitedove momčadi 34' Nakon desetak minuta ničega, Ajax je zaprijetio, no premalo je igrača bilo prema naprijed nakon ubačaja s lijeve strane 23' Kakav spust Valencije prema vratima Ajaxa! Obrana mu nije mogla ništa i tek je Onana jedva uspio obraniti strahovit šut 18' GOOOOL! Paul Pogba je uz puno sreće zabio za 1:0! Francuz je iz daljine tukao, lopta je putem nekog zakačila i prevarila Onanu! United je kombinirao na desnoj strani, odigralu su rukometno, na ispadanje, a lopta je došla do Pogbe koji je pucao lijevom nogom. Sanchez je bio u bloku i lopta je prevarila golmana Onanu koji je ostao na krivoj nozi. 15' Najbolja akcija utakmice! Youness, inače najbolji dribler ovog natjecanja, prošao je lijevoj strani, dodao za Traorea, a potonji snažno šutira, no Romero brani 12' Napokon nešto i od Ajaxa. Sjajni dribler Youness pokošao je pronaći Klassena, ali obrana Uniteda čisti 10' Pogba i Rashford najraspoloženiji su za igru. Njihova akcija izbacila je Matu koji je s pokušao pogoditi Felainija, no bilo je to prejako i presnažno ubacivanje. Uglavnom, United je za sada puno bolja ekipa 3' United je ambicioznije krenuo. Rashford je probao s lijeve strane, no obrana Ajaxa je izbacila loptu 2' Mata je ubacio, Onana je uz nešto problema izboksao, ali šut Pogbe otišao je pokraj vrata 1' Počela je utakmica 0' Trbine su krcate, a navijači spremno čekaju početak meča 0' Navijači Ajaxa u srcu Stockholma poziraju sa zastavama i transparentima otetim navijačima Uniteda 0' Umjesto veselja u nogometu, na ovo finale bačena je ogromna sjena nakon užasnog pokolja u Manchesteru prije dva dana. Više od 20 mladih života je ugašeno aktom luđaka i utakmica će početi minutom šutnje za sve stradale. SASTAVI:       Nakon više od dva desetljeća, div iz Amsterdama, nekad sinonim za nogometnu avangardu vraća se u finale jednog europskog kupa. Prije 21 godinu Kopljanici su izgubili finala Lige prvaka protiv Juventusa nakon penala i bilo je to njihovo posljednje veliko finale. Godinu dana ranije, upobjedom protiv Milana s 1:0 dohvatili su svoj četvrti naslov prvaka Starog kontinenta.  Manchester United je zadnji put osvojio europsku krunu 2008. u Moskvi kada je u finalnoj utakmici nakon pucanja jedanaesteraca svladao londonski Chelsea, da bi 2009. i 2011. u finalima istog natjecanja za njega kobna bila Barcelona. Nikada najtrofejniji engleski klub nije osvojio Europsku ligu i to je jedina titula koja nedostaje u njegovim prebogatim vitrinama.Tri put osvojili su Kup/Ligu prvaka (2008., 1999., 1968.), a Kup pobjednika kupova jednom (1991.).  "Vrijeme je da upotpunimo kolekciju", poručio je bivši Unitedovac Phil Neville. Premda Crveni vragovi ove sezone igraju ispod razine ugleda kluba, navijače raduje podatak kako Jose Mourinho u europskim finalima ima skor tri od tri. Na klupi Porta osvojio je Kup Uefa (2003.) i Ligu prvaka (2004.), dok je s Interom bio prvak Europe (2010.). Jedan je od samo petorice stručnjaka koji su bili prvaci Europe s dvama različitim klubovima, a to je uspjelo još jedino Ernstu Happelu (Feyenoord, HSV), Ottmaru Hitzfeldu (Borussia Dortmund, Bayern), Juppu Heynckesu (Bayern, Real Madrid) i Carlu Ancelottiju (Milan, Real Madrid). Portugalski stručnjak u svom stilu dodatno je naelektrizirao atmosferu izjavom kako Ajax uopće nije ni trebao biti u finalu. "Ajax je sezonu počeo u Ligi prvaka i ispao je. Kako klub može u jednom sezoni igrati u dvama europskim natjecanjima? Ako momčad ispadne iz Lige prvaka, neka ide kući," poručio je Mourinho.   Klub iz Amsterdama jedan je od četiriju klubova koji su osvojili sva tri europska trofeja. Kopljanici su četiri puta bili europski prvaci (1971., 1972., 1973., 1995.), a jednom su slavili u Kupu kupova (1987.) i Kupu Uefa (1992.). Međutim, posljednje finale nekog kupa igrali su 1996. kada su izgubili od Juventusa u Ligi prvaka. Zanimljivo je to da će Ajax u slučaju pobjede postati jedini klub koji je sve europske kupove osvojio u svim njihovim formama. Bio je pobjednik Kupa prvaka i Lige prvaka te pobjednik Kupa Uefa, a sada može osvojiti i Europsku ligu. Slavio je i u Kupu kupova koji se nije mijenjao, nego je ukinut. Finalni ogled u Stockholmu bit će njihov peti međusobni susret, a dosad je svaki klub upisao dvije pobjede.   Ajax će u finalu biti bez Nicka Viergevera koji je u uzvratnom dvoboju polufinala protiv Lyona dobio crveni karton, dok je United bez ozlijeđenog Zlatana Ibrahimovića i suspendiranog Erica Baillyja koji je "pocrvenio" u polufinalu protiv Celte. Upitan je i nastup Chrisa Smallinga i Marouanea Fellainija.Utakmicu će suditi Slovenac Damir Skomina.