Nagradni fond trećeg teniskog Grand Slam turnira sezone Wimbledona povećan je za 12,5 posto i iznosit će 31,6 milijuna funta. Pobjednici u muškoj i ženskoj konkurenciji dobit će po 2,2 milijuna funta što je 200,000 funta više nego lani. Dodajmo kako poraz u prvom kolu donosi 35,000 funta što je 17 posto više nego prošle godine. U prethodnih šest godina nagradni fond u Wimbledonu je više nego udvostručen, od 14,6 milijuna funta iz 2011. godine, do 31,6 milijuna za ovu godinu. Ovogodišnje izdanje Wimbledona počinje 3. srpnja što je najkasnije od 1895. kada je startao osmog srpnja. 