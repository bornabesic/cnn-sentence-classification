Foto: Getty Images/Guliver Image PREDSJEDNIK Chapecoensea Plinio David de Nes otkrio je novinarima Foxa da je Barcelona jedini klub na svijetu koji je Chapeu ponudio izravnu financijsku pomoć nakon što je Chapeu u studenom prošle godine u padu zrakoplova poginula praktički cijela momčad. Chapecoense je putovao u Kolumbiju na finale Copa Sudamericane, a smao pet minuta prije slijetanja u Medellin zrakoplov sa 77 osoba se srušio. Poginula je 71 osoba od čega 19 nogometaša, a samo šestero ljudi preživjelo je nesreću od čega trojica igrača. "Samo je Barcelona bila uz nas od prvog trenutka. Ponudili su nam novac i prijateljsku utakmicu u kolovozu, koju ćemo igrati. Prepustili su nam sav prihod od te utakmice", rekao je de Nes i dodao da se svejedno zahvaljuje svim ljudima i klubovima koji su im slali poruke podrške. Iako nije igrao finale, Chapecoense je proglašen osvajačem Copa Sudamericane, a dobio je u dva milijuna eura nagradnog fonda. Bivši Chelseajev napadač Eidur Gudjohnsen je ponudio besplatno igrati za Chape, a o tome su razmišljali i Ronaldinho i Juan Roman Riquelme. Chape ove sezone igra u Copa Libertadoresu, južnoameričkoj verziji Lige prvaka i nakon dva kola ima pobjedu i poraz.