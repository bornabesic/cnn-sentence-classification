Bez ozlijeđenog Lea Messija Barcelona je u subotu u 6. kolu Primere u gostima pobijedila Sporting Gijon sa 5-0, a dvostruki strijelac za Barcu bio je Neymar (81, 88).  Pogotke su još zabili i Luis Suarez (29), Rafinha (32) i Arda Turan (85). Trener Barce odlučio je odmoriti hrvatskog veznjaka Ivana Rakitića, koji je ostao na klupi za pričuve. Rakitić je prije tri dana bio strijelac za remi (1-1) protiv Atletica.  Hrvatski napadač Duje Čop igrao je do 68. minute za Sporting, a u 63. mogao se upisati u strijelce, ali je njegov udarac završio bloku gostujućih igrača.  Barcelona i Real Madrid su na vrhu ljestvice sa 13 bodova, ali Real može ponovno samostalno zasjesti na čelo, jer večeras gostuje kod Las Palmasa. REZULTATI: Sporting Gijon 0                                                         Barcelona      5 Luis Suarez 29, Rafinha 32, Neymar 81,88, Arda Turan 85 - - - Eibar          2 Asier Illarramendi 57-ag, Bebe 66                        Real Sociedad  0                  