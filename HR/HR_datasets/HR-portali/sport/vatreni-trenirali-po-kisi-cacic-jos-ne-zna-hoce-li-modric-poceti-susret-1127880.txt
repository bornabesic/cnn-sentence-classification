Hrvatska nogometna reprezentacija odradila je večeras posljednji trening uoči sutrašnje utakmice protiv Islanda. Čačićevi izabranici trenirali su po kiši i vjetru pred praznim tribinama, kao što će im biti i na samoj utakmici. Naime, zbog kazne ćemo igrati pred praznim tribinama. Hrvatska je trenutačno vodeća u skupini I sa sedam bodova, koliko ima i Island. Večeras je trenirao i Luka Modrić koji se nedavno oporavio od ozljede i još uvijek nije sigurno hoće li zaigrati od prve minute. - Luka se oporavlja, sigurno će participirati, ali još uvijek ne znam koliko. Moram vidjeti kakvo će biti stanje s njim nakon treninga - rekao je Čačić. Utakmica s Islandom na rasporedu je u subotu u 18 sati. - Mi uvijek igramo na pobjedu i tri boda bi me zadovoljila. Međutim, moramo znati da do slavlja nećemo lako doći jer Island je snažna reprezentacija koju krasi kolektiv, zaključio je hrvatski izbornik. >> Tjednik Max! i sport Večernjeg lista pratite i na Facebooku 