Bivši hrvatski nogometni reprezentativac Eduardo Alves da Silva bio je strijelac za Šahtar iz Donecka koji je novo ukrajinsko prvenstvo započeo 4-1 (3-1) pobjedom protiv novaka u ligi Zirke iz Koprivnickija. Eduardo, koji je igrao do 72. minute, postigao je pogodak za 3-1 u 45. minuti. Donedavni kapetan hrvatske reprezentacije i rekorder po broju nastupa za "vatrene" Darijo Srna odigrao je čitav dvoboj za Šahtar. Suparnici hrvatskih klubova u 3. pretkolu Europske lige svoje će dvoboje 1. kola igrati u subotu, protivnik Hajduka Oleksandrija će gostovati kod Dinama iz Kijeva, dok će Vorskla ugostiti Čornomorec iz Odese.