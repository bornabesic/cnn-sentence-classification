Trener Dinama Ivajlo Petev nedavno je iznenadio svojom odlukom da Čileanac Junior Fernandes ne putuje na pripreme u Tursku. Petev nije zadovoljan jednim od najbolje plaćenih modrih nogometaša koji godišnje zaradi oko 900.000 eura. Takva je odluka sigurno razočarala Fernandesa, ali i njegovu novopečenu suprugu Martu, pišu 24sata. "Čak 46 golova u tri godine. Od toga osam mjeseci ozlijeđen, ovo je hvala?! Hvala, Dinamo Zagreb", napisala je Marta na Instagramu, a zatim zaključala profil i promijenila objavu. Screenshot objave možete vidjeti ovdje. Inače, Petev je bio poprilično kritičan prema nekadašnjem igraču Bayer Leverkusena kada je objašnjavao zašto ga je izbacio iz momčadi. "Otkad sam došao u klub, nije pokazao mnogo, gotovo ništa. Mene ne zanimaju prošle zasluge u momčadi, u nogometu nema prošlosti, već samo danas i sutra", rekao je Petev o Fernandesu. >> Fernándesu u drugoj momčadi 900.000 € ako dođe na trening 