Modriću je to bio prvi naslov prvaka s Realom, a proslavio ga je baš zdušno. Štoviše ne pamtimo kada smo Modrića vidjeli u tako dobrom raspoloženju. Hrvatski reprezentativac Luka Modrić ove sezone odigrao je zapaženu ulogu u svojem Real Madridu i vjerojatno da nije bilo njega ‘los blancosi’ možda i ne bi bili prvaci. Znamo, glupo je pripisivati jednom igraču zasluge za bilo kakav uspjeh, ali činjenica jest da Modrić ima velik doprinos u Zidaneovoj momčadi. Modriću je to bio prvi naslov prvaka s Realom, a proslavio ga je baš zdušno. Štoviše ne pamtimo kada smo Modrića vidjeli u tako dobrom raspoloženju. Na Twitteru se pojavila snimka na kojoj Modrić, nakon utakmice s Malagom u svlačionici, stoji s mobitelom ispred suigrača i vodi navijanje pjesmom ‘Campeones’, a nakon toga se priključuje slavlju. Nakon toga objavljena je i snimka na kojoj uz piće slavi na autobusu s otvorenim krovom, a uz taj video objaljven je i zanimljiv komentar, ‘rijetko viđena situacija kada netko asistira Modriću’ jer mu je netko dodao čašu.