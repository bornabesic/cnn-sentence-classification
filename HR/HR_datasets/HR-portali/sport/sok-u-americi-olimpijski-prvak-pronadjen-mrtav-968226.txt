ŠOK u SAD-u. Steven Holcomb, vozač zlatnog američkog boba četverosjeda sa ZOI-a u Vancouveru 2010, pronađen je mrtav u sobi u Lake Placidu, objavio je Američki olimpijski odbor.   Holcomb (37) je bio na pripremama u Lake Placidu, a zasad se ne znaju pojedinosti njegove smrti. Vozač zlatnog olimpijskog boba već je jednom pokušao samoubojstvo nakon što mu je zbog degenerativne bolesti prijetilo potpuno sljepilo, no 2008. godine je imao uspješnu operaciju. U Vancouveru je iznenađujuće došao do zlata, prvog američkog u četverosjedu još od 1948. godine.