Hrvatski reprezentativac Ivan Rakitić je u dogovoru s izbornikom Antom Čačićem propustio prvih nekoliko dana okupljanja vatrenih za utakmicu s Turskom. Rakitić je pojasnio razloge izbivanja... Ivan je, naime, ostao u Barceloni zbog zdravstvenih problema mlađe kćeri Adare. – Obitelj mi je uvijek na prvom mjestu i zato sam zamolio izbornika i suigrače za razumijevanje. Najnoviji pregledi prošli su u redu i, ako liječnici danas to potvrde, pridružit ću se Hrvatskoj na vrijeme. U protivnom ne bih bio koncentriran i usredotočen na nogomet, a takav ne bih bio od koristi reprezentaciji. Hvala izborniku, suigračima i svima drugima na podršci i razumijevanju, vjerujem da se uskoro vidimo i krećemo zajedno na Tursku – poručio je dokapetan hrvatske nogometne reprezentacije Ivan Rakitić, piše HNS. >>Čačić: Imamo možda i najtežu skupinu, ali možemo do prvog mjesta 