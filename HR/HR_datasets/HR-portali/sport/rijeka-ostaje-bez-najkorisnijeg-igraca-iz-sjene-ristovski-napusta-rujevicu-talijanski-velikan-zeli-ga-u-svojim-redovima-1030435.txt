Makedonac je vjerojatno najkompletniji desni bek u ligi, ima sjajnu sinergiju s Vešovićem, odlično se preklapaju i Ristovski nerijetko iz pozadine kreira igru. Tomu najbolje svjedoči činjenica da je Ristovski ove sezone upisao devet asistencija. Kao što se i očekivalo nakon osvajanja duple krune, polako počinju stizati ponude za nogometaše koji su Rijeku pogurali do naslova. Kako je Matjaž Kek ove sezone posložio sjajnu taktiku koja je maksimalno iskorištavala mogućnosti nogometaša, brojni su se igrači Rijeke profilirali kao najbolji na svojim pozicijama u prvenstvu. Prednjače tu Bradarić i Mišić kao središnji vezni, dobar stoperski duo činili su Elez i Mitrović, kasnije Elez i Župarić, Andrijašević je priča za sebe, ali uvjerljivo najupečatljivi su bili Vešović i Ristovski. Vešović je polivalentan bočni igrač, dobar je u oba smjera, a pritom je i agresivan što mu daje dodatnu težinu kada treba odigrati fazu obrane, ali Kekov igrač iz sjene i možda najkorisniji igrač momčadi i definitivno najbolji na svojoj poziciji je Stefan Ristovski. Makedonac je vjerojatno najkompletniji desni bek u ligi, ima sjajnu sinergiju s Vešovićem, odlično se preklapaju i Ristovski nerijetko iz pozadine kreira igru. Tomu najbolje svjedoči činjenica da je Ristovski ove sezone upisao devet asistencija. Igrač je to s bogatim iskustvom u talijanskoj ligi, u najboljim je godinama, ima tek 25 godina, stoga i ne čudi previše što je netko pokuacao na vrata Rujevice s ponudom. Kako Ristovski ima kakav takav renome u Italiji prva ponuda stigla je baš s Apenina, ali još zimus! Naime, Rijeka je na zimu odbila Sampdorijina mršava dva i pol milijuna eura za Ristovskog, ali zato je na kraju sezone stigla nešto bolja ponuda od tri milijuna eura i to iz Lazija. Rijeka i Lazio imaju dobro uspostavljenu trgovinu i nije nemoguće da padne dogovor, ali u igru se navodno uključio i Eintracht Nike Kovača, koji nudi nešto manje, oko dva milijuna eura. No, teško je da će Rijeka pustiti Ristovskog za takvu ‘siću’, ipak čovjek je najbolji desni bek lige pa valjda vrijedi nešto više od dva milijuna.