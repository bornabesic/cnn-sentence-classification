Foto: Facebook APLIKACIJA PhotoMath niže uspjeh za uspjehom, a najnoviji je ostvaren u Barceloni gdje je ova hrvatska aplikacija proglašena najboljim startupom u kategoriji "Digital Media" na Mobile World Congressu, objavljeno je danas na Facebook stranici aplikacije. Aplikacija PhotoMath tako je potukla konkurenciju koja se sastojala od više od 500 projekata, na natjecanju pod nazivom "4 Years From Now". Ova aplikacija, koja rješava matematičke jednadžbe, skinuta je već više od 11 milijuna puta, a samo u jednom danu rješava više od 700 tisuća matematičkih zadataka.  Početkom ovog mjeseca PhotoMath je proglašen jednom od najboljih inovacija u 2014., a aplikacija je - pojačana novim funkcijama - stigla i na Android.