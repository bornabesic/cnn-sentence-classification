Stipe Miočić ponovno je potvrdio kako mu nema ravnog u UFC-ovoj teškoj diviziji. Sredio je Brazilca Juniora Dos Santosa tehničkim nokautom u prvoj rundi, a sve je pozorno pratio i predsjednik UFC-a, Dana White. - Znao sam da borba neće ići na pet rundi, ali nisam mislio da će mu trebati samo par minuta da je završi. Brazilac je prije borbe izgledao odlično, rad na fokuserima mu je bio besprijekoran, ali Stipe ga je jednostavno 'podrapao', vrlo jednostrana borba je to bila - analizirao je White. Novinari su mu sugerirali kako je meč McGregor – Mayweather dogovoren, ali White je to sve demantirao rekavši kako to nema veze s istinom. Još se neko vrijeme neće saznati hoće li se ovaj meč uopće dogoditi. 