Nogometaši Chelseaja plasirali su se u polufinale ovogodišnjeg izdanja FA Kupa nakon što su u četvrtfinalu na svom Stamford Bridgeu svladali branitelja naslova Manchester United sa 1:0 (0:0).  Jedini pogodak na utakmici zabio je Kante u 51. minuti preciznim udarcem s više od 25 metara. Gosti iz Manchestera su od 35. minute igrali s igračem manje, jer je zbog dva žuta kartona isključen Ander Herrera. Pred kraj prvog dijela, nakon jednog prekršaja koji se dogodio ispred Antonija Contea, menadžer Chelsea krenuo je oštro prema kolegi iz Manchester Uniteda Joseu Mourinhu. Conte je krenuo prema Portugalcu i svašta mu izgovorio. Mourinho mu nije ostao dužan, a ratoborne strane razdvojio je četvrti sudac.  Mourinha su na zub uzeli i navijači Chelseaja. Ružno su mu skandirali, a on je dignuo tri prsta, broj trofeja koji im je donio dok je bio menadžer njihova kluba. Polufinalni susreti igraj se na Wembleyju 22. i 23. travnja, a sastaju se Chelsea - Tottenham, te Arsenal - Manchester City. Arsenalu će to biti rekordno 29. polufinala FA kupa, Chelsea će 22. put igrati u polufinalu, Tottenham će igrati svoje 20. polufinale, a Manchester City 13. Asrenal i Manchester United su rekorderi sa po 12 naslova pobjednika FA kupa, Tottenham je slavio osam puta, Chelsea sedam, a Manchester City pet puta. >>Modrić razvukao osmijeh nakon što su mu suigrači pripredili iznenađenje u svlačionici 