Legendarni hrvatski rukometaš Zlatko Saračević postat će prvi pomoćnik izbornika Line Červara u reprezentaciji, piše Dubrovački dnevnik. Savez je već obavijestio Saračevićev klub Dubrovnik pa bi bivši desni vanjski novu funkciju trebao preuzeti 1. svibnja. Inače, Saračević je nedavno preuzeo drugoligaša Dubrovnik, a o Červaru ima odlično mišljenje. - Gledajući sve ono što je napravio, sve ono što Lino predstavlja, ali i ono što nas čeka, Europsko prvenstvo u Hrvatskoj, on je daleko ispred svih. Jednostavno mora imati prednost, čak bih rekao da je situacija ovakva: dok Lino govori, svi ostali bi trebali šutjeti - rekao je Saračević nedavno. >> Červar objavio popis: U reprezentaciju se vraćaju dva poznata lica! 