Engleski nogometni prvak Leicester na duže je vrijeme ostao bez svog prvog vratara Kaspera Schmeichela zbog loma ruke kojega je zadobio tijekom utakmice 4. kola skupine G Lige prvaka na gostovanju kod Kopenhagena u srijedu.   Schmeichel se ozlijedio tijekom prvoga poluvremena, ali je ostao na vratima do kraja utakmice koja je završila 0:0. Leicester je tako postao prva momčad u povijesti Lige prvaka koja nije primila pogodak u prve četiri utakmice u tom natjecanju. Umjesto Schmeichela na vrata lisaca ovoga vikenda trebao bi stati Nijemac Ron-Robert Zieler, koji je ovoga ljeta stigao iz Hannovera. >>Zidaneov sin se osramotio, a njegova reakcija kod Legijina pogotka postala je hit na internetu 