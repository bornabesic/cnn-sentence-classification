Dominik Mulac (18) prošao je omladinski pogon Rijeke, Matjaž Kek ga je na početku sezone priključio prvoj momčadi na pripremama, a nakon Rijekinog slavlja u Kupu, ničim izazvan izvrijeđao je dvojicu dinamovaca. Prvo je napisao uvredljiv komentar uz fotografiju i poruku koju je Soudani ostavio na Instagramu. Alžirac, čije su suze nakon poraza u finalu obišle Hrvatsku, zahvalio se navijačima što je iživciralo mladog riječkog braniča. - Hvala svima od srca na podršci, vidimo se iduće sezone. Volim te Dinamo - Soudanijeva je poruka na koju je sramotnim ispadom reagirao Dominik Mulac, koji ne shvaća da dres koji nosi povlači i određene posljedice svega što javno napravi.  Na stranu kućni odgoj, kojeg u ovom slučaju ima kao kombinatorike u Dinamovoj igri, Mulac se nije zaustavio na Soudaniju. Obrušio se i na Marka Leškovića koji je 2016. godine prešao u Dinamo nakon tri godine u dresu Rijeke. To je nastavak uvreda i provokacija koje stižu iz Rijeke nakon pobjede u finalu Kupa. Počeo je Marko Vešović koji je pitao novinara iz kojeg džepa da izvadi Soudanija, a nastavila je njegova djevojka koja je brutalno izvrijeđala Dinamovog Alžirca. Čovjek bi očekivao da će se ispričati, barem izmisliti da je to napravila u afektu, ali ne. - Stojim iza svojih riječi. Soudani je go***. Tko kaže da je njemu dozvoljeno tijekom utakmice vrijeđati mog muža? Soudani je to što sam napisala. Ne, nije me sramota i ne diraju me uvrede na nacionalnoj osnovi i sve riječi kojima me nazivate. Znam da boli ni kad suci ne mogu protiv Rijeke. Slobodno napišite da sam neodgojena - napisala je Tamara. To stvarno nije potrebno...