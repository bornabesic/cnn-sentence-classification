Čini se kako je Barca već izgubila tituli i ovoga puta na to zaista ne mogu utjecati, već mogu samo u nevjerici gledati kako im Malaga kroji sudbinu. Real Madridu nedostaje jedan mikrokorak do nove titule prvaka Španjolske. U posljednjem kolu gostuje kod Malage i dovoljan mu je remi da odnese titulu. Andaluški stadion La Rosalenda znao je itekako biti kamen spoticanja mnogim španjolskim velikanima, ali Realu ovoga puta neće biti. U Barceloni vjerojatno maštaju o tome da Malaga šokira Real i otvori im priliku da uzmu naslov, ali taj scenarij neće gledati, štoviše priča je u potpunosti suprotna. Malaga zapravo ima milijun razloga da pusti Realu tu utakmicu. Prvo, rezultatski im ne znači baš ništa, drugo, trenira ih legenda Reala Michel koji ne krije da mu je ‘kraljevski’ klub još uvijek najdraži, treće, predsjednik Malage šeik Abdullah Al-Thani otvoreni je mrzitelj Barcelone i nedavno je kazao da “katalonski šljam neće vidjeti titulu”. Četvrto i možda najvažnije, Malaga će dobiti milijun eura ako Real osvoji naslov. Naime, prilikom transfera Isca iz Malage u Real ugovoreno je da će Real platiti Malagi milijun eura ako Real s Iscom postane prvakom Španjolske. Dakle, imaju doslovce milijun razloga da puste utakmicu Realu. Čini se kako je Barca već izgubila tituli i ovoga puta na to zaista ne mogu utjecati, već mogu samo u nevjerici gledati kako im Malaga kroji sudbinu. 