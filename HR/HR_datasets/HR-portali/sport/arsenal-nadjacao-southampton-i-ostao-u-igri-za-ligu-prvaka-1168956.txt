U zaostalom susretu 26. kola engleske lige Arsenal je na stadionu St. Mary's pobijedio Southampton 2:0 i ostao u igri za Ligu prvaka. Pobjedu gostima donijeli su Alexis Sanchez (60) i Olivier Giroud (83). Dvoboj svetaca i topnika trebao se igrati 25. veljače, međutim susret je odgođen zbog finala Liga kupa u kojem je Southampton 26. veljače poražen od Manchester Uniteda 2:3. Vodi Chelsea sa 84 boda ispred Tottenhama (77) i Liverpoola (70). Manchester City je četvrti sa 69 bodova, a Arsenal se probio na petu poziciju sa 66 bodova, ali i utakmicom manje. Manchester United je sada šesti sa 65 bodova. Na dnu su već ispali Sunderland (24) i Middlesbrough (28), a slična sudbina prijeti još Hullu (34), Swanseaju (36) i Crystal Palaceu (38). 