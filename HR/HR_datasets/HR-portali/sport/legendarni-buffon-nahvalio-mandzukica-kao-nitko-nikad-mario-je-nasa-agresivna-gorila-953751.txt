Foto: Guliver Image/Getty Images JUVENTUS je u utorak navečer preokrenuo vodstvo Napolija i pobijedio 3:1 u prvoj polufinalnoj utakmici Kupa Italije. Mario Mandžukić nije zabio gol, no odigrao je sjajnu utakmicu i toliko oduševio velikog Gigija Buffona da je legendarni vratar kazao kako se cijela momčad mora ugledati na hrvatskog napadača. ''Ako planiramo uspjeti, cijela ekipa mora biti kao Mandžukić. Mario nam mora biti primjer svima. Mandžukić je agresivna gorila, čovjek koji nikada ne pada'', nahvalio je Mandžukića Buffon, a onda je otkrio recept uspjeha Stare dame: "Pobjeda protiv Napolija pokazala je da ova momčad ima nevjerojatnu snagu, reagiramo kao velika momčad. Ovakav natjecateljski bijes neophodan je svakoj momčadi koja namjerava osvojiti Ligu prvaka."