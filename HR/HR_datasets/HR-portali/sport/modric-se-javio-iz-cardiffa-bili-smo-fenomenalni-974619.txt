Foto: Getty Images/Guliver Image NITI jedan hrvatski nogometaš nije postigao ono što je Luka Modrić uspio s Real Madridom. U Cardiffu je hrvatski kapetan drugu sezonu zaredom i treći put u karijeri podigao trofej Lige prvaka nakon što je Real s 4:1 pobijedio Juventus. "Što reći, ovo je prekrasan osjećaj. Mislim da smo bili fenomenalni, osobito u drugom poluvremenu. U zadnja tri finala ovo je bila naša najbolja utakmica, bili smo izvanredni. Emocije su na vrhuncu, moramo biti ponosni, ušli smo u povijest ovog natjecanja i sada moramo uživati", rekao je Modrić za HRT nakon velike pobjede koju je proslavio omotan hrvatskom zastavom.    Nakon napetog prvog dijela, Real je u drugom slomio Talijane uz Modrićevu asistenciju. "U drugom poluvremenu smo počeli smo igrati našu igru, zaigrali smo agresivnije i s više pritiska i zabili tri lijepa gola. Izvanredno!", dodao je Luka Mateo Kovačić javio se iz svlačionice porukom na Instagramu. "Ušli smo u povijest", napisao je uz fotku s peharom.