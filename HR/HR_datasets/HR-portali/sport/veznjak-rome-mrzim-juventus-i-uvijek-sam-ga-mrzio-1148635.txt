Jedan od najboljih igrača Rome Radja Nainggolan oštro je napao Juventus jer smatra da stara dama ima zaštitu sudaca te zbog toga osvaja naslove. - Uvijek sam bio protiv Juventusa, a mrzio sam ih čak i prije nego što sam došao u Cagliari. Mrzim Juventus, kad sam bio u Cagliariju bio sam spreman dati svoja muda da ih dobijemo jer - mrzim Juventus. Kada sam bio u Cagliariju nikada nismo izgubili kod njih, samo u Trstu kada su osvojili naslov - rekao je Nainggolan navijačima u videu kojega je objavio Corriere dello Sport. - Mrzim ih jer uvijek pobjeđuju tako što dobiju jedanaesterac ili slobodni udarac. Došao sam u Romu kako bi osvojili nešto umjesto Juventusa - rekao je belgijski veznjak. Spominjao se i transfer Nainggolana u Juventus, no jasno je da sada od toga nema ništa. >> Juventus pokrenuo kampanju: Oraspoložite mrguda Mandžukića! 