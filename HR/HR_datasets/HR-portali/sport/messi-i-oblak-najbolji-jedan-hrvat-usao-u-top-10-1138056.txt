Argentinski majstor Lionel Messi najefikasniji je igrač u ligama 'petice' tijekom 2016. godine, dok je najučinkovitiji vratar bio Slovenac Jan Oblak iz Atletico Madrida. Među deset najboljih vratara nalazi se i hrvatski reprezentativac Danijel Subašić na devetom mjestu. Messi je tijekom 2016. zabio 51 pogodak za Barcelonu u isto toliko nastupa, te dodao još osam golova u 11 nastupa u dresu 'Gauča'. Na drugom mjestu je njegov klupski suigrač Luis Suarez koji je u 49 nastupa za Barcu zabio 48 golova, te još tri za urugvajsku reprezentaciju. Portugalac Cristiano Ronaldo je treći sa 42 pogotka za Real u 44 nastupa tijekom ove godine, dok je u reprezentaciju zabio 13 golova u 13 nastupa. Top 5 najefikasnijih igrača u ligama 'petice' tijekom ove godine zatvaraju Šveđanin Zlatan Ibrahimović koji je za PSG i Manchester United zabio 39, te Urugvajac Edison Cavani koji je za PSG postigao 34 gola. Međutim, do konca godine Manchester United i Manchester City imaju po još dvije utakmice, pa Ibrahimović i napadač Cityja Sergio Aguero, koji se nalazi na osmom mjestu, mogu popraviti svoju statistiku. Među 10 najefikasnijih napadača u Premiershipu, Primeri, Bundesligi, Serie A i le Championnatu nalazi se pet Južnoamerikanaca, četiri europska i jedan afrički nogometaš. Najviše predstavnika u TOP 10 igra u Primeri, trojica, a po dvojica igraju u Premiershipu i Bundesligi.  Listu vratara predvodi Slovenac Jan Oblak koji ove godine u dresu Atletico Madrida u čak 29 utakmica nije primio pogodak. 'Jedinica' talijanskog prvaka Juventusa Gianluigi Buffon nalazi se na drugom mjestu sa 22 susreta bez primljenog gola, a treći je Manuel Neuer koji je na vratima Bayerna bio nesavladan u 21 utakmicu. Vratar hrvatske reprezentacije Danijel Subašić nalazi se na devetom mjestu nakon što u 16 utakmica u dresu Monaca tijekom 2016. nije primio pogodak.   STRIJELCI 1. Lionel Messi (Arg/Barcelona)                51 pogodak /51 utakmica 2. Luis Suarez (Uru/Barcelona)                 48/49 3. Cristiano Ronaldo (Por/Real Madrid)         42/44 4. Zlatan Ibrahimović (Šve/PSG/ManU)           39/42 5. Edison Cavani (Uru/PSG)                     34/43 6. Robert Levandovski (Polj/Bayern)            34/45 7. Gonzalo Higuain (Arg/Napoli/Juventus)       33/42 8. Sergio Agüero (Arg/Manchester City)         31/41 9. Pierre-Emerick Aubameyang (Gab/Borussia D.) 31/41 10. Alexandre Lacazette (Fra/Lyon)             29/37... VRATARI: 1. Jan Oblak (Slo/Atletico Madrid)            29 utakmica bez primljenog gola 2. Gianluigi Buffon (Ita/Juventus)            22 3. Manuel Neuer (Njem/Bayern)                 21 4. Iker Casillas (Špa/Porto)                  18 5. Sergio Rico (Špa/Sevilla)                  17 6. Stepahne Ruffier (Fra/Saint-Etienne)       17 7. Kasper Schmeichel (Dan/Leicester City)     17 8. Yoan Cardinale (Fra/Nica)                  16 9. DANIJEL SUBAŠIĆ (HRV/Monaco)               16 10. Anthony Lopes (Por/Lyon)                  15... 