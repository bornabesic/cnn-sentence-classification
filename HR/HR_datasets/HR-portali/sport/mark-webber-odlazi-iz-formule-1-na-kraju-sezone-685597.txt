PILOT Red Bulla, Mark Webber, napušta Formulu 1 na kraju sezone te se okreće prema Porscheovom sportskom programu.   "Porsche je dio povijesti utrkivanja i sinonim je za izvrsne performanse i tehnologiju na najvišem nivou. Radujem se ovom novom izazovu nakon ovog vremena provedenog u Formuli 1. Jedva čekam upravljati jednim od najbržih automobila na svijetu", rekao je Webber, koji je u Red Bullu od 2007. godine. Nema sumnje da će ova objava još više potpaliti vatru po pitanju dolaska Kimija Raikkonena na njegovo mjesto. Istovremeno, Sebastian Vettel je prokomentirao da Kimi ima njegovu punu podršku našalivši se:  "Naravno da nemam problem s dolaskom Kimija! Mislim da nitko ne bih imao problem s njim, osim možda Sergija Pereza", poručio je Vettel.