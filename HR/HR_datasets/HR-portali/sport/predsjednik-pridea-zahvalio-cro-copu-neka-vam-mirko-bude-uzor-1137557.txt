Nezahvalna situacija u kojoj su se zbog otkazivanja Wanderleija Silve našli Mirko Filipović i cijeli Rizinov turnir u otvorenoj kategoriji, riješena je zahvaljujući hrvatskom borcu i Muhammedu “King Mo” Lawalu koji su bez previše kalkuliranja prihvatili okršaj i tako nam već u četvrtfinalu ponudili dvoboj vrijedan finala. Svjestan žrtve obojice boraca, a posebno situacije u kojoj se našao Filipović, svoju je zahvalnost legendi iskazao i osnivač Rizina te bivši predsjednik Pridea – Nobuyuki Sakakibara. “Mirko je poludio jer je Silva otkazao, ali i dalje je to Mirko! Iskreno sam mu zahvalan na hrabrosti, entuzijazmu i osjećaju odgovornosti jer je prihvatio Moa koji je borac potpuno drukčijeg stila. Kontroverzija je još porasla otkako smo mu za novog protivnika dodijelili Moa koji je lani bio prvak. Neka vam Mirko bude uzor!” poručio je Sakakibara preko svog Twitter-profila, prenosi Fightsite. >> Cro Cop otkrio što misli o protivniku pa poručio: Ako mi to prođe, bolje da ga nema... 