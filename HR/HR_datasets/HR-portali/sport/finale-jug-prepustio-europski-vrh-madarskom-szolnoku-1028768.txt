U završnoj utakmici "final sixa" našeg Juga pobijedio je mađarski prvak Szolnok s 10-5 (1-2, 5-2, 2-1, 2-0). Vaterpolisti dubrovačkog Juga CO nisu uspjeli drugu godinu zaredom osvojiti naslov najbolje momčadi Europe jer ih je u subotu u finalnom dvoboju “final sixa” u Budimpešti pobijedio mađarski Szolnok s 10-5 (1-2, 5-2, 2-1, 2-0). Nakon što su u četvrfinalu pobijedili grčki Olympijakos, a u polufinalu i osmerostrukog prvaka Europe talijanskog Pro Recca , odabranici trenera Vjekoslava Kobešćaka u finalnom su dvoboju pred prepunim tribinama na novom Duna Areni u Budimpešti na kojim se okupilo 9. 000 bučnih navijača izgubili uvjerljivo od mađarskog Szolnokija, kome je ovo prvi naslov prvaka Europe. Od početak utakmice Mađari su zaigrali oštro u obrani, Jug je dobio prvu četvrtinu s 2-1, no sve ostale četvrtine pripale su Mađarima koji su imali više daleko snage od iscrpljenih Dubrovčana. Najbolji sastav Mađarske za kojeg igraju četiri reprezentativca Mađarske, tri Srbije, te po jedan iz Francuske i Australije nisu nijednog trenutka dali šansu Jugu, da se nakon zaostatka od 4-6 na poluvremenu vrate u igru. Junak dvoboja bio je mađarski vratar Viktor Nagy koji je obranio čak 13 šuteva, dok je Marko Bijač imao samo pet. Treće mjesto na završnom turniru osvojili su vaterpolisti Pro Recca koji su sa 15-6 pobijedili mađarski Eger, dok je u dvoboju za peto mjesto Brescia svladala Olympiakos sa 8-5.