Utakmica je na rasporedu 3. lipnja u 20 i 45, obje momčadi su 'nabrijane', ali Juventus je odlučio na malo radikalniji način zastrašiti protivnika. U subotu nas čeka pravi spektakl, na rasporedu je spektakularna završnica Lige prvaka u kojoj će se sudariti Real Madrid i Juventus. Utakmica je na rasporedu 3. lipnja u 20 i 45, obje momčadi su ‘nabrijane’, ali Juventus je odlučio na malo radikalniji način zastrašiti protivnika. “Jedna noć u Cardiffu da završimo našu priču. Spremni smo zasjati i upaliti svjetla. Ovo je završni čin. Vrijeme je da ga uzmemo”, poručuju iz Juventusa. ‘Bianconeri’ očito pucaju od samopouzdanja, zato su opet snimili ratnički spot u kojem se opet ističe hrvatski reprezentativac Mario Mandžukić. Slogan “Vrijeme je da ga uzmemo”, jasno govori u kakvom su stanju uma nogometaši Juventusa, a od Marija se opet očekuje njegova standardna borbena i požrtvovna izvedba. Ipak, Juventus je na korak od toga da osvoji tri krune, nakon što su uzeli Scudetto i Coppu, a Modrić i Kovačić se itekako imaju čega bojati, pogotovo ako pogledaju ovaj video.