Soudani se zahvalio navijačima preko Instagrama, a to je iznerviralo mladog veznjaka Rijeke koji mu je poručio ispod objave: "Ko ti je*e mater"! Sramotni ispad mladog igrača Rijeke, Dominika Mulca, izazvao je lavinu reakcija. Mladi nogometaš koji je početkom sezone bio na pripremama sa seniorima, nakon utakmice Rijeke protiv Dinama u finalu Kupa (3:1) ružno je komentirao Soudanijevu objavu na Instagramu. Soudani se zahvalio navijačima preko Instagrama, a to je iznerviralo mladog veznjaka Rijeke koji mu je poručio ispod objave: “Ko ti je*e mater”! Što ga je nagnalo da to napiše, to ne zna nitko, ali zaista je ružno, nesportski i prostački ovako komentirati bilo koga, a kamoli kolegu nogometaša. Ipak, mladac se nije tu zaustavio, na svojem Instagram profilu napao je i bivšeg suigrača, a danas člana Dinama, Marka Leškovića. Njemu je poručio: “A ti si dečko posebna vrsta debila”. Dakako, očekivano je bilo da će uskoro stići i neki oblik isprike. Ipak, Rijeka si ne može dozvoliti ovako ružne ispade nogometaša pa su valjda dobro ‘izribali’ Mulca koji se ekspresno posuo pepelom i u novoj objavi na svojem Instagramu ispričao se klubovima i nogometašima koje je uvrijedio. ”Ovim putem se iskreno ispričavam zbog neprimjerenih komentara na račun igrača GNK Dinamo. Ispričavam se igračima Marku Leškoviću i El Arabi Hilal Soudaniju, isto tako ispričavam se GNK Dinamo i HNK Rijeka. Učinio sam to na nepromišljen, nedopustiv i potpuno neprikladan način. Takvi postupci ne priliče jednom sportašu”, napisao je mladi igrač Rijeke na Instagramu.