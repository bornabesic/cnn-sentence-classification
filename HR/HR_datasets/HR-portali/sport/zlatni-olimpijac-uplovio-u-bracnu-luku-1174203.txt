Četiri godine nakon Martina, u bračnu luku uplovio je i drugi od zlatne olimpijske veslačke braće Sinković. U Crkvi Svetog Antuna Padovanskog, 28-godišnji Valent Sinković  obvezao se na doživotnu vjernost svojoj djevojci, bivšoj tenisačici Antoneli  Šušak (25).   Nakon čina vjenčanja, po izlasku iz crkve, Valent i Antonela prošli su kroz špalir veslača s veslima što je stari običaj kada se žene veslači.   Za vjenčanog kuma Valent je izabrao brončanog boksačkog olimpijca, teškaša, Filipa Hrgovića s kojim se sprijateljio prije šest godina, prigodom vojne obuke u Požegi.