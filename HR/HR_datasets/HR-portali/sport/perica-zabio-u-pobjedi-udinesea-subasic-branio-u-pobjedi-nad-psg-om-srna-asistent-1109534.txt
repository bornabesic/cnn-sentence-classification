Hrvatski napadač Stipe Perica bio je strijelac za Udinese u 2-0 (1-0) domaćoj pobjedi protiv Empolija u 2. kolu talijanskog prvenstva, on je u petoj minuti sudačke nadoknade potvrdio pobjedu svoje momčadi. Perica je u igru ušao u 64. minuti, dok je Andrija Balić odgledao pobjedu svojih suigrača s klupe. Inače, Udinese je poveo već u 3. minuti preko Felipea. Hrvoje Milić i Nikola Kalinić odigrali su svih 90 minuta, dok je Milan Badelj u igru ušao već u 8. minuti umjesto ozlijeđenog Vecina u minimalnoj 1-0 (1-0) domaćoj pobjedi Fiorentine protiv Chieva. Strijelac jedinog gola bio je Sanchez (28). Inter je na svom terenu odigrao skromnih 1-1 (0-0) protiv Palerma. Gosti su poveli golom Rispolija (48), a izjednačio je Icardi (72). Josip Posavec branio je svih 90 minuta za Palermo, dok je Ivan Perišić igrao za Inter do 68. minute. Marcelo Brozović ostao je na klupi Intera, kao i Mato Jajalo na klupi Palerma. Mario Budimir je u 2-1 (2-1) domaćoj pobjedi Sampdorije protiv Atalante sudjelovao od 74. minute. Genoa hrvatskog trenera Ivana Jurića je kao gost u Pescari svladala njegov prošlosezonski klub Crotone sa 3-1 (0-1).  Nakon dva kola po maksimalnih šest bodova imaju Genoa, Juventus, Sampdoria i Sassuolo. Monaco - Paris SG 3-1, Subašić branio Vratar hrvatske nogometne reprezentacije Danijel Subašić branio je svih 90 minuta za Monaco koji je u derbiju 3. kola francuskog prvenstva na svom terenu svladao prvaka Paris SG sa 3-1 (2-0). Monaco je prvih 45 minuta riješio u svoju korist sa 2-0 golovima Joaoa Moutinha (13) i Fabinha (45+2-11m), Cavani (63) je u nastavku samnjio na 2-1, ali je autogol Auriera (80-ag) odlučio ishod dvoboja. Ovom pobjedom Monaco je izbio na vrh ljestvice sa sedam bodova, koliko imaju Guingamp i Nice, dok je Paris SG u skupini momčadi sa šest bodova uz Lyon, Caen, Metz i Bordeaux. Ćorluki 90 minuta u pobjedi Lokomotiva Branič hrvatske nogometne reprezentacije Vedran Ćorluka odigrao je svih 90 minuta za Lokomotiv iz Moskve koji je u susretu 5. kola ruskog prvenstva kao gost svladao Krasnodar sa 2-1 (1-0). Ovom pobjedom Lokomotiv se bodovno izjednačio s Krasnodarom, oba kluba se sa po sedam bodova nalaze između šestog i devetog mjesta na ljestvici. Na vrhu je Spartak iz Moskve sa 13 bodova, slijede CSKA sa 11 i Terek sa 10 bodova.  Asistencija Srne za pobjedu Šahtara Donedavni kapetan hrvatske nogometne reprezentacije Darijo Srna bio je asistent za jedini pogodak na utakmici 6. kola ukrajinskog prvenstva kojim je Šahtar kao gost svladao Stal sa 1-0 (0-0).  Srna je asistirao Ferreyri u 78. minuti za pogodak kojim je Šahtar zadržao stopostotni učinak, a na terenu je proveo svih 90 minuta. Drugi bivši hrvatski reprezentativac u redovima Šahtara Eduardo Alves da Silva igrao je do 62. minute kada ga je zamijenio upravo strijelac Ferreyra. Šahtar je na vrhu sa 18 bodova, tri više od drugog Dinama iz Kijeva, dok je Stal deveti u konkurenciji 12 klubova sa pet bodova.    