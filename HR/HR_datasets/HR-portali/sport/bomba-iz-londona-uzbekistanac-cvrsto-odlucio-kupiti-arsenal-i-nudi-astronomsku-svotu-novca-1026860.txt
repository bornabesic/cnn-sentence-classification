Čak je i legenda kluba Ian Wright kazao kako bi odmah pristao na to da Usmanov preuzme vlasništvo. Uzbekinstanski multimilijarder Alisher Usmanov ustrajan je u namjeri da kupi Arsenal i već je poslao ponudu za otkup većinskog paketa dionica. S tom su vijesti izašli gotovo svi otočki mediji, a javljaju kako je Uzbekistanac ponudio nevjerojatnih 1.1 milijardu funti za slavi londonski klub. Vijest je podijelila navijače i napravila je veliku strku u Londonu, ali aktualni vlasnik kluba, Amerikanac Stan Kroenke, ekspresno je odbio tu ponudu. Usmanov je u klub ušao 2007. godine kupivši 14.6 postotni udio u klubu, a prošle je godine postao drugi najveći dioničar s 30 posto donacija i najavio bornu za većinsko vlasništvo nad klubom. Ta je astronomska ponuda podijelila je navijače i legende kluba, pogotovo zato što Usmanov ne smatra Arsenea Wengera krivcem za izostanak trofeja i rezultata, već smatra da je vodstvo krivo. “Nije tu Wenger jedini krivac, vlasnik kluba snosi veliku odgovornost”, kazao je Usmanov i time ‘bocnuo’ Kroenkea s kojim, kako pišu tamošnji mediji, nije u dobrim odnosima od samog početka suradnje. Usmanov je očito ciljano čekao pravi trenutak jer se Arsenal trenutno nalazi na petom mjestu Premiershipa sa 69 bodova i bori se za četvrto mjesto i plasman u Ligu prvaka, a samim time i rast dionica na tržištu. Liga prvaka i dalje nije sigurna u Arsenalovu taboru jer ih očekuje gostovanje kod Evertona, a imaju tri boda manje od Cityja koji gostuje kod Watforda. Velik dio navijača očajnički traži promjene, ali ne želi Wengera, a opet tu je dobar dio navijača koji želi ostanak francuskog stratega, a Usmanov tu vidi šansu jer će jamačno imati potporu onog dijela koji općenito želi promjenu u klubu, a opet imat će i simpatije ostatka navijača koji i dalje žele Wengera. Čak je i legenda kluba Ian Wright kazao kako bi odmah pristao na to da Usmanov preuzme vlasništvo. “Odlično je da je poslao ponudu, to je sjajna vijest. Nešto se mora promijeniti, bilo da se radi o Wengeru ili o Upravi. Trenutno stanje u klubu nije dobro, mogli bismo ispasti iz Lige prvaka, a na to nismo navikli. Kako bi osvojili barem jedan trofej moramo pobijediti Chelsea u finalu FA kupa, a oni su izuzetno jaki”, izjavio je nezadovoljni Wright. Inače, Uzbekistanac je težak 11.2 milijarde funti, prema procjeni Forbesa, a zasjedanje upravnog odbora kluba zakazano je nakon finala FA kupa i tada će se zapravo odlučivati o sudbini kluba.