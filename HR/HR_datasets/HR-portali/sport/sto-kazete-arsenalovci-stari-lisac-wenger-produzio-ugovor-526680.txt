Arsene Wenger ostaje u Arsenalu i potpisat će novi dvogodišnji ugovor, saznaje Goal. Budućnost Francuza bila je vrlo neizvjesna uoči finala FA kupa protiv Chelseaja. Arsenal je unatoč predviđanjima izašao kao pobjednik iz tog dvoboja, a čini se kako je to osiguralo Wengeru novi ugovor londonskom klubu. Upravni odbor nije bio usuglašen oko ostanka 67-godišnjeg Francuza, ali Wenger će ipak ostati u klubu s istom plaćom. Wenger i Stan Kroenke održali su privatni sastanak na tajnoj lokaciji u ponedjeljak, a detalji dogovora iznijeti su pred upravni odbor već danas. Službeno priopćenje klub bi mogao poslati sutra. Wenger je navodno već dao intervju Arsenalovom medijskom timu, a struktura kluba ostat će nepromijenjena i iduće sezone.  Dan nakon osvajanja FA kupa, na svom službenom Twitteru, Bayern München se ponovno narugao klubu kojem je u dvije utakmice ove sezone zabio 10 golova: - Postoji li ikakav način da se pobjednik FA kupa plasira u Ligu prvaka? Dodajmo i kako Vincenzo Montella ostaje trener Milana do 2019. godine.