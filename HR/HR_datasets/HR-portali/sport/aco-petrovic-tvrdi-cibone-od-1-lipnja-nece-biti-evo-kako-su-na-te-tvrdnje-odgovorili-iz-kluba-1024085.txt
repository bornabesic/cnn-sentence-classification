 Nakon Petrovićeva žustrog apela u kojem je upozorio da će se Cibona ugasiti stiglo je i službeno očitovanje o tim tvrdnjama iz kluba Bivši predsjednik Cibone, Aco Petrović, javno progovorio o sve težoj financijskoj situaciji u Ciboni i sa “gotovo stopostotnom sigurnšću” poručio kako “od 1. lipnja Cibone više neće biti” i da poziva sve ljude koji vole Cibonu da se dođu od nje oprostiti u srijedu. Nakon Petrovićeva žustrog apela u kojem je upozorio da će se Cibona ugasiti stiglo je i službeno očitovanje o tim tvrdnjama iz kluba. “Nakon objava u tiskanim i elektronskim medijima, dužnost nam je obavijestiti javnost kako KK Cibona stabilno posluje te nastavlja natjecanje u domaćim i međunarodnim prvenstvima kako u ovoj tako i u idućim sezonama. Informacije koje su plasirane u medije u potpunosti su neistine, a igrači, treneri, klupski djelatnici i uprava Kluba će i dalje, uz potporu Grada Zagreba , čiji smo ponosni simbol, nastaviti svojim radom i zalaganjem stvarati nove klupske vrijednosti. Za kraj, pozivamo sve navijače da nas glasno podrže, sa svim sportskim rekvizitima i Ciboninim obilježjima, na drugoj utakmici polufinala koja se igra 10.svibnja u 18:00 sati u KC Dražen Petrović te da zajedno proslavimo ulazak našeg Kluba u finale prvenstva Hrvatske”, poručili su iz kluba. 