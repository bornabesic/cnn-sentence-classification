U utrku se iznenada uključio još jedan velikan i to bogati velikan, ali ne s Otoka, već iz Francuske. Jedna stvar je gotovo sigurna, hrvatski reprezentativac Ivan Perišić napustit će ovoga ljeta Inter. Već mjesecima talijanski i engleski, pa i brojni drugi strani mediji pišu o njegovu odlasku, a to se više ne može nazvati tek pukom špekulacijom. No, još uvijek nije poznato gdje bi to Perišić mogao nastaviti karijeru. U moru klubova koji su navodno zainteresirani za Ivanove usluge, kristalizirali su se, što se tiče konkretnog interesa, jedino Chelsea i Manchester United. Talijanski i engleski mediji izašli su nedavno s tom pričom o Perišićevu prelasku na Otok i o izdašnim ponudama Chelseaja i Manchestera, koje navodno premašuju i 60 milijuna eura, ali sve je ostalo na tome da Ivan gotovo sigurno seli u Premiership, a pitanje je samo u koji od ta dva kluba. No, u utrku se iznenada uključio još jedan velikan i to bogati velikan, ali ne s Otoka, već iz Francuske. Riječ je o PSG-u, a klub je to koji itekako može poravnati pa i povisiti ponudu, a zasigurno se i nadmetati s engleskim klubovima što se tiče odštete. Interu je tu jedino važno da dobije što veći svotu novca kako bi ispunio uvjete financijskog fair playa, a na Perišiću je da odluči gdje će nastaviti karijeru.