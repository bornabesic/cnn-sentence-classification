Foto: Getty Images/Guliver Image NAKON što je u klub ušao kineski kapital, Milan ovog ljeta namjerava ozbiljno osnažiti momčad i krenuti u borbu za naslov prvaka s Juventusom. "Rossoneri" su već doveli Matea Musacchija iz Villarreala za 18 milijuna eura, no na pomolu je puno veći transfer. Prema pisanju Gazzette dello Sport, Realov napadač Alvaro Morata (24) pristao je na uvjete slavnog milanskog kluba i još preostaje samo klubovima da se dogovore oko visine odštete. Morata bi navodno trebao zarađivati oko sedam milijuna eura po sezoni, a prema prvim informacijama Milan će Španjolca platiti oko 60 milijuna eura. Morata već ima iskustva igranja u Serie A gdje je u dresu Juventusa u 27 utakmica zabio 15 golova uz još 12 u Ligi prvaka. Potom se vratio u Madrid i u povratničkoj sezoni zabio 20 golova, no unatoč tome traži novi klub. Osim Morate, Milan želi dovesti i talentiranog Atalantinog veznjaka Francka Kessieja (20), a na listi želja su i Radja Nainggolan, a spominjao se i Nikola Kalinić u nekim kombinacijama.