Boksački spektakl počinje oko 23 sata po našem vremenu, a Kličko i Joshua će se boriti za IBF i WBA pojaseve, dok će Britanac treći puta braniti IBF pojas. Sve je spremno za bornu godine, bivši vladar teške kategorije Vladimir Kličko u zalasku karijere hvata svoju posljednju priliku za vraćanjem oduzetih pojasa. Ukajinac će na Wembleyju, pred oko 90 tisuća navijača boksati protiv mladog boksača, Anthonyja Joshue, u naponu snage koji još nije okusio kako je to izgubiti, a sve je protivnike rješavao nokautima. Boksački spektakl počinje oko 23 sata po našem vremenu, a Kličko i Joshua će se boriti za IBF i WBA pojaseve, dok će Britanac treći puta braniti IBF pojas. Tko ima veće šanse, to jest, koje su prednosti, a koji su nedostaci boraca? Prvenstveno Joshua boksa pred domaćom publikom, a uz to mlađi je eksplozivniji i fizički jači i teži od Klička. Joshua ima fantastičan omjer od 18 pobjeda bez poraza, a 16 od 18 borbi završavao je u trećoj ili prije treće runde, dok je ostala dva meča, protiv Dilliana Whytea i Dominica Breazalea boksao do sedme runde. Kao što smo kazali, Joshua je sjajan nokauter, sve je borbe okončao na taj način, ali do sada se nije borio s borcem kalibra Vladimira Klička. Ukrajinac ima čak 64 pobjede, a čak ih je 53 završio nokautom, izgubio je svega četiri borbe u karijeri. Kličkova prednost je najprije iskustvo i to baš uvijek protiv teških autsajdera. Stoga, Kličko sigurno zna kako smiriti agresiju Joshue i možda ga dobrom taktikom natjera da se ispuše i onda ga svojim čuvenim direktima uspije pobijediti kao što je prije znao činiti mnogim brocima čiji mu stil nije odgovarao, a Joshuin ofenzivni stil mu baš i ne odgovara. Između ostalog i kladionice su prije nekoliko dana rekle svoje, koeficijent na Joshuu je 1.45 dok je na Ukrajinca 2.90. Dakle, blagu prednost ipak valjda dati Joshui koji nakon ovog meča ima znatno veće planove od Klička. U slučaju da Britanac pobijedi vjerojatno ga čeka borba protiv WBC prvaka Deontaya Wildera, a ako to ne uspije možda će se Tyson Fury odvažiti i izazvati ga na meč, ali to je upitno jer Fury nije baš mentalno čvrst boksač i pitanje je hoće li se ikada više vratiti vrhunskom boksu. Na koncu predstoji mu možda i borba protiv WBO prvaka Josepha Parkera. Ako Kličko pobijedi planovi su nešto smireniji. Engleski mediji tvrde kako je ugovorom uređeno da Joshua ima pravo na revanš, a Kličko neće imati pravo na tako nešto i poraz bi za njega možda značio i mirovinu. Na koncu valja izdvojiti i koliko će borci i organizator zaraditi na ovom borilačkom spektaklu. Ulaznice su planule, čak 80 tisuća ulaznica prodano je po cijeni od 40 do tri tisuće eura, a VIP mjesta koštala su čak 45 tisuća eura. Organizator će samo na njima zaraditi oko devet milijuna eura. Tu je još u TV prijenos na kojem bi trebali zaraditi oko 35 milijuna eura, a svaki će boksač zaraditi oko 18 milijuna funti, to jest okruglo 15 milijuna funti i to bez obzira na ishod meča. 