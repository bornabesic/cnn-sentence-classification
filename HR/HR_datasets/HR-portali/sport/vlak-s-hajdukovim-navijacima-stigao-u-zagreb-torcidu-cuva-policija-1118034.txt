U 11. kolu Prve HNL u Maksimiru Dinamo je odigrao 0:0 protiv Hajduka. Nažalost, kiša koja je danas padala u Zagrebu je prorijedila posjećenost pa se skupilo oko 11 tisuća ljudi. Iz Splita je u rano jutro krenuo vlak s Hajdukovim navijačima, a kakvo je bilo zanimanje bez problema su mogli napuniti još jedan vlak. Ostatak navijača u Zagreb je krenuo autobusima i osobnim vozilima. 18:15 - Na stadionu je 11.144 navijača, službeni je podatak. Od toga je otprilike 4.000 navijača Hajduka. 17:19 - Na Maksimiru su i braća Mamić, Zoran i Zdravko. 17:00 - U Zagrebu je kišan dan pa je nažalost slaba posjećenost derbija. Na Maksmiru je tek sedam tisuća ljudi... Dinamo je navijačima na istoku i zapadu poklonio kabanice kako bi se zaštitili od kiše. U slučaju kiše na utakmici, poklanjamo Dinamovu kabanicu navijačima na Istoku i Zapadu! #DZG #prvaliga @1hnl pic.twitter.com/MoulIYKvUg 15:40 - Posla za policiju ima i na naplatnoj postaji Lučko na ulazu u Zagreb. Kontroliraju se navijači koji stižu na utakmicu osobnim automobilima. 15:10 - Vlak s Hajdukovim navijačima stigao je na Borongaj. Torcida je pod policijskom pratnjom pješke krenula prema maksimirskom stadionu. 