Foto: Screenshot; Youtube  UTRKA NASCAR Sprint Cupa neće ostati zapamćena po pobjedi legendarnog Jimmieja Johnsona, nego po velikoj tučnjavi vozača koja je izbila nakon utrke.  Naime, prvo su se Jeff Gordon i Brad Keselowski verbalno sukobili jer je Keselowski tijekom utrke udario u stražnji dio Gordonova automobila. Njihovu raspravu odlučio je prekinuti Kevin Harvick, koji se pojavio niotkuda i lagano gurnuo Keselowskog. Ubrzo je nastao kaos u kojem su sudjelovali članovi njihovih momčadi.  Naravno, kamere su zabilježile cijeli incident, a na društvenim mrežama odmah su se pojavili komentari razočaranih gledatelja koji tvrde kako je cijela ova predstava napravljena s ciljem da se podigne gledanost utrkama NASCAR-a.