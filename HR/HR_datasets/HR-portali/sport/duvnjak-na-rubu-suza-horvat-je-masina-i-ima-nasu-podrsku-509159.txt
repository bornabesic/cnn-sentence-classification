Domagoj Duvnjak najiskusniji je naš igrač u Francuskoj. Kapetan velikog Kiela i kapetan velike reprezentacije. Nije mu danas išlo, pucao je čak 13 puta i zabio samo tri gola, no Dule je ponovno predvodio svoje suigrače na terenu. Nije mu bilo lako nakon teškog poraza, no skupio je snage i izašao pred kamere i mikrofone. Uživo iz Pariza: Tuga hrvatskih rukometaša nakon tragičnog poraza u polufinalu SP-a... Reporteri: Dubravko Miličić i Marko Vidalina - Jako sam tužan, nemam riječi. A opet, ponosan sam na ovu borbu. Teška utakmica, ali  to je sport... No znate, mi smo ostavili srce na terenu - rekao je Duvnjak pa na rubu plača pohvalio Horvata koji je promašio sedmerac za finale: - Zlaja je naša mala mašina i ima punu podršku svih igrača. Igra fenomenalan turnir. Ubija se svih 60 minuta i treba mu naša podrška. Ma svi ovi dečki su sjajni. Sutra je već utakmica protiv Slovenije za broncu. Nadajmo se da će Duvnjak biti spreman. - Imam snage, sutra se igra za medalju, a znamo što to znači. Bit će teško. Zadnji put smo u finalu bili 2010. godine i htjeli smo noćas prespavati s medaljom, no nismo uspjeli. 