Foto: Screenshot ŽIVOT iranskog studenta Reze Parastesha (25) preko noći se promijenio nakon što mu je otac kupio Barcin dres s Messijevim imenom. Reza je znao da malo nalikuje na Argentinca, no onda je preuredio frizuru i bradu i počeo frapantno nalikovati na Barceloninu zvijezdu. Ali nije ni sanjao o tome da će to izazvati neviđenu histeriju u gradu jer Parastesh neviđeno nalikuje na argentinskog čarobnjaka. Baš svatko se s njime želio fotografirati pa je morala reagirati i policija jer je Reza uzrokovao prometni kolaps u gradu. Zaplijenili su mu auto, a on je završio na obavijesnom razgovoru u policiji, no tu ne namjerava stati. "Ljudi me zaista doživljavaju kao Messija, presretni su kad se sa mnom slikaju i to me usrećuje i daje mi puno energije. Morat ću malo poraditi i na nogometnim vještinama kako bih mu bio još sličniji", rekao je Iranac i dodao da ima već dogovorene desetke intervjua pa čak i manekenske ugovore. I dok će taj dio vjerojatno lako odraditi, nogometno umijeće bi moglo biti vrlo upitno. Samo hrabro, Reza, samo hrabro!