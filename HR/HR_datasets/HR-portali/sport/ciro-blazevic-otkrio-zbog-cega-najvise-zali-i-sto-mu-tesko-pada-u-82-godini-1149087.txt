Miroslav Blažević, trener svih trenera - kako mu u narodu tepaju, proslavio je u petak svoj 82. rođendan. U životu je prošao i postigao mnogo, no otkiro je kako ipak žali zbog nekih stvari. - Volio bih upoznati čovjeka koji ne žali ni za čim. Sada kada napravim jedan rezime, ima dosta stvari za kojima žalim. Da sam u prošlosti imao pamet koju imam danas, postao bih prvak svijeta i Europe, a reprezentaciju BiH odveo bih na najveće natjecanje - Svjetsko prvenstvo. To su, iz ove perspektive, neke pogreške koje danas ne mogu ispraviti i ostaju na listi stvari za kojima žalim. Opet ne smijem zaboraviti ni to da je bilo i stvari koje su me činile radosnim. Život je takav. Sastoji se od uspona i padova - kazao je Ćiro za Sportsport.ba. Otkrio je i kako je proslavio 82. rođendan. - Lijepe su to godine. Nisam slavio, sve je bilo smireno i diskretno, uostalom u mojim godinama nije ni primjereno slaviti. To je za mlade. Ja se samo radujem životu i to je zaista jedan fenomen kojeg morate znati iskoristiti i imati svijest da je to privilegija u kojoj treba uživati, družiti se, voljeti - kazao je Blažević te najavio odlazak u rodni Travnik gdje je proglašen počasnim predsjednikom kluba. - Zagrepčanima nisam interesantan koliko sam ustvari ljudima iz BiH, mojim Bosancima. Priđu mi kad god me sretnu, slikaju se i to me posebno raduje. U moru stvari koje me više ne raduju izdvojio bih to što ne ševim više kao u mladosti. To mi teško pada i najradije bih se ubio - našalio se za kraj legendarni Blažević. >>Ćiro: Dinamo je favorit za osvajanje prvenstva! 