I Philadelphia 76ers Darija Šarića i Orlando Magic Marija Hezonje i Damjana Rudeža sinoć su upisali poraz.  Od Philadelphije su sinoć sa 112:98 bili bolji Milwaukee Bucksi, a New York Knicksi su sa 113:105 pobijedili Orlando Magic.  Dario Šarić je odigrao 33 minute za Sixerse i zabio je 14 koševa uz osam skokova, šest asistencija i dvije ukradene lopte. Najbolji strijelac Sixersa bio je Justin Andreson sa 19 koševa. Kod Milwaukeeja je najbolji bio Giannis Antetokounmpo sa 24 koša, a Tony Snell je utakmicu završio sa 21 pogotkom, a samo u prvom poluvremenu je zabio 18. Milwaukee je stvarao prednost cijelu utakmicu, Philadelphia je na početku druge četvrtine zaostajala 27:19, a na poluvremenu je zaostatak narastao na 19 koševa. Najveća razlika na utakmici bila je čak 27 koševa.  Nakon poraza od Washingtona u nedjelju, od Orlanda su u ponedjeljak sa 113:105 bolji bili New York Knicksi.   Na početku utakmice je Orlando imao prednost od čak 14 koševa, na ulazu u zadnju četvrtinu vode sa sedam razlike, ali onda Knicksi rade seriju od 23:4 koja im osigurava pobjedu. Orlando (23:41) je nadigran sa 28:13 u zadnjoj četvrtini kada njegovi igrači pogađaju samo tri koša iz čak 17 pokušaja, promašuju deset trica iz 11 pokušaja i četiri puta gube loptu. Knickse je predvodio bivši Magicov igrač Courtney Lee sa 20 pogodaka, a Kristaps Porzingis je dodao 14 koševa. Mario Hezonja je odigrao 15 minuta za Orlando i u tom je vremenu upisao osam koševa, tri skoka i jednu ukradenu loptu. Damjan Rudež je na terenu proveo četiri minute i upisao je samo jednu asistenciju. Najbolji strijelac Orlanda bio je Evan Fournier sa 25 pogodaka.  Cleveland Cavaliers su poraženi drugi put u tri večeri u Miamiju, Heat ih je svladao sa 106:98. Osim poraza Cleveland neće po dobrom pamtiti sinoćnju večer jer je samo minutu nakon što je izašao na teren australski reprezentativac hrvatskog podrijetla Andrew Bogut, novi član Cavsa, slomio lijevu nogu.  Heat su predvodili Dion Waiters sa 29 koševa i Goran Dragić sa 21. Cavsi su u jednom trenutku uspjeli smanjiti zaostatak od čak 20 koševa, ali je Heat uspio pružiit otpor.  Kyrie Irving je bio najbolji kod Cavsa sa 32 pogotkom, a LeBron James je utakmicu završio sa 30 koševa i 17 skokova.  Rezultati: Philadelphia 76ers - Milwaukee Bucks             98:112 (Dario Šarić je u 33 minute za Philadelphiju zabio 14 koševa i upisao osams kokova, šest asistencija  i dvije ukradene lopte)  Orlando Magic - New York Knicks                 105:113 (Mario Hezonja je odigrao 15 minuta za Orlando i zabio je osam koševa uz tri skoka i jednu ukradenu loptu, Damjan Rudež je odigrao četiri minute i upisao je jednu asistenciju) Cleveland Cavaliers - Miami Heat                 98:106 Atlanta Hawks - Golden State Warriors           111:119 Detroit Pistons - Chicago Bulls                 109:95 Memphis Grizzlies - Brooklyn Nets             109:122 Minnesota Timberwolves - Portland Trail Blazers odgođeno Charlotte Hornets - Indiana Pacers              100:88 San Antonio Spurs - Houston Rockets             112:110 Denver Nuggets - Sacramento Kings               108:96 Utah Jazz - New Orleans Pelicans                 88:83 Los Angeles Clippers - Boston Celtics           116:102 