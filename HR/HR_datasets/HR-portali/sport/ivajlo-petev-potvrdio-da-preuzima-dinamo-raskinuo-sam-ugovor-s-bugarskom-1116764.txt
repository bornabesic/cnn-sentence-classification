Ivajlo Petev potvrdio je da preuzima zagrebački Dinamo. 41-godišnji trener zbog toga se povlači s klupe bugarske reprezentacije. - Danas sam raskinuo ugovor s Bugarskim nogometnim savezom - rekao je Petev za bugarske medije. Otkrio je i zašto je prihvatio ponudu Dinama. - Počeo mi je nedostajati svakodnevni rad u klubu. Osim toga, to je momčad koja nije samo popularna u Hrvatskoj i na Balkanu već i u Europi. Petev će danas na Maksimiru gledati utakmicu s Juventusom, ali još ne zna kad će imati premijeru na klupu. - Još uvijek to ne mogu reći, ali najvjerojatnije u nedjelju na derbiju s Hajdukom - zaključio je Petev. >> Tko je Petev? Novi Dinamov trener srušio je prvaka Europe, a Mamić ga već godinama opsjeda! 