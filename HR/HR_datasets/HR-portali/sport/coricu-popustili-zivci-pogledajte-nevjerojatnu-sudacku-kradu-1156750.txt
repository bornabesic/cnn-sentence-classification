Hrvatski tenisač Borna Ćorić izgubio je na startu jakog Challengera u Irvingu od Nijemca Dustina Browna sa 6:4, 4:6, 4:6. Susret je obilježila nevjerojatna pogreška linijskog suca, koju je potvrdio glavni sudac i to na štetu našeg igrača. Naime, njemački tenisač je servirao za pobjedu, a Borna je imao mogućnost oduzeti servis (30-40) i izjednačiti na 5:5. Lopticu koju je Brown opalio završila je dvadesetak centimetara izvan polja što se vidi na snimci. I Nijemac je znao da servis nije bio dobar i krenuo ga je ponoviti. No linijski je sudac pokazao da je servis dobar, a to je potvrdio i glavni sudac. Ćorić nije mogao vjerovati da suci nisu vidjeli tako 'debeli' aut. Njemački tenisač osvojio je gem i meča. Pogledajte kako je Borna prihvatio poraz... >>Za više sporta posjetite našu Facebook stranicu Večernji list - Sport >>Dečko Ajle Tomljanović opet luduje: Izbacio Đokovića pa iznenadio muškarca u gledalištu 