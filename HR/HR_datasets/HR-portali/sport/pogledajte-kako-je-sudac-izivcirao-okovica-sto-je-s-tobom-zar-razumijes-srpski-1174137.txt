Novak Đoković namučio se jučer u Roland Garrosu, ali je ipak prošao u trećem kolu. Branitelj naslova slavio je nad Argentincem Diegom Schwartzmanom u pet setova sa 5:7, 6:3, 3:6, 6:1, 6:1. A srpskog tenisača razljutio je sudac Carlos Ramos koji mu je u četvrtom setu kod vodstva 4:0 izrekao upozorenje. Đoković je došao do Portugalca i krenuo u raspravu. - Što je s tobom?! Što sam rekao, što sam rekao? Razumiješ li srpski? Zašto si mi dao upozorenje? - rekao mu je vidno uzrujani Đoković. Sudac mu je objasnio da mu je dao upozorenje zbog načina na koji je reagirao nakon izgubljenog poena. Tada je snažno udario loptu prema skupljaču. - Ti si se izgubio - odgovorio mu je Đoković.