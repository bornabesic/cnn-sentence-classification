Plivačica zagrebačkog Medveščaka Cindy Šoštarić izabrana je za Miss sporta Hrvatske u 2016. godini i to posve zasluženo, nakon više od pola godine nadmetanja s mnogim ljepoticama, koje smo predstavljali iz tjedna u tjedan u Max! Germanijaku. A sad slijedi novi krug, novih 16 sportašica koje će se pokušati okruniti titulom najljepše te time 2017. učiniti uistinu posebnom. Nakon Patricije Herceg i Tonke Nekić danas vam predstavljamo Anu Blažinović (23). Ona dolazi iz Stare Kapele kraj Vrbovca i bavi se body fitnessom. No dugo je trenirala atletiku. Trčala je na 200 i 400 metara. – Prvo sam trenirala kod trenera Palčića u Križevcima, a potom u Vrbovcu. No, kako sam se u međuvremenu zaposlila u Hrvatskoj vojsci, preselila sam se u Gospić gdje nisam imala uvjete za bavljenje atletikom. Pa sam se tako prebacila na body fitness. Nedavno sam nastupila na jednom međunarodnom natjecanju u Sloveniji i osvojila treće mjesto – otkrila je Ana. Što zapravo radite u HV-u? – To je vojna tajna – sa smiješkom je odgovorila simpatična 23-godišnjakinja. >>Za više sporta posjetite našu novu Facebook stranicu Večernji list - Sport >>Tonka želi biti missica: Za mene nije bilo mjesta u plivanju... >>Atraktivna Patricia izgledom podsjeća na latinoameričke ljepotice, a voli vrući ples 