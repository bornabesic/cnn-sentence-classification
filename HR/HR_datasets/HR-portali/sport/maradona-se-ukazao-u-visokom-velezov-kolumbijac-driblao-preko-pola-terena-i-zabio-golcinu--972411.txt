Screenshot LEINER GARCIA PANESSO, 27-godišnji kolumbijski napadač mostarskog Veleža, na gostovanju kod Bosne u Visokom, u 28. kolu Lige Federacije BiH, odnosno druge lige, postigao je gol vrijedan Lige prvaka. Primio je loptu duboko na polovici njegove momčadi i zatim u trku nanizao tri suparnika driblingom, da bi dolaskom na rub kaznenog prostora domaćina efektnim šutom savladao vratara Bosne. Ovakvom akcijom i golom oduševio je suigrače i navijače koji su uletjeli u teren kako bi zagrlili novog junaka. Kako navodi Velež, prije dolaska u Mostar, Panesso je igrao za lokalne klubove u Kolumbiji, a nakon kratke epizode u Njemačkoj bio je u Mladosti Doboj Kakanj, ali zbog problema s papirologijom nije odigrao nijednu utakmicu.