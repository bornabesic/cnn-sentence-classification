Foto: Getty Images / Guliver image NAKON nokauta u 11. rundi u najvažnijem meču karijere Vladimir Kličko bio je  smiren. Anthony Joshua svrgnuo ga je s trona u epskom meču na Wembleyu. U 41. godini života veliki Ukrajinac, čini se, ima snage za još.  Kličko je poražen. Mnogi su navijali za takav scenarij, ali danas je mnogima žao. Kličko je prvi put nakon dugo vremena boksao za publiku. Svijet je oduševljn borbom koju su Kličko i Joshua prikazali.  “Bio je to jako dobar meč u kojem su fanovi mogli uživati. Volio bih da sam pobijedio, no nisam. Joshua je odradio jako dobar posao, zadržao je fokus kroz cijeli meč, pokušavao je nešto cijelo vrijeme. I kad je pao, ustao je i uzvratio. Vjerojatno sam mogao napraviti više u toj šestoj rundi nakon što je on ustao, no neću sada o tome. Također ne želim komentirati je li meč prerano prekinut. Kao borac je prirodno da pokušavaš ostati u meču. Želio sam traje što je dulje, ali poštujem odluku suca. Sve u svemu, bila je ovo sjajna večer, pokušao sam pobijediti, no ovog puta nisam uspio.” Postoji opcija revanša koji fanovi sigurno žele vidjeti. Kličko je potvrdio interes, ali na konačnu odluku će pričekati. Prije svega će provesti neko vrijeme s obitelji. "Neću se sada služemo oglasiti o mojoj budućnosti. Rano je za to, ali moram reći da se osjećam jako dobro, iako sam izgubio. Uzeti ću vremena i kada odlučim, javno ću obznaniti tu odluku. U ugovoru imam klauzulu koja mi omogućuje revanš ukoliko odlučim napraviti aktivaciju. No, ovog trenutka neću donijeti nikakvu odluku o tome.” Morao se još jednom vratiti u šestu rundu. Joshua je teturao, Kličku je nedostajalo još samo malo. Mnogi su mislili da je kraj meča. “Mislio sam da Joshua neće ustati, no uspio je. Svaka mu čast na tome. Od tog trenutka sam imao dojam kako je ostao bez snage i koncentracije. No, oporavio se kroz runde. Mogao sam napraviti više oko toga da ga završim, no bio sam siguran da je ovo moja večer i uzeo sam vremena. Onda me pogodio i krv mi je otišla u oči. Nisam u tim trenucima dobro vidio, no oporavio sam se da se vratim u meč. Ipak, nije bilo dovoljno i to me koštalo poraza.” Kličko je nokautom poražen po prvi put nakon 2004. godine, kad je bolji od njega bio Lamon Brewster.