Foto: Hina FINSKI vozač Formule 1 Kimi Raikkonen (34) najavio je da će okončati karijeru kad mu istekne ugovor sa Ferrarijem, odnosno na kraju 2015. godine.  Raikkonen je ostvario 20 pobjeda u Fomuli 1, a 2007. je osvojio naslov svjetskog prvaka vozeći za Ferrari. No, ove sezone je na osam utrka skupio tek 19 bodova i nalazi se na 12. mjestu u ukupnom poretku.  Karijeru je počeo u Sauberu, a potom je vozio za McLaren (2002–2006) i Ferrari (2007–2009). Dvije godine je bio izvan Formule 1, da bi se vratio 2012. vozeći bolid Lotusa, a od ove godine ponovno vozi za Ferrari.