U Beogradu će momčad voditi pomoćni treneri Gianmarco Pozzecco i Dino Repeša... U KK Cedevitu danas je iz ureda ABA lige stigla suspenzija trenera Veljka Mršića koji, uz financijsku kaznu, neće smjeti biti na klupi u slijedeće dvije finalne utakmice ABA lige protiv Crvene Zvezde Telekoma u Beogradu 10. i 11. travnja. Kazna je izrečena zbog spominjanja sudaca na konferenciji za novinare uoči majstorice protiv Partizana NIS. U Beogradu će momčad voditi pomoćni treneri Gianmarco Pozzecco i Dino Repeša, a Veljko Mršić će biti na klupi u nastavku finalne serije, već u Zagrebu 13. travnja. Podsjetimo, Mršić je uoči majstorice polufinala, po povratku iz Beograda, komentirao kako su suci domaćima tolerirali pretjeranu agresiju. 