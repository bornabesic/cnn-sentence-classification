Schumacher je 29. prosinca 2013. godine zadobio teške ozljede glave nakon pada na skijanju u francuskom Maribelu. Šest je mjeseci bio u induciranoj komi, a nakon gotovo tri i pol godine od nesreće nitko zapravo ne zna kakvo je Schumijevo zdravstveno stanje. Obitelj Schumacher je sav novac i praktički svu imovinu dala za liječenje sedmerostrukog svjetskog prvaka Formule 1, a od javnosti je tražila strpljenje i mir kako bi se Nijemac u miru mogao liječiti. Obožavatelji, sami vozači i čelnici momčadi, stožeri i svi vezani uz Formulu 1 gotovo svakodnevno šalju poruke podrške Michaelovoj obitelji. Čelnici Mercedesa šokirali su sve obožavatelje nakon što su objavili da ove sezone neće imati poruku podrške na bolidu iako su ju imali svake sezone otkad se nesreća dogodila. - Nastavi se boriti, Michael - pisalo je na bolidu 'srebrne' strijele. Navijače je naljutila činjenica da su poruku podrške najboljem vozaču u povijesti maknuli kako bi oslobodili mjesto za reklamu. Šef momčadi Toto Wolff rekao je da se poruka neće micati sve dok Michael ne ozdravi. Čini se da je novac ipak bitniji od dane riječi. 