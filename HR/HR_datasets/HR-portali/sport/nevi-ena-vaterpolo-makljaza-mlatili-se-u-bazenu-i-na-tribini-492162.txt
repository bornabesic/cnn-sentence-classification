Masovnu tučnjavu kakva se rijetko viđa na sportskim natjecanjima, osim na nogometu, priuštili su nam vaterpolisti i navijači provincija Zapadne Jave i Južne Sumatre na Indonezijskim nacionalnim sportskim igrama. Počelo je u bazenu, šake su letjele na sve strane i u sekundi je u bazenu bio 20-ak igrača. I taman dok se u bazenu malo primirila situacija, nastavilo se na tribinama. Težu makljažu spriječile su snage reda, policija i zaštitari, no nedovoljno brzo da se ne snimi sramotni obračun.  Inače, vaterpolisti s Jave pobijedili su 15-6 i plasirali se u finale gdje ih čeka branitelj naslova Jakarta. 