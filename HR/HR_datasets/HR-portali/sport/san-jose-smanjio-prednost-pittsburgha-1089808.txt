San Jose Sharks su sinoć u trećoj utakmici finala Stanley kupa slavili sa 3-2 protiv Pittsburgh Penguinsa u produžetku i tako smanjili na 2-1 u seriji na četiri pobjede. Finac Joonas Donskoi zabio je pobjednički gol u 12. minuti produžetka. Poveo je Pittsburgh pogotkom Bena Lovejoya u prvoj trećini, a četiri minute kasnije izjednačio je Justin Braun. U drugoj trećini pada samo jedan gol i to za Pittsburgh, a strijelac je bio Patric Hornquist. No, San Jose dolazi do izjednačenja u zadnjoj trećini kada je  Joel Ward zabio za 2-2. Vratar Sharksa Martin Jones pridonio je pobjedi sa 40 obrana. Četvrta utakmica se igra u ponedjeljak u San Joseu. >>Kanada pobijedila Finsku i obranila naslov svjetskog prvaka