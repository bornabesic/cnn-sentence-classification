Marko Pjaca više neće igrati ove sezone, propustit će ljetne pripreme, a pitanje je kad će na jesen zaigrati. HNS je potvrdio tešku ozljedu (puknuće) križnih ligamenata koljena i operaciju, što znači povratak na teren tek za šest do osam mjeseci. A sve zbog tallinnskog pijeska, piše Goal. Juventus je sigurno poludio, a barem mu je neka utjeha što se može obratiti Fifi sa zahtjevom da krovna svjetska organizacija Pjaci isplaćuje plaću za vrijeme oporavka.   Taj novac isplaćuje se iz Fifinog programa zaštite igrača. Krovna svjetska organizacija pokriva klubovima troškove plaće igrača koji je ozlijeđen i ne igra barem četiri tjedna, a do godine dana. Fifa klubu može platiti i do 20.548 eura dnevno, ovisno o igračevoj plaći. Pjaca u Juventusu zarađuje 1,8 milijuna eura godišnje bruto, bez premija. Što znači da ako ga neće biti na terenu pola godine, veći dio od tih 900.000 eura pokrit će Fifa. >> Marko Pjaca mora na operaciju i čeka ga višemjesečni oporavak