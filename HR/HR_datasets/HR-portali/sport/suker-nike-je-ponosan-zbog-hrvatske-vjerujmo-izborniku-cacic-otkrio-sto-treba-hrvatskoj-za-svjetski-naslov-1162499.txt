Predsjednik HNS-a, Davor Šuker, i hrvatski izbornik, Ante Čačić, borave u SAD-u kako bi dogovorili sve detalje oko prijateljske utakmice s Meksikom koja će se 27. svibnja igrati u Los Angelesu. Nezgodan je to tremin zbog završnice mnogih natjecanja pa će Hrvatska nastupiti u oslabljenom sastavu.  - Već dugo pregovaramo s američkim kompanijama da Hrvatska odigra jednu veliku utakmicu ovdje. Jako sam ponosan što sam ovdje i ponosan sam što ćemo igrati ovdje. I sponzori su ponosni. Nike je ponosan zbog nas i Adidas je ponosan zbog Meksika. Kada vidim američke stadione koji su fantastični, uvijek sam govorio sebi da ovdje moramo igrati, makar i pod okriljem Fife. To je pripremna utakmica za nas i za Meksiko. Igramo protiv Islanda 11. lipnja veliku utakmicu i treba nam trening prije toga. Ma oduševljen sam što dolazimo u SAD - izjavio je Šuker za CroatianSports te pokušao objasniti s kojim se sve teškoćama suočava kad dogovara prijateljske utakmice.  - U budućnosti želim da Hrvatska igra u New Yorku, Bostonu, Chicagu, a možda i u Kanadi. Fifa pred nas postavlja sve više pravila. Moramo poštivati razne protokole, ne smijemo daleko letjeti, ne smijemo ovo, ono... Nije nam lako. Znate, mi u Hrvatskoj imamo 4,5 milijuna izbornika, 4,5 milijuna premijera i isto toliko predsjednika. Znate, ja bih također volio igrati s Engleskom na Wembleyju ili sa Španjolskom na Santiago Bernabeuu, ali želje su jednu, realnost je drugo, teško je to organizirati. Tko bi letio, primjerice, do Australije. Volio bih i da Hrvatska igra u Zadru, spominjali smo to, ali nije sve to baš tako jednostavno.   Predsjednik HNS-a upitan je i što Hrvatskoj nedostaje da postane prvak Europe ili svijeta. - Dao bih ruku za to, ali nije ni to lako. Recite mi što trebam napraviti da pobijedimo u finalu SP-a u Rusiji i ja ću to napraviti. Trebamo vjerovati u Antu Čačića. Treba nam zajedništvo, svi moramo biti skupa. Ako jedan nedostaje, to je tuga. Stvari se moraju poklopiti, sitnice odlučuju. Sreća je tu posljednji faktor. Isto pitanje postavljeno je i izborniku Čačiću, uz dodatak hoće li pozvati Dejana Lovrena. - Za veliki uspjeh potrebna nam je jedna doza sportske sreće, kao primjerice na Europskom prvenstvu u Francuskoj protiv Portugala. I da, Dejan Lovren će biti pozvan za sljedeću reprezentativnu akciju - zaključio je Čačić. >>Šuker nije krivac: Hrvatska je bila prisiljena igrati utakmicu s Estonijom, evo zbog čega! >>Perišić nakon poraza prozvao Šukera: Ovo nema smisla! 