Izbornik Ante Čačić objavio je to u ponedjeljak na okupljajnu hrvatske nogometne reprezentacije. Veznjak hrvatske nogometne reprezentacije Ivan Rakitić otpao je za kvalifikacijski susret protiv Islanda koji se igra 11. lipnja. Izbornik Ante Čačić objavio je to u ponedjeljak na okupljajnu hrvatske nogometne reprezentacije. Nogometaši su se okupili pred zagrebačkim hotelom AS odakle su krenuli prema Sv. Martinu na Muri gdje će odraditi prvi dio priprema za gostovanje na Islandu. “Od svih pozvanih na popisu neće biti jedino Ivana Rakitića, on je oslobođen. Nakon utakmice finala Kupa kralja Barcelonini liječnici poslali su zamolbu da Rakitića oslobodimo reprezentacije. Odigrao je napornu sezonu, a na kraju je dobio akutnu upalu donjeg dijela trbušnog zida i preporuča mu se odmor. Pričao sam s Rakitićem i on se složio da mu treba odmor. Mi želimo paziti na naše igrače i omogućiti im da budu spremni. Za Island neću pozivati nikakvu zamjenu za Rakitića, ali ne znam još koga ću staviti umjesto njega u prvu momčad”, kazao je Čačić.