Treba Soudanija cijeniti jer je veći dinamovac od gotovo svih u klubu, a to potkrepljuje i njegov oproštaj od ove užasne sezone. Malo koji navijač nije ostao ganut gorkim suzama koje je El Arbi Soudani lio nakon poraza od Rijeke u finalu Kupa. Dinamo je izgubio s 3:1 i obilježio najgoru sezonu još od ‘lige za bedaka’, a jedina svijetla točka zagrebačkog kluba ove sezone bio je alžirski reprezentativac Soudani. Uz cijeli niz ‘domaćih dječaka’ koji su ovdje od malih nogu i ponosni ističu ljubav prema Dinamu, jedini je ridao i plakao za pobjedom Alžirac Soudani. Soudani se zaista lomio ove sezone, zabijao je u derbijima i svojom kvalitetom je nadomještao dobar dio nedostataka Dinamove momčadi, pa mu se valjda sve skupilo i eto, čovjek se rasplakao. Treba Soudanija cijeniti jer je veći dinamovac od gotovo svih u klubu, a to potkrepljuje i njegov oproštaj od ove užasne sezone i najava za sljedeću. Nakon susreta, negdje u noći, na Facebooku je objavio poruku: “Hvala svima od srca na podršci. Vidimo se iduće sezone”! Eto, time je Soudani za sobom ostavio najgoru sezonu otkako je u Dinamu, a nagovjestio je kako će braniti boje zagrebačke momčadi i sljedeće sezone.