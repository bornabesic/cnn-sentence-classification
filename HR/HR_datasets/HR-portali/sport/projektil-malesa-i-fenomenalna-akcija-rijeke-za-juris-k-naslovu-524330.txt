NK Rijeka dočekala je Hajduk na svojoj Rujevici i pred punim tribinama već nakon pola sata riješila susret. Prekrasno je momčad Matjaža Keka igrala u prvoj dionici i sasvim zasluženo došla do velikog vodstva u Jadranskom derbiju. Kao da je bojkot Torcide malo poljuljao Hajdukove igrače, koji su izgledali izbezumljeno u prvih pola sata. Riječani su stisnuli, kombinirali i došli do vodstva već u 14. minuti prekrasnim golom Maleša nakon velike pogreške Jeffersona. Video gola pogledajte ovdje. Lider prvenstva nastavio je sa sjajnom igrom i nakon pola sata vodio je 2-0. Prekrasnu akciju odigrali su Rijekini igrači i izbili sami pred golmana Stipicu. Gavranović je zabio, a video gola pogledajte ovdje.   