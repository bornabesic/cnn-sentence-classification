Trener West Hama Slaven Bilić odgodit će operaciju kuka jer želi da klub u preostala četiri kola Premier lige skupi što više bodova, objavili su u ponedjeljak britanski mediji. - Za operaciju i oporavak treba vam šest tjedana i sada nemam vremena za to. Ja nisam igrač, a stanje moga kuka nije ništa lošije negoli prošle godine - rekao je Bilić. Već godinama 40 bodova je bila magična granica koja osigurava opstanak u Premier ligi, a West Ham, koji je na 14. mjestu, ima 38 bodova. Od zone ispadanja dijeli ga sedam bodova, a West Bromwich Albion, koji je osmi, bježi mu šest bodova. Do kraja sezone West Ham dočekuje Tottenham i Liverpool, a ide u goste Stokeu i Burnleyju. - Koliko se ja sjećam 40 bodova je uvijek bila granica za ostanak. I zato nam trebaju bodovi, ali ne samo za opstanak, već da bi što više napredovali na tablici - dodao je Bilić. >>Bilićev West Ham osvojio bod koji mu vjerojatno znači ostanak u ligi 