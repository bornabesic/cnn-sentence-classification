Jasno, u momčad se našlo najviše igrača Rijeke, aktualnog prvaka Hrvatske. U posljednjoj ovosezonskoj HRT-ovoj emisiji Stadion, bivši nogometaš, a danas nogometni analitičar, Joško Jeličić, odabrao je svoju idealnu momčad Prve HNL. Jasno, u momčad se našlo najviše igrača Rijeke, aktualnog prvaka Hrvatske. Na vrata je postavio Prskala iz Rijeke, a društvo u obrambenoj liniji prave mu suigrači Ristovski i Elez, te Barišić iz Osijeka. Drugog stopera nije mogao odabrati pa se odlučio staviti ili Sigalija iz Dinama ili Mitrovića iz Rijeke. “Prskalo je napravio nevjerojatan iskorak, veliki je navijač Rijeke i drago mi je zbog njega. Ristovski je najbolji desni bočni u ligi, a Barišić najbolji lijevi. Elez je pravi moderan stoper, ali previše nonšalantan i vjerujem da će mu to Kek izbiti iz glave, dok drugog stopera nisam mogao izabrati jer su Mitrović i Sigali odigrali po jednu polusezonu”, objašnjava Jeličić. U veznoj liniji opet dominiraju igrači Rijeke, no, za Jeličića Andrijašević i dalje nije najbolji nogometaš u ligi. “Bradarić i Mišić najbolji su par veznjaka u ligi, Franko je MVP, dakle najkorisniji je, ali Soudani je ipak najbolji nogometaš HNL-a”, veli Jeličić koji je vezu postavio i Marka Vešovića, također igrača šampionske momčadi. U napadu je ostavio mjesto za najboljeg strijelca lige, Hajdukova Marka Futacsa. “Oduševio me i iznenadio. Marko Futacs je ogromno iznenađenje. Lako je sada pričati o njemu i hvaliti ga, ali trebalo je stati uz njega kad se ozlijedio na početku. Hajduk je to napravio i ovako mu se vratilo”, kazao je Jeličić. Osim što je, kao stručnjak, odabrao najboljih 11 Prve HNL, Jeličić je također komentirao Rijeku kao prvaka, utakimicu s Dinamam i zategnute odnose na relaciji Petev – Ćorić. Počeo je s utakmicom Dinama i Rijeke koju je zagrebačka momčad dobila s 5:2. “Ma to je više bila revijalna utkakmice, sigurno je da tako neće biti u utakmici kupa i tu nema ničega osim dizanja samopouzdanja igračima Dinama. Opet, ne vidim povezinicu između te utakmice i utakmice kupa”, kazao je Jeličić. Zaslužuje li Petev ostanak u Dinamu? “Da sam ja taj koji odlučuje ova utakmica ne bi bitno utjecala na to. Koliko sam uspio vidjeti i koliko znam Petev je definitivno opcija za sljedeću sezonu. Pravo je pitanje kako će on pripremiti utakmicu u finalu kupa jer ima velikih problema na stoperskim pozicijama”, kazao je Jeličič. Novi slučaj s Ćorićem također je eskalirao. “Uz dužno poštovanje prema njegovim roditeljima, menadžerima i talentu, nešto definitivno nije u redu. Ako imamo problem sa Zoranom Mamićem koji ga je trenirao, potom s Kranjčarom, nakon toga sa Sopićem dvije utakmice i onda s Petevom, onda je definitivno problem negdje u Anti i vrijeme je da se uhvati posla. Da sam ja onaj koji odlučuje ja bih ga prodao za takav novac jer netko će platiti njegov potencijal”, kazao je Jeličić. Dinamo ide u Europsku ligu, a Rijeka se dočepala Lige prvaka, što se može očekivati od financija? “Mišković je jasno naglasio da 50 posto budžeta moraju popuniti prodajom igrača, dakle neminovan je odlazak nekih igrača, vjerojatno nositelja igre. Bit će zanimljivo vidjeti kime će ih zamjeniti, lani ih je otišlo sedam, osam pa su sada prvaci. Što se Dinama tiče oni moraju ojačati kadar. Dinamo s ovakvom igrom nije konkurentan ni u Europskoj ligi. Nemaju agresivnost, nema potreban intenzitet i treba im svježa krv kao i vrijeme za uigravanje. Trebaju pojačati nekoliko pozicija”, komentira Jeličić.