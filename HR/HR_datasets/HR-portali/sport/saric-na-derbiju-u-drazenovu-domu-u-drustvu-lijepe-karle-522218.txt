Dario Šarić jedna je od najvećih hrvatskih sportskih zvijezda i ne prođe dan da nije u medijima, no ljubavni život ponajboljeg hrvatskog košarkaša uglavnom je daleko od svjetala pozornice. Iako nije tajna da je u dugogodišnjoj sretnoj vezi sa studenticom ekonomije Karlom Pušeljić, obožavatelji ih nemaju prilike često vidjeti zajedno u javnosti. No na jučerašnjoj prvoj utakmici četvrtfinala doigravanja hrvatskog prvenstva između Cibone i Zadra u Draženovu domu mladi par uživao je u majstorijama bivših suigrača Darija Šarića iz prvog reda.  Par se upoznao još 2012. godine u Vodicama gdje je Zagrepčanka stigla na ljetovanje. Od tada ljubav ne jenjava bez obzira na Darijev žestok ritam utakmica, kako u Europi, tako i sada u NBA ligi. Par iskorištava svaku priliku da provede zajedno, a Dario često na društvenim mrežama objavljuje zajedničke fotografije s odmora... 