Foto: Hina ŠPANJOLSKI velikan Real Madrid rekorder je s 11 naslova prvaka Europe, a ove godine Kraljevski klub mogao bi postati i prvi klub koji je obranio naslov otkako je startala Liga prvaka. Real Madrid je slavio u prvih pet izdanja Kupa prvaka (1956.-1960.), a potom je bio najbolji 1966., 1998., 2000., 2002., 2014. i 2016. Ako pobijedi u Cardiffu, postat će prvi klub otkako je startala Liga prvaka koji je obranio naslov prvaka. Posljednji klub koji je obranio europsku titulu bio je Milan kojem je to uspjelo 1989. i 1990. godine. Milan je ujedno i drugi najtrofejniji klub sa sedam naslova, dok su Liverpool, Barcelona i Bayern pet puta bili prvaci Europe. Ajax je četiri puta bio na krovu Europe, a Manchester United i Inter triput. Juventus je dvaput slavio.  Jedina dva kluba iz istočne Europe koja su osvajala ovo natjecanje su rumunjska Steaua 1986. godine i beogradska Crvene zvezda 1991. godine. Titulu prvaka Europe osvojila su ukupno 22 kluba. UKUPNO 11 - Real Madrid 7 - Milan 5 - Bayern, Barcelona, Liverpool 4 - Ajax 3 - Inter, Manchester United 2 - Juventus, Benfica, Porto, Nottingham Forest 1 - Celtic, HSV, Steaua, Marseille, Chelsea, Borussia Dortmund, Crvena zvezda, Feyenoord, Aston Villa, PSV Eindhoven