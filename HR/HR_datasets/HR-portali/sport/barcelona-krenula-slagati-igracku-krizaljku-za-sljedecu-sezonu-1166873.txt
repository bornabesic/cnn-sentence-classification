Barcelona će u sljedeću sezonu ući u nešto izmijenjenom sastavu. Odlaze trener Luis Enrique te Jeremy Mathieu i Arda Turan. Nakon sedam godina na izlaznim vratima je i Javier Mascherano. Navodno je Argentinac priznao je sunarodnjaku Lionelu Messiju: - Odlazim na kraju sezone! Javier Mascherano igrao je 320 utakmica i zabio jedan pogodak. Argentinac je jedini pogodak za Katalonce zabio prošlog tjedna u pobjedi protiv Osasune (7:1) kada mu je Rakitić prepustio da izvede jedanaesterac. U ljetnom prijelaznom roku Barcelona želi dovesti nekoliko igrača. Dnevnik AS tvrdi da je glavna meta Arsenalov desni bek Hector Bellerin, koji je nedavno produljio ugovor s topnicima. Katalonci iz madridskog Atletica žele braniča Thea Hernandeza, te Marca Verrattija iz PSG-a i Liverpoolova Brazilca Philippea Coutinha. 