Matt Damon se vraća u svojoj najlegendarnijoj ulozi Jasona Bournea. Paul Greengrass, redatelj filmova 'Bourneova nadmoć' i 'Bourneov ultimatum', ponovo se pridružuje Damonu i režira novi nastavak Bourneove globalno popularne franšize studija Universal, u kojem će nekadašnji najsmrtonosniji operativac CIA-e izaći iz sjene. U novom filmu, Damonu će se pridružiti Alicia Vikander, Vincent Cassel i Tommy Lee Jones, dok će Julia Stiles reprizirati svoju ulogu u ovom super-popularnom serijalu. Pogledajte prvi foršpan Serijal o Bourneu, sniman prema knjigama Roberta Ludluma, postavio je nove standarde za cjelokupni žanr akcijskih filmova u smislu akcijske koreografije, prizora potjere i zamršenih obrata, i zato vjerujemo da vas ni ovaj nastavak neće razočarati.  'Jason Bourne' u naša kina stiže 28. srpnja u distribuciji Blitz filma. Tema: FILM 