Njemački umjetnik Julian Rosefeldt objavio je prvi foršpan za svoj film 'Manifesto', djelo u kojem Cate Blanchett glumi čak 13 različitih likova. Video koji je originalno zamišljen bio kao višeekranska video instalacija u australskom 'Centru za pokretne slike', u Melbourneu, sada je montiran u obliku 90-minutnog cjelovečernjeg filma. Novi nam foršpan pokazuje Blanchett kako kameleonski prolazi kroz sve uloge koje je odglumila za potrebe filma, dok izgovara riječi različitih manifesta. - Blanchett se nalazi u svakodnevnim situacijama, kao kućanica, radnica u tvornici ili voditeljica na televiziji, dok izgovara riječi raznih manifesta koji su inspirirali cjelokupne umjetničke pokrete. 'Manifesto' je zabavan film, koji nas u stvari traži da se upitamo o istinitosti tih strastvenih tvrdnji i o tome vrijede li one još i danas - tvrdi se u sinopsisu filma. Pogledajte video Premijera filma se očekuje na ovogodišnjem 'Sundance Film Festival'-u. Tema: FILM 