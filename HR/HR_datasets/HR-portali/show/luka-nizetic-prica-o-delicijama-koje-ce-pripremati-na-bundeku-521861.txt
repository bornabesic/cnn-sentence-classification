Prvi hrvatski celebrity MasterChef će u nedjelju u 13:45 na festivalu Zagreb Chill&Grill powered by Coca-Cola imati svoj kulinarski show. Luka Nižetić (33) će u 'Showu Cooking by Luka Nižetić' u 60 minuta pokazivati kako sprema delicije te posjetiteljima otkriti tajne svog umijeća. U studiju 24sata otkrivo je što možemo očekivati u njegovom kulinarskom showu te je govorio o svojoj novoj pjesmi 'Ne ne ne da da da'. RAZGOVOR UŽIVO PRATITE OVDJE: Luka Nižetić otkriva zbog čega može izgubiti razum. I Intervju 24sata Voditeljica: Ana Lukiček Ljubav prema kuhanju prenijela mu je majka za koju tvrdi da je najbolja kuharica. Počeo je eksperimentirati još kao dječak. Sve ga je zanimalo pa je miješao razne sastojke i 'tjerao' roditelje da ih probaju. - Na festivalu ću pripremati dva jednostavna jela. Ramstek će biti prvo, a drugo ćete otkriti na Bundeku - rekao je Luka. Iako obožava hranu, Luka se može pohvaliti isklesanim tijelom. To duguje svakodnevnom vježbanju i svom zahtjevnom psu. Osim toga, rekao je kako uveliko utječe i to što voli nezačinjenu hranu. Pjevač već dugo priprema album koji će svjetlo dana, nada se, ugledati pred kraj godine. Trenutno surađuje s Branimirom Mihaljevićem. Imaju nekoliko pjesama i kaže kako su sve bliže cilju. - U glazbi ništa ne ide matematički, često smo nešto odgađali - rekao je. Ljudi su jako zadovoljni njegovom novom pjesmom 'Ne ne ne da da da', a na albumu će se naći balade i brze pjesme. Najveći kritičari su mu roditelji koji mu često kažu da pjesme nisu 'dovoljno dobre'. Trenutno se sprema za CMC festival i za mjuzikl 'Mamma Mia' koji će se održati u splitskoj Areni. Kazalište mu je oduvijek bilo zanimljivo, a radi i na monodrami sa Senkom Bulić. - Brzo učim tekst, jedino što sam fulao su koraci - kaže. Zagreb Chill&Gril powered by Coca-Cola otvara se u petak, 28. travnja, u 17 sati, (od subote do ponedjeljka traje od 12 do 23 sata). Organizatori projekta su 24sata i Gastro.hr, a partneri PIK Vrbovec, Jack Daniel's, Dacia, Kotányi, Kisko, Permetal, President, TABASCO®, Konzum i mnogi drugi...  Pratite nas na Facebooku, Gastro.hr i portalu Chill&Grill. 