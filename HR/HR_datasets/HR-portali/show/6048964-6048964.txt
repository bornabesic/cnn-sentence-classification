Rockyja Balbou, odnosno Sylvestera Stallonea, jednog od najvećih akcijskih junaka s kraja '80-ih i početka '90-ih, u novoj epizodi showa 'Tvoje lice zvuči poznato' utjelovit će Nives Celzijus. Nova TV   - Nisam neki ljubitelj borbi tako da me ovo izulo iz cipela - komentirala je pjevačica, koja je za zadatak dobila izvesti soundtrack iz filma 'Eye Of The Tiger' benda Survivor. - Trebam biti napeta u pjevanju, ali bit ću napeta i u pokretima. Takva je uloga - zaključila je Nives. Nimalo lagan zadatak imat će Ana Gruica, koja će morati pjevati na njemačkom jeziku, i to pjesmu benda Dschinghis Khan. Nova TV Nova TV   - Bila sam šokirana, nisam imala pojma tko su - iskrena je Ana, koja će izvesti i najupečatljiviji ples svih vremena. - Moram paziti na njemački izgovor, ali i na količinu koreografije, koja je komplicirana. Treba to dvoje uskladiti - rekla je i dodala kako joj je ovo ipak najdraža točka do sada. Daniel Bilić također je uzbuđen zbog transformacije u Rag'N'Bone Mana. - Totalno je fora lik. Super mi je njegova glazba i super mi je njegov glas - kazao je. Bilić će nastupiti s pjesmom 'Human'. Nova TV Nova TV   - To treba napraviti kako spada, a ne kako sam do sada radio zadatke - odlučno će Daniel, kojeg čeka i velika fizička preobrazba. Bojan Jambrošić je pak radio na tome kako biti ljutita žena jer ćemo ga, naime, ove nedjelje vidjeti u liku pjevačice benda En Vogue. Nova TV   - Rekao bih da su se spojile Beyoncé, Mariah Carey i Christina Aguilera u jedno - zaključio je Bojan, koji će izvesti hit 'Don't Let Go'. - Ovo nije moj stil pjevanja. Tražio sam Ivanu Husar da me zamijeni, ali neće - našalio se. U nedjelju ćemo vidjeti i uzbudljive nastupe Mije Anočić Valentić, koja će se transformirati u Michaela Jacksona, Dalibor Petko postat će Lidija Bačić, Marija Rotha očekuje hologramski nastup, a utjelovit će Montserrat Caballe i Freddieja Mercuryja, a Ivana Mišerić uprizorit će scenu iz filma 'Briljantin'.