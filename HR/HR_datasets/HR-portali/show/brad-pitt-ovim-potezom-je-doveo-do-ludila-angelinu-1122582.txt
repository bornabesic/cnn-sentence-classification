Razvod Brada Pitta i Angeline Jolie bit će duga i teška borba u kojoj obje strane napadaju najgorim ''oružjem''. Glumac se tako, piše US Weekly, urotio s Angelininim tatom Jonom Voightom, s kojim Angelina nije u dobrim odnosima, i od njega je tražio savjete kako nadmudriti njegovu kćer u ovoj brakorazvodnoj parnici. Jon je zetu objasnio da je Angelina preslika svoje mame Marcheline Bertrand jer je jednako psihički nestabilna kao i majka, i to bi moglo naštetiti njihovoj djeci. Savjetovao mu je da u borbi za skrbništvo nad djecom igra na kartu njezine psihičke rastrojenosti. Naravno, Angelina je poludjela saznavši da se Brad sastaje s njezinim tatom, s kojim ona ne razgovara godinama, i da sluša njegove savjete.  U međuvremenu je Angelinu i djecu je ipak ispitao FBI-a kako bi se utvrdilo je li Brad zaista tijekom leta u privatnom avionu napao sina Maddoxa. Navodno, Maddox ne želi vidjeti oca i ljutit je što nije ispunio obećanje i odveo ga prošli vikend na koncert omiljenog mu benda.  