Avantura Anje Boronjek u 'Ljubav je na selu' završila je nakon što ju je njezin Lojzek poslao doma. I iako joj nije jasno zašto ju je ostavio iako joj je rekao da ima neke osjećaje prema njoj, Anja za njega ima samo riječi hvale, piše RTL. - On je prekrasna osoba, danas je stvarno takvih malo. Neka se trgne i nek' si nađe nekoga. Od srca mu to želim - poručila mu je Anja.   Ova kandidatkinja isticala se po nagloj naravi, ali i kratkoj frizuri, no na društvenim mrežama moguće je vidjeti Anjine fotografije iz vremena kad je još imala kosu. Mnogi je s tamnom kosom do vrata i našminkanu nisu ni prepoznali. Iako muškarca svog života nije pronašla, Anji nakon sudjelovanja u showu prilaze mnogi koji je žele upoznati, a ona je spremna da ljubav ponovno uđe u njezin život.