Dramski pisac, književnik i scenarist Dušan Kovačević gostovao je u emisiji "Veče sa Ivanom Ivanoviće", a povod gostovanje je jubilej 45 godina od predstave i 35 godina od kultnog filma "Maratonci trče počasni krug" čiji je scenarij upravo njegova zasluga.  - Nekada mi se čini, kao i većini nas koji smo prešli u najljepše godine kao da je to bilo jučer , a nekad kao da je bilo u srednjem vijeku. Ovisi kako sam raspoložen. Tih 45  godina je prošlo u jednom zajedničkom vremenu koje se ubrzavalo i čovjek kad je mlad ima dojam da je mladost vječna i imate osjećaj da je pred vama beskrajno puno vremena i da je to što radite nešto što će vječno trajati. Sada shvaćam da je ta iracionalan energija bila dragocjena - kaže Kovačević koji je "Maratonce" napisao kad je imao 22 godine. Prisjetio se niza zgoda vezanih za snimanje kultnih filmova jugoslavenske kinematografije, a ispričao je i jedan detalj vezan za kultni film "Ko to tamo peva". Naime kraj filma je trebao izgledati sasvim drugačiji, ali Titova smrt je promijenila taj kraj. - Titova smrt nas je spriječila da završimo "Ko to tamo peva" onako kako smo zamislili. U scenariju je bila scena, kada dvojica dječaka koji pjevaju izađu iz autobusa i tada su se trebale pojaviti u sceni životinje i sve je trebalo nalikovati apokalipsi. Direktor filma bio je u dogovoru s vlasnikom cirkusa u Italiji i taj cirkus s dresiranim životinjama trebao je doći u Beograd. Međutim, umire Josip Broz Tito i strancima se zabranjuje ulazak, ma ptica nije smjela prijeći granicu, a mi moramo završiti film, a kako nema životinja filma završava tako kako završava. - ispričao je Kovačević.