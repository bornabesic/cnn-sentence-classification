Iako nikad nije otkrila točan datum kad bi trebala roditi, popularna pjevačica Beyonce (35) očito je vrlo blizu termina. Naime, u subotu je organizirala veliki party darivanja za blizance na temu Afrike. Ispred njene kuće osvanuo je golemi šator u kojem su goste zabavljali svirači afričke glazbe. Pjevačica je zabavu nazvala 'Carter Push Party'. Za tu se priliku, Beyonce je pozirala u grudnjaku, a golemi trbuh 'ukrasila' je privremenom tetovažom od kane. Beyonce i suprug Jay Z (47) već imaju kćer Blue Ivy (5). Na zabavi su, između ostalog, bili i Serena Williams, Vanessa Bayer, La La Anthony i njena majka Tina Knowles. Pjevačica je početkom veljače setom fotografija na kojima pokazuje trudnički trbuh otkrila da čeka blizance. Njena fotka u jednom danu lajkana je 7,7 milijuna puta, zbog čega je ušla u Guinnessovu knjigu rekorda.