Freya Lewis (14) bila je na koncertu Ariane Grande (23) u Manchesteru prijateljicom Nell Jones, koja je poginula. - Probudila se nakon što su joj sedativi popustili i Harry Styles ju je nazvao - ispričao je otac ozlijeđene djevojke, koji se zahvalio pjevaču na velikoj gesti. - Styles joj je rekao da ju voli i malo ju razvedrio jer ga obožava - istaknuo je oduševljeni otac. Freya je u terorističkom napadu dobila brojne opekotine i prijelome te prošla tešku operaciju. Tinejdžerka je poginuloj prijateljici poklonila kartu za koncert. Grande je nedavno objavila da se vraća u Manchester kako bi održala koncert i prikupila pomoć za obitelji ljudi koji su poginuli u terorističkom napadu. - Vratit ću se u nevjerojatno hrabar Manchester kako bih provela vrijeme s fanovima i prikupila novac za žrtve i njihove obitelji. Podijeliti ću s vama detalje čim sve bude potvrđeno - najavila je. Pjevačica je neposredno nakon tragedije izjavila da joj je jako žao zbog onoga što se dogodilo, da je slomljena zbog spoznaje da je do napada došlo na njenom koncertu te se ispričala i ponudila novčanu pomoć obiteljima žrtava.