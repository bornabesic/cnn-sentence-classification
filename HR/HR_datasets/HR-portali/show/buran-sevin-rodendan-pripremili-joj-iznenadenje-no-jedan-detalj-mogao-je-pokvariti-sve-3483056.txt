Severina Kojić u četvrtak je napunila 44 godine i osim što su joj profili na društvenim mrežama bili ispunjeni čestitkama, ni obitelj ni prijateljice nisu joj zaboravili pripremiti nekoliko iznenađenja. Sam rođendan dočekala je radno - nastupala je u Novom Pazaru, gradu koji je slavio 555. rođendan, a na koncertu se okupilo više od 20.000 ljudi. Rođendan Novog Pazara bio je u srijedu, no Severinin nastup počeo je u ponoć, taman da i njoj čestitaju rođendan. Tijekom vikenda na Instagramu su i Severina i njezin suprug Igor Kojić počeli objavljivati fotografije s proslave koju su joj organizirali u krugu bliskih prijatelja i obitelji. Proslava je bila organizirana u petak u Beogradu, a pozvane su bile i direktorica marketinga Agrokora Iva Balent, Severinina kuma Andrea Čermak te još nekoliko bliskih prijateljica. Severina je na rođendan objavila fotografiju s Aleksandrom na ljuljačkama ispod koje je napisala: ‘Nikad neću biti žena svojih godina!’ Svom je suprugu uz fotografiju na kojoj se ljube u gomili crvenih balona u obliku srca poručila: 'Mili moj, ma da se nismo sreli stvarno bila bi grijehota... Jer sada znam da te volim, znam da te volim, znam da te volim... Više od života.' Ni njoj Igor nije ostao dužan. Na svom je profilu objavio video s vjenčanja uz koji je napisao: ‘Srećan rođendan živote, sa tobom je svaki dan ovakav…’ No, da ne bude sve obilježeno cvijećem, lijepim riječima i osmjesima, potrudio se Igorov otac, Dragan Kojić Keba koji je vozio malog Aleksandra kući s proslave rođendana. Kako piše srpski Alo, Severinin je svekar oko jedan sat ujutro vozio mališana kući, no na fotografiji objavljenoj na stranici Alo.rs jasno se vidi da se dječak vozi nevezanog. Aleksandar je bez pojasa sjedio na stražnjem sjedalu, bio je naslonjen između vozačevog i suvozačevog sjedala, a ni sam Keba se nije potrudio potegnuti pojas. Kako je Severina reagirala na ovu situaciju, nije poznato, no sumnjamo da si je taj ’poklon’ priželjkivala za rođendan. U razgovoru za studiod.ba rekla je da inače nema velike proslave rođendana jer joj je jedne godine upravo tad mama Ana bila bolesna. 'Jedne godine majka mi je bila bolesna u ovom periodu i to je bio moj najgori rođendan. Bila sam mlada tada. Po lošem pamtim još samo one kada nisam bila sa dragim osobama', rekla je. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!