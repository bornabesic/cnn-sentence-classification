Šuškanja diljem svijeta već su dala poprilično dobre indikacije o tome tko bi trebao biti pobjednik u kojoj od velikih kategorija ove godine. Premda se jako puno ljudi kladi na 'Povratnika' u ovoj kategoriji, sve ukazuje na to da mu 'Oscar' neće doći ruku. Naime, već je postala standardna praksa da 'Oscara' ne može dobiti film kojeg 'Screen Actors Guild' (SAG) nije nominirao u svojoj dodjeli u kategoriji 'Best Ensamble'. Do sada je 'Hrabro srce' jedini film koji je dobio nagradu za najbolji film, a da nije bio nominiran i za 'Best ensamble'. Film koji ima veće šanse dobiti 'Oscara' je 'Spotlight', no premda on je dobio nagradu SAG-a, dobar dio ljudi uvjeren je da će pobjednik ipak biti 'Oklada stoljeća'. Naime, taj film je dobio nagradu od 'Producers Guild of America' (PGA), koja u 70% slučajeva odgovara pobjedniku, dok ona od SAG-a potvrđuje dobitnika u manje 50% slučajeva. Iako se čini kao da bi Alejandro G. Iñárritu mogao ponoviti uspjeh kojeg je izveo s 'Birdmanom', po svemu sudeći neće dobiti 'Oscara' za režiju opet. Razlog tomu je poprilično jednostavan. Naime, George Miller je već u poznim godinama, čak 70, pa sve ukazuje na to da će nagradu dobiti iz jednostavnog razloga što vrlo vjerojatno neće opet dobiti mogućnost snimiti odličan film. Još jedna kategorija o kojoj malo tko raspravlja. Vjerojatno i vi već znate da je u pitanju Leonardo DiCaprio za svoju ulogu u 'Povratniku', koji bi trebao dobiti 'utješnu' nagradu. Kažemo utješnu, jer premda je glumac opet izvrsno odglumio, svima je već jasno da je svoj kip trebao davno odnijeti kući, za druga ostvarenja. Iako je ove godine kategorija glavne glumice napučena izvrsnim ostvarenjima, i stvarno nam ne bi bilo krivo da ikoja od nominiranih glumica dobije nagradu, najvjerojatnije će kip dobiti Brie Larson za svoju ulogu u filmu 'Soba'. Dok glumice Charlotte Rampling i Cate Blanchett imaju šanse, prva zbog istog razloga zbog kojeg bi i George Miller trebao dobiti 'Oscara', a druga zbog odlične glume u filmu 'Carol', na kladionicama najbolje kotira Brie Larson za potresnu glumu u jednako potresnom filmu 'Soba'. U ovoj kategoriji su prognoziranja bila malo teža, no na kraju je postalo izvjesno da je 'Spotlight' jedini film o kojem ovdje možemo raspravljati. Najbolji scenarij je kategorija u kojoj nagradu redovno odnose potresni ili da to tako kažemo, ozbiljni filmovi (s izuzetkom 1999. godine), a ove godine je u toj kategoriji 'Spotlight' uistinu najpotresniji. Da budemo iskreni, postoji i minijaturna šansa da bi 'Izvrnuto obrnuto' moglo dobiti nagradu, ali animirani filmovi ne dobijaju važne 'Oscare', pa se mi ne bismo kladili na to. Sve o 88. dodjeli Oscara pročitajte u našem specijalu Oscari. Tema: Sve o Oscarima 