Trenutak, koji je Tomu Hiddlestonu dao priliku da pokaže da 'može i zna', bio je trenutak kada je krenuo glumiti u britanskoj seriji Wallander, nasuprot Kennethu Branaghu. Svojim radom i trudom na toj seriji je tako i upao u oči Branaghu, koji ga je odlučio uzeti za ulogu Lokija u svojem filmu iz 2011. godine, 'Thor'. Hiddlestona je uloga korijenski promijenila i dala mu je šansu da nastupi još nekoliko puta u toj ulozi, no čini se da je i njemu malo dozlogrdila. - 'Thor 3' biti će cool jer nisam u toj ulozi bio skoro četiri godine. Volim raditi s Chrisom [Hemsworthom, op. a.]. No ovo će biti moj zadnji put - ustvrdio je glumac. Kako takva izjava baca jako loše svjetlo na činjenicu da nam 'ubrzo' stiže i treći nastavak 'Osvetnika', 'Osvetnici: Infinity War', Hiddleston se potrudio pojasniti svoju izjavu o tome hoće li glumiti opet kao Loki. - Ne znam. Stvarno ne znam. Nisu si sve posložili. Izmišljaju radnju kako im padne na pamet - konstatirao je Tom. Treći (nadajmo se i finalni) dio serijala o Thoru, 'Thor: Ragnarok', u kina bi trebao doći 3. studenog 2017. godine, a sa snimanjem otpočinje ovog lipnja. Tema: FILM 