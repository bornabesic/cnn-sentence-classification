Hrvatska posljednjih godina sve više postaje top destinacija kad je zabava u pitanju. Veliko priznanje na posebnom partiju ove subote, 25. ožujka od 23 sata primit će zagrebački klub Opera. World's Finest Clubs okuplja najprestižnije klubove, restorane i hotele diljem svijeta, a upravo je klub Opera zadovoljio kriterije i postao prvi zagrebački klub u ovom elitnom društvu. Posebno za tu priliku u klubu će nastupiti DJ Cruz, čiji nastupi oduševljavaju diljem svijeta. Brojne svjetske zvijezde zabavljaju se uz njega u klubovima kao što su Armani Prive u Milanu, L'arc u Parizu ili pak čuveni 10AK. Priznanje Operi uručit će jedan od svjetskih kraljeva zabave, Sarajlija Sasha Dević. Ovaj bivši košarkaš posljednjih godina organizator je i promotor najboljih svjetskih klubova, a na njegovim su partijima u Londonu, Los Angelesu i Miamiu redovni gosti Rihanna, reper Drake, brojni NBA igrači kao i zvijezde iz svijeta mode. «Posebno mi je drago da u ovo elitno svjetsko društvo ulazi klub Opera. Kriteriji su visoki, a nas je posebno oduševilo vrhunsko ozvučenje i rasvjeta, te samo uređenje kluba. Urbani štih zasigurno je bio jedan od elemenata o kojima smo posebno vodili brigu. Ovo priznanje znači jednu stepenicu više za Zagreb kao jedan od zanimljivijih gradova kad je zabava u pitanju!» Klub Opera jedan je od rijetkih zagrebačkih urbanih klubova. DJ-i kao što su Erick Morillo, NERVO, Bingo players, Mark Night, Sunnery James & Ryan Marciano samo su neki od svjetskih zvijezda koje su oduševile svojim nastupima u Operi. Zvjezdani World's Finest Clubs party održava se ove subote, 25. ožujka od 23 sata u Operi.