Grupa Jinx u zadnjim je pripremama za veliku koncertnu promociju novog studijskog albuma u zagrebačkoj Tvornici kulture 5. svibnja! Album ''Pogrebi & pomiriši'' bit će ekskluzivno dostupan za slušanje na Deezeru već od 28. travnja, tjedan dana prije koncerta, dok će najveći fanovi prve primjerke albuma moći kupiti ekskluzivno na koncertu u Tvornici! Jinxi su otkrili da će im se na pozornici pridružiti Davor Gobac te izvesti njihov akutalni singl ''Maradona''. Ovo će biti jedna od rijetkih prilika za čuti ''Maradonu'' uživo u ovoj kombinaciji jer Psihomodo Pop i Jinxi ne dijele često pozornicu. U Tvornici će nastupiti uz prošireni bend i goste te uz nove pjesme izvesti i najveće hitove iz dosadašnje karijere. Ulaznice za koncert dostupne su po cijeni od 90 kn, a na dan koncerta, ako ih bude, bit će 110 kn. Ulaznice će se moći kupiti u sustavu Eventim, Dallas Recordsu Zagreb (Paromlinska 49/1) i Dirty Old Shopu. Aktualni singl ''Maradona'' s Davorom Gopcem poslušajte ovdje.