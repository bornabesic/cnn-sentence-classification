Reality show Big Brother nedavno je završio, a iznos od 183.700 kuna odnio je Splićanin Romano Obilinović, koji novce namjerava podijeliti s Marinom. Nakon romanse u BB kući, manekenku Marinu Raguž pokušao je zaprositi u studiju, ali ona je odbila ponudu, kako javlja RTL. Marina je kazala da želi riješiti sve nesuglasice s bivšim zaručnikom Sašom, kojem se, ako ništa drugo, želi ispričati za svoje ponašanje u kući. – To definitivno imam u planu prvo riješiti. Ona sudnica bila mi je najveći šok ikada. Pretpostavljam što će reći. Mislim da čovjek zaslužuje ispriku ako ništa drugo – kaže Marina. – Jednostavno ne mogu biti sigurna da nešto vani može funkcionirati kao što funkcionira tamo. Kako bude – bit će, nemam pojma. Kad prespavam, vidjet ćemo jesu li ti osjećaju stvarni ili nisu. Isto tako je i s njim. On sad može pričati svašta, a da me ne vidi tri dana, možda me se ne bi ni sjetio – rekla je Marina za svoj odnos s Romanom. Manekenka je također otkrila kako joj je Romano obećao pola iznosa od osvojenih 183.700 kuna, a Marina se također uputila prema Splitu. – Nikad ne bih pristala na zaruke dok ne raščistim s bivšim. Saša i ja smo u međuvremenu sve riješili i sad je super – kaže Marina za 24 sata, koja će u Splitu posjetiti Romanove roditelje. – Gori amigo, gori amigo sve! – vikao je Romano pred prisutnima na Rivi. Brojni građani dočekali su poznatog ''kralja'', koji je svoju radost podijelio sa svima. >> Pobjednik BB-a družio se s vatrenima. Evo što im je Žorž obećao