Obožavam bijele košulje i jeans hlače, traper je vječan, a kombinaciju sam razigrala efektnom torbom. Košulja je Zara, traperice Paige, a torba stara i vrlo draga, malo hipijevska u stilu ‘70-ih. Tako je svoj modni stil opisala odvjetnica Jadranka Sloković. Glumac Rade Šerbedžija za brendove koje nosi nimalo ne mari. - Nosim košaricu s cvijećem za sedmogodišnju unuku, koja ima premijeru predstave. Od odjeće nosim crnu košulju i traperice jer to inače volim i moglo bi se reći da je to moj stil - kaže Šerbedžija. Glumac Šerbedžija godinama fura crne košulje koje kombinira s trapericima, a šešir na glavi mu je neizostavan modni detalj Cvijeće, ali ne u košarici, nosi i voditeljica Daniela Trbović. - Nosim Zara košulju jer je široka i pamučna, hlače Lee Cooper jer suknje ne volim. Torba je Diesel jer je dovoljno velika da se svaki put preznojim dok tražim novčanik. Jakna je Isabel Marant, neka stara, dobila sam je od sestre. Voditeljica Daniela Trbović suknje nikad ne nosi, a za šetnju zagrebačkom špicom bira udobne i elegantne pamučne komade   I nosim cvijeće kao poklon za nećakinju Mišu - rekla je voditeljica. Glumac Miran Kurspahić poznat je po osebujnom modnom izričaju.   - Nosim vintage potkošulju s početka ‘90-ih moje omiljene NBA momčadi Detroit Pistonsa, s njihovim meni omiljenim igračem Dennisom Rodmanom. Tenisice su retro košarkaške Adidas. Upravo idem na hakl i natjecanje u zakucavanju, tamo ću biti sudac, pa sam se u skladu s tim i odjenuo - rekao je Miran.    Voditeljica Hana Hadžiavdagić nosi naočale Marc Jacobs, haljinu Zara, maramu i šešir te čizmice i torbicu domaćeg brenda Lovely Bags, Modna dizajnerica Larie Marina Matić nosi lepršavu cvjetnu haljinu iz kolekcije njenog brenda Larie. Na noge je obula Hermes natikače, a sve je 'začinila' Louis Vuitton torbicom.  Larie Marina Matić i Krešo Matić Poduzetnik te dizajner interijera i eksterijera Krešo Matić ima natikače i torbu svog najdraže benda Givenchy.  - Njihov dizajner Riccardo  Tisci uspije spojiti nespojivo i zbog toga mu se divim. Za ovo vruće razdoblje odabrao sam svjetlije nijanse odjeće - rekao je Matić. Odvjetnica Ana Olivari ljubiteljica je ružićastih nijansi.  - Nisam ni ja odoljela ponudi high street dućana - rekla je Ana koja je kombinaciju na sebi pronašla u Zari. Torba je brenda Furla, a sandale Julie Dee. Od sunca se štiti naočalama Dita.  Branka Prišlić, diplomirana inženjerka tekstilne tehnologije, zaposlena kao viši stručni suradnik u Hrvatskoj gospodarskoj komori, voli elegenatne crno-bijele kombinacije. Upotpunila ju je torbica Galko koju obožava jer je, kaže, kvalitetan domaći proizvod   Inženjerka elektrotehnike Danira Senjak koja u slobodno vrijeme piše pjesme obožava klasični chic i vatreno crvene detalje.  - Zato i nosim ovu Naf Naf haljinu i vintage Hermes Kelly torbu koju sam naslijedila od bake. Naočale su Celine, a natikače Zara - kazala je Danira.  Pjevačica grupe ENI, Nikolina Tomljanović nosi Zara žutu haljinu. Jako voli boje, ali pazi da ih ne bude previše u istoj kombinaciji.  Odvjetnica Marina Meter voli stil pariških dizajnerskih brendova i kombinacije, otkriva, radi prema raspoloženju. Kožnu suknju Vetements i Burberry majicu kombinirala je s Balenciaga kapom, čizmama Vetements te torbicom Stella McCartney.    Karlo Fadić, magistar prehrambenog inženjesrtva za 'đir po špici' odjenuo je ležernu kombinaciju. Na Diesel Majicu stavio je Zara košulju, a bermude su brenda Pepe Jeans. Za ugodnu šetnju obuo je Adidas tenisice.      Adidas tenisice odabrao je i CEO brenda Angel Wings, Bruno Zotman. Nakon dugo vremena je iz ormara izvadio hlače cvjetnog uzarka jer je smatrao da je idealno vrijeme. Košulju i hlače kupio je u Zari.   Kristijana Krajina, zaposlenica u švicarskoj farmaceutskoj kući i D.S. Otašević, modni dizajner, vole nositi odjeću po svojoj mjeri.  - Nosim košulju rađenu po mjeri u kombinaciji s komadima iz high street brendova Massimo Dutti, Marella, Zara..  Volim modu i kombiniram je prema raspoloženju - rekla je Kristijana. Slično razmišlja i Otašević čiji su cipele Strugar jedini predmet koji nisu izrađene po njegovoj mjeri i idejama.