Najgledaniji i najomiljeniji, agro-rurality show, kako ga od milja zovu, odnosno, dokumentarna sapunica RTL-a 'Ljubav je na selu', ulazi u svoj finalni tjedan. Nakon što su tjednima mamili osmijehe stotinama tisuća gledatelja, farmerica Sandra i farmeri Stanko, Dražen, Dino, Mario te najpopularniji među njima, 'zagorski Putin' Alojz, odabrali su svoje simpatije te s njima odlaze na poseban vikend u unutrašnjost Istre, gdje će biti smješteni u raskošnoj vili. Ondje će ih dočekati Amorova vila Marijana Batinić, koja će pokušati saznati što više o njihovim ljubavnim statusima, ali to joj na kraju dana neće biti od velike koristi. Jer, baš kad gledatelji pomisle da su farmeri zadovoljni svojim odabirima – ništa nije onako kako se čini. RTL   Pokoja čašica više i opuštena atmosfera na farmere će, baš kao i njihove odabranike, 'baciti' novo svjetlo, pa će sve ono za što su gledatelji mislili da je sigurna stvar, jednostavno pasti u vodu. Tko će na kraju s kim završiti, a tko će doslovno kleknuti na koljena, ne propustite pogledati u ponedjeljak i utorak od 21.10 sati na RTL-u, u finalnom tjednu 'Ljubav je na selu'. rtl RTL RTL