Engleski pjevač Robbie Williams napravio je veliki gaf na koncertu u Londonu održanom na Silvestrovo kada se, rukovavši se s obožavateljima iz publike, okrenuo leđima da bi što prije isprao ruke tekućim antiseptikom, što je snimio BBC. Nekadašnji član grupe Take That, u subotu je nastupio na koncertu u Westminster Central Hallu. Pošto je otpjevao "Auld Lang Syne", kako nalaže tradicija, približio se obožavateljima dotaknuvši neke od njih, a potom se brzo okrenuo na sceni i uz grimasu gađenja isprao ruke antiseptikom.  No po snimci BBC-a, pjevač se nije pretjerano trudio to skriti. U tweetu na engleskom glazbenom sajtu NME jedna je korisnica njegovu grimasu s isplaženim jezikom 'nominirala' za "trenutak godine 2017.", a fanovi ga na društvenim mrežama ismijavaju, iako neki vjeruju da je 'zločesti dečko engleske glazbene scene' to napravio namjerno kako bi ih zabavio.  Usput, proizvođač antiseptika dobio je dobru i besplatnu reklamu.