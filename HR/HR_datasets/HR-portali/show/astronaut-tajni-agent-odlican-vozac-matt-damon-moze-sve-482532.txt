Nakon poprilično kvalitetnog 'Bourneovog ultimatuma', i redatelj Paul Greengrass kao i zvijezda filma, Matt Damon ustvrdili su da je to to što se tiče franšize. Sam kraj filma je to i potvrđivao, tako da je bilo jasno zašto su producenti odlučili otići u sličnom, ali ipak drugačijem pravcu s četvrtim nastavkom u serijalu. No 'Bourneovo naslijeđe' nije ostavilo pretjerano dobar okus u ustima ljubitelja ovog tajnog agenta, pa je postalo samo pitanje vremena kada bismo mogli dobiti novi nastavak. Sam redatelj Greengrass priznao je da je nakon nekih nemilih događaja odlučio uzeti pauzu od akcijskih filmova, a Damon mu je davao podršku uz tvrdnju da se u serijal ne vraća ako se ne vrati i Greengrass. Iako to nitko nije zapravo i očekivao, Greengrass i Damon iznenada su dobili želju da legendarnog lika vrate na velike ekrane. A njegova nova verzija je akcijski nabijenija nego što je ikad bila. Pogledajte video U novim videima koji su objavljeni, pokazana je samo akcija, tako da se nitko ne treba bojati da bi se mogli razotkriti ključni detalji u filmu. No ipak, to malo akcije što smo vidjeli još jednom nam pokazuje koliko je Damonov tajni agent impresivniji od nekih drugih koje smo mogli vidjeti u zadnjih par godina. Pogledajte video Osim izvrsnog vozača Damona, u franšizi o legendarnom tajnom agentu ćemo vidjeti opet i Juliu Stiles, a redatelj je još jednom Paul Greengrass, koji napravio pauzu nakon režiranja drugog i trećeg nastavka serijala. Novopridošli su Tommy Lee Jones, oskarovka Alicia Vikander (koju za dvije godine gledamo kao Laru Croft), Ato Essandoh te Vincent Cassel. 'Jason Bourne' u naša kina stiže 28. srpnja u distribuciji Blitz filma. Tema: FILM 