Taylor Swift predvodi Forbesovu godišnju listu najplaćenijih pjevačica današnjice. Ona je u proteklih godinu dana zaradila čak 170 milijuna dolara, najviše zahvaljujući svjetskoj turneji na kojoj je promovirala album "1989". Swift je na njoj zaradila 250 milijuna dolara, a samo u Americi 200 milijuna, čime je skinula rekord Rolling Stonesa. Adele zaradila samo od albuma Daleko iza Taylor po zaradi je drugoplasirana Adele, koja je svojih 80,5 milijuna dolara zaradila samo prodajom albuma "25". Treća je kraljica popa Madonna sa 76,5 milijuna dolara zarade, zahvaljujući uspjehu turneje "Rebel Heart". Na četvrtom mjestu je Rihanna, koja je uprihodila 76 milijuna dolara od koncerata, ali i brojnih sponzorskih ugovora. Peto mjesto s 54 milijuna dolara zauzima Beyonce, koja je izdala album "Lemonade", a prihodi s "Formation" turneje pribrojit će joj se na listi za iduću godinu.  Šesto mjesto pripada lanjskoj pobjednici Katy Perry sa zaradom od 41 milijun dolara, sedma je Jennifer Lopez s 39,5 milijuna, osma Britney Spears zaradila je 30,5 milijun dolara, deveta Shania Twain 27,5, a deseta Celine Dion 27 milijuna dolara. ¸>>Taylor Swift boji se da će ostarjeti sama 