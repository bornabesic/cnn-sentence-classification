Pjevačica Olivia Newton-John (68) krajem svibnja objasnila je da joj se vratio rak dojke zbog čega je otkazala turneju. Njezinu kći Chloe Lattanzi (31) kritizirali su obožavatelji jer je vesela i nasmiješena pozirala pred objektivom. - Prijete mi kćeri jer misle da nema razloga za sreću dok sam ja bolesna. To je strašno - kaže uzrujana Olivia. Zvijezda 'Briljatina' otkrila je na društvenoj mreži da joj se karcinom dojke vratio nakon 25 godina. Na njezinoj službenoj stranici objavljeno je da će ići na zračenje. - Čini se da je uzrok boli zbog koje smo otkazali prijašnje datume, rak dojke koji je metastazirao na dio kralježnice - stoji u priopćenju. Glazbenica i glumica je poručila kako ne planira dati nikakve intervjue tijekom terapije.