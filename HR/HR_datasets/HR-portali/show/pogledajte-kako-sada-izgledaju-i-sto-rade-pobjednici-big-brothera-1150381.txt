Prije trinaest godina emitiran je prvi Big Brother kod nas. Ovaj reality format bio je velika televizijska novost i privukao je publiku, a nije dugo trebalo tražiti ni kandidate za show jer nagrada od milijun kuna bila je privlačna svima. Dosad je prikazano osam sezona i sigurno ste već i zaboravili tko su sve bili pobjednici ovog showa pa smo se odlučili prisjetiti tko je zahvaljujući ovom realityju podebljao svoj bankovni račun i gdje su sada pobjednici Big Brothera. Bjelovarčanin Saša Tkalčević prvi je pobjednik Big Brothera koji je svoj osvojeni milijun uložio u nekretnine i tako riješio stambeno pitanje sinovima Eduardu i Ernestu. Nakon showa i dalje se bavio tetoviranjem, a prošle godine iz Bjelovara se preselio u Švedsku. -Tko ne zna, nek zna, tetoviram i živim u Švedskoj, pa potom mi jako teško, neizvedivo dolaziti Bjelovar tetovirati. Pozdrav još jednom svima koje sam izmaltretirao - napisao je Saša na svom Facebooku u listopadu.  Prije godinu dana Saša je s drugom suprugom dobio i treće dijete, još jednog sina.  Doček Žorža u Splitu: Video: Miranda Cikotić/PIXSELL Druga sezona showa startala je 2005. godine i broj natjecatelja s 12 se povećao na 14, a publika je odlučila da je pobjednik Hamdija Seferović. Prije dvije godine Hamdija nam je otkrio da je svoj osvojeni milijun potrošio na podizanje svog biznisa na viši nivo te na kupnju kuće. - Mislim da je to bila pametna odluka jer, tko pametno ulaže novac, pametno ga i zarađuje – rekao nam je tada Hamdija. U trećoj sezoni nagrada je povećana s milijun na milijun i petsto tisuća kuna, ali Big Brother je najavio kako će iznos umanjiti ako se natjecatelji ne budu pridržavali pravila. Tako je Zadranin Danijel Rimanić iz showa izašao kao pobjednik s osvojenih 1,3 milijuna kuna. Nakon showa posvetio se završetku fakulteta, kupio stan, oženio se i dobio dijete, a postao je i majstor roštilja pa je tako prije dvije godine sa svojom ekipom daleko dogurao u natjecanju u roštiljanju. Vedran Lovrenčić postao je novi milijunaš u Hrvatskoj zahvaljujući četvrtoj sezoni showa. Novac je iskoristio za kupnju stana, a trenutna popularnost mu je poslužila da se okuša u hip hop vodama, a nedavno se oženio. Krešimir Duvančić nakon što je pobijedio u Big Brotheru i osvojio 1,135.000 kuna nije puno promijenio svoj životni stil i novac nije potrošio na nepotrebne i skupe gluposti.  Jedna od zanimljivijih sezona bila je šesta sezona koja se snimala u Beogradu i sudionici su bili iz cijele regije. Sudjelovanje u ovoj sezoni Marijani Kovačević donijelo je pobjedu ali i razvod. Marijana se zaljubila u Nikolu Nemeševića Nemeša koji je također sudjelovao u showu. Veza im je na početku bila idilična, onda su na neko vrijeme prekinuli i na kraju se opet pomirili i ovo ljeto su se i vjenčali. U sedmoj sezoni regionalnog Big Brothera ljubavne iskre su frcale na sve strane, a pobjeda je pripala Darku Spejku koji je obećao dio novca darovati u humanitarne svrhe, objavio se singl "Palimo" i opet počeo vježbati. Osma sezona snimala se u Zagrebu, pobjednik je bivši nogometaš Romano Obilinović kojem je tijekom showa srce osvojila manekenka Marina Raguž. Zbog Romana je ostavila zaručnika i preselila se k njemu u Split. Splitski đir nije joj baš bio po guštu pa se zbog modne karijere preselila u Istanbul i ostavila Romana, ali i ta epizoda je kratko trajala i sada je par opet zajedno.          >>BB par se opet voli? Romano se sprema dragoj u Istanbul >>Big Brother vraća se kući, nova sezona ponovno u zagrebačkoj Dubravi