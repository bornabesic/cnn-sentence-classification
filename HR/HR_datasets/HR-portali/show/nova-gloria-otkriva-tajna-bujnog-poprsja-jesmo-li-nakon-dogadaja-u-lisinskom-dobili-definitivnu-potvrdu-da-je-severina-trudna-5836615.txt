Već danima se šuška da je Severina drugi put trudna, ali ni pjevačica ni njezin menadžer Tomislav Petrović to još nisu ni potvrdili ni demantirali. No nakon što se, iako je bila najavljena kao gošća, 44-godišnja Splićanka početkom tjedna nije pojavila na velikom koncertu Ivane Banfić u zagrebačkoj dvorani Vatroslav Lisinski, javnost u regiji i više je nego uvjerena da će pjevačica i suprug Igor Kojić napokon dobiti prvo dijete. Severina je, piše Gloria, prije premijere novoga spota 'Otrove' na Instagramu objavila provokativnu fotografiju ispod koje je napisala 'Mama se vraća'. Mnogi su to shvatili kao indirektnu potvrdu trudnoće. Splićanka i Beograđanin Kojić vjenčali su se u rujnu 2015. godine, a ako je istina da je kraljica estrade u trećem mjesecu trudnoće, supružnicima će prinova doći baš oko druge godišnjice braka. Glazbenica iz veze sa srpskim poduzetnikom Milanom Popovićem već ima petogodišnjeg sina Aleksandra. Gloria