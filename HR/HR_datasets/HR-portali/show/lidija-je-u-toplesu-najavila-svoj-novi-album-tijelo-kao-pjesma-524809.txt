Lidija Bačić (31) sve više koristi svoj nadimak Lille pa tako i na novom omotu albuma 'Tijelo kao pjesma' koji uskoro izlazi, a ako je suditi prema omotu koji je toliko vruć da 'gori', isti će biti rasprodan u rekordnom roku. Naime, atraktivna pjevačica koju ne zovu uzalud 'glas i stas' je za potrebe istog odbacila grudnjak pa na fotografijama jedva drži svoje bujne grudi pod kontrolom, a sve je 'začinila' tetovažama. Na albumu će se, uz hitove 'Prokleto dobro ljubiš', 'Nezamjenjiva' i 'Glupacho moja', naći i nekoliko sasvim novih pjesama među kojima je i balada 'K'o da živim unazad' u kojoj je Lidija pokazala svu raskoš svog vokala. Tom baladom publiku će podsjetiti na početke karijere u kojima je osvajala nagrade za najbolji vokal u Hrvatskoj. Nije Lille uzalud nasljednica stare Splitske škole pjevanja, a i mnogi glazbeni znalci potvrđuju da je Lidija jedan od najjačih vokala u Hrvatskoj. 'Tijelo kao pjesma' izlazi u lipnju, a do tada Lidijin obožavatelji mogu uživati u njezinim 'fotkama' sa 'crvenim odsjajem'. 