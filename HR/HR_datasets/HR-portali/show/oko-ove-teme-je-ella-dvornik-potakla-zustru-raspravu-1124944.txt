Ella Dvornik voli koristiti društvene mreže za rasprave o raznim temama, voli čuti mišljenje svojih obožavatelja pa ih je tako upitala što misle o bušenju ušiju male djece. Priznala je da se njoj ne sviđa ideja bušenja ušiju malim bebama i otkrila da je u dobi od devet godina zamolila mamu da je odvede zlataru i probuši joj uši i opisala je to kao najgore iskustvo.  - To je najbolnija stvar koju sam ikad napravila, a kunem se bušila sam puno osjetljivije stvari nakon. Uho mi nije zaraslo 2 mjeseca - ispričala je Ella. Mišljenja oko ove teme su bila podijeljena jednako kao i iskustva. Dio Ellinih pratitelja na Facebooku piše kako ne vidi ništa loše u tome da se bebama od svega 9 ili 12 mjeseci buše uši te kažu da su i sami imali probušene uši u toj dobi. -Ja imam probušene uši od kad sam bila beba i nemam od toga nikakve traume, ni infekcije.. ne pravite od djece mimoze - piše u jednom od komentara. Drugi dio komentatora ima iskustva slična Ellinom i ne žele tu bol priuštiti svojoj djeci, ali kažu da će im udovoljiti tome da probuše uši ako ih budu tražili kad odrastu. - Dijelim mišljenje.. Meni je to mučenje malog bića.. Bespotrebna bol... - piše u jednom komentaru, dok u drugom stoji: - Ja svojoj curi nisam htjela, eto "smrzla" se od straha, ostavila sam joj to nek napravi sama jednom kad bude ljuta na mene.