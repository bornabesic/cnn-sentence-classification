Alicia Vikander je već neko vrijeme na sceni, no 2015. je ipak bila 'njena godina'. Tada je mlada glumica odglumila odličnu ulogu u filmu 'Ex Machina' kao i u filmu koji joj je eventualno donio i Oscara, za film 'Dankinja'. No umjesto da nastavi glumiti u niskobudžetnim filmovima za koje bi mogla dobivati nagrade, glumica se ovaj put okrenula preradi odnosno rebootu jednog klasičnog serijala. Govorimo o 'Lari Croft' i o njenoj ulozi istoimene junakinje, o čemu smo već pisali. Kako smo spomenuli, u pitanju je reboot serijala, pa poveznica s filmovima Angeline Jolie neće biti, osim onih osnovnih. Premda je bilo onih koji su se bojali da nova glumica nije dovoljno 'jaka i samostalna' za ulogu, tj. da neće moći odglumiti takvog lika, nove fotografije pokazuju upravo suprotno. U novom filmu Lara je nasljednica velikog poslovnog carstva, no umjesto da se bavi poslovima u svijetu financija, radije bira biti dostavljačica u Londonu te obična studentica. No na koncu joj i takav život dosadi te se hrabra istraživačica uputi na misteriozni otok blizu japanske obale, gdje je blizu jedne grobnice njen otac posljednji put viđen. - Kad su me pitali želim li ulogu, jako sam se uzbudila jer je Lara Croft stvarno legendaran lik. Ljudi se s njom mogu poistovjetiti iz mnogo razloga, no po meni je ona model za mnogo mladih žena. Ona se bori za svoje mjesto u svijetu i svjesna je svoje prošlosti kao i budućnosti. Uz to ima odličan set osobina, žilava je i pametna, no ranjiva. A i razbijačica je - rekla je glumica o Lari. Film režira Roar Uthaug, a uz Vikander ćemo u glavnim ulogama vidjeti i Dominica Westa, Waltona Gogginsa te Daniela Wua. U kinima bi se trebao pojaviti tijekom svibnja 2018. godine. Tema: FILM 