Siniša Vuco objavio je da će izići na parlamentarne izbore sa svojom Nezavisnom listom u nekoliko izbornih jedinica od Dalmacije od Slavonije. Dodao je i da ovog puta kampanju neće obilježiti šutnjom kao prije četiri godine, već planira itekako progovoriti. Svoje programe bazirat će, najavio je Vuco, na nekoliko glavnih točaka: 1. MLADI Mladi imaju u mene bezgranično povjerenje koje su stekli neposrednim kontaktom sa mnom na mojim mnogobrojnim javnim nastupima te znaju da ću se boriti protiv njihova daljnjeg obezvrjeđivanja jer je njihovo beznađe i nezadovoljstvo odnosom ove države prema njima doseglo vrhunac! 2. RADNICI Zalagati se i bezuvjetno pomoći našim poštenim radnicima i težacima koji su postali predmetom poruge i sprdnje u ovom nakaradnom društveno-političko-ekonomskom užasu u zemlji. 3. ZAMP Usprotiviti se i zakonski oduprijeti prevarantskom djelovanju glazbene organizacije ZAMP te spriječiti njihov lopovluk prema brojnim ugostiteljima (restorani, hoteli, caffe barovi, diskoteke, noćni klubovi,  frizerski saloni itd. itd.) nad kojima provode pljačku i harač, a sve pod pokroviteljstvom HDS-a (Hrvatskog društva skladatelja) gdje se u predsjedništvu uhljebilo nekoliko autora koji međusobno dijele glavninu novca namaknutih od bezobzirne otimačine ugostiteljima. >>Siniša Vuco kao tajkun koji otima djevojku mladog pjevača >>Siniša Vuco priveden zbog 'pijane' vožnje i vrijeđanja policajaca 