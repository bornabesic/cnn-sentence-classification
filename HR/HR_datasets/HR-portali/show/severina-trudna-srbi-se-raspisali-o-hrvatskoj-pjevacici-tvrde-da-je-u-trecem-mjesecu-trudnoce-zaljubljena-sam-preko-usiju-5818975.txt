Srpski magazin Hello izašao je s naslovnicom na kojoj vrišti naslov 'Severina u trećem mjesecu trudnoće'. Ako je ova informacija točna, to bi značilo da će naša pjevačica dobiti drugo dijete, ali prvo sa sadašnjim suprugom Igorom Kojićem. Severina i Igor Kojić, sin folk pjevača Dragana Kojića Kebe, vjenčali su se krajem 2015. godine nakon samo nekoliko mjeseci veze. - Zaljubljena sam preko ušiju - rekla je Severina o svom partneru u prvoj ispovijesti medijima, zbog čega je malo koga iznenadila njihova odluka da izgovore sudbonosno "da".