'Honest Trailers', serijal YouTube filmova s kanala ScreenJunkies, već godinama se na podosta duhovit način sprda s razno-raznim filmovima, glumcima te ostalim dijelovima filmske industrije kroz komične videe. Jedan takav video snimili su i o prošlogodišnjem hitu 'Doktor Strange', kojeg su usporedili sa sada već deset godina starim 'Iron Manom'. Kako se može vidjeti u videu, neke sličnosti između ta dva filma uistinu jesu nevjerojatne do te mjere da je teško misliti kako je to slučajnost. No kada pogledamo kako izgleda cjelokupna Marvelova franšiza, posve je jasno da slučajnosti tu nema i da govorimo o jednom modelu snimanja filmova u kojima su neke stvari uvijek iste. Tako je u oba filma glavni lik bogat i bahat, neotesan i umišljen, no ipak spreman na promjenu. Likovi oko njega su likovi koje se opisuje s jednom ili maksimalno dvije rečenice, što je samo par rečenica manje od onih koje nam trebaju za glavnog lika, dok je sama radnja plošna. A dokle god publika bude Marvelu davala novac za ulaznice, teško je vjerovati da bi se išta moglo promijeniti. Doduše, sjetimo se da nam dolaze i 'Spider-Man: Homecoming', kao i 'Čuvari galaksije 2', koji po svemu sudeći napuštaju takav model 'poslovanja', pa ćemo u njima možda dobiti malo 'odvažnije' filmove. Pogledajte video Naredni film iz Marvelove perjanice bit će 'Čuvari galaksije 2', koji nam u kina dolazi početkom svibnja. Tema: FILM 