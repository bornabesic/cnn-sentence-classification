Tijekom više od dva desetljeća koliko je Victoriji Beckham trebalo da postane jedna od najvećih modnih ikona i superzvijezda, promijenila je niz imidža kako joj se mijenjao modni ukus. Mediji su sve to pomno pratili pa je i svaki njezin modni gaf prošao zabilježeno, no slavna dizajnerica žali samo za jednim kad je estetika u pitanju - povećanjem grudi. Za magazin Vogue rekla je da jako žali zbog svoje odluke: ‘Vjerojatno bih trebala reći, ali ne dirajte svoje grudi. Sve te godine sam negirala, ali to je bilo glupo, znak nesigurnosti. Budite sretni s onime što imate.’ 42-godišnja majka četvero djece primila je nedavno odlikovanje Reda Britanskog Carstva, no priznala je da se kao tinejdžerica borila s mnogim kompleksima. Otkrila je da je bila pijana kad je prvi put upoznala budućeg muža Davida Beckhama u devedesetima. On je njemu zapela za oko kad ju je vidio u spotu Spice Girls za pjesmu ‘Say You'll Be There’, piše Daily Mail. ‘To je djevojka za mene i osvojit ću je! Ona je utjelovljenje moje predodžbe savršenstva. Znao sam da ćemo zauvijek biti zajedno ako me bude htjela’, rekao je David. I Posh Spice je priznala da se zaljubila na prvi pogled: ‘Trebala sam naučiti sve o nogometu, posebno ono pravilu o zaleđu. I da, ljubav na prvi pogled postoji. Dogodilo mi se u svečanoj lođi Manchester Uniteda premda sam bila malo pijana i detalji su mi u magli.’ U nizu detalja koje je Victoria ispričala, otkrila je da je David stajao po strani s obitelji, a nije pio za šankom s dečkima što joj se odmah svidjelo. Tražio ju je broj telefona i još uvijek čuva avionsku kartu London-Manchester na koju mu je zapisala broj. Zlatni par danas ima četvero djece, Brooklyna (17), Romea (14), Cruza (11) i kći Harper (5).