Jedno od najpopularnijih imena na cro-dance sceni bila je Annamaria Đumbrek (41) koju mnogi pamte po pjesmama '100%', 'Svoja ili ničija' i 'Novi svijet' koju je u prethodnoj epizodi showa 'Tvoje lice zvuči poznato' otpjevao Mario Roth. Nakon što je stekla slavu kao pjevačica, odlučila je preseliti u Italiju u kojoj i danas živi. U Hrvatsku rijetko dolazi, a priznala je da joj najviše nedostaje obitelj. Ipak, ne namjerava se vratiti jer su se njezine navike, kako kaže, potpuno promijenile. Kad se doselila u Rimini počela je raditi kao plesni pedagog i koreograf, a sada podučava pilates i ples oko šipke. Annamaria se vratila i svojoj prvoj ljubavi - pjevanju, ali glazba koju sada izvodi potpuno je drugačije od one po kojoj ju domaća publika pamti. S bendom Miss Ann & The Band dobila je ponude za nastupe u Dubaiju i Monte Carlu. Snimila je singl 'all You Ever Say' i album 'No Side Effect' koji je svojevremeno bio peti najprodavaniji album na azijskom tržištu. Annamaria je aktivna na društvenim mrežama na kojima nerijetko objavljuje fotografije. 