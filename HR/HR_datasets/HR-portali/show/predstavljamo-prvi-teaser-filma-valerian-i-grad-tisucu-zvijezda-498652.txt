Najnovije fotografije iz još jedne znanstveno fantastične avanture Luca Bessona ostavile su nas bez daha, a isto to učinio je i prvi teaser za film. Vrijedi ponoviti da se film snima prema kultnom stripovskom serijalu autora Pierrea Christina i Jean-Claude Mézièresa u kojem pratimo Valeriana (Dane DeHaan) i Laureline (Cara Delevingne) u ulogama posebnih agenata ljudskih teritorija koji održavaju red u galaksiji. Pod naredbama zapovjednika Filitta (Clive Owen) Valerian i Laureline upućuju se u golem grad Alphu, grad koji se prostire preko ogromnog teritorija i dom je tisućama vrsta iz cijele galaksije. Jedna od prvih vrsta koje susretnu su Khortan Dahuk, prva vrsta koja se pojavila u Alphi, godine 2135. Potječu sa planeta Kas-ônar, udaljenog od Zemlje 5000 svjetlosnih godina. Vrsta, koju ujedinjuje želja za skladom i ljepotom, putuje daleko i naširoko galaksijom da bi susrela druge vrste. No iako se čini da je Alpha mirna utopija u kojoj sve funkcionira i svi su stanovnici ujedinjeni, mračne sile se pomaljaju ispod površine i cjelokupna ljudska vrsta mogla bi biti u opasnosti. A kad kažemo 'mogla bi biti', mislimo 'bit će'. Pogledajte prvi video iz filma 'Valerijan i grad tisuću planeta', u distribuciji Blitza, u domaća kina stiže u srpnju 2017. godine. Tema: FILM 