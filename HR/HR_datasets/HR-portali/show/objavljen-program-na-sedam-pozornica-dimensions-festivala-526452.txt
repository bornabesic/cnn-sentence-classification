Nakon što je nedavno otkriven popis svih glazbenika, kojeg mahom čine prvaci iz svijeta housea, techna, disca, soula i funka, ali i svježi talenti, vrijeme je i za program na sedam živopisnih pozornica raspoređenih na idiličnom štinjanskom poluotoku, s pogledom na Brijune. Putovanje u sve dimenzije elektroničke glazbe, ali i šire, kreće 30. kolovoza u pulskoj Areni, gdje će u povijesnom okruženju festival otvoriti neponovljiva Grace Jones. Nakon velikog otvorenja, od 31. kolovoza do 3. rujna, kroz uzbudljiva četiri dana i noći, na pozornicama će se izmijeniti preko 150 izvođača, a neki od njih kao što su Hessle Audio, Zeezout, Clone Records, Resident Advisor, Stamp The Wax, Metalheadz, Exit Records, Bodytonic bit će domaćini pozornica. Svaku od pozornica Dimensions festivala krasi jedinstven karakter, od opuštene pozornice na plaži na kojoj se preko dana tik uz more mogu poslušati koncerti i DJ setovi iz svijeta soula, disca i world glazbe, pa do kultne The Moat pozornice, 100 metara dugog rova, mjesto poklonstva za sve ljubitelje techna i electra. Detaljan program na pozornicama pronađite ovdje. The Clearing, glavna festivalska pozornica ove će godine ugostiti Floating Points, funk soul legende Cymande, multiinstrumentalista Shuggie Otisa, čikaške electro pionire Aux 88, talijanskog eksperimentalista Alexandera Robotnicka, techno kralja Jeffa Millsa, kraljicu minimalnog techna Ninu Kraviz, epitoma modernog funka Dam Funka, zagonetnog repera iz Gane - Ata Kak.    Pripreme za večer kreću već u podne kada počinje festivalski dan na The Beach pozornici, idealnom mjestu za uživanje u koncertima i DJ setovima glazbenika iz cijelog svijeta tik uz more. Vrhunac programa na plaži bit će nastup trija iz Texasa -  Khruangbina koji vješto spajaju thai funk i surf rock, za ljubitelje jazza i funka nezaobilazni su nastupi Dam Funka, Moses Boyda, Alma Negre, ali i domaći bend Chui.    Šumom okružena The Garden pozornica ove će godine biti proširena kako bi prihvatila vrlo utjecajan niz imena; amsterdamski kolektiv Zeezout predstavit će Mr Tiesa i Josey Rebelle, tu će nastupiti i jedno od vodećih imena suvremenog techna - Marcel Dettmann, poseban cjelonoćni set Theo Parrisha bit će posebna poslastica, a soul, hip-hop, house, jazz, afro i latino žanrove vješto će miksati Gilles Peterson, Danny Krivit i Telefon Tel Aviv. Naoružana vrhunskim zvučnim i svjetlosnim dizajnom The Void pozornica predstavlja dublje i mračnije zvukove iz svijeta elektroničke glazbe. Resident Advisor u Pulu dovodi Jay O-a, berlinski Club Der Visionaere klub šalje svoje predstavnike Powdera i Leo Lea, a kulni Berghain predstavljaju Tama Sumo i Lakuti, Paul St Hilaire i Rhauder (live), DJ Willow te Moses i Nuno. U petak se na pozornici izmjenjuju prvaci housea Maurice Fulton, Romare, Bradley Zero i Butterside Up, a subota je u znaku pravog underground techna kada nastupaju Levon Vincent, Mike Dehnert, Luke Hess i Upwellings.    Kultnu The Moat pozornicu zauzimaju prvaci Hessle Audio kolektiva koji obilježavaju deset godina djelovanja; Ben UFO, Pearson Sound i Pangaea, s prvom damom electra Helenom Hauff. A Made Up Sound u live izdanju Conforce i Randomer tu su za najzagriženije ljubitelje techna, a rov će zaposjesti i Billy Nasty, Resom i DynArec.     U samom srcu tvrđave smjestila se The Stables pozornica s vrlo eklektičnim nizom imena. Andy Stott, Demdike Stare, Kaitlyn Aurelia Smith, Black Amiga i Thea HD provest će nas kroz prave glazbene raritete. Unutar 20 metara visokih zidova pozornice  nastupit će electro veteran Radioactive Man koji ove subote zagrijava Zagreb za 6. Dimensions festival, a tu je i  jackin’ funk majstor Gary Gritness te electro duo Dopplereffekt. Subota će biti u znaku soul i disco žanrova koje nam donose Sadar Bahar, Antal, Sassy J i Interstellar Funk, a u nedjelju The Stables je mjesto za ljubitelje rapa i hip-hopa s MNDSGN, Sofie, Gilla, Lexis i Jonwayne.   Mungo’s Arena na neki je način duša Dimensions festivala još od 2010. godine, koja je dom svjetski poznatom Mungos Hi Fi razglasu koji se svake godine prevozi iz Škotske u Hrvatsku. Deep Medi ekipa i njihov šef Mala preuzimaju Arenu u četvrtak s Kode 9 i  Equiknoxxom kada će se zidovi tresti od dancehall i dub hitova. Drum and bass vlada Mungos Hi Fi razglasom u petak i subotu, a na listi su; dBridge, Alix Perez, Skeptical, Fixate, Goldie, Randall b2b Bailey, Doc Scott, Kid Drama i Onemind. Veliki Adrian Sherwood u live izdanju i Pinch zatvaraju festival u nedjelju. Petu godinu za redom, zagrebačka organizacija Ekstrakt predstavlja Dimensions festival u Zagrebu. U dvorani Željezničar, 26. svibnja će nastupiti britanski producent Keith Tenniswood a.k.a. Radioactive Man, jedan od pionira i predvodnika UK electro scene na kojoj je aktivan još od sredine devedesetih, a zajedno s Andrew Weatherallom čini kultni UK dvojac Two Lone Swordsmen. Keith će u Zagrebu predstaviti svoj fantastični live act koji izvodi isključivo na hardweru. Pridružite se Facebook eventu.  Sljedeće zagrijavanje planirano je za 2. lipnja u Novom Sadu, u Borisovom ateljeu na Petrovaradinskoj tvrđavi u organizaciji partnera Extra BASS. a zabavi će nastupiti Avoid aka Vladimir Acic & Mikadroid, ovogodišnji predstavnici novosadske elektronske scene u Puli uz podršku residenta Future Sound Of Danube - DJ RaDa.    THE CLEARING Thursday - Floating Points (Solo Live) - Dam Funk (DJ) - Horse Meat Disco - Romare (Live) - Mafalda & Donna Leake Friday - Shuggie Otis (Live) - Floating Points DJ - Ata Kak (Live) - Scott Grooves - Dan Shake Saturday - Special Guest TBA - Daphni - Cymande Live -  Alexander Robotnick (live) Sunday - Jeff Mills - Nina Kraviz - Aux 88 (live)   THE GARDEN Thursday - Zeezout - Mr Saturday Night -  Mr Ties - Josey Rebelle Friday - Marcel Dettmann - Special Guest TBA Saturday - Theo Parrish - All Night Long Sunday - Gilles Peterson - Danny Krivit - Telefon Tel Aviv - Thris Tian   THE VOID Thursday- Resident Advisor - Joy Orbison - Binh - Powder - Leo Leal Friday - Bodytonic pres: Maurice Fulton - Romare (DJ set) - Bradley Zero - Butterside Up - Bodytonic DJs Saturday - Levon Vincent - Billy Nasty - London Modular Alliance (live) - Resom Sunday - Tama Sumo & Lakuti - Paul St Hilaire & Rhauder (live) - Willow - Moses & Nuno   THE MOAT Thursday Hessle Audio: Ben UFO  - Pearson Sound - Pangaea - Helena Hauff - A Made Up Sound (live) Friday - Clone Records 25 years : Serge - A Made Up Sound - Conforce - Randomer Saturday -  Mike Dehnert - Luke Hess - Dynarec (live) - Upwellings (live) - Ekstrakt DJs Sunday - SPECIAL GUEST   THE STABLES Thursday - Andy Stott - Demdike Stare - Kaitlyn Aurelia Smith - Black Amiga - Thea HD Friday - Radioactive Man (live) - Gary Gritness (live) - Dopplereffekt (live) - Dimensions Soundsystem Saturday - Sadar Bahar - Antal - Sassy J - Interstellar Funk - Kamma & Masalo Sunday - Music Is My Sanctuary presents: MNDSGN - Jonwayne - Sofie (Stones Throw / NTS) Gilla - Lexis   MUNGOS Thursday - Mala - Kode 9 - Equiknoxx - Mungo’s Hifi - Exodus Friday - Exit Records: dBridge - Alix Perez - Skeptical - Fixate Saturday - Metalheadz: Goldie - Randall b2b Bailey - Onemind (live) - Doc Scott - Kid Drama Sunday - On U Sounds vs Tectonic: Adrian Sherwood (live) - Pinch - Mungo’s Hifi   BEACH STAGE Thursday - Stamp The Wax pres: Henry Wu presents the Kamaal Williams Ensemble, DJ Okapi - Khruangbin (live) - Cosmic Slop - Aaron L & Harri Pepper Friday - Dam Funk (live) - Moses Boyd Solo X - Alma Negra (DJ) - Donna Leake & Aneesh Saturday - Antal - Kerem Akdag (live) - Chui (live) - Dimemsions Soundsystem Sunday - Nicky Siano - Amp Fiddler (live) - Oyvind Morken - Rob Shields