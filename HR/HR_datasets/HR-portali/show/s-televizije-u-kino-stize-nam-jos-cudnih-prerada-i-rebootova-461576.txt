Premda živimo u vrijeme kada je sve podložno kopiranju i rekreiranju, ipak bismo se mogli upitati koliko je korisno da se ponovno stvaraju serije ili filmovi koje smo gledali kao djeca, i koji današnjim generacijama malo ili nimalo ne znače. Nakon najave da 'Knight Rider' postaje film, da 'Smrtonosno oružje' postaje serija, a i da 'Baywatch' postaje film, dobili smo još jednu seriju iz '80. koja će u skorašnje vrijeme postati film. #MacGyver pic.twitter.com/k9mRvpmvre 'Macgyver', serija koja kod nas nije stekla istu razinu popularnosti kakvu je stekla na američkom tržištu, dobiti će svoj cjelovečernji film. Naravno, originalni glumac iz serije, Richard Dean Anderson, neće se pojaviti u naslovnoj ulozi, ali nije najavljeno tko bi mogao nastupiti u ulozi spretnog i simpatičnog špijuna. Ono što je uistinu čudno u cijeloj priči je simultana najava da bi se mogla snimati i serija, ali s drugim glumcima, redateljem i producentima. Kako će se sve to uklopiti jedno u drugo, hoćemo li dobiti dvije različite verzije, film koji se nadovezuje na seriju ili obratno, vidjet ćemo u skorašnje vrijeme. Ono što je definitivno potvrđeno jest da James Wan, redatelj osmog dijela 'Brzih i žestokih' ipak neće režirati i ovo djelo, jer je previše zauzet sa snimanjem spomenutog filma. Kako god ispalo, ako ste ljubitelj serije, ili glavnog lika, pred vama je stvarno zanimljivo vrijeme. Tema: FILM 