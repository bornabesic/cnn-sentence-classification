Ulogom žderačice muškaraca Samanthe u seriji "Seks i grad" glumica Kim Cattrall stekla je svjetsku popularnost, ali zadnjih godina uloge koje joj se nude u Hollywoodu nisu po njenom guštu. Kim je u intervju za BBC rekla kako odbija prihvatiti uloge grotesknih starica jer sebe sa 61. godinom ne doživljava kao staricu i zato se ne može ni zamisliti u takvim ulogama. - Nisam stara niti se osjećam staro i ne želim igrati starice i zato sam odlučila ne ovisiti više o Hollywoodu i ulogama koje mi nude, a u kojima se ne pronalazim, i zato sam postala producentica - objasnila je glumica.  Dodala je kako nema namjeru skrivati svoje godine i ne osjeća pritisak da bi trebala izgledati mlađe. - Ako i poželim jednom izgledati mlađe to će biti zbog vlastitog zadovoljstva a ne zbog posla i nametnutih standarda - kaže. Ispričala je i kako Hollywood tretira glumce njene dobi i kako ih pozivaju na sastanke na kojima na "pristojan" način procjenjuju njihovu kožu i starost.   