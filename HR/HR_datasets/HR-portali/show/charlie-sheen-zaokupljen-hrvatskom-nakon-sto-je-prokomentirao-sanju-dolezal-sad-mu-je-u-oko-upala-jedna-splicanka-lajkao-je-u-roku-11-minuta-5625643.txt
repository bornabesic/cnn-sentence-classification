Poznata tattoo majstorica Tea Čagalj iz Splita dobila je neočekivano priznanje za svoj portret slavnog američkog glumca Charlieja Sheena, i to u obliku lajka s njegova službenog profila na Instagramu, piše Slobodna Dalmacija.Charlie Sheen prije sedam godina bio je najbolje plaćen televizijski glumac sa zaređenih 1,8 milijuna dolara po epizodi u seriji "Dva i pol muškarca" ("Two and a half men"). Osim po nizu uloga, kojih je ostvario više od 75, poznat je po liječenju od ovisnosti o drogi i seksu, te po kroničnom problemu s konzumiranjem alkohola.Ženio se tri puta i ima petero djece. Unatoč nekonvencionalnom stilu života, u svojem javnom djelovanju bavio se humanitarnim radom, te je davao i prikupljao novac za lijek protiv raka dojke. Instagram – Došao mi je stalni klijent s  da mu napravim portret Charlieja Sheena jer mu je on najdraži glumac i odmalena prati sve njegove uloge. Poštujem želju svakog klijenta, ali ova mi je posebna jer najviše volim raditi realistički, osobito portrete poznatih osoba. Iskreno, i meni je i simpatična uloga Charlieja Sheena u humorističnoj seriji "Dva i pol muškarca". - Nakon tetoviranja sam na društvenim mrežama i na profilu svojeg studija na Instagramu objavila svoj rad. Poslije samo 11 minuta dobila sam obavijest da je Charlie Sheen lajkao tu moju tetovažu. Najprije sam mislila da se radi o nekoj fan stranici, ali kad sam ušla u profil i provjerila, vidjela sam da ima značku "verified account" te sam time bila veoma počašćena.Klijent mi se odmah javio i bio je presretan što je njegov najdraži glumac vidio tetovažu koju je on napravio njemu u čast, a ja sam počašćena time što su i Charlie i klijent zadovoljni – kazala nam je Tea.Splitska tattoo majstorica u svojem je studiju dosad napravila niz portreta poznatih osoba, piše Slobodna Dalmacija.