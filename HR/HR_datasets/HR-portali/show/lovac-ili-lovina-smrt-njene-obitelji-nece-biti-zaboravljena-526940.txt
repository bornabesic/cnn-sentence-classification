Još otkako je napisan roman 'For the Dogs', po kojem je i snimljen film 'Lovac ili lovina?' (eng. 'The Hunter's Prayer'), bilo je jasno da je pred nama jedno od djela koje će odlično popuniti vruće ljetne dane i donijeti nam malo filmske akcije u život. U pitanju je akcijski triler, sa Samom Worthingtonom (gledali smo ga nedavno u filmu 'Koliba') u glavnoj ulozi. Ovaj triler prati Lucasa, osamljenog ubojicu koji je unajmljen da ubije mladu ženu Ellu, koja uživa u suncu u malom toskanskom gradiću sa svojim dečkom, ne sluteći što se sprema. Lucas ne uspijeva u svom naumu a njegov plan pada u vodu, i tada kreće igra mačke i miša. Oboje postaju mete te će se morati udružiti kako bi se spasili.  Pogledajte video U glavnim ulogama su Sam Worthington, Odeya Rush i Amy Landecker, a režije se prihvatio Jonathan Mostow, hvaljeni redatelj 'Terminatora 3' i fantastičnog akcijskog trilera 'Surogati'. 'Lovac ili lovina?', u distribuciji Blitza, u naša kina dolazi 22. lipnja. Tema: FILM