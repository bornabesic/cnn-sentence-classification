Na početku glazbene karijere pjevala je čisti pop, a s godinama i rastom popularnosti, kako u domovini, tako i u regiji, Severina je sve više počela eksperimentirati s istočnjačkim melosom. Na negativne komentare Splićanka se nikada nije obazirala, a posljednji u nizu koji ju je ocrnio u javnosti jest srpski folker Željko Šašić. - Severina je završila s glazbenom karijerom onoga trenutka kad se izmiješala s Grandovim pjevačima, točnije, kad se udala za Kebina sina Igora. Bila je zvijezda dok je bila tamo u svome Splitu, ali uz ove se opasno poseljačila. Nema tu više šmeka. Bolje joj je da se vrati na svoju rivu dok još ima vremena - izjavio je Šašić za srpske medije. I dok neki kritiziraju njezin rad, Splićanka s novim singlom 'Otrove', koji je snimila s bosanskohercegovačkim reperom Jala Bratom, ruši rekorde gledanosti na YouTubeu. Spot je u samo tjedan dana skupio skoro pet milijuna pregleda. Osim poslovnih uspjeha, Splićanki ruže cvjetaju i na privatnom planu - naime, šuška se da sa suprugom Igorom Kojićem čeka prvo dijete, a po njihovim objavama na Instagramu, i više je nego očito da su zaljubljeni i sretni poput tinejdžera.