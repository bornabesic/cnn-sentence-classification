Nastavak hita iz 2012. godine, ‘Snjeguljica i lovac’ je dobio novo ime. Film se prije zvao samo ‘The Huntsman’, no sad se zove ‘The Huntsman: Winter's War’ . I Charlize Theron i Chris Hemsworth su potvrdili svoj povratak u drugi dio franšize, a pridružiti će im se i Jessica Chastain s Emily Blunt . Redatelj Cedric Nicolas-Troyan se također vraća u redateljsku stolicu, s Joeom Rothom kao producentom, i s izvrsnim Frankom Darabontom (Živi mrtvaci) u scenarističkoj ulozi.         Film se odvija par godina nakon događaja u ‘Snjeguljici i lovcu’. Radnja krene kad Freya (Emily Blunt), sestra poražene zle kraljice Ravenne (Charlize Theron), sazna da može uskrsnuti svoju sestru. Nakon tog otkrića, Freya pokreće svoju armiju lovaca i kreće u potragu za magičnim ogledalom. Jedini koji će ju u tom naumu moći zaustaviti je Eric (Chris Hemsworth), zajedno sa prognanom ratnicom Sarom (Jessica Chastain).   The Huntsman: Winter's War bi u kina trebao doći krajem travnja 2016. godine. 