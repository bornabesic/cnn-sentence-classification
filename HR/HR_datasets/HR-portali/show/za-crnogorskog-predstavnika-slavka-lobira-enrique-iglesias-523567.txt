Želim ti svu sreću Slavko, puno zagrljaja i hrabrosti, razvali, rekao je španjolski pjevač Enrique Iglesias (42) crnogorskom kolegi Slavku Kaleziću (31). Član narodnog kazališta Crne Gore svojom je pjesmom 'Space' šokirao sunarodnjake. Sporna im nije, kako kažu, pjesma, nego spot i Kalezićev modni izričaj. Ljute se jer ne poštuju tradiciju. Bivši natjecatelj 'X Faktor Adria' i štićenik pjevača Željka Joksimovića briše granice između muškog i ženskog. Spreman za svemir: S pjesmom ‘Space’ Kalezić će nastupati u Kijevu U spotu nosi suknju, ima krunu na glavi, u toplesu je i vrti dugim, umjetnim repom koji mu je pričvršćen na glavi. Imidžem podsjeća na austrijsku pobjednicu Eurosonga 2014. Conchitu Wurst. I Šveđanin Robin Bengtsson (27) proizvod je lokalnog talent showa. Prije devet godina natjecao se u švedskom 'Idolu'. Predstavnicu Gruzije Tamaru Gachechiladze (34) naši će gledatelji lako zapamtiti jer izgleda kao klon pjevačice Franke Batelić (24). Mladi 17-godišnji Aboridžin Isaiah Firebrace predstavlja Australiju, a pobjednik je 'X Factora Australija'. Hrvatski predstavnik Jacques Houdek (36) s pjesmom 'My Friend' nastupa prekosutra u drugoj polufinalnoj večeri. Britanski mediji su zabezeknuti njegovom pjesmom i izvedbom, koja ih podsjeća na podvojenu ličnost, te tvrde da je to najpretjeranija i najsuludija pjesma ove godine. Dodaju da su upravo takve znale i pobjeđivati. 