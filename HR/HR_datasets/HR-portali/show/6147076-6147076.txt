Dan nakon što je pobijedila u finalu četvrte sezone zabavnog showa 'Tvoje lice zvuči poznato', Nives Celzijus gostovala je u eteru Otvorenog radija. Seksepilna pjevačica i voditeljica Ivana Mišerić, koja se također natjecala u showu, zaigrale su igru 'Drži vodu dok vijesti ne odu' - obje su morale što dulje zadržati gutljaj vode u ustima, a Nives je, u slučaju pobjede, zahtijevala i nagradu - poljubac, nebitno od koga, u obzir su, rekla je, dolazili i muškarac i žena.   - Dečki me teško mogu nasmijati - upozorila je Nives radijskog voditelja koji je bio zadužen za čitanje vijesti. Nakon nekog vremena, pjevačica je ipak posustala, a u vrućoj igrici brzo joj se pridružila i Ivana. Djevojke su se počele polijevati vodom, a na radost slušatelja i korisnika Facebooka, na kojem se sve prenosilo uživo, nisu izostali ni škakljivi komentari. - Nije ugodno imati puna usta duže od minute - ispalila je Nives, a poslije je čak i zaprijetila kolegici iz showa: 'Rekla si da si htjela izmjenjivati sline sa mnom, eto ti sad'. Publici njihov mali performans nije nimalo smetao. - Hoćete mene zaposliti na tom radiju? I ja bih se prskala s Nives - komentirali su.