Pjevačica se nakon terorističkog napada na njezinu koncertu u Velikoj Britaniji vratila u SAD, gdje je tješe obitelj i dečko, reper Mac Miller (25). Ariana Grande (23) tuguje za 22 žrtve koje je bombaš-samoubojica usmrtio, a ponudila se da će platiti njihove sprovode. Pjevačica se nije oporavila od šoka zbog tragedije. - Slomljena sam i bez riječi. Žalim radi svega što nas je snašlo iz dubine svoga srca - rekla je obožavateljima. Oni joj šalju ohrabrujuće poruke, a Grande su u ovim teškim trenucima podržale brojne kolegice poput Katy Perry i Taylor Swift.  Javnost je pak napala Madonnu i Kim Kardashian, koje su uz izraze sućuti obiteljima stradalih objavile i svoje fotografije što je naljutilo mnoge jer koriste tragediju za samopromociju.