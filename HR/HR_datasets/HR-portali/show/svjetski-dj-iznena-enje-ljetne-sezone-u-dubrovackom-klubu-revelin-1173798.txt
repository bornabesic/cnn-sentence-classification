Jedno od najpoznatijih svjetskih glazbenih imena, Grammyjem nagrađivani producent i DJ Afrojack, po prvi put stiže u Dubrovnik na pozornicu Culture Cluba Revelin, 4. srpnja. U prodaji prvi kontingent od 50 ulaznica samo u uredu Revelina! Nick van de Wall, poznatiji kao Afrojack nizozemski je producent i jedan od najtraženijih DJ-a današnjice. Odlična vijest za sve ljubitelje odlične zabave koji su iznenađeni, ali i oduševljeni programom koji je ovo ljeto pripremljen u klubu Revelin. Najbolji provod uz mnoga svjetska imena ovo ljeto u Dubrovniku ne smije se propustiti! Planetarno popularan DJ Afrojack, koji je surađivao sa svjetski poznatim glazbenicima poput Pitbulla, Ne-Ya, Beyonce i Davida Guette, prvi će put nastupiti u klubu u ovom dijelu regije. Poziv je to svima da što prije rezerviraju datum 4. srpnja i u srcu sezone posjete jedan od najljepših gradova na svijetu i odlično se zabave uz nastup Afrojacka u Culture Clubu Revelin.  Posebna cijena za prvi kontingent ulaznica su u prodaji u uredu Revelina, a ulaznice su dostupne i za online kupovinu. Ususret koncertu predstavljena su i imena koja će u srpnju gostovati u party tvrđavi Revelin. Idris Elba, priznati Hollywoodski glumac zasvirat će i zabaviti publiku u party tvrđavi Revelin. Najpoznatiji turski DJ Mahmut Orhan, koji je svjetsku slavu stekao hitom “Feel”, legenda i jedan od najvećih imena klupske glazbe, Pete Tong, zakazao je svoj nastup 20. srpnja. Tu su još i Ferreck Dawn, Mike Vale, Doorly, te mnoga druga imena koja obećavaju još nezaboravnih provoda ovog ljeta u Dubrovniku. Culture Club Revelin odavno se upisao na svjetsku kartu najpopularnijih odredišta za zabavu, a ove godine svoje mjesto je potvrdio velikim skokom na prestižnoj listi britanskog DJ MAG magazina. Vikend otvorenja ljetne sezone na kojoj će nastupiti Paul van Dyk zakazano je za 2. i 3. lipnja, a uskoro možete očekivati i još velikih imena svjetske DJ scene, koja Dubrovnik kao najpoželjniju turističku destinaciju rado svrstavaju u svoje kalendare.    Više informacija dostupno je i na internetskoj stranici http://www.clubrevelin.com, na službenoj Facebook stranici Culture Cluba Revelin te Instagram profilu.