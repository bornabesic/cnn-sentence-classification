Na izjave kako posao i ljubav ne idu zajedno Žanamari Perčić, 34-godišnja kantautorica iz Tučepa, i njezin suprug Mario mogu samo odmahnuti rukom. Njih su dvoje, naime, sreću koju dijele u braku uspješno prenijeli i u glazbene vode. Cjelina koja čini čuda – Nemam razloga odvajati privatno od poslovnog jer je to cjelina koja baš kao takva čini čuda. Doslovno sam procvala kao autor otkad mi muž drži producentsku palicu. I doista, pjesma “Tako blizu” za koju potpisuje tekst i supotpisuje glazbu s nedavno održanog Zagrebačkog festivala odlično stoji na top listama, a to je samo, kaže, početak njezina povratka na scenu nakon kraćeg rodiljskog koji je uzela kad je lani u svibnju rodila kćer Gabrijelu. – Nastup na Zagrebačkom festivalu definitivno mi je dao i vjetar u leđa i energiju za povratak. Uživam u pisanju pjesama i izazov mi je uvijek biti nova i različita, i od drugih izvođača i od same sebe. Ne volim se ponavljati iako to mnogi koriste kao formulu uspjeha. Moja je mantra – budi drukčija. Zbog toga uskoro planiram početi skladati i za druge izvođače jer tako mogu istražiti glazbu s potpuno novog aspekta – kaže Žanamari pa najavljuje pjesmu za koju vjeruje da će biti pravi klupski hit. – Jednu moju dragu prijateljicu tekst je čak i rasplakao, ali to će biti i moja prva autorska pjesma na koju ćete sigurno i zaplesati u klubovima. Na singlu mi gostuje prava R’n’B diva tako da će to biti jedna prava girl power priča, pa i sama jedva čekam premijeru pjesme i spota i prve reakcije – još je tajnovita o toj pjesmi. Žestoki rifovi, posebno pjesma “Kreten pomalo” Žanamari su prije koju godinu, kaže, preporodili i doslovno vratili na glazbenu mapu, no ništa se ne može mjeriti sa sazrijevanjem koje je došlo s majčinstvom. Klupski hit za plesanje – Brižnost i ljubav kakve sam prvi put upoznala s Gabrijelom rezultirale su nježnijim melodijama i pitkijim aranžmanima što je itekako vidljivo u pjesmi “Tako blizu” – objašnjava Žanamari. Što je još naučila otkako je majka, pitamo je. – Naučila sam da najbolje funkcioniram pod stresom, da sam puno mekanija emotivno nego što sam mislila, ali i puno izdržljivija. Sad znam za što sam sposobna te nemam više izgovor za ljenčarenje ni pred samom sobom. Idem dalje punom parom! Priznaje, nije joj uvijek lako uskladiti sve obveze, ali uz pomoć muža i bake pronađe vremena za snimanje, skladanje i nastupe. A upravo suprug Mario, uz čije je nadgledanje u tren oka stesala liniju nakon porođaja, glavni joj je oslonac i privatno i poslovno. O svemu se, kaže, dogovaraju, i u poslu i u odgoju male Gabrijele te pokušavaju ne biti previše strogi. – Iskreno, ne mogu to još uvijek razlučiti. Ali svakako osjetim da idemo u dobrom pravcu – kaže Žanamari pa na pitanje čija je onda riječ zadnja, kaže: – Po pitanju produkcije njegova je riječ zadnja. Jako mu vjerujem jer je iznimno talentiran i dijelimo isti glazbeni senzibilitet. Osim toga, puno bolje funkcioniram i kao izvođač i kao autor kad me netko motivira i na neki način usmjerava. To ćete osjetiti u idućih godinu dana kad ćemo izbacivati nove singlove. >> 'Doma smo, žive i zdrave' – Žanamari objavila prvu fotografiju svoje curice 