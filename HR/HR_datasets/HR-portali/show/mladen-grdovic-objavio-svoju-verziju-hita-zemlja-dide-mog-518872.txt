'Zemlja dide mog', najnoviji je singl Mladena Grdovića s albuma 'Nek' se čuje pisma s Jadrana', objavljenog prošle godine. Uz podršku klape Munita, Mladen je obradio veliki hit Vinka Barčota i Ive Cetinića iz 1993. godine koji u izvornoj verziji pjeva Meri Cetinić.  -Ova je pjesma upravo ono o čemu je cili život pivam. Kad sam spomenuo Vinku da bi htio otpjevati njegovu pjesmu bio je oduševljen. Eto, sad imamo i mušku verziju ovog velikog hita', rekao je Mladen.  Osim novog singla i spota u režiji Marka Lokasa, Mladen se sprema i na ovogodišnji CMC festival na kojem će predstaviti sasvim novu pjesmu i video spot za istu.  Tema: Muzika 