Seks vrpca s bivšim svjetskim boksačkim prvakom Amirom Khanom procurila je na većinu američkih porno stranica, piše britanski Sun, i mogla bi do kraja uništiti njegov brak s modelom i beauty blogericom Faryl Makhdoom (25). Khan (30) je navodno snimljen u seksualnom činu dok razgovara s jednom djevojkom putem Skypea, a šuška se kako je video snimljen tek nekoliko tjedana nakon što se oženio s Faryl 2013. godine. Screenshot   Vjeruje se kako je žena sa snimke podrijetlom iz Arizone i kako je prvi put boksača upoznala 2010. Navodno su još tri sporne snimke s boksačem ponuđene porno stranicama u isto vrijeme. - Ovo je pogubno za Amira. On je muslimanski boksač, a njegov je osobni život sada pod mikroskopom. Trenutak nije mogao biti gori. Glasine o snimkama kružile su godinama, no sada ih svatko tko hoće može slobodno pogledati na internetu - kazao je neimenovani izvor za Sun. Ove seks vrpce izašle su u vrlo nezgodnom trenutku, jer je Khanova supruga trenutno u velikoj svađi s članovima njegove obitelji. Naime, o međusobnom neslaganju se u javnosti se doznalo kada ih je Faryl optužila da je neprestano maltretiraju i kako su nasilni prema njoj. Faryl, naime, tvrdi kako ju je Khanova sestra Tabinda zgrabila za kosu i udarala je u glavu dok je bila u osmom mjesecu trudnoće sa kćeri Lamaisah. Također, tvrdi da ju je Amirova majka fizički i psihički zlostavlja zadnje tri godine te da je ponajviše smeta što se ne odijeva prema islamskim običajima već nosi poprilično oskudnu odjeću. Zbog toga ju, kaže, naziva lošom muslimankom i tvrdi da ju je izrezala s obiteljskih fotografija. - Govorila mi je da sam plastična i da nalikujem Michaelu Jacksonu - govori Faryal. Kako bi joj se osvetila za njezino maltretiranje, Faryal je na društvenim mrežama objavila fotografiju njihovog drugog sina Haroona kako pijan i gol leži na krevetu. Potom je Khanov otac optužio Faryl da je sve izmislila i kako je bila loša majka jer je ostavila kći, koja sada ima dvije godine, sa svojim roditeljima za Božić, kako bi s Khanom bila u kampu. Tada je odmah kazao kako će se njegov sin vjerojatno brzo razvesti od nje. Ona pak kaže da joj prijete jer se boje da će 'im oteti Khana'. - Svaki od njih oženjen je rođakom. Amirova sestra je udana za rođaka iz pakistanskog sela. Amirov brat također ima dogovoreni brak sa rođakinjom iz istog sela. No Amir je mene izabrao jer se zaljubio. I ja sam bila prva koja mu nije rod. Također, kada me zaprosio, bila mu je to prva velika odluka u životu. Mislim da se radi o ljubomori - kazala je. U isto vrijeme Khan je zaprijetio da će se razvesti od Faryl i napustiti obitelj. - Ponašaju se djetinjasto. Obje strane trebaju prestati s ovim. Dosta mi je - kazao je Kahn koji je u više navrata dosad optužen za preljub. Khanovo se bogatstvo procjenjuje na 30 milijuna dolara otkako je osvojio srebrnu medalju na Olimpijskim igrama u Ateni 2004. godine kada je imao samo 17.