Kako je postalo jasno i vrapcima na grani, manija remakeanja i rebootanja praktički svega debelo je zahvatila filmski svijet. Tako je najnovije rješenje postalo rebootanje remakeova, tj. nova verzija 'Sedmorice veličanstvenih'. Kako se sjećate, film smo već spomenuli krajem travnja kada smo dobili samo teaser za film, a sada je napokon u javnost pušten i pravi foršpan filma. Pogledajte video No premda je u pitanju reboot remakea, ipak ne možemo prigovoriti takvom filmu. Naime, koliko često dobivamo priliku vidjeti Chrisa Pratta kako se zabavlja dinamitom ili Denzela Washingtona kako jaše u suton sunca? U filmu glume spomenuti Pratt i Washington, a društvo im prave Ethan Hawke, Vincent D’Onofrio, Byung-hun Lee, Manuel Garcia-Rulfo i Martin Sensmeier. Njih sedmorica će svaki sa svojom vještinom pomoći malenom gradu da se odhrva napadima lokalnog tajkuna, usprkos činjenici da su suočeni s nemogućim zadatkom. Peter Sarsgaard je preuzeo ulogu zlobnog moćnika dok Haley Bennett (glavna glumica u 'Hardcore Henryju') donosi ljepotu u film, a kako se čini, i osmu pušku. Film u kina stiže krajem rujna ove godine. Tema: FILM 