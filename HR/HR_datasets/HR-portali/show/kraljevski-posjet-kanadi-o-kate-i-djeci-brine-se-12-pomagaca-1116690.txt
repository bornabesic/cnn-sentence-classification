Princ William i Kate Middleton započeli su kraljevski posjet Kanadi gdje će boraviti do 1. listopada. Poveli su i trogodišnjeg princa Georgea i 16-mjesečnu princezu Charlotte, ali i pratnju pomagača. S njima je doputovalo 12 ljudi. U timu su dadilja Maria Borrallo te frizerka Amanda Cook Tucker, tri osobne asistentice, četiri predstavnika za odnose s javnošću, osoba zadužena za plan ture te specijalci iz Scotland Yarda. Sve su oči uprte u Catherine koja je na kanadsko tlo zakoračila u plavoj haljini dizajnerice Jenny Packham. No fotoaparati su zaškljocali kao ludi kad se pojavila u haljini Alexandera McQueena od 4600 funti. Haljina je iz najnovije kolekcije proljeće/ljeto 2017. i nema je još u prodaji. Vojvotkinja je pametno odlučila da ne nosi previše nakita uz tako smjelu haljinu, ali ipak je napravila modni “faux pas” jer je sparila cipele i torbu u istoj boji – crvenoj, što ne ide uz kreaciju visoke mode. >> Dizajnerica tuži modnu kuću Alexander McQueen zbog vjenčanice Kate Middleton 