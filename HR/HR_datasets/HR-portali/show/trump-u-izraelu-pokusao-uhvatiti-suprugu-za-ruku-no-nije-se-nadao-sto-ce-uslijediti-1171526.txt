Američki predsjednik Donald Trump danas je sletio u Izrael, na drugi dio svoje inozemne turneje. Tek što je sletio na aerodrom Ben Gurion i počeo hodati crvenim tepihom, Trump je pokušao uhvatiti suprugu Melaniju za ruku. No, Melaniji se to nije svidjelo. Dapače, doslovno je odgurala suprugovu ruku. U isto vrijeme pokraj njih hodao je izraelski premijer Benjamin Netanyahu, koji je čvrsto držao za ruku suprugu Saru. Naravno, taj video brzo je postao hit na društvenim mrežama, a tih 12 sekundi na crvenom tepihu u samo nekoliko sati pogledano je gotovo 500 tisuća puta.