Zadnji put kada smo vidjeli zelene obronke i Millenium Falcona u istom kadru, radnja filma se odvijala na posljednjem planetu na kojeg Rey sleti, na oceanskom Ahch-Tou. Tamo je, kao što se sjećate, Rey našla dugi niz godina izgubljenog Lukea Skywalkera, za kojeg mnogi smatraju da je njen otac. Nove fotografije, koje su procurile sa seta u Pinewood Studios, pokazuju upravo okoliš kakav bi najviše odgovarao otoku s kojim smo se već upoznali. Jasno, na otoku se ne može snimati, pa je set napravljen u studiju, u pravoj veličini. Na žalost, osim tih informacija, trenutačno se dosta malo zna o filmu. Redatelj je sam objavio da se će se u film vratiti Maz Kanata, krijumčarka iz sedmog dijela, a uz nju, javljeno je da se u filmu pojavljuju i britanski prinčevi, Harry i William. Daljnje informacije moći ćete pročitati u rubrici FILM čim budu objavljene. Tema: FILM 