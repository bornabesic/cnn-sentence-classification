Pred samim smo krajem godine, pa je još jednom moguće sastaviti popis glumaca koji jednostavno ne vraćaju novac koji je u njih uložen. A ove je godine, posve neiznenađujuće, na prvom je mjestu isti glumac koji je vladao i prvim mjestom prošle godine. Uz to, kako je bilo za očekivati, ove godine su na listi isključivo top imena Hollywooda. Moramo upozoriti da časopis Forbes pri svojim izračunima ne uzima u obzir kalendarsku već financijsku godinu, kao što niti ne računaju filmove s jako malenom distribucijom ili filmove u kojima glumac nije imao značajnu ulogu. Glumac je ove financijske sezone svojim filmovima uspio ostvariti omjer od 6,70 dolara za svaki dolar koji je isplaćen njemu. Premda se nije niti pojavio u mnogo filmova, njegov katastrofalni uradak, 'Sutrozemlja: Novi svijet' je s proračunom od monstruoznih 190 milijuna dolara (a s nikakvom zaradom) uistinu mnogo pomogao da se Clooney pojavi na petom mjestu ove liste. Ove godine je Will Ferrell glumio u nastavku 'Zoolandera', no čak niti sva imena koja su se vratila u film nisu uspjela privući publiku. Ferrell je donio samo 6,50 dolara po uloženom dolaru. Tridesetšestogodišnjak, koji se prošle godine nalazio na sedmom mjestu, je ove godine jako napredovao. Njegova plaća je porasla, a filmovi u kojima je glumio su uspjeli zaraditi podosta malo. Njegov 'Čarobni Mike XXL' je zaradio 120 milijuna na proračunu od 15 milijuna, no užasni 'Jupiter u usponu', koji je na jedvite jade povratio samo uloženo u njega, uzrokovao je Tatumov uzlet ka trećem mjestu. Will Smith je drugi Will na listi, i to na drugom mjestu, što ga stavlja čak tri mjesta iznad njegovog prošlogodišnjeg petog. Will je donio jedva pet dolara za svaki uložen u njega. Možda mu filmovi i jesu imali neki uspjeh u kino dvoranama, ali njegova plaća je ipak prevelika, što se na kraju i vidi u računici. Po drugi put na prvom mjestu Forbesove liste nalazi se jedan i jedini, Johnny Depp. Ali budimo iskreni, premda je na prvom mjestu, Depp se značajno poboljšao. Prošle je godine glumac donio bijednih 1,2 dolara, dok je ove godine otišao na nevjerojatnih 2,8 dolara za svaki kojeg je uzeo. Srećom, u računicu za narednu godinu ući će filmovi koji su i više nego dobro zaradili, pa sumnjamo da će Depp uspjeti ostvariti hat trick. Tema: FILM 