Justin Bieber (23) imao je kratki improvizirani nastup u popularnom njujorškom klubu 1OAK kada je DJ pustio hit 'Despatico'. Radi se o singlu u kojem Justin gostuje uz portorikanske pjevače Luisa Fonsija i Daddyja Yankeeja.  Pjevač je uzeo mikrofon i umjesto španjolskih stihova pjevao je: 'Bla, bla, bla...'. Publika mu se nasmijala, a Justin je tako 'otpjevao' gotovo cijelu pjesmu. Prije toga, partijanere je zabavljao obradom pjesme Kendricka Lamara 'Humble'.  U originalnom singlu, Bieber je zadužen za ponavljanje naslova pjesme te uvodnu dionicu, no pjevač se nije sjetio svega pa je mumljao kroz cijelu pjesmu.  Bieber je nedavno zabrinuo fanove kada je otkrio da ima upalu oku. 'Belieberice' su ga molile da otkaže nastup u Londonu jer ne žele 'još jednu tragediju' te se boje za njegovu sigurnost.