Vikend koji nam dolazi donijet će mnoge radosti onima koji prate filmove i stripove, a jedna od tih bit će puni foršpan za drugi dio priče o najboljem ubojici, Johnu Wicku. Kako je studio Lionsgate najavio, ovaj vikend moći ćemo pogledati kako John Wick sada izgleda, a foršpan će se prije službene objave online moći vidjeti prvo na New York Comic Conu. No da ne bi zakinuli svoje obožavatelje pred kompjuterskim ekranima, studio nam je ipak dao malen uvid u ono što će se zbivati u nastavku sage. Pogledajte teaser U nastavku filma osim Keanua pojavljuje se i Lawrence Fishburne, a iz prvog dijela vraćaju se i Bridget Moynahan, John Leguizamo kao i Ian McShane. Novi glumci u 'John Wick: Chapter Two' su, među ostalima i Common, Ruby Rose i Peter Stormare. A da priča ne bi bila sumorna, Wick je nabavio i novog psa, koji će možda i preživjeti film. Drugo poglavlje sage o Johnu Wicku preživjet će samo odabrani. 'John Wick: Chapter Two' u kina dolazi krajem veljače 2017. godine. Tema: FILM 