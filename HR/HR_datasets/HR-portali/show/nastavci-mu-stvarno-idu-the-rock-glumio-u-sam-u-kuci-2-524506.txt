Dwayne Johnson je trenutačno jedan od najbitnijih glumaca svijeta, barem ako pogledamo kakav efekt ima kada uđe u neku franšizu. Takav efekt zasigurno možemo vidjeti na ovogodišnjem megahitu 'Brzi i žestoki 8', u kojem je Dwayne imao jednu od glavnih uloga. No uz to, mnoga izvješća govore i o tome kako je glumac jedan od najugodnijih ljudi s kojima se može raditi. Kad to dvoje zbrojimo, dolazimo do činjenice koja kaže da bi Dwayne Johnson mogao napraviti koji god film želi u ovom trenutku. Zasigurno mu je i mnogo filmova ponuđeno, no sigurno ih je morao odbiti zbog svoje prezauzetosti. S nekim od tih projekata se i sam glumac odlučio našaliti u svojem videu za GQ, u kojem je odglumio sastanak sa svojim agentom. Filmovi koji su mu ponuđeni te koje je glumac odbio, doveli su nam smijeh na lice. Pogledajte video Iako je ovaj video samo šala, Dwayne će nam već za samo nekoliko tjedana pokazati kako je svestran glumac u filmu 'Spasilačka služba', koji u distribuciji Blitza u kina dolazi 01. lipnja ove godine. Tema: FILM 