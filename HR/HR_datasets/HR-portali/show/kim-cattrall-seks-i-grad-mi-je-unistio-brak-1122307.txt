Uloga vatrene i o seksu ovisne Samanthe u seriji "Seks i grad" glumici Kim Cattrall donijela je slavu, ali istovremeno joj je upropastila privatni život. Kim kaže da je upravo ova hit serija uništila njezin brak s audioinženjerom Markom Levinsonom za kojeg se udala 1998. godine, u vrijeme kada je "Seks i grad" krenuo.  – "Seks i grad" mi je uništio brak jer zbog te serije nikada nisam bila kod kuće. Moj suprug se osjećao usamljeno, bio je frustriran i stalno pred konkurencijom. Bilo mu je zbilja teško – priznala je 60-godišnja glumica u razgovoru za News.com.au. Od svog trećeg supruga rastala se 2004. 