- Uvijek sam bila nasmijana, čak i kad sam spavala znala sam se smješkati, ali razvod je to promjenio - ovako je započela priču o svojoj borbi s depresijom jedna od najljepših žena na svijetu Miranda Kerr. U intervjuu koji je dala za kanadsko izdanje časopisa Elle anđelica Victoria's Secreta priznala je da je nakon razvoda od glumca Orlanda Blooma bila deprimirana i psihički sasvim slomljena.  - Nisam uopće znala kako se boriti s tim, ali naučila sam da svaka moja misao utječe na moju stvarnost i shvatila sam koliko je važno imati kontrolu nad tim. Svi odgovori su u vama - ispričala je Miranda. Od Orlanda se rastala prije tri godine i zajedno imaju petogodišnjeg sina Flynna. Miranda je trenutno u vezi s idejnim autorom Snapchata Evanom Spiegelom, dok Orlando ljubi pjevačicu Katy Perry.  - Moj stav se dosta promjenio nakon što sam iskusila depresiju, sada se svako jutro probudim i kažem sama sebi da imam puno razloga za sreću i da zbilja mogu biti zahvalna zbog niza stvari, zahvalna sam što smo moj sin i ja zdravi, što je vani lijep dan, što imam potporu obitelji - zaključila je Miranda. 