Možda niste znali da su neke od najvećih filmskih zvijezda današnjice karijeru počele glumeći u pornografskim filmovima. U potrazi za identitetom, slavom i zaradom mnogi su prihvaćali uloge kojih se danas, kada su postali slavni, srame. Jedna od njih je i Cameron Diaz koja je s 19 godina snimila seksi i sadomazo scene s muškarcem i još jednom ženom. Poslije je pokušala povući snimke, ali nije uspjela. Glumac David Duchovny, koji se proslavio ulogama u serijama “Dosjei X” i “Kalifornikacija” glumio je u soft porniću “Dnevnik crvenih cipela”. Zanimljivo je da je poslije imao problema s ovisnosti o seksu i pornografiji. I simpatični Matt LeBlanc glumio je u tom filmu uz Duchovnyja, a tumačio je kauboja koji je bičevao partnerice tijekom seksa. Nekoliko godina kasnije, zarađivao je milijun dolara po epizodi serije “Prijatelji”. Glumac Colin Farrell snimio je seksi video s Playboyevom zečicom Nicole Narain i požalio zbog toga. – Zamislite da su uvrstili taj film među filmove na zahtjev u hotelima i da moja majka kaže: Oh, ovaj sinov film još nisam gledala – rekao je glumac, dodajući kako nikako nije želio da video bude distribuiran. Nažalost, želja mu se nije ostvarila jer se 14-minutni video može vidjeti i danas na pornografskim stranicama. Početak karijere akcijskog junaka Jackiea Chana bio je obilježen drukčijom akcijom. Prije desetak godina u javnost je procurila informacija da je Jackie glumio u komediji samo za odrasle čudnog naziva “All In The Family”. Glumac to nije poricao, jednostavno je zaključio da je radio što je morao kako bi preživio. – Nije to velika stvar, čak je i Marlon Brando pokazivao sve u filmovima – izjavio je tada za China Daily. Iznenađujuće je da je i jedna od najpoznatijih glumica, 71-godišnja Helen Mirren koja je 2007. dobila Oscar za ulogu u filmu “Kraljica”, na početku karijere, 1979., glumila u filmu “Caligula”. Riječ je o rimskom epu koji je na kraju zabranjen zbog kontroverznog scenarija. Ideja je bila da se na velikom platnu prikaže spektakl o rimskom caru Kaliguli u kojem bi Helen igrala ulogu kurtizane. Međutim, nakon što su snimljene brojne scene seksa, film se gotovo pretvorio u pornić. Razuzdani snagator Impresivan put od pornozvijezde do guvernera imao je i Arnold Schwarzenegger koji je u mladosti navodno zarađivao kao model za pornočasopis namijenjen homoseksualcima. Nagađa se da je glumac sudjelovao i u gay pornofilmu. Još jedan snagator, Sylvester Stallone, svojedobno je iz financijskih razloga prihvatio ponudu za pornofilm. Bio je to “Talijanski pastuh” izdan na talijanskom tržištu, i to kad je film “Rocky” bio na vrhuncu slave. Oni koji su gledali ostvarenje tvrde da i nema mnogoo eksplicitnih scena. Neki čak kažu da su izbačene kako ne bi Stalloneu ugrozile tada karijeru u usponu. 