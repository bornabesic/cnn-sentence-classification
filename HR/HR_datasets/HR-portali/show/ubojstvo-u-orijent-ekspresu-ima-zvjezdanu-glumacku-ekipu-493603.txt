Zvjezdana glumačka ekipa najavljena je za najnoviju ekranizaciju jednog od najpoznatijih romana velike spisateljice Agathe Christie, 'Ubojstvo u Orijent Ekspresu'. Adaptacija nam dolazi u režiji britanskog glumca i redatelja Kennetha Branagha, koji je i preuzeo ulogu detektiva Herculea Poirota. Uz njega će se u filmu pojaviti mnogi poznati glumci od kojih su najinteresantniji Johnny Depp u ulozi Ratchetta, Michelle Pfeiffer kao gospođa Hubbard te Daisy Ridley (Rey iz 'Ratova zvijezda: Sila se budi) koja će odglumiti Mary Debenham uz oskarovku Judi Dench u ulozi princeze Dragomiroff. U ostalim ulogama nalaze se Lucy Boynton kao grofica Andrenyi, Tom Bateman kao Bouc, vrhunski umjetnik i dobitnik mnogih nagrada Derek Jacobi odglumit će Mastermana, a Michael Peņa je Marquez (Foscarelli u originalnoj knjizi). Njima se pridružuje Leslie Odom Jr. kao Doctor Arbuthnot, a ostale četiri uloge još uvijek nisu poznate. Snimanje 'Ubojstva u Orijent Ekspresu' počinje tijekom studenog, a film bi u kina trebao doći godinu dana kasnije. Tema: FILM 