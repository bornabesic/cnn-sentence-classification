Nedavno nam je Hugh Jackman pokazao jednu od boljih fotografija koju smo mogli vidjeti. Kako se možda sjećate, na fotografiji su Pierce Brosnan i Ryan Reynolds, s kojima Jackman ne surađuje trenutačno niti na jednom projektu, no s kojima je prijatelj. #wolverinebonddeadpool pic.twitter.com/AjOGdXtElX Za one koji malo pozornije prate cijelu priču oko snimanja nastavka jednog od uspješnijih superherojskih (po tom pitanju, i jednog od uspješnijih filmova prošle godine) filmova, ta je fotografija naznačila da bi Brosnan mogao preuzeti ulogu superheroja Cablea. Za tu ulogu se neko vrijeme mislilo da je predodređen Stephen Lang, koji je i putem Twittera objavio svoje fotografije koje su implicirale da je on 'taj'. No studio nije niti jednom riječju potvrdio da je Lang uistinu odabran. Wolvie. Bond. Wade. A photo posted by Ryan Reynolds (@vancityreynolds) on Jan 17, 2017 at 2:03am PST Ryan je popratio Jackmanovu fotografiju na svojem računu na Instagramu, pa se čini da smo stvarno na pragu dobivanja novog superjunaka. No kako bi on mogao izgledati? Hoće li se Cable uistinu i pojaviti u filmu ostaje pitanje bez odgovora. No kako je naznačeno da ima puno šanse da se to dogodi, mi ćemo držati fige da stvarno tako i bude. Novi 'Deadpool' u kina dolazi za nešto više od godine dana, u ožujku 2018. godine, dok novi film s Wolverineom, 'Logan: The Wolverine', možemo gledati već za šest tjedana, sredinom ovog ožujka. Tema: FILM 