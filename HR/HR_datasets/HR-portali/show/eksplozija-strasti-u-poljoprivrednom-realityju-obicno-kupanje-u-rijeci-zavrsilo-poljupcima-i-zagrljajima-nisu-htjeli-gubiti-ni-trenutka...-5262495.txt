Emisija 'Ljubav je na selu' ulazi u svoje završne dane, a farmeri i farmerica odabrali su svoje simpatije s kojima se vide u budućnosti. No jesu li baš svi zadovoljni svojim odabirom, pokazat će vrijeme, ali neki od naših farmera već su otišli korak dalje. Alojz će tako morati odabrati između Snježane i Rebecce, a Mario će saznati kakva je uistinu Josipa. Stanko i Ljubica, čini se, već razmišljaju o zajedničkom životu, no najveće iznenađenje zasigurno će biti Sandra i Tin. Naime, nakon romantičnog kupanja u rijeci, Tin neće gubiti trenutak te će Sandra i on završiti u strastvenim zagrljajima i poljupcima u vodi. A dok će među njima 'frcati' iskrice, Marijana će po tko zna koji put pokušati pomoći Nevenki, ovaj put preobrazbom, koja bi joj trebala pomoći da zavede budućeg dečka. Iznenađenja, strast, ljubav i Nevenka večeras od 21.10 sati na RTL-u. RTL