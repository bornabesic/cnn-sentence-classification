Glumac i glazbenik Craig Charles (52) proslavio se ulogom Listera u britanskoj seriji “Crveni patuljak”. U petak je kao funk i soul DJ nastupio u craft pivovari The Garden Brewery u Zagrebu. - Obožavam Hrvatsku. Ljudi su divni i hrana je izvrsna. Volim ribu i more - kaže Charles. Britancu je ovo drugi posjet Zagrebu, a ljetovao je u Tisnom i Splitu. S kolegama iz Gardena pokrenuo je festival 'Beats, Beer & Boogaloo', koji će biti sredinom srpnja. Tvrdi kako je mnogim prijateljima preporučio da posjete Jadran, a prošle je godine doveo suprugu Jackie Fleming, kćeri Nellie Rose (14) i Annu Jo (19) te sina Jacka (28). Charles je zauzet i glumom jer se nakon 18 godina snimaju novi nastavci serije 'Crveni patuljak'. - Moja djeca vole tu seriju, a kći mi kaže: ‘Tata, kako si tu bio mlad. Nisi izgledao loše’ - smije se Britanac. 