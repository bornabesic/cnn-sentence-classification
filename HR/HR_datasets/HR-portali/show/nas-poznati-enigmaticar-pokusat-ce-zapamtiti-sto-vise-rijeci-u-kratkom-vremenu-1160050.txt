U novoj emisiji „Superljudi“, koja je na programu u večeras, u 20 sati na RTL-u, među sedmero kandidata predstavit će se i Riječanin Pero Galogaža, popularni enigmatičar, tvorac kultnog Feniksa. Perin zadatak u emisiji je zapamtiti riječi koje mu se prikažu u kratkom vremenu  i potom te riječi upisati u praznu križaljku. Pero, inače rođeni Bjelovarčanin, već je desetljećima jedno od najpoznatijih imena u enigmatici, ne samo u Hrvatskoj nego i u svijetu. Dobitnik je brojnih domaćih i međunarodnih nagrada, ali unatoč tome, zadržao je skromnost. Tako je za svoj zadatak u „Superljudima“ tek rekao da će ga pokušati riješiti. Hoće li uspjeti, doznat će se večeras, u 20 sati. Svojom moći impresionirat će i Dušan Džidžo. Naime, Dušan u glavi ima kalendar, i to za godinu koju poželite. Bez problema može sa stopostotnom sigurnošću reći koji je dan u tjednu bio primjerice 15. lipnja 1929. Ili koji će dan biti 11. rujna 2034. No, članicu žirija, glumicu Anđelku Prpić je zanimalo ima li možda Dušan neke druge vizije. „Ako bi vam rekla svoj datum rođenja biste li mi mogli predvidjeti još nešto osim koji je to dan u tjednu bio?“ pitala je Anđelka, ali se Dušan lukavo dosjetio. „Predviđanje budućnosti je gatanje, ovo je točno“ poručio je. No, hoće li trema učiniti svoje i hoće li se uspjeti plasirati u polufinale najgledanijeg regionalnog showa, gledajte večeras, u 20 sati na RTL-u!     >>Osmogodišnji Luka trijumfirao: Zbraja i oduzima sto brojeva u samo nekoliko sekundi! >>Devetogodišnja Mare Milić je superčovjek​ 