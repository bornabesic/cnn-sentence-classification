Pjevačica sa škotskim DJ-jem radi na svom petom albumu 'Witness'. - Na početku su bili isključivo profesionalni jedno prema drugome, ali zbližilo ih je ružno iskustvo s Taylor Swift - rekao je izvor. Calvin Harris (33) s Taylor (27) je bio oko godinu dana i navodno ga je ostavila zbog glumca Toma Hiddlestona (36). Perry i Swift bile su dobre prijateljice i nagađa se da je razlog svađe njihov bivši, pjevač John Mayer (39). Osim toga, bivše prijateljice ratuju i stihovima. Taylor Swift posvetila je Katy pjesmu ‘Bad Blood’, a ona njoj ‘Swish Swish’. Katy je potvrdila kraj veze s Orlandom Bloomom u ožujku. Ona je nakon prekida promijenila frizuru, a on je zaveo konobaricu Vivianu Ross koja je zbog afere dobila otkaz.