Marlon Brando si je stvorio ime 'teškog' kolege, dok su ga istovremeno hvalili da je velikodušan i zabavan. Pretjerano je uživao u alkoholu, hrani i ženama.  Slušajući snimke na kojima je Brando, kao oblik terapije, pričao sam sa sobom, novinar britanskog Telegrapha koji je snimao dokumentarac o holivudskom velikanu rekao je da se razlozi nameću sami od sebe.  - Na snimkama si je dao oduška i izrazio je mržnju prema svom ocu koji je njega i majku divljački tukao. Ali i majku koja ga je ostavila jer je više voljela bocu nego njega. Smatrao je da bi mu bolje bilo da je odrastao u sirotištu - piše Stevan Riley koji je među prvima dobio snimke nakon Brandove smrti.  Iako puni mana, Brandovi roditelji bili su talentirani umjetnici. Otac Marlon stariji bio je fotograf, a majka Dorothy radila je u lokalnom kazalištu, zbog čega je i njen sin zavolio glumu,  Za vrijeme snimanja filma 'Pobuna na brodu Bounty', Marlon je na Tahitiju upoznao lijepu mještanku Taritu Teriipie. Tarita je 1970. godine rodila njihovu kćer Cheyenne. Majka i kćer zajedno su živjele na tropskom otoku. Kada je bila tinejdžerica Tarita je otkrila alkohol i droge te je imala problema sa zakonom. Taman kada je počela graditi uspješnu manekensku karijeru, 19-godišnja Marlonova kći doživjela je prometnu nesreću u kojoj je slomila čeljust i izgubila dio uha. Nakon nesreće, pala je u depresiju i postala ovisnica. Tada je upoznala Daga Drolleta, sina bogate obitelj s Tahitija. Njegov otac mu je branio da se viđa s Cheyenne jer mu je djelovala 'tragično'.  Kada ga je Cheyenne odvela svog dečka u obiteljsku kuću u Beverly Hillsu 1990., tada 31-godišnji Cheyennein polubrat Christian im je upao u sobu i upucao Daga. Na sudu je tvrdio da je pucnjava bila nesretni slučaj. Nakon Dagove smrti, Cheyenne je rodila njihovog sina, ali je ubrzo zbog depresije završila u psihijatrijskoj bolnici gdje su joj dijagnosticirala šizofreniju. Izgubila je skrbništvo nad sinom te se nekoliko puta pokušala ubiti. U 25. godini života, Cheyenne se objesila. Na sprovod joj nisu došli ni Christian ni otac Brando.  Marlon je Christiana dobio iz braka s prvom suprugom, Annom Kasfhi. Glumac je s Annom, također glumicom, bio u braku samo jednu godinu. Njihov sin je od najranijih godina svjedočio Marlonovim i Anninim žestokim svađama te dugogodišnjoj bitki za skrbništvom nad njih. Christiana je otela majka 1972., godine kada je Brand snimio 'Posljednji tango u Parizu'. Nakon što su dijete pronašli privatni istražitelji koje je unajmio Marlon, glumac je na sudu dobio puno skrbništvo nad svojim, tada 13-godišnjim, sinom.  Christianova majka Anna izgubila je nad njim skrbništvom nakon što ga je pokušala oteti. Odvela ga je u hipijevsku komunu i tamo ga je sakrila Nakon niza propalih pokušaja da ostvari karijeru u glumi, Christian se 'propio'. Nekoliko sati prije ubojstva se napio dok je večerao sa svojom polusestrom. Ona mu je tada, navodno, otkrila da ju Dag tuče, na što je Christian poludio. Prema njegovom iskazu, sestrinog dečka je samo 'htio preplašiti' pa ga je slučajno upucao.  Nakon što je priznao krivicu na sudu, odležao je u zatvoru pet godina. Kasnije je bio na sudu zbog sumnje da je upleten u ubojstvo supruge glumca Roberta Blakea. Njegova prva supruga, Deborah Presley, 2005. je tvrdila da ju fizički zlostavlja. Sud mu je dodijelio prisilnu rehabilitaciju zbog ovisnosti o drogama i alkoholu.  Christian je nenadano umro 2008. godine u kalifornijskoj bolnici od upale pluća prije 50. rođendana.    