Dan nakon što je na Instagramu objavila prvu fotografiju sa snimanja spota za novu pjesmu čiju je premijeru najavila uskoro, Severina je s obožavateljima podijelila još jednu s plavom perikom na glavi. Iako je samo riječ o perici, mnoge je podsjetila na početke karijere, spota za pjesmu 'Oglasi', ali imidža plavuše u spotu za jedan od njezinih najvećih hitova, pjesmu 'Krivi spoj'. Ispod fotografije koju je postavila na društvenu mrežu, neki od obožavatelja su je usporedili s Taylor Swift i Marilyn Monroe, a drugi su joj pak rekli da odlično izgleda i kao plavuša i kao brineta. A da se Severina i Igor ne odvajaju jedno od drugoga, pokazuje i fotografija zajedničkog trenutka kojim se pohvalio njezin suprug koji ju je opisao kao plavog anđela.