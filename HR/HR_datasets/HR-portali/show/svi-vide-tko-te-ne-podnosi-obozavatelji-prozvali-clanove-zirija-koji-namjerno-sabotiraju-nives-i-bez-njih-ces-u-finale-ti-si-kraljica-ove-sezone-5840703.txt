- Svi smo vjerojatno najmanje nade polagali u tebe, ali ženo, ti rasturaš - ovo je samo jedan od brojnih komplimenata koje je Nives Celzijus na račun svojih genijalnih nastupa u showu 'Tvoje lice zvuči poznato' redovito dobila na društvenim mrežama. Iako je pjevačica i spisateljica s razlogom jedan od favorita za pobjedu u četvrtoj sezoni, gledateljima ipak nije promaknulo nepošteno ocjenjivanje nekih članova žirija. - Svi vide da te ne podnose Navojec i Bagarićka... Ali još malo i stigla si do cilja. S obzirom da si jako talentirana i duhovita, to ti uopće neće biti bio problem. Bravo! Kraljica si ove sezone - napisali su joj fanovi. I Nives je očito svjesna da nekima u žiriju nije 'sjela', ali time se nimalo ne zamara. - Imam toliko razloga za smijeh, a jedan od njih je što se na visokoj poziciji u 'Tvoje lice zvuči poznato' mogu zahvaliti upravo dragim estradnim kolegama, koji su mi dali visoke bodove kao gostujući žiri. Hvala dragi Damir Kedžo, Jacques Houdek i Jelena Rozga - napisala je na Instagramu 35-godišnja Nives, koja će se u nedjelju transformirati u Oliviju Newton John.