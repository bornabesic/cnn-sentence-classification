Redatelj Guy Ritchie kazao je kako je gluma Davida Beckhama u njegovom filmu "Kralj Arthur" nevjerojatno ostvarenje. Inače, gledatelji su sasjekli Beckhamovu cameo ulogu u Ritchiejevom filmu, koji je ovog tjedna počeo igrati u Velikoj Britaniji, a od danas ga možete pogledati i u našim kinima. - Beck je odličan glumac. Bilo je zadovoljstvo raditi s njim - kazao je Ritchie, no na pitanje novinara je li pred Davidom filmska karijera, rekao je kako ne zna, te da treba raditi korak po korak. Inače, Beckham se u filmu pojavljuje s lažnim velikim nosom i napadnom šminkom. Igra viteza Triggera, koji kralju Arthuru (Charlie Hunnam) daje savjete, prije nego on izvadi legendarni mač iz kamena. Puno je gledatelja na društvenim mrežama komentiralo kako je to "najgora gluma ikad", a neki su kazali kako je bolje glumio kamen iz kojeg Arthur vadi mač. 