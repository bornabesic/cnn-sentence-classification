Jedan od najpoznatijih bivših parova u Hollywoodu, glumci Sean Penn i Robin Wright, koji su mnogo toga ružnog rekli jedno o drugome, pomirili su se, objavio je portal Yahoo Celebrity. Snimljeni su 30. svibnja kako zajedno ulaze u stan u središtu New Yorka. Dok je Robin otključavala vrata, Sean je nosio vrećice. Par se službeno razveo 2010., no njihovi problemi sežu u 2007. Tada su prvi put podnijeli zahtjev za razvod. Oboje su 2015. prekinuli sa svojim novim partnerima: Robin s Benom Fosterom, a Sean s Charlize Theron. Iako su u New Yorku zbog aktivnosti vezanih uz djecu, nemoguće je ne posumnjati da se među njima rasplamsala stara strast.