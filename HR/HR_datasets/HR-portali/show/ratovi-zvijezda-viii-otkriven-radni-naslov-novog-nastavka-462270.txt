Iako snimanje najnovijeg nastavka 'Ratova zvijezda' još uvijek nije počelo, već je krenulo pripremanje mjesta snimanja te treniranje za potrebe što boljeg prikazivanja likova. A jedan od likova bez kojeg novi nastavak 'Ratova zvijezda' baš i ne može funkcionirati je i princeza Leia Organa, koju glumi Carrie Fisher. Glumica je sa svojeg službenog Twitter računa tako poslala tweet u kojem se vidi njen pas Gary Fisher, kako sjedi u stolici sa snimanja. A ako malo bolje pogledate u sliku stolice, primijetiti ćete i radni naslov filma. Y🅾⛎🖐🏽🔔🇬🇧®🅰♑️🌀❔❕🤐 pic.twitter.com/Y3eyMSb48z Premda o filmu znamo iznimno malo, i ovakav naslov bi nam mogao mnogo toga reći. Kako se vidi, radni naslov je 'Space Bear', to jest 'Svemirski medvjed'. Znači li to da ćemo opet, po treći put, vidjeti Ewokse i Endor na filmu, nije otkriveno. Možda se radnja nekim dijelom odvija i na Chewbaccinom rodnom mjestu, Kashyyyku. Na ta pitanja odgovore nemamo, ali ne sumnjamo da bismo uskoro mogli dobiti odgovore. A ako ne uskoro, sigurno krajem godine kada nam stiže 'Rogue One: A Star Wars Story'. Tema: FILM 