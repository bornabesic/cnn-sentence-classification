U dubrovačkom je Culture clubu Revelin, spektakularnim programima otvorena je ljetna sezona 2016.. I petak i subotu navečer doslovno se tražila ulaznica više, jer je 75. najbolji klub na svijetu bio pun rasplesanih Dubrovčana i gostiju sa svih strana svijeta. Prvu večer nastupio je mladi njemački DJ Seizo, uz atraktivan nastup plesačica programa Galaxy. Drugu su večer u klub nahrupili atraktivni vanzemaljci. Naime, publika je, prvi puta u ovom dijelu svijeta, mogla vidjeti spektakularan show 'Aliens', u izvedbi pjevača, DJa, plesača i akrobata talijanskog brenda Visionair. Klub se do ranih jutarnjih sati  ljuljao u ritmu, već je sada jasno da će nastupi i programi koje svojim isklesanim tijelima u Dubrovnik ljetnim subotama donose vrhunski uvježbani performeri, publici biti razlog da na vrijeme osigura mjesto u klubu. Uz ovakve programe, nije uopće pretjerano reći da će Dubrovnik i ove godine imati klupske programe koji će oduševiti i najizbirljivije goste iz cijelog svijeta. Naime, na izlasku iz kluba, uz prve ste obrise novog dana, mogli vidjeti nasmijane goste kako imitiraju pokrete plesača i govore: 'A tek je počelo!'.