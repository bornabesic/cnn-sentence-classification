Stiglo je vrijeme da se izvučemo iz zimskog sna i odbacimo slojeve odjeće. No laganije krpice znače i da će se otkriti u kakvoj je tko formi. Znaju to i poznati, pa lijepo vrijeme nisu dočekali nespremni. Idu u teretanu, dižu utege, preskaču uže... a vole trenirati s osobnim trenerima kao što to čine Doris Pinčić Rogoznica i njezin suprug Boris te Nina Badrić. Bila sam bucmasta Sportskoj novinarki Mirti Šurjak svi se dive na fizičkoj spremi. No to joj nije palo s neba. – Nekada sam strogo pazila na prehranu jer sam bila bucmasta. Dijete više ne provodim, nastojim ne jesti kasno, meso i bijeli šećer izbacila sam iz prehrane. Plešem dva puta tjedno balet za odrasle, zapravo to je tzv. balet barre tehnika. Obožavam plivati, a zimi trčati na Marjanu – rekla je Mirta nedavno za Dalmatinski portal. Viška definitivno nema ni novinarka Fani Stipković. U teretanu ide godinama, a liniju je dovela do savršenstva. – Nedavno sam postala opsjednuta intenzivnom vježbom, CrossFitom. Jako mi se sviđa ova kombinacija kardio treninga, dizanja utega, gimnastike i natjecanja, sve skupa tjera svaki djelić mog tijela da ostane zdravo, snažno i u formi. Obožavam raditi stvari kojima pomičem vlastite granice – izjavila je Fani. Zbog tih je vježbi počela dizati i ozbiljnu kilažu te se na Instagramu pohvalila kako diže 55 kg u deadliftu. Uz to, redovito trči i zdravo se hrani, nikada nije konzumirala alkohol i ne puši, a trening nikada ne preskače. Baš kao ni voditeljica Renata Sopek, koja se u potpunosti posvetila vježbanju i zdravom životu. Ambasadorica je nekoliko projekata zdrave prehrane i tjelovježbe te osnivačica personaliziranog portala za zdrav život Ultrafit, koji uređuje, snima vlogove, piše kolumnu. Atraktivnim izgledom i slikama iz teretane pažnju plijeni i voditeljica Antonija Stupar Jurkin. Omiljene vježbe su joj čučanj s girjom, nagazni korak na povišenje, podizanje kukova s opterećenjem, sklekovi i stojeći potisak s bučicama. – Ne vježbam da bih smršavjela, već zato što u tome stvarno uživam – objasnila je Antonija. Fitness ovisnica je i Ana Gruica koju gledamo u showu “Tvoje lice zvuči poznato”. – U teretani sam minimalno četiri puta tjedno. Nakon što sam rodila, neko sam vrijeme na vježbanje išla rano ujutro, dok bi sin spavao. Sada vrijeme za trening uskladim s Hrvojevim slobodnim vremenom pa on čuva našeg sinčića – rekla je Ana Gruica i dodala: – Prekomjerna težina je bolest, baš kao i celulit koji upozorava da u tijelu tinja upalni proces, a veliku ulogu u tome ima i genetsko nasljeđe. A najvažniji za dobar izgled su pravilna prehrana, puno vode i tjelovježba. >>Fani Stipković je kraljica teretane, pogledajte kako u čučnju diže 55 kg >>Antonija Stupar objavila seksi fotografiju pod tušem, pogledajte