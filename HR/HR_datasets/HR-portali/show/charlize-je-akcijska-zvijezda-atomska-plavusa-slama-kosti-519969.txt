Kako smo već bili najavili, Charlize Theron će nam se ovog ljeta vratiti u filmu 'Atomic Blonde' ('atomska plavuša', op.a.), akcijsko-špijunskom filmu po djelu Anthonyja Johnstona i Sama Harta. Theron glumi agenticu Lorraine Broughton, smrtonosnu špijunku koja se iz 'mirovine' vraća u tajne zadatke. A kako je točno prije pada Berlinskog zida njen bivši ljubavnik ubijen pod čudnim okolnostima, 'Atomska plavuša' će napraviti sve da bi ga osvetila. Iako se radnja ne čini pretjerano zanimljivom, redatelj filma je David Leitch, jedna polovina autorskog dvojca koji nam je donio 'Johna Wicka'. Upravo to je razlog zašto očekujemo da će barem akcijske scene biti izvrsne, iako će možda radnja biti upitno dobra. No kada pogledamo čemu sliči drugi foršpan za film, nakon što smo vidjeli izvrstan foršpan 'za odrasle', jasno nam je da je pred nama film u kojem stvarno nećemo previše razmišljati o smislu, kada je akcija toliko impresivna. Pogledajte impresivan drugi foršpan Uz izvrsnu Charlize Theron će u filmu glume James McAvoy, Sofia Boutella te John Goodman (pojavljuje se ove godine i u 'Kong: Otok lubanja) i Toby Jones. 'Atomic Blonde' u kina dolazi krajem blockbusterske sezone 2017. a prije nego preuzme ulogu opake superšpijunke, Charlize će nam se pojaviti kao negativka u 'Brzi i žestoki 8', koji u distribuciji Blitza u naša kina dolazi, sutra,  13. travnja.   Tema: FILM 