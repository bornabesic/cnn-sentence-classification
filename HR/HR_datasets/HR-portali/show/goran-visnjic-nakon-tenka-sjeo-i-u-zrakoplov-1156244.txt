Nakon što se nedavno okušao u vožnji tenka, Goran Višnjić je jučer sjeo i u zrakopolov. Popularni glumac trenutno je u Zadru, gdje će se danas na Forumu održati snimanje ključne scene filma "General", u kojoj razgovaraju generali Janko Bobetko i Ante Gotovina. Inače. danas je otkriveno kako će generala Bobetka igrati Mustafa Nadarević. Višnjić je pauzu u snimanju iskoristio za posjet letačkoj eskadrili 93. zrakoplovne baze Hrvatskog ratnog zrakoplovstva i protuzračne obrane u vojarni „Pukovnik Mirko Vukušić“ u Zemuniku. Višnjić se susreo i s pilotima akrobatske grupe "Krila Oluje", te pilotima koji lete  helikopterima Bell-206B i koji uskoro kreću s obukom na helikopterima OH-58D Kiowa Warrior. - Bila mi je velika želja doći ovdje u bazu Zemunik upoznati pilote iz Krila Oluje, osjetiti malo adrenalina i čestitati za nastupe kojima osvajaju publiku u Hrvatskoj i svijetu. Zadivljen sam onim što čine i imaju moje duboko poštovanje. Jednako tako upoznao sam i hrabre posade protupožarnih aviona na koje možemo svi biti ponosni. Ako bi u svojoj glumačkoj karijeri dobio pilotsku ulogu, svakako bih želio da me mentoriraju ovi sjajni piloti iz baze Zemunik. Ovdje je doista gušt letjeti uz pogled na Velebit, a moj dolazak je mala gesta zahvalnosti Ministarstvu obrane i Oružanim snagama RH za ogromnu potporu koju pružaju u snimanju filma „General“. Moja ljubav prema Hrvatskoj vojsci je snažna i silno sam ispunjen onim što sam doživio u razgovoru s pilotima u Zemuniku - kazao je Višnjić za portal Antena Zadar, a pojsetm se svojim fanovima pohvalio i na Facebooku. >>Goran Višnjić obožavateljima pokazao kako vozi tenk 