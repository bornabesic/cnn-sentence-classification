U novoj emisiji showa 'Superljudi' Marijana Radosavljević imat će zadatak čitati s usana operne pjevačice i pogoditi koju ariju pjeva. Sve će joj dodatno otežati član žirija Branko Đurić Đuro, koji će također otpjevati, to jest barem pokušati izvesti jednu ariju. RTL Marijana Radosavljević RTL Noel Mrkonjić   Noel Mrkonjić, 12-godišnjak iz Zagreba, morat će zapamtiti 108 polja na kojima su baloni ružičaste i plave boje. Osim što će morati pogoditi kakav je balon u polju koje odabere neki od članova žirija, Noel će morati zapamtiti i boje u vertikalnom te horizontalnom nizu. RTL Dajana Vukčević   Dajana Vukčević pamti pak otiske prstiju. No može li zapamtiti otiske čak 200 ljudi, njihova imena, prezimena i godine, saznat ćemo u novoj emisiji u petak navečer. RTL Andrej Mihajlović   Andrej Mihajlović ima samo sedam godina, ali već zna zastave svih zemalja, njihove glavne gradove i gdje se nalaze na karti. Anđelka će odabrati devet zastava, a Andrej će morati pogoditi o kojim se državama radi. Naravno, Anđelka će se uz Đurinu pomoć potruditi pronaći što kompliciranije zastave. RTL Karlo Novosel   A Karlu Novoselu žiri će recitirati ulomke i stihove, a on će morati reći točan broj izgovorenih slova. Posebno će sretan biti Zrinko Tutić jer će se među recitiranim stihovima naći i jedan njegov veliki hit. Tko će od ovih pet kandidata biti najuvjerljiviji u svojoj izvedbi i osvojiti prolaz u polufinale, gledajte u petak u 20 sati u 'Superljudima' na RTL-u.