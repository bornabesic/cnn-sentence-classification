Michael Peña i Alexander Skarsgård se baš i nisu proslavili u 2017. godini. Peña je imao manju ulogu u filmu Willa Smitha, 'Skrivena ljepota' (stiže u naša kina naredni tjedan), dok je Skarsgård nastupio u 'Zoolanderu 2', i u ne baš hvaljenoj 'Legendi o Tarzanu'. Ne bismo rekli da su to loši nastupi, ali glumci su mogli i više. Srećom, već na samom početku 2017. godine će oba glumca dobiti priliku pokazati koliko znaju glumiti u filmu 'War On Everyone'. Pogledajte foršpan Film režira John Michael McDonagh, kojeg pamtimo po izvrsnom 'Čuvaru zakona' iz 2011. godine, a u filmu pratimo Peñu i Skarsgårda kao poprilično korumpirane članove policije. No pravi problemi nastanu kad se u njihov svakodnevni kriminal uplete gomila negativaca koji svi traže samo jedno - torbu s milijun dolara. 'War On Everyone' imao je polaganu kampanju, pa se niti foršpani niti ostali promo materijali nisu mogli vidjeti često, no to ne znači da nam je film otišao s radara. Prve kritike javljaju da je u pitanju podosta dobar film te da ostavlja dojam poput onog kakvog je ostavio ovogodišnji mini hit 'Dobri momci'. Film bismo u kinima mogli vidjeti početkom veljače 2017. godine. Tema: FILM 