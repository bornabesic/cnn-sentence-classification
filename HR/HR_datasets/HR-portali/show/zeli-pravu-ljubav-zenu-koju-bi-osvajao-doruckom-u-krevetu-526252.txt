Vrijedni slavonski vinogradar iz Mandićevca, pored Đakova, još je kao dijete, igrajući se po brdima punim trsova, shvatio koliko je sretan što živi na selu i kako mu je ono u krvi. Tada je već odlučio kako će zauvijek tu ostati i da za njega nema drugog života osim onog na selu, piše RTL. U Zdravkovom rodom selu Mandićevcu postoji zanimljiv uskrsni običaj -  momci ustaju u cik zore kako bi djevojkama koje im se sviđaju pod prozorom razasuli perje. Djevojke se moraju rano probuditi kako ne bi bile otkrivene i brzo čiste nastali nered da ih susjedi ne bi zadirkivali. Zdravkova prva simpatija to nije učinila pa ju je majka probudila da brzo sve počisti, no cijelo je selo već otkrilo njihovu ljubav. Zdravko ima toliko veliki vinograd da mora uzimati nadničare kako bi obavio sav posao na vrijeme, tako da nema vremena za hobije. Ali on silno voli raditi u vinogradu i baviti se omiljenim mu svinjama pa mu je posao zapravo hobi, a hobi posao. Uz vino koje prodaje, Zdravko i sam proizvodi pravi slavonski kulen i kobasice. Staložen i ozbiljan kad je život u pitanju, Zdravko uistinu želi pronaći ljubav svog života, ženu koju bi osvajao noseći joj doručak u krevet, vodio u romantične šetnje oko obližnjeg jezera, ali i s kojom bi mogao zajedno otići na feštu i proveselit se u veselom društvu. Ali ponajviše nekog s kim bi nakon dana punog obaveza mogao u miru i ljubavi podijeliti toplu večeru. Ako želite provesti život u veselju i jutrom se buditi uz doručak u krevetu, a u potrazi ste za srodnom dušom i svidio vam se naš farmer Zdravko, svoje pismo pošaljite na 'Ljubav je na selu', P.P. 25, 10040 Zagreb, e-mailom na ljubavjenaselu@rtl.hr ili SMS-om na broj 666555, (3,72 kn), u kojem treba pisati: ljubav, Zdravko, te vaša poruka.