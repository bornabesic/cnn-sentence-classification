U večerašnjoj emisiji „Superljudi“ novih sedmero kandidata predstavit će svoje supermoći, a start je na RTL-u u 20 sati! Darko Đorđević ima nevjerojatnu memoriju, a njegov zadatak bit će zapamtiti 24 para blizanaca, koji će se razmjestiti po pozornici, a on će nakon tri minute promatranja morati povezati parove. No veći dojam od njegove supermoći ostavit će iznenađenje koje mu je priredila produkcija, a zbog njega će zaplakati i voditelj Momčilo Otašević. Ivan Starčević iz Zagreba ima moć stereoskopije, odnosno spajanja dvije slike u jednu. Tako će dobiti zadatak da između 12348 piksela uoči tri različita. Matea Trošelj iz Rijeke radi kao fitness trenerica, a njezina moć je savršena taktilna osjetljivost. Zahvaljujući dobrom poznavanju ljudske anatomije, Matea ima sposobnost da zatvorenih očiju „opipa“ ljude, a onda u mnoštvu ljudi prepozna ono što je opipala. Njezin zadatak bit će između 20 ljudi pronaći „frajera“ kojeg je prethodno opipala zatvorenih očiju. Njezin zadatak posebno će se svidjeti Anđelki Prpić, koja se i sama okušala u tom zadatku. Relja Šnajder ima samo 16 godina, ali i nevjerojatnu moć zapažanja. Njegov je zadatak zapamtiti brojeve na zelenim pločama koje su čvrste, a po kojima će hodati njegov otac. Ukoliko Relja kaže krivi broj i njegov otac stane na crvenu, lomljivu, ploču, propast će i ostati visjeti na sajli. Kosta Kuzmanović ima zapanjujuće matematičke vještine. Prolazeći na hoverboardu zbrajat će točkice na dominu koje se ruše. Prije nego što se sruše do kraja, Kosta mora doći do kraja niza i ponuditi točan zbroj. A matematički geniji su i dvojica posljednjih večerašnjih natjecatelja, ilija Jocović i Damjan Klemenčić, koji će se sukobiti u duelu. Tko bolje i brže zbraja, možete gledati večeras u 20 sati na RTL-u u novoj emisiji „Superljudi“. >>Matea i Ivan su hrvatski superljudi 