Najljepše vijesti za početak dana, hvala svima, napisao je Jacques Houdek (36) na svom Facebooku i podijelio anketu u kojoj su gledatelji odlučili da je njegova proba na Eurosongu bila najbolja. Nastup možete pogledati ovdje: U anketi na blogu koji okuplja ljubitelje najvećeg glazbenog spektakla u Europi, Jacques je bio bolji od svojih konkurenata iz San Marina, Norveške, Švicarske, Bjelorusije, Bugarske, Litve, Estonije i Izraela koji su s njim toga dana dijelili pozornicu. - Njegov nastup je bio 'lud', ali u pozitivnom smislu - stoji na blogu Jacques se s pjesmom 'My Friend' prema kladionicama trenutno nalazi na 26. mjestu. Norvežani su prošlog mjeseca u emisiji 'Adresa Kiev' koja je posvećena Eurosongu, komentirali Jacquesovu pjesmu. Jedan se gledatelj zapitao pati li Jacques od poremećaja osobnosti, a neki su zaključili da je narcisoidan tip jer je, umjesto da pjesmu otpjeva u duetu, odlučio sve otpjevati sam.    