 Peti nastavak popularne franšize 'Ledeno doba' na velike se ekrane vraća u punom sastavu. Scratova potraga za odbjeglim žirom ovoga puta katapultirati će ga u svemir , gdje će se dogoditi niz kozmičkih događaja koji prijete uništenju cijelog svijeta. Kako bi se spasili od katastrofe koja im prijeti, Manny, Sid i Diego, morat će napustiti svoj dom i krenuti u nove avanture u novim, egzotičnim zemljama gdje će upoznati mnoštvo novih likova. Pogledajte najnoviji foršpan... Serijalu se vraćaju poznati glasovi, Ray Romano, Denis Leary, John Leguizamo, Queen Latifah i Seann William Scott , dok uz njih se očekuju i Simon Pegg te Jennifer Lopez . Osim glumaca, i poznati fizičar Neil deGrasse Tyson najavio je svoje sudjelovanje u projektu. Naše glasove likovima će pružiti Edo Maajka, Tarik Filipović, Darija Knez i Ljubo Kerekeš , a film možete pogledati u CineStar kinima, u distribuciji Blitz Film i Video od 14. srpnja ove godine. Bit će to ledeno osvježenje za vruće ljetne dane. 