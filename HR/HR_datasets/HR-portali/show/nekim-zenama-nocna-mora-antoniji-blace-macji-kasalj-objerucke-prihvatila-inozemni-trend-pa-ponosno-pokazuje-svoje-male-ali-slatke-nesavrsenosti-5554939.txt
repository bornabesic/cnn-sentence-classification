Mnoge potpuno anonimne žene ne usuđuju se izići iz kuće bez šminke i frizure, a zvijezdama, koje su zbog posla stalno pod povećalom javnosti, bilo ispred televizijskih kamera ili na meti nemilosrdnih fotografa, to je tek prava tabu tema. RTL-ova voditeljica Antonija Blaće s prirodnim izgledom očito nema nikakvih problema. Tako na društvenim mrežama redovito objavljuje fotografije na kojima ponosno pokazuje svoj ten i pjegice bez dotjerivanja i 'peglanja' u photoshopu, a komplimenti obožavatelja samo potvrđuju istinitost uzrečice 'što manje, to bolje'. 'Prelijepa! Ženo, ludilo izgledaš. Što te ljubav proljepšala', napisali su Antoniji korisnici društvene mreže. Čini se kako je simpatična Šibenčanka objeručke prihvatila trend koji u Americi predvodi pjevačica Alicia Keys. Grammyjem nagrađena glazbenica već neko vrijeme bez trunke šminke odrađuje koncerte, pojavljuje se na crvenom tepihu i pozira za naslovnice modnih časopisa. Getty Images