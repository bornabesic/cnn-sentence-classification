Zvijezda i redatelj serije 'Zločinački umovi', Thomas Gibson, bila je suspendirana na barem jednu, a posve moguće i više epizoda serije nakon fizičkog obračuna s producentom na setu. Kako se priča, Thomas je reagirao poprilično bijesno te je nogom udario producenta. Uz tu suspenziju, Gibsonu su također ukinuta i redateljska prava. Naime, glumac je osim svojih redovnih dužnosti obavljao i redateljske poslove u seriji te je režirao šest epizoda do sad. Scenarij ove sezone ubrzano se prilagodio te je Aaron Hotchner, lik Thomasa Gibsona, uklonjen iz daljnjih epizoda serije. Gibson je jedan od rijetkih preostalih originalnih glumaca u 'Zločinačkim umovima', u kojima glumi specijalnog agenta Aarona Hotchnera. Dvanaesta sezona serije vraća se na male ekrane, bez agenta Hotchnera, tijekom ovog rujna. Tema: FILM 