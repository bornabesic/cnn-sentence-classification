Od kada traje vaše glazbeno putovanje i djelovanje na domaćoj glazbenoj sceni? Rezerve djeluju već 3. Godinu. ljeto 2014.g. smo se našli u studiju u Tučepima i pjesme su krenule same od sebe.  Što trenutno radite i pripremate po tom pitanju? Trenutno dovršavamo i snimamo pjesme za naš prvi album, te pripremamo scenarij za spot koji će krasiti novi singl Rezervi. Zašto ste se odlučili prijaviti na Karlovačko RockOff festival i što vam znači ulazak među 15 finalista? Na karlovačko rockoff smo se odlučili prijaviti po drugi put jer prošli put nismo pobijedili pa planiramo to ove godine. Ulazak među 15 finalista nam puno znači jer u hrvatskoj nema puno ovakvih događanja za mlade bendove, stoga kad se nađeš među njih 15 znaš da si na pravom putu.    Jeste li poslušali "konkurenciju"? Što mislite o ostalim pjesmama i izvođačima s ovogodišnjeg RockOff-a? Nismo slušali konkurenciju. Lagali bi kad bi rekli da imamo mišljenje o drugim pjesmama. Vjerujemo da nam neće biti lako osvojiti naslov prvaka. Uvjek se netko nađe tko napravi pomutnju u žiriju. Koje pjesme ćete izvesti na nadolazećim koncertima i hoćete li se posebno pripremati za nastup? Za koncert smo pripremili munjevit repertoar sa par novih pjesama koje publika do sad nije imala prilike čuti.  Nemamo posebne pripreme za ovakve koncerte ali ako uđemo u finale spremiti ćemo malo iznenađenje iako ni sami ne znamo kakvo.  