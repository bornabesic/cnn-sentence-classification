Emil Tedeschi sinoć je u Teatru &TD proslavio svoj 50. rođendan, a svoje uzvanike počastio je nastupima vrhunskih glazbenika. Naime, na rođendanskoj zabavi vlasnika Atlantic grupe nastupio je popularni Franz Ferdinand, koji su prije dvije godine nastupili na zagrebačkom INmusic festivalu.  Osim genijalnog Franz Ferdinanda na pozornici u SC-u nastupio je i frontmen benda Suede Brett Anderson i američki rock sastav The B-52's. Gosti su na društvenim mrežama snimkama s ove fešte prenijeli dio atmosfere za koju su zaslužni vrhunski glazbenici. Među uzvanicima su bili i poduzetnik Saša Cvetojević i redatelj Dalibor Matanić koji su na društvenim mrežama objavili i snimke s rođendanske fešte. Kako doznajemo na zabavi su bili i glumica Nina Violić, Robert Knjaz, Zoran Milanović, Orsat Miljenić, Jadranka Ivaniš Yaya i Dubravko Ivaniš Riper koji je s Pipsima i zasvirao na tulumu.  Tulum je počeo u Francuskom paviljonu gdje je slavljenik održao kratki govor dobrodošlice i nazdravio šampanjcem s uzvanicima, a za to vrijeme su se u pozadini prikazivali video isječci Andyja Warhola koji su nastali u godini kad je slavljenik rođen. Poslije toga tulum se nastavio u dvorištu &TD-a i u polukružnoj dvorani &TD-a gdje je uzvanike dočekao Brett Anderson i zasvirao za njih.  Na tulumu, o kojem će se zasigurno još dugo pričati, bilo je tristotinjak gostiju, a Tedeschi je zamolio goste da mu ne donose poklone i cvijeće već da doniraju novac Zakladi za ljudska prava i solidarnost i tako omoguće djeci koja odrastaju bez roditelja da razvijaju svoje umjetničke talente.                           >>Maškare i Emil Tedeschi u GK Jabuka