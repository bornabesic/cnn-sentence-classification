Severina trenutno uživa sa svojim suprugom Igorom Kojićem u Americi, gdje je otputovala u posjet njegovoj sestri Nataši koja u Los Angelesu živi već devet godina. O tome što tamo radi svakodnevno obavještava obožavatelje putem svog profila na Instagramu, a posljednja fotografija koju je objavila jest ona s pješčane plaže po kojoj bosa korača u retro kupaćem kostimu i modernim poderanim trapericama. Uz objavljenu fotografiju je napisala kako uživa u životu, bez obzira na to što je njezin bivši partner Milan Popović podnio kaznenu prijavu protiv nje i Igora zbog objavljivanja fotografija njihovog zajedničkog sina Aleksandra na društvenim mrežama.