Na sinoćnjoj zagrebačkoj premijeri 'Naše bile štorije' autor mjuzikla Neno Ninčević proslavio je 56. rođendan. Okupio je najbolje domaće glazbenike koji su u četvrtak zapjevali u Ciboni. Jedan od njih je i Goran Karan koji je u studiju 24sata otkrio kako je izgledala zagrebačka premijera, a komentirao je i plasman Jacquesa Houdeka na Eurosongu. RAZGOVOR POGLEDAJTE OVDJE: Goran Karan: Jacques će rasturiti na Eurosongu, svi navijamo za njega! Gost u studiju: Goran Karan, pjevač Voditeljica: Ana Lukiček Karan je rekao da je na premijeri bilo suza radosnica, iako to, smatra, ne priliči muškarcu. Kaže da je u Ciboni je sinoć bila 'Hrvatska u velikom'. - Lijepo smo dočekani, bilo je nekih sitnica oko tehnike, ali to je samo sredstvo. Mi smo prenijeli emociju - otkriva Karan. Pouka 'Naše bile štorije' koju je pisao s Ninčevićem jest da sve prolazi, samo ljubav ostaje i da sve što ljubav spoji, nije grijeh. Prisjetio se svog nastupa na Eurosongu u Stockholmu 2000. godine na kojem je nastupa s pjesmom 'Kada zaspu anđeli', a oduševljen je i Jacquesovom sinoćnjom izvedbom. - Bravo Jacques, nisam gledao, ali su mi rekli, imam puno povjerenja u njega, siguran sam da će imati odličan plasman - uvjeren je Goran. Smatra da je Houdek rođen kao pjevač i scenska osobnost, a publika će to prepoznati. Za Euroviziju je prema njemu uvijek potreban neki 'eksces'. - Ovo je šoubiz, mora se nešto i pokazat. Treba nešto ostati za tobom. Jacques zna posao, ovo će biti jako dobar plasman nakon mnogo godina - kaže.   