Mjuzikl 'La La Land' osvojio je ove godine nagrade na svim bitnim festivalima, kao što je i pokupio praktički sve bitne filmske nagrade. Ova moderna ljubavna priča je majstorski napravljena kao oda glamuru i emocijama iz filmskih klasika. Priča je to o susretu mladića i djevojke i njihovoj težnji da uspiju u gradu slavnih - jazz pijanist i nadobudna glumica odbacuju svakodnevne običaje i kreću na nesputano plesno i glazbeno putovanje upustivši se u ljubavnu aferu koja će im promijeniti živote.  No iako će mnogi film pamtiti po njegovoj interesantnoj priči te pjesmama, ipak je događaj koji će većini ostati u umu krivo dodijeljen Oscar za najbolji film. Ekipa s YouTube kanala Honest Trailers su stoga napravili jedan jako zanimljiv trailer koji je jako dobro opisao cjelokupnu situaciju s filmom. Pogledajte video Kako možete vidjeti, i kroz relativno pozitivnu kritiku može se provući sprdnja, što je kanal Honest Trailers jako dobro odradilo. A nama ostaje samo nada da se neugodna situacija s Oscara više nikada neće ponoviti. Tema: FILM 