Jeremy Clarkson (57), Richard Hammond (47) i James May (54), zvijezde bivše BBC-jeve televizijske emisije 'Top Gear', danas 'Grand Tour', u Zagreb su iz Londona sletjeli u ponedjeljak. Sa svojim 'bijesnim' automobilima dosad su bili na Plitvičkim jezerima, a u utorak su došli u Zadar gdje su se provozali i prošetali gradom, popili kavu na rivi, obišli instalaciju 'Pozdrav suncu' i spremno pozirali svojim obožavateljima za selfieje i dijelili autograme. Kasnije tog dana vidjeli su ih u Novalji. Prosijedog šefa dinamičnog tima Clarksona vidjeli su kako odlično raspoložen izlazi iz restorana na novaljskoj rivi i kupuje cigarete na obližnjem kiosku. Ipak, iz restorana koji je poznat po skupocjenim ribljim specijalitetima nisu htjeli potvrditi da je trojac večerao kod njih. Viđeni su i kako sjede na terasi novaljskog hotela. Nazdravljali su gemištima dok se pored njih hladila boca vina. No ni u tom hotelu u kojem su ih vidjeli nisu htjeli potvrditi da su odsjeli i jeli kod njih. Kadrove za najpopularniju emisiju o autima, u kojoj testiraju nove modele u raznim uvjetima, snimali su na paškoj prometnici koja povezuje trajektno pristanište Žigljen i grad Novalju. Clarkson je tu dionicu ceste opisao kao iznimno zabavnu i izazovnu. Što bi rekli da su došli u špicu sezone na Zrću, pitali su se građani i turisti, koji su ih okupirali. Kako bi tek onda ostali hipnotizirani ljepotama Hrvatske, komentirali su gledatelji njihovih ekshibicija. Sutradan se trojac opet vratio u Zadar. U Hrvatskoj navodno ostaju do kraja tjedna. Emisiju 'Grand Tour' pokrenuli su nakon što su prije dvije godine prestali snimati 'Top Gear', koji se na malim ekranima vrtio desetljećima. Clarkson se posvađao s producentom showa i opalio mu šamar. Nakon toga su ga suspendirali, no s Hammondom i Mayem pokrenuo je novu emisiju 'Grand Tour', koja je na kraju postala još gledanija od 'Top Geara'. Jeremy Clarkson oduševio se Hrvatskom i našim prirodnim ljepotama te nas je nahvalio u nizu objava na Instagramu. Croatia, amazingly A post shared by Jeremy Clarkson (@jeremyclarkson1) on May 9, 2017 at 11:04am PDT Fun A post shared by Jeremy Clarkson (@jeremyclarkson1) on May 9, 2017 at 6:56am PDT A post shared by Jeremy Clarkson (@jeremyclarkson1) on May 8, 2017 at 8:49am PDT           