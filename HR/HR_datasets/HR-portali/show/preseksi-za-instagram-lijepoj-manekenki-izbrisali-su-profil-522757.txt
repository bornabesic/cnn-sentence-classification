Elle Johnson voljela je dijeliti golišave fotografije sa svojim pratiteljima, ali čini se da je pretjerala. Manekenka je na Instagramu objavila fotografiju na kojoj rukom prekriva grudi stoga su na toj društvenoj mreži odlučili poduzeti određene mjere. Naime, Elle je ostala bez svog profila. Uporna manekenka uspjela se izboriti za 'pravdu' te joj je račun aktiviran tri dana kasnije, a na Twitteru je napisala što misli o njihovom potezu. - Ponovo sam protjerana s Instagrama! Tretiraju modele kao što United tretira dr. Daoa - požalila se Elle. Inače, David Dao je muškarac koji je prošlog mjeseca nasilno izbačen s leta zrakoplovne kompanije United koji je bio prebukiran. Dao je odbijao dobrovoljno izaći jer je tvrdio da mora što prije stići kući kako bi obišao svoje pacijente. Iz aviona su ga silom izvlačili policajci te ga vukli po podu. Elle kojoj je izbrisan profil tvrdi kako Instagram ne tretira isto sve korisnike. - Njima predstavljaju problem samo 'određene bradavice'. Znači, neki ih smiju pokazivati dok će drugi biti kažnjeni - kaže ogorčena manekenka. Johnson je pobornica ženskih prava, a planira pokrenuti kampanju 'oslobodite poprsje'. Ovo je drugi put da je Elle izbrisan profil na Instagramu. Naime, njezin račun je deaktiviran i u siječnju ove godine, također zbog golotinje. 