Zločesti dečko Hollywooda Charlie Sheen otkrio je Dina Jelusića. No, Charlie nije odjednom pokazao ljubav prema hrvatskoj glazbi, nego je na Facebooku podijelio članak u kojem se govori o "uhvaćenima na djelu". U članku se navode četiri primjera kao što su pjevač koji je uhvaćen da pjeva na playback ili igrač bilijara koji je slučajno pustio vjetar, te naš Dino, koji je prije 12 godina bio gost u talk-showu "Sanja". Tada 12-godišnji Dino nije bio svjestan da ga snimaju kamere pa je, dok je Sanja pričala s njegovom mamom naginjao se i gledao u Sanjine grudi. Video je dosad na društvenim mrežama podijeljen puno puta, a nakon što ga je na svom profilu podijelio Sheen, javio se i sam Dino. - To bih bio ja - napisao je Jelusić i nasmijao Charliejeve fanove, te dobio više od 200 likeova.   >>Turneja po zapadnoj Americi: Dino Jelusić novi je član američkog hit benda >>Charlie Sheen moli Boga za Trumpovu smrt 