Već se nekoliko godina priča o trećem nastavku filma, koji je trebao stići prije dvadeset godina. No kako je Keanu Reeves poznat po čudnim projektima, tako nas ne bi začudilo kada bi se glumac našao opet u ulozi napušenog rokera koji će spasiti svijet - Teda Logana. Komedija je bila film koji je Reevesu otvorila vrata prema 'boljim', tj. ozbiljnijim filmovima. Osim što je dao glumcu toliko potrebnu pomoć, film je stekao i kultni status, no nakon ne baš uspješnog nastavka, sve je zamrlo. Sve do prije nekoliko godina, kada je Keanu objavio da se ipak nešto radi u vezi trećeg dijela Billovih i Tedovih pustolovina. Na tu izjavu se glumac nedavno nadovezao. - Pokušavamo napisati priču kako spada. Radimo s jednim studiom, tako da imamo i malo podrške. Kao, ako materijal prođe, onda ćemo pokušati snimiti film. Ali u stvari još uvijek pokušavamo napraviti priču kako spada. - izjavio je Reeves. Pogledajte foršpan originalnog filma Ima li Keanu snage za izgurati ovaj projekt do kraja će se još vidjeti. Jedina pitanja koja ostaju su pitanja 'Zašto se ovo snima?' i pitanje 'Je li pedesetogodišnjem Reevesu treba ovakav film?'. No, u svijetu u kojem i Harrison Ford snima peti dio Indiane Jonesa, sve je moguće. Keanu Reeves trenutačno je zauzet snimanjem drugog dijela sage o Johnu Wicku. Tema: FILM 