Ako vam ljetno ludilo kakvo nam dolazi u 'Spasilačkoj službi' nije na volju, moći ćete se zabaviti i drugim nadolazećim komedijama. Jedna od onih koje su izazvale pažnju kritike svakako je i 'Kuća sreće', s hvaljenim Willom Ferrellom u glavnoj ulozi. U pitanju je još jedna komedija koja nam pokazuje kako se ljudi srednjih godina mogu raspojasati jednom kada im djeca napuste kuću, no ovaj put je u glavnoj ulozi spomenuti komičar uz Amy Poehler. Oboje glumaca su i više nego sposobni dovući svakome osmjeh na lica, pa očekujemo da će kina biti prepuna smijeha. Komičari su preuzeli uloge Scotta (Will Ferrell) i Kate (Amy Poehler) koji su nenadano izgubili ušteđevinu za studij svoje kćeri. Kako se na brzinu moraju izvući iz problema, kontaktiraju svojeg sumnjivog susjeda Franka (Jason Mantzoukas), uz čiju pomoć pokrenu kasino u podrumu svoje kuće. A kako im se novac počne slijevati u kovčege, Scott i Kate će shvatiti da su im se stvari značajno zakomplicirale, te da su sumnjive osobe obratile pažnju na njihove aktivnosti. Pogledajte 'nepristojni' foršpan 'Kuća sreće' bi se u kinima mogla pojaviti u sredini ljeta, na prijelazu iz srpnja u kolovoz. Tema: FILM