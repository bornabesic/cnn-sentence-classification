Mattew Perry (47) gostovao je u showu 'Watch What Happens Live' kojeg vodi Andy Cohen. Glumac je progovorio o detaljima snimanja 'Prijatelja', serije koja ga je proslavila. Chandlera Binga glumio je deset godina. - I dan danas zarađujem od repriza neku 'sitnicu' i to mi je super - rekao je Perry.  via GIPHY Glumac je otkrio da je tijekom trajanja serije samo jednom imao prigovor na scenarij.  - Bila je to priča o tome kako Chandler odlazi u muški striperski klub jer obožava sendviče koji se tamo poslužuju. Nazvao sam scenariste i rekao sam im: 'Hajdemo ovo izbaciti' - otkrio je Matthew. 'Chandlera' je voditelj pitao je li istina da su neki članovi postave prekršili ugovor po kojem im je bilo zabranjeno da spavaju s kolegama. via GIPHY - Svi smo se toga pridržavali. Ako nismo, onda sam ja nešto propustio - rekao je Perry.  Glumac je prošle godine priznao da se 'ne sjeća ničega između treće i šeste epizode' jer se tada borio s ovisnošću o alkoholu i tabletama.