Luka Bulić, pjevač i komičar poznat po svojim šaljivim interpretacijama poznatih pjesama, iznenadio je sve kada je objavio nešto drukčiju obradu od svojih uobičajenih. Bulić je u najnovijem Bullhitu obradom pjesme Leonarda Cohena 'Hallelujah' istovremeno odao počast vukovarskim žrtvama i nedavno preminulom velikanu svjetske glazbe. Riječi Bulićeve obrade idu ovako: 'Kroz plamen svijeće lelujavesve bliže sam ti, Dunave...Neke ljude vidjet ću u snu ja...Te ljude koji brane grad,zbog kojih smo gdje jesmo sad...U snu ću tiho reći: "Aleluja!" Kroz san ću biti dio njih,tih malih ljudi velikih...Uz njih ću biti na vrhu i na dnu ja...A kad svane hladni dan, spokojan i ponosan,do neba će se vinut': "Aleluja!"'