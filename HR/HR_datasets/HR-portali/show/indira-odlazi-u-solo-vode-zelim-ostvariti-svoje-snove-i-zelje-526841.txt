Na svojem Instagram profilu Indira Levak (43) objavila je tužnu vijest za obožavatelje Colonije. Naime, otkrila je kako izlazi iz legendarne grupe koju je prije 21 godinu stvorila s Borisom Đurđevićem. - Dragi moji, već dugo razmišljam o solo karijeri, vrijeme je da okrenem smjer prema novim koordinatama koje sam sama odredila i realiziram neostvarene želje i snove. Colonia je divan period moje pjevačke karijere, moje povijesti, tisuće koncerata i hitova kojima sam dala svoj neizbrisiv pečat, a koje su dio mene kao umjetnice, zauvijek - stoji na društvenoj mreži. Objasnila je da će dalje nastupati kao Indira zajedno sa svojim timom kreativaca, a svoju prepoznatljivu energiju usmjerit će na svježe ideje i želje vjerne publike, kojoj je zahvalna na podršci i ljubavi. - Ništa se ne mijenja kada su u pitanju naša druženja i pjevanje uglas, život je sada, plešimo i dalje zajedno na mom putu pozitive i radosti! Od sada sve informacije o koncertima pratite na novoj Facebook stranici Indira Icolonia Forza. Ljubi vas vaša Indira - stoji na društvenoj mreži - napisala je pjevačica.