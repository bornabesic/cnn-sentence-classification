Sanja i Morena, Zdravko i Moira te Martin i Kristijan večeras se bore za ulazak u finale. Tijekom 90 minuta žiriju moraju pripremiti meni od pet sljedova, hladno i toplo predjelo, juhu, glavno jelo i desert. Sve što kuhaju je po vlastitom izboru, a svaki član žirija će probati 15 različitih jela. Svako jelo mora dobiti svoj tanjur, što znači da kandidati moraju poslužiti sveukupno 45 tanjura, a žiri će probati 15 različitih jela. - Očekujemo 15 super tanjura. Niste bez razloga tu, samo hrabro naprijed -  komentirala je Žakline i priznala da cijeli dan nisu ništa jeli.  - Želim vam sreću i pamet u glavu - zaključio je Pažanin. Sanja i Morena će kuhati punjene korabice, juhu s celestinima, jetrica na bečki i drobljence s borovnicama i umakom od ribizla. Moira i Zdravko pripremaju juhu s vratinom, paštetu od losos pastrve, raviole na buči i naranči s fazanom, juneći biftek s guščjom jetrom i kolač od mente. Na Martinovom i Kristijanovom meniju su juha od brokule, jakobove kapice, carpaccio od lososa, pačja prsa sa sezamom i kremom od naranče i chilli glass.  