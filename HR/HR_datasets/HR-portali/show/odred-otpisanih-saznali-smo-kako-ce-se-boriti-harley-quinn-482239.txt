Do sada smo vidjeli mnoge supernegativce u novom filmu Warner Brosa., 'Odredu otpisanih'. No niti jedan od tih likova nije dobio niti izbliza sličnu količinu promocije koju je dobila Harley Quinn (Margot Robbie). No uzevši u obzir količinu popularnosti koja je vezana za Harley, definitivno nam je jasno zašto je situacija takva. Ono čemu se možemo samo nadati, a čini se da će nam se nade i ostvariti, jest da će filmaši na pravilan način pristupiti izvornom materijalu. Prema pričanjima glumice, takav pristup i dobivamo. - Ona obožava prouzročivati nered i uništavanje. I nevjerojatno je predana Jokeru. Imaju disfunkcionalan odnos, ali ga ona i dalje voli. A kako je Harley prije bila gimnastičarka, koristi upravo te vještine da bi bila impresivan borac - rekla je Robbie. Pogledajte video U filmu glume Jai Courtney, Jay Hernandez, Adewale Akinnuoye-Agbaje, Ike Barinholtz, Scott Eastwood, Cara Delevingne, Adam Beach, i Karen Fukuhara uz već legendarnog Willa Smitha, spomenutog Jareda Leta i Margot Robbie. 'Odred otpisanih' stiže u naša kina u distribuciji Blitz film i video sredinom ovog ljeta, 4. kolovoza, dan prije nego u SAD. Tema: FILM 