Bilo je jako ugodno raditi s Mirkom Miočićem, jer rijetko tko ostane normalan, skroman i drag unatoč slavi koja ga je pratila. Nije bilo teme u kvizu koja bi prošla bez njegove anegdote, rekla nam je Morana Zibar, kolegica lovkinja Mirka Miočića iz kviza Potjera. Osim 'lovkinje' Morane, na sprovodu su bili i voditelj Tarik Filipović, 'lovci' Dean Kotiga i Krešimir Sučević Međeral te HRT-ovi urednici popularnog kviza.  Mirko Miočić je izgubio bitku za život u zadarskoj bolnici, a pokopan je u Rtini blizu Paga, u obiteljskoj grobnici u kojoj mu je pokopan i djed Mate. Na pogreb legendarnom kvizašu došlo je nekoliko stotina ljudi. Mirkov rođak Bojan Krajnc (24) nam je kazao da mu je Miočić puno pomogao u životu oko domaćih zadaća. Učili su zajedno fiziku, kemiju i sve sto je trebalo. Mirko se nekoliko dana prije smrti javio u 500. epizodu 'Potjere' te je izrazio želju da se vrati u kviz na jesen. Zbog zdravstvenih problema, 'lovac' Miočić iz HRT-ovog kviza otišao je u ožujku prošle godine.  