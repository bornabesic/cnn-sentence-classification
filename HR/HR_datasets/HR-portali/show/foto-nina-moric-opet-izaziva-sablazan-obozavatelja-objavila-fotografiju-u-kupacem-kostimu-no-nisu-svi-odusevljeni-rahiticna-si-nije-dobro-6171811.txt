Hrvatska manekenka Nina Morić i dalje snima i radi kao model, a svoje fotografije rado dijeli s obožavateljima na društvenim mrežama, no ovaj put je iznenadila izgledom. Premda intenzivno vježba i održava manekensku liniju, na nekim fotografijama doista djeluje anoreksično. To su primijetili i obožavatelji, no ona se brani da je idealne težine. Na nedavno objavljenoj fotografiji Nina je u jednodijelnom kupaćem kostimu, mokre kose, očito uživa u wellnessu. Međutim, nije se svima svidjela njezina mršavost. ‘Nina, pretanka si, nije to dobro’, ‘zakržljala’ i ‘rahitična’ samo su neki od epiteta kojima su je počastili. Naravno, bilo je i onih koji Ninine noge smatraju najboljima na svijetu. Morić se u medijima više ne pojavljuje često, no na društvenim mrežama nerijetko privlači pažnju bizarnostima. Nedavno je objavila i kako ulazi u politiku, i to uz bok jedne desničarske stranke.