U noći s nedjelje na ponedjeljak Kim Kardashian je opljačkana dok je boravila u luksuznom apartmanu u Parizu u koji je stigla zbog pariškog tjedna mode. Pet naoružanih muškaraca koji su se prerušili u policajce ukrali su milijune dolara vrijedan nakit, ali i dva mobitela od kojih je jedan sadržavao brojne osobne podatke ove reality zvijezde. Prema najnovijim detaljima, Kim je lopove preklinjala da je ne ubiju zbog djece, piše Daily Mail. Policija je priopćila da se naoružana banda nakon pljačke dala u bijeg na biciklima. Starleta je potresena svim zbivanjima, no nije ozlijeđena. U kratkom je roku napustila Pariz i privatnim zrakoplovom stigla u New York gdje su je dočekali suprug Kanye West i majka Kris Jenner. - Sretna je jer se vratila u Ameriku. Imala je snage za izjavu u policiji. Cijela obitelj je trenutačno pod policijskom zaštitom - otkrio je izvor. Ispred rezidencije u New Yorku stigli su s 10 automobila, a Kim, njezinog supruga, majku i Coreyja Gamblea, dečka njezine majke, okružilo je 20-ak tjelohranitelja, piše TMZ. Sada se postavlja pitanje što je bilo sa sigurnosnim mjerama i gdje je bio Kimin zaštitar u trenutku kad je reality zvijezda napadnuta. Kanye je za incident doznao tijekom nastupa, a s koncertom je završio samo 20 minuta nakon što se popeo na pozornicu. Publiku je obavijestio da nastup mora prekinuti zbog krize u obitelji. REUTERS / REUTERS