Samo jedan vladar može sjediti na tronu, i premda je u prethodnim tjednima to bio Marvelov hit 'Čuvari galaksije 2', od ovog vikenda je na samom vrhu najgrozniji vanzemaljac od svih, 'Alien'. Jasno, u pitanju je najnovije djelo hvaljenog redatelja Ridleyja Scotta, 'Alien: Savez'. Samo u prvom vikendu prikazivanja film je uspio utržiti 36 milijuna dolara u Sjedinjenim Američkim Državama, čime je 'prešišao' zaradu superherojskog djela za nekoliko milijuna. Kada tome dodamo njegovu međunarodnu zaradu, dolazimo do podosta kvalitetnih 118 milijuna dolara. Kada pogledamo da je film koštao značajno manje od te brojke, jasno nam je da je pred nama prvi veliki ljetni hit. U filmu glume Michael Fassbender, Katherine Waterston, Billy Crudup, Danny McBride i Demián Bichir. Film režira legendarni Ridley Scott. Film je u kinima u distribuciji Blitza od danas, a svoju ulaznicu možete kupiti već sad na blagajnama kina, putem aplikacija ili on-line na stranicama kina. Tema: FILM