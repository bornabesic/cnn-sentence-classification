Prošle su točno tri godine otkad je u stravičnoj prometnoj nesreći na autocesti A3 Bregana-Lipovac u 33-oj godini poginula glumica Dolores Lambaša. Dolores je rođena 29. ožujka 1981. godine u Šibeniku. Završila je gimnaziju Antuna Vrančića u Šibeniku, nakon čega je upisala zagrebačku Akademiju dramske umjetnosti. Neke od poznatijih uloga Lambaša je ostvarila i u serijama 'Dobre namjere', 'Odmori se, zaslužio si', 'Zauvijek susjedi' i 'Najbolje godine' te u filmovima 'Vjerujem u anđele', 'Tumor' i 'Pravo čudo'. Na kazališnim daskama zapamćena je u predstavi Zagrebačkog HNK, 'Dom Bernarde Albe', u režiji Božidara Violića gdje je glumila glavnu ulogu Adele. Svoju posljednju ulogu odigrala je u RTL-ovoj seriji 'Ruža vjetrova'. U spomenutoj seriji glumila je s kolegom Stojanom Matavuljem (55) koji je upravljao osobnim automobilom u vrijeme nesreće. U trenutku nesreće imao je 0.66 promila alkohola u krvi, a u nesreći je zadobio lakše tjelesne ozljede. Matavulj u zatvoru Glumac je u veljači pravomoćno osuđen na godinu dana zatvora u drugostupanjskom postupku. U prvostupanjskoj presudi, koja je poništena, dobio je devet mjeseci zatvora uvjetno s rokom kušnje od dvije godine. Matavulj je trenutno u zatvoru u remetincu gdje čeka na izdržavanje kazne, a to će najvjerojatnije biti u zatvoru u Puli. Ako se bude dobro vladao, na slobodu će moćoi izaći nakon odslužene dvije trećine kazne, u lipnju. Od glumačke karijere javnosti je oduvijek bio zanimljiviji njen ljubavni život, s obzirom na to da je šibenska glumica oduvijek ljubila znatno starije muškarce. Njena prva poznata veza bila je s glumcem Ivom Gregurevićem, s kojim je bila tijekom studiranja na ADU. Nakon prekida Dolores je dvije godine bila u vezi s glumcem Franom Lasićem, a nakon što je i njihova ljubav okončana Dolores je sreću pronašla u zagrljaju poduzetnika Josipa Radeljaka Dikana. Prije smrti Lambaša se posvetila pisanju autobiografskog romana ''Penelopina potraga'' koji, nažalost, nije uspjela dovršiti. >>Dolores Lambaša preminula nakon teške prometne nesreće