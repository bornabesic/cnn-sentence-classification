Dubrovnik će za snimanje sedme sezone serije 'Igre prijestolja' ponovno 'preuzeti ulogu' Kraljevog Grudobrana, piše Dubrovački vjesnik. Embassy Film Croatia je naime na svom službenom Facebook profilu objavio poziv za casting koji traje od 28. studenog do 1. prosinca. Prema opisu, traže se snažni muškarci stariji od 20 godina, visoki od 173 do 188 centimetara te žene starije od 18 godina, visoke od 158 do 173 centimetara. Uži izbor prijavljenih bit će pozvan na casting. Dubrovnik je u seriji preuzeo ulogu King’s Landing to jest glavni grad sedam kraljevina. Sedma sezona će se, osim u Dubrovniku, snimati i u Sjevernoj Irskoj, Španjolskoj i na Islandu.