Ema Lapin i njezina prijateljica V.V.F. uhićene su u policijskoj raciji koja je ovih dana provedena u Beogradu, pišu srpski mediji. Pjevačica i starleta, koja se prije dvije godine natjecala u kontroverznom reality showu 'Parovi', u stanu, u kojemu živi, ali nikada se nije prijavila na toj adresi, skrivala je oko šest kilograma marihuane. Droga je, prenose srpski mediji, bila spakirana u čak 23 paketa i jednu vrećicu, a kod 22-godišnje Eme pronašli su i elektronsku vagu, na kojoj je također bilo tragova marihuane. Policija je nakon ispitivanja prijateljicu V.V.F. pustila na slobodu, a Lapin do daljnjega ostaje u pritvoru. O svemu je odmah obavješteno i Više javno tužilaštvo u Beogradu.