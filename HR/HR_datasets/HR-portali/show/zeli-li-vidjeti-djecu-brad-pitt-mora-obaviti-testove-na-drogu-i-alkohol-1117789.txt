Američki glumac Brad Pitt morat će obaviti testove na drogu i alkohol kao dio privremenog dogovora sa suprugom Angelinom Jolie kako bi mogao vidjeti svoje šestero djece, rekle su u subotu dvije osobe upoznate s dogovorom uskoro bivših supružnika. Privremeni dogovor, koji vrijedi do 20. listopada, prva je konkretna stvar koju je slavni par postigao u gorkoj svađi nakon što je Jolie podnijela zahtjev za razvod 20. rujna. Pozivajući se na "zdravlje obitelji", glumica je tražila potpuno skrbništvo nad djecom. Pitt, 52, i Jolie, 41, oboje su se složili da prođu individualno savjetovanje a Pitt će u početku djecu viđati u nazočnosti terapeuta, rekli su izvori koji su željeli ostati anonimni. Zasad nije donesena presuda niti odluka o tomu tko će konačno imati skrbništvo, rekli su. Predstavnici Pitt i Jolie nisu komentirali novosti. Medijska izvješća kažu da od njihova razdvajanja 15. rujna Pitt nije vidio svoje troje biološke i troje djece usvojene s Jolie. >> Oglasio se šibenski resort u kojem navodno radi žena koja je zavela Brada Pitta 