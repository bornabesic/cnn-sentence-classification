Najnoviji akcijski uradak Toma Cruisea ne treba previše predstavljati jer smo o njemu već pisali u nekoliko navrata. No ipak, za one koji su se tek sad uključili u cijelu stvar, u pitanju je drugi film s bivšim vojnim istražiteljem, Jackom Reacherom, kao glavnim likom. U novom spotu još jednom će nam barem donekle objasniti o čemu se radi u novom filmu. Jack, nakon što ga kontaktira časnica Susan Turner (Cobie Smulders) koja zapovijeda njegovim starim timom, odluči istražiti misteriozne smrti vezane za te ljude. A kad Turner završi u zatvoru zbog optužbe da ih je ona ubila, Reacher se vrati da bi joj pomogao, riješio misterij i pretukao jako puno ljudi. Pogledajte video Film u kina stiže krajem listopada, s Edwardom Zwickom (koji ima 50/50 uspjeh u režiranju) u redateljskoj stolici, umjesto poprilično kvalitetnog Chrisa McQuarrieja. Osim Cruisea ovaj put ćemo moći vidjeti i Cobie Smulders, Daniku Yarosh, Aldis Hodgea te Holta McCallanyja. Hoće li manjak pravih zvijezda uzrokovati nižu gledanost ostaje neodgovoreno pitanje, no niti prethodni film nije obilovao trenutačno aktualnim glumcima, pa je i dalje polučio izvrsnu uspješnost. Nadajmo se da će se taj uspjeh ponoviti. Tema: FILM 