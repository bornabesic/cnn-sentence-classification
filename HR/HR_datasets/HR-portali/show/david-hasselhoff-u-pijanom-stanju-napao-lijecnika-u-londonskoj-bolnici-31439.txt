Američki glumac David Hasselhoff, koji je u posljednje vrijeme poznatiji po svojim alkoholnim ispadima nego po filmskoj karijeri, ponovno je sablaznio javnost. Legendarni Mitch Buchannon iz "Spasilačke službe", koja je lansirala brojne silikonske starlete, a među njima i neokrunjenu kraljicu cijelog žanra Pamelu Anderson, nakon nekoliko dana "ubijanja" alkoholom u Londonu završio je u bolnici. Međutim tamo se nije smirio nego je u jednom trenutku čak i udario jednog liječnika. Izvor iz bolnice rekao je da je David imao sjajan tretman u elitnoj bolnici Capio Nightingale, no stalno je pravio nerede te je nakon dva dana izbačen iz bolnice. "Mitch" je već nekoliko puta hospitaliziran zbog alkoholizma, a prije nekoliko mjeseci čak je završio i na ispumpavanju, međutim nikako se ne uspijeva riješiti ovisnosti o alkoholu, čak ni nakon što je u javnost dospjela snimka gdje se nekadašnja zvijezda "Spasilačke službe" potpuno pijana valja po podu i pokušava pojesti hamburger. Hasselhoff i dalje ne odustaje od vlastitog uništenja alkoholom, koje podsjeća na lik Bena Sandersona iz filma "Napuštajući Las Vegas" kojeg je sjajno odglumio Nicolas Cage, i tone sve dublje. 