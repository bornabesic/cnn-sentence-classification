Izraelska glumica Gal Gadot glumit će Wonder Woman u filmu Batman vs. Superman, prenosi Deadline Hollywood. Gadot je, među ostalim, dosad glumila u tri filma iz franšize Brzi i žestoki, a u ovom će filmu uz nju nastupiti Henry Cavill kao Superman i Ben Affleck kao Batman. Redatelj filma Zack Snyder rekao je kako je Gal Gadot odlična za ulogu Wonder Woman, za koju je rekao da je jedna najsnažnijih ženskih likova svih vremena. – Gal nije samo odlična glumica već ima i onu čarobnu kvalitetu koja je čini savršenom za ovu ulogu – rekao je Snyder.