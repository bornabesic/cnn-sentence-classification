O čudnovatom svijetu i domu u kojem se odvija radnja 'Doma gospođice Peregrine za čudnovatu djecu' puno se toga zna no ovo je prvi put da je i redatelj osobno, Tim Burton odlučio nešto reći. Autor knjiga o spomenutom domu, Ransom Riggs, pridružio mu se u tome, kao i dio glumaca. Kako smo već rekli, šesnaestogodišnjem Jacobu život teče posve mirno sve dok ga ne zadesi strašna i iznenadna djedova smrt. Pokušavajući odgonetnuti prilično sumnjive okolnosti pod kojima se ona zbila, u ruke mu dospije tajnovito pismo koje ga odvodi na daleki velški otok, gdje otkriva ruševine 'Doma gospođice Peregrine za čudnovatu djecu'.  Dok Jacob istražuje napuštene sobe i hodnike u razrušenoj kući, postaje mu jasno da ta djeca nisu bila samo čudnovata: možda su bila i opasna, možda su s pravom bila izolirana na napuštenome otoku. Koliko se god to činilo nemogućim, možda su nekako još uvijek živa. A ako postoji šansa da se spasi grupa mladih 'superjunaka', Jacob će se držati te šanse. Pogledajte video Ulogu misteriozne gospođice Peregrine dobila je Eva Green, a u ostalim ulogama gledat ćemo Samuela L. Jacksona, Assu Butterfielda, Judi Dench te mnoge druge. 'Dom gospođice Peregrine za čudnovatu djecu' temeljen je na romanu Ransoma Riggsa, a u domaća kina stiže u rujnu 2016. godine, u distribuciji Blitz film i video. Tema: FILM 