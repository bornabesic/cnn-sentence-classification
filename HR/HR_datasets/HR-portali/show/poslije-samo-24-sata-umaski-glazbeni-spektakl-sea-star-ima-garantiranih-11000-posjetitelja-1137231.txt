Ogroman interes za prvo izdanje Sea Stara u Umagu rezultirao je rekordnim startom prodaje za jedan festival u Hrvatskoj. Poslije samo 24 sata umaški glazbeni spektakl ima garantiranih fantastičnih 11.000 posjetitelja! Nakon što su prve i najpovoljnije ulaznice otišle u velikom broju, koji je nadmašio sva očekivanja, u prodaji je novi, veoma ograničen broj ulaznica po promotivnoj cijeni od 229 kn što je čak 50% uštede u odnosu na finalnu cijenu! Prvog dana prodaje razgrabljeno je nevjerojatnih 5500 ulaznica za Sea Star Festival u čak 22 zemlje diljem svijeta. Među kupcima dakako prednjači regionalna publika, ali primjetan je i velik broj Britanaca i Nizozemaca. U sklopu novogodišnje EXIT-ove akcije «1 ulaznica = 4 festivala», gdje svi kupci ulaznice za festival u Novom Sadu na poklon dobivaju ulaznice za hrvatski Sea Star, crnogorski Sea Dance i rumunjski Revolution, prodano je čak 18.000 karata. Iz dosadašnjeg iskustva najmanje trećina tih kupaca registrirat će se i za dolazak u Umag 26. i 27. svibnja, što znači da prvo izdanje festivala u resortu Stella Maris već sad ima osiguranih 11 tisuća posjetitelja! Dolazak EXIT-a u Hrvatsku i pokretanje Sea Star Festivala najveća je glazbena, kulturna i turistička vijest proteklog tjedna u gotovo svim relevantnim regionalnim medijima. Nakon višegodišnjih poziva ljubitelja te intenzivne suradnje s hrvatskim glazbenicima, umjetnicima i medijima od svog osnivanja na ovamo EXIT tim idućeg ljeta dolazi u Istru. Ta informacija, zajedno s prvim objavljenim headlinerima, kao što su The Prodigy, regionalna senzacija Dubioza Kolektivom te domaćini Urban & 4 i izuzetno povoljnom poklon cijenom festivalskih ulaznica od koja se na snazi održala 24 sata, rezultirali su pravim stampedom prema prodajnim mjestima i online prodaji sistema Ticketshop i Entrio. Impresivnih 11 tisuća posjetitelja nakon svega jednog dana s pravom govori da će Stella Marisom, na prvoj postaji EXIT Avanture, kroz festivalska vrata proći ukupno 50 tisuća posjetitelja. Današnji nastavak prodajne akcije donosi limitiran broj festivalskih ulaznica koje se mogu kupiti  po novoj poklon cijeni od 229 kn, što je 50% popusta od finalnog iznosa. Propusnice se mogu pronaći u sistemima Ticketshop.hr i Entrio. U ponudi se osim ulaznica nalaze smještaj u apartmanima prekrasnog festivalskog kompleksa po cijeni već od 9,99 eura po osobi i veoma ograničen broj promotivnih paketa u koji su uključeni šestodnevni smještaj u kampu festivala i ulaznica za festival po cijeni već od 49 eura. Više informacija o smještaju i turističkim paketima može se pronaći na siteu www.exittrip.org. Također, Sea Star je pripremio Premium i Premium plus ponude za festivalski kamp po cijeni od 209, odnosno 249 kn. Novi festivalski biser Mediterana predstavit će neka od najznačajnijih imena svjetske i regionalne glazbene scene na šest različitih pozornica, a osim dva glavna dana (26. i 27.) posjetitelje u turističkom kompleksu Stella Maris očekuje i veliki tulum zagrijavanja u četvrtak, 25. svibnja, kao i afterparty za one najizdržljivije u nedjelju, 28. svibnja. >> Zvali su ih na sve strane, ali EXIT dolazi u Umag