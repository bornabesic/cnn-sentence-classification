Na jednom od najspektakularnijih dočeka Nove godine, onog na Times Squareu u New Yorku, pjevačica Mariah Carey je imala čast otpjevati svoja dva hita, Emotions i We Belong Together. No, zbog tehničkih problema Mariah se malo zbunila i otpjevala krivi tekst. Tada su svi shvatili kako je riječ o pjevanju na playback. U pozadini se čuo jedan tekst dok je Mariah pjevala drugi. Pjevačica je shvatila što se događa, okrenula se kao da će otići, no ipak je odustala. Na kraju se i ispričala. I tako je Mariah, odmah nakon Nove godine postala glavna tema na internetu, a cijeli Twitter bruji o njenom fijasku. Pjevačica je sve komentirala na Instagramu.  "Sranja se događaju. Svima želim sretnu i zdravu Novu godinu. Nazdravimo novim naslovima u 2017.", poručila je.