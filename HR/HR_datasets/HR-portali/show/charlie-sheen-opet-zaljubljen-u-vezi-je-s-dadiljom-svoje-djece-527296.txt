Nakon što je holivudski zavodnik Charlie Sheen (51) u listopadu 2015. javno priznao da je HIV pozitivan, nije imao sreće u ljubavi. Sada opet voli, a njegova odabranica je Julia Stambler (26). Iako radi kao bikini model, ona je i dadilja glumčevim blizancima Bobu i Maxu (8). - Juliju je zaposlila Charliejeva bivša žena Brooke, a sada su tri mjeseca u vezi - kaže izvor blizak glumcu. Sheen je nedavno izjavio da s novim lijekovima koje prima opet živi kvalitetan život te je zbog toga naizmjerno sretan. - Prijašnji kokteli lijekova protiv HIV-a pretvarali su me u biljku - rekao je. Umjesto standardne antiretroviralne terapije, Sheen je dio eksperimentalnog liječenja koje bi trebalo uskoro biti odobreno u Sjedinjenim Američkim Državama.  S glumicom Denise Richards (46) Sheen ima kćeri Sam (13) i Lolu (12), a s glumicom Brooke Müller blizance Boba i Maxa (8). Iz mladenačke veze ima kćer Cassandru (32). Sheen je poznat kao glumac sklon skandalima i drogiranju. Nekadašnja zaručnica, glumica Kelly Preston (54), ostavila ga je nakon što ju je 1990. slučajno upucao. Sheen se sam hvali da je spavao s više od 3000 žena, no i da se smirio nakon što se razbolio.