Redatelj Emir Kusturica (60) je tijekom snimanja filma 'Na mliječnom putu' pao s konja, ali nije teže ozlijeđen, piše Kurir.  Kusturicu je konj zbacio sa sebe nakon što ga je uzjahao, a u pomoć su mu odmah pritekli glumci. Najviše se uplašila talijanska glumica Monica Bellucci (50) koja je inzistirala da Emira odvezu u bolnicu.  - Sve se brzo odigralo. Emir je na brdu jahao konja koji je u jednom trenutku podivljao i režisera bacio na zemlju. Monica se jako uplašila, no Kusturica ju je smirio i rekao da je zadobio samo nekoliko udaraca - kazao je izvor.  Redatelju ovo nije prva ovakva nesreća. Prošle godine pao je s magarca te kazao: "Izvukao sam se ja i iz težih g***** pa ću i iz ovih".