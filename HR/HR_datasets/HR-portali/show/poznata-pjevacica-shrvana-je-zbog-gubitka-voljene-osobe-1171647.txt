Pjevačica Lady Gaga shrvana je zbog smrti svoje dugogodišnje i najbolje prijateljice Sonje Durham koja je prije par dana izgubila borbu s rakom.  Sonja je bila dio tima Gaginih menadžera i veže ih dugogodišnje prijateljstvo i zato je pjevačica učinila sve da Sonja ima najbolju liječničku skrb. - U šoku sam jer ću te sljedeći put vidjeti tek kad ja umrem. Zavjetujem se da ću svaki dan zbog tebe biti bolja i snažnija osoba. Bit ću jača zbog svakoga tko ima rak - napisala je Lady Gaga u emotivnoj poruci.  Gaga je na posljednjem albumu jednu od pjesama posvetila upravo Sonji.