Harrison Ford ovih dana puno vremena provodi po raznim talk showovima, i dalje promovirajući svoj posljednji uradak, 'Ratovi zvijezda: Sila se budi'. U sklopu te akcije veliki glumac završio je i u talk showu Ellen DeGeneres, pričajući o novom nastavku 'Indiane Jonesa', koji stiže tek za par godina, i o tome što misli o narednom dijelu 'Ratova zvijezda'.   Kada ga je Ellen upitala što ima za savjetovati mladim glumcima koji će glumiti Hana Soloa u novom filmu, Ford je jednostavno odbrusio da ne bi trebali glumiti tog lika.   - Isprva se čini kao da je sve super, i uložite 25-30 godina u to, no odjednom vas jednostavno ostave - duhovito je pojasnio Harrison. Pogledajte video Nakon promocije 'Ratova zvijezda: Sila se budi', glumac će se pozabaviti petim nastavkom 'Indiane Jonesa'. Film bi trebao izaći u distribuciju sredinom blockbusterske sezone 2019. godine, 19. srpnja. Premda će Ford biti u 77. godini tad, i dalje bismo mogli dobiti podosta kvalitetan film od glumca, sudeći prema izvedbi u 'Ratovima zvijezda'. Tema: FILM 