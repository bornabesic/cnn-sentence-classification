Zagrebački rock sastav Gatuzo, nakon četiri studijska albuma i nakon što su 12 godina bili duo, ulazi u novu fazu života. Naime, još sredinom prošle godine pridružili su im se još dva člana Jakov na basu i Stipe na trubi i sada su rock četverac. Novi zvuk i album najavljuju novim singlom 'Ima li te', snimljenim u Pleasentville Studiju, pod budnim okom producentskog dvojca Pavle Miholjević i Jura Ferina. Početkom ove godine Gatuzo i Mast Produkcija dogovorili su suradnju i zajednički pripremaju novi album koji bi svjetlo dana trebao ugledati potkraj ove ili početkom iduće godine. Spot za singl djelo je Gatuzo Dizajn Tima. Tema: Muzika