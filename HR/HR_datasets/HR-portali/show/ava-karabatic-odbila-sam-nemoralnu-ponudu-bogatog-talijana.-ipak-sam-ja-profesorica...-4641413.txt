Ava Karabatić odbila je nemoralnu ponudu bogatog Talijana, pišu srpski tabloidi. Naime, voditeljica i starleta ovih dana odmara na Siciliji, gdje je svojom izazovnom figurom privukla pažnju mnogih Talijana. Jedan bogataš ju je vidio u baru, nakon čega joj je ponudio 1000 eura i bijesan automobil da provede noć s njim. Međutim, Ava nije željela čuti za to, piše srpski Alo! - Nisam ja tipična javna osoba. Ja sam profesorica latinskog i talijanskog jezika i književnosti. Imam stav i ne padam na takve gluposti. Mnogi muškarci su mi se udvarali, ali sve sam ih odbila - kazala je i dodala kako je bila šokirana ponudom. Naime, nikad joj se, tvrdi, nije dogodilo da joj neko ponudi da se bavi elitnom prostitucijom. Doduše, priznaje da je kada je bila miss Hrvatske imala dosta nepristojnih ponuda, na koje nikad nije pristala. -  Nemam ja želudac za takve prostačke stvari. Da sam htjela olako doći do bogatstva, sad bih već imala pola Europe. Međutim, sve sam radom stekla i na to sam ponosna. Mirno spavam, nitko me ne može maltretirati, radim posao koji volim i uživam u tome. Voditeljica sam, ljudi me vole, fotografiraju se sa mnom gdje god se pojavim i zbog toga sam sretna  - rekla je Ava za Alo! te dodala kako u listopadu izlazi njen književni prvijenac 'Rođena s vukovima', u kojem 'se govori o tome da ne trebaju prodavati dušu i tijelo zbog novca'.