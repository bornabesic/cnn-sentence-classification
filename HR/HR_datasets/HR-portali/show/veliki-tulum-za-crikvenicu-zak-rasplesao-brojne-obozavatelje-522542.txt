S velikim su nestrpljenjem Crikveničani u svojem gradu iščekivali Festival poduzetništva, obrta i OPG-ova, na čijem je finalu nastupio kantautor Ivan Zak (38). - Zbog svojih se obožavatelja trudim svaki dan biti što bolji i maštovitiji kad pišem pjesme - rekao je pjevač publici koja je ispunila gradski trg u Crikvenici unatoč jakoj buri.  Čim je Zak zapjevao hit ‘Pretjerujem’, djevojke i mladići su se rasplesali, dok su se stariji njihali u ritmovima Ivanovih ljubavnih balada. Pjevač je sretan što su se mnogi obožavatelji zaljubili uz njegove pjesme pa ga ne iznenađuje kad na bisu fanovi skandiraju romantične stihove koje je napisao.  