Sve su oči bile uprte u Severinu Kojić (45) kad je na partyju Story Hall of fame primala kipiće za regionalnu pjevačku zvijezdu i najbolji duet s Jala Bratom (30). Iz publike ju je ponosno gledao suprug Igor Kojić (29), s kojim je došetala na tulum povodom 15. rođendana časopisa Story. - Radost moja i ja na zabavi - napisala je pjevačica ispod slike s Igorom koju je podijelila na društvenoj mreži. Mini haljina, u kojoj je pokazala vitke noge i bujno poprsje, djelo je dizajnera modnog brenda Saint Laurent. Za nju je Severina iskeširala čak 35.000 kuna.  Dvije nagrade dobila je i pjevačica Jelena Rozga (39). Jedan kipić je bio za najbolji modni stil, a drugi za najbolji celebrity par, sa zaručnikom Stjepanom Hauserom (30). Violončelist 2Cellosa nije mogao doći zbog turneje. - Osjećala sam se odlično na zabavi. Prvi put sam bila u odijelu, pa sam samoj sebi bila čudna - našalila se Rozga. Voditelj Zoran Šprajc (49) osvojio je nagradu u kategoriji zvijezda godine, a nagradu za životno djelo dobila je Josipa Lisac (67).