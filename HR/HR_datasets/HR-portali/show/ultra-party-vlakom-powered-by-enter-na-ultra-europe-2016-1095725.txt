ULTRA Europe 4. puta zaredom stiže u Split, a vi na jedan od najvećih svjetskih festivala možete stići i vlakom! Split će od 14. do 17. srpnja ugostiti više od 150.000 posjetitelja iz Amerike, Azije, Europe i Australije. Ako još niste smislili kako ćete do Splita, možete kupiti kartu za ULTRA Party Vlak powered by Enter. Uz povratnu kartu za vlak Zagreb – Split, u cijenu od 1049,00 kn uključena je i regionalna ulaznica za sva tri dana ULTRA Europe festivala na Poljudu! Dostupni su i paketi 5 +1 u kojima jednu ulaznicu i kartu za vlak dobivate besplatno. Naravno, ako želite samo kartu za festival, možete nabaviti posebnu regionalnu ulaznicu po cijeni od 899 kn za tri dana! Povratna karta za vlak dostupna je po cijeni od 290,00 kn. Hrvatsko izdanje ULTRA festivala jedino u svijetu ponosno nosi naziv DESTINATION jer uz vrhunski glazbeni doživljaj stavlja naglasak na prirodne ljepote Hrvatske. "Najlipši grad na svitu" ove će godine biti domaćin brojnim posjetiteljima iz cijelog svijeta čak četiri dana. Program počinje 14. srpnja RESISTANCE™ Opening Partyjem u Giraffe Palm Beach Houseu. Od 15. do 17. srpnja Poljud će ugostiti ULTRA Europe festival. Slijedi, 18. srpnja, Yacht Regatta od Splita do Bola na Braču, gdje će se navečer održati party na Zlatnom ratu. Sljedeći dan ultranauti sele na Hvar i uživaju u najvećem Beach Partyju na Jadranu, a 20. srpnja tjedan završava RESISTANCE™ Closing Partyjem u popularnoj Fortici na Visu. Ako ste dobro isplanirali godišnji odmor i slobodni ste od 14. do 20. srpnja, možete provesti sedam dana na Croatia Music Weeku! Karte se mogu nabaviti na prodajnim mjestima Tisak Media širom Hrvatske i online u Ticketshopu te na 24sata.hr.  