Netflix je upravo objavio teaser za njihovu televizijsku adaptaciju serijala knjiga 'Lemony Snicket: Niz nesretnih događaja'. Serija je zasnovana na istoimenom serijalu knjiga, autora Daniela Handlera (koji i piše pod imenom Lemony Snicket). U ovoj seriji pratit ćemo pustolovine troje siročadi iz obitelji Baudelaire, koje je usvojio njihov zlokobni rođak, grof Olaf, koji samo želi njihovo nasljedstvo. Pogledajte foršpan Još 2004. godine je Jim Carrey pod režijom Brada Silberlinga pokušao pokrenuti franšizu iz tih knjiga, no pokušaj je neslavno propao. Film je uspio s proračunom od 140 milijuna dolara zaraditi samo 210 milijuna, što ga je stavilo u kategoriju teškog gubitaša. U igru je sad uskočio Netflix, koji vjeruje da je njihova serija ono što će omogućiti 13-dijelnom serijalu da dobije novi život. Pilot epizodu serije snimio je redatelj Barry Sonnenfeld (Ljudi u crnom), a za ostali dio sezone preuzet će ulogu izvršnog producenta. Kako možete vidjeti iz prvog foršpana, u ulozi naratora tj. Lemony Snicketa, nastupa Patrick Warburton, dok je za ulogu grofa Olafa najavljen Neil Patrick Harris, kojeg samo čujemo u pozadini. u ostalim ulogama nalaze se Louis Hynes (Klaus Baudelaire), Malina Weissman (Violet Baudelaire), Aasif Mandvi (ujak Monty) i K. Todd Freeman (gospodin Poe). Serija postaje dostupna tijekom siječnja. Tema: FILM 