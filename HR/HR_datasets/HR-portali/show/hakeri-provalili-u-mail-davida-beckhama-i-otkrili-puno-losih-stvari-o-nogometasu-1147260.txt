Nogometaš David Beckham postao je žrtva hakera. Provalili su u njegovu elektronsku poštu i dokopali se zanimljivih mailova koji bacaju novo svjetlo na bivšeg kapetana engleske nogometne reprezentacije. Cijela serija spornih mailova jučer je objavljena na Football Leaksu i dovela je Davida u nezgodan položaj. Mailovi razotkrivaju kako se proslavljeni nogometaš humanitarnim radom bavio samo kako bi se domogao titule viteza, piše Daily Mail.  To nije jedina loša stvar s kojom je Football Leaks suočio Davida i navode jednu konkretnu situaciju kada je David  kao ambasador UNICEF-a trebao ići u Aziju. Za let do tamo bio mu je osiguran privatni avion, ali David je tražio da mu se ipak osigura karta od 6000 funti za let prvom klasom. Mailovi koje je razmijenio s PR stručnjakom Simonom Oliveirom također otkrivaju kako Beckham nije baš spreman odreći se svog novca u humanitarne svrhe. Simon mu je predložio da uloži milijun dolara u organizaciju UNICEF-ove večere u Šangaju na što bivši nogometaš odgovorio kako ne želi ulagati svoj privatni novac i dodaje da mu je razumljivo da novac za takve svrhe odlazi iz njegove humanitarne organizacije "7", ali ne želi davati svoj je..ni novac, napisao je David. Izvor blizak Football Leaksu kaže da je David u humanitarnim događanjima sudjelovao samo kada je znao da mu to može donijeti i privatnu korist, odnosno da će tako privući ugledne tvrtke da ulažu u njegove projekte koji nemaju veze s humanitarnim organizacijama. David se nije znao nositi ni sa situacijama u kojima su druge celebrity osobe dobivale pohvale i nagrade za svoju humanitarnu djelatnost. Poludio je tako kada je saznao da je pjevačica Katherine Jenkins dobila orden Britanskog carstva. - Za što je ona mogla dobiti taj orden? Zato što je pjevala ragbijašima na utakmica i zato što je šmrkala kokain? - ljutito je napisao David u jednom mailu koji je poslao prijatelju, a sličan ton je imalo i pismo koje je poslao odboru koji donosi odluku o tome tko orden zaslužuje.  