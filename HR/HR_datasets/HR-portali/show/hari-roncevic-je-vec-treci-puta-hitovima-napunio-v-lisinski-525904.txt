Hari Rončević održao je treći samostalni koncert  u Koncertnoj dvorani 'Vatroslav Lisinski'. Jedan od najuspješnijih hrvatskih kantautora, koncertom u punomj dvorani na neki je način zaokružio dvadesetogodišnji rad:  -Uživao sam i prepustio se trenutku, a vidim da je i publika uživala, što mi je najvažnije od svega. Još jednom hvala svima, što su mi priuštili ovakvu nezaboravnu večer i trenutak u životu. Fantastičan koncert, gotovo tri sata, emocija i sreće, što ću obećajem ponoviti ovoga ljeta, 19. srpnja, nastupom na solinskoj Gradini', rekao je Hari. Kako je i najavljivao, na pozornici Lisinskog pridružila mu se klapa Larus, s kojom je otpjevao pjesme 'Zemlja i stina' i  'Aj će, volin te'. Iznenađenje večeri bili su i vrhunski harmonikaš Vinko Didović, kao i Ivan Božičević, koji se pobrinuo za gudačke aranžmane, te je ujedno bio i pratnja na klaviru. Glazbeni pečat i neobičan kraj koncerta odigrao se pojavom Puhačkog orkestra iz Vodica koji su Hariju pomogli u maestralnoj izvebi pjesme 'Kad' bi se moga rodit'. Tema: Muzika