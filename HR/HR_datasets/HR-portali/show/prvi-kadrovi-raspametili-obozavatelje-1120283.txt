Popularni glumački i bračni dvojac Bergüzar Korel i Halit Ergenç na male ekrane se vraća nakon mega uspješne serije „1001 noć“, koja se prikazivala na RTL-u, i koja je promijenila povijest sapunica u Hrvatskoj. Bergüzar i Halit igraju supružnike Azize i Cevdata, koji se nađu nezahvalnoj situaciji jer Cevdet mora birati između domovine i obitelji. U okupiranom Izmiru stanje je alarmantno, a odlazak u rat za spas domovine u rizik dovodi njegov brak, ali i život. Serija čiji bi doslovni prijevod naslova bio „Ti si moja domovina“ mjesecima se pripremala, a najveći zadatak bio je izgraditi set koji će vjerno prikazati arhitekturu Izmira s početka 20. stoljeća. Supruga mu daje snagu na setu Set je postavljen u Turskoj, ali se sve lokacijske scene snimaju u Izmiru. Najavni video za seriju je objavljen prije nekoliko dana i već je izazvao lavine pozitivnih komentara. Popularnost Halita i Bergüzar kao glumačkog para ne jenjava, a poslije „1001 noći“ zajedno su se pojavili i u seriji „Sulejman Veličanstveni“. U novoj seriji „Wounded Love“ ponovo igraju zaljubljeni par, a Halit je nedavno za turske medije izjavio kako mu supruga na setu daje snagu i da obožava s njom surađivati. Turski mediji već mjesecima najavljuju kako je riječ o najboljoj seriji snimljenoj nakon „Sulejmana Veličanstvenog“, a sudeći po kvaliteti glumačke postave i visokim produkcijskim standardima te činjenici da se serija, čija je okosnica ljubav prema domovini i ženi, kreće prikazivati u trenutku iznimno kompliciranog političkog stanja u Turskoj. Nema sumnje da će tamošnji gledatelji od 3. studenog (kada kreće emitiranje) biti uz male ekrane. Seriju "Wounded love" prikazivat će i RTL.   >>Bergüzar Korel i Halit Ergenç obići će slavne kafane