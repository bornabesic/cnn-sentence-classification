Da sastav The Knack prije 37 godina nije izbacio hit “My Sharona”, Sharona Alperin, koja je danas agentica za nekretnine u Los Angelesu, bila bi najvjerojatnije poznata samo svojoj obitelji, prijateljima i poslovnim partnerima. Ovako je za nju čuo cijeli svijet. Pjesma „My Sharona“ bila je 1979. proglašena pop-singlom godine, a ploča je prodana u više od milijun primjeraka. Napisao ju je pjevač grupe The Knack Doug Fieger, a nakon što ga je tada 17-godišnja Sharona potpuno zaludila. Upoznala ih je tadašnja Fiegerova djevojka, a samo nekoliko mjeseci nakon prvog susreta devet godina stariji Fieger Sharoni je izjavio ljubav. Kraće vrijeme bili su u vezi, no ostali su u kontaktu sve do njegove smrti 2010. U nizu intervjua koje je dala američkim medijima, Sharona Alperin je rekla: “Zahvaljujući pjesmi, ja sam svačija Sharona. Više nisam samo svoja Sharona. Ja sam i vaša Sharona“, a popularnost pjesme iskoristila je i za posao, pa se njezina stranica za prodaju nekretnina zove mysharona.com. Jednu od svojih najpoznatijih pjesama „Brown Eyed Girl“, irski kantautor Van Morrison 1967. godine posvetio je svojoj supruzi Janet “Planet” Rigsbee. Kada su se upoznali ona je jedva spajala kraj s krajem kao glumica u reklamama i bila je već jednom razvedena. Opisujući svoj susret s Morrisonom, Rigsbee je rekla kako ju je privukao njegov glas, a kada ju je pogledao bila je to „kemijska reakcija“. Van Morrison je Janet posvetio više pjesama, među ostalima i romantičnu baladu „Crazy Love“. Rastali su se 1973. godine. Glumica Carrie Frances Fisher, princeza Leia iz “Star Wars”, Paulu Simonu bila je inspiracija za pjesmu “50 Ways To Leave Your Lover”, koju je napisao 1975., nedugo nakon što se rastao od Peggy Harper i započeo ljubavnu aferu s Fisher. Zajedno su bili burnih sedam godina, oženili su se 1983., a rastali nakon manje od godinu dana. Pjesmu „Trainin The Distance“ s albuma „Hearts And Bones“ Simon je navodno posvetio svojoj prvoj supruzi. Slavna Marilyn Monroe bila je inspiracija grupi Def Leppard za pjesmu “Photograph”, iako je, kada je Marilyn umrla, Joe Elliott imao samo tri godine. No, najpoznatija pjesma napisana za M.M. je djelo Eltona Johna – “Candle In The Wind“. On ju je izvorno posvetio Marilyn Monroe, no 1997., nakon tragične smrti princeze Diane, Elton koji je bio veliki Dianin prijatelj, prigodno je promijenio riječi i pjesmu posvetio preminuloj princezi. Hit Stevieja Wondera „You Are The Sunshine Of My Life“ napisan je za Syreetu Wright, pjevačicu i tadašnju Wonderovu suprugu. U dobi od 17 godina Wonder je napisao pjesmu koju je posvetio tadašnjoj djevojci Marshi, a koja se u originalu zvala „Oh My Marsha“. Kada su prekinuli, promijenio je ime u „My Cherie Amour“, a pjesma je postala hit. Nagađa se da je glumica Rosanna Arquette Peteru Gabrielu bila inspiracija za pjesmu “In Your Eyes”. Najveći hit grupe Guns ‘n’ Roses „Sweet Child O’ Mine“ posvećen je Erin Everly, bivšoj supruzi frontmena Axla Rosea. Par se vjenčao 1990., no samo godinu dana kasnije su se rastali jer ju je on nekoliko puta pretukao, a 2001. Axl je za časopis Rollingstone izjavio kako mu je Erin bila inspiracija i za pjesmu„Oklahoma“. Kurt Cobain, frontmen grupe Nirvana, više pjesama posvetio je svojoj supruzi Courtney Love, također glazbenici. Vodili su rat i mir na privatnom i glazbenom polju, a sve je završilo kobno. Jedna od pjesama koju je Kurt napisao o njoj je i “Heart-Shaped Box”. Bob Marley više je pjesama, među kojima i „Turn Your Lights Down Low“, posvetio prelijepoj Cindy Breakspeare koja je 1976. bila izabrana za miss svijeta. Cindy je bila jedna od njegovih ljubavnica, a razišli su se nakon rođenja njihova sina Damiana. Pjesmu „Life On Mars?“ David Bowie posvetio je svojoj prvoj ozbiljnoj djevojci Hermione Farthingale. Pete Doherty, frontmen grupe Babyshambles, pjesme „Bohemian Love“ i „What Katy Did Next“ posvetio je svojoj bivšoj djevojci supermodelu Kate Moss. Vezu je prekinula Moss jer se nije mogla nositi s njegovom agresijom i problemima sa zakonom. Glumica Gwyneth Paltrow bila je inspiracija svom bivšem suprugu Chrisu Martinu, pjevaču i gitaristu grupe Coldplay. Taylor Swift, trenutačno najbogatija pjevačica svijeta, poznata po tome što pjesme posvećuje bivšim ljubavima, i sama je dobila pjesmu „Paper Doll“, a napisao ju je kantautor John Mayer s kojim je kraće vrijeme bila u vezi. Glazbeni kritičari zaključili su da je stih „Netko će ti drugi nacrtati drugo nebo“ zapravo Mayerov odgovor na stih iz pjesme koju je Swift bila posvetila njemu, a koji glasi: „Nacrtao si mi plavo nebo i pretvorio ga u kišu“.  >> Ne zna se je li Angie Angela Barnett ili Anita Pallenberg, ali zato je Pattie Boyd u čak deset pjesama 