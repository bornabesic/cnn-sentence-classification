Magazin Forbes objavio je listu najplaćenijih glazbenika u 2015. godini. Na tron je zasjela pjevačica Katty Perry koja je prošle godine na listi bila tek 14. U 2015. zaradila je 135 milijuna dolara, a prvo mjesto na Forbesovoj listi osigurala joj je turneja ''Prismatic World Tour'' koja je trajala čak 17 mjeseci. Na drugom mjestu našla se grupa One Direction koja nije podbacila sa zaradom unatoč tome što ih je napustio Zayn Malik. Dečki su zaradili 130 milijuna dolara i na listi iza sebe ostavili kantautora Gartha Brooksa sa 90 milijuna. Svoje mjesto među top 10 najplaćenijih pronašao je i Forbesov najplaćeniji par Taylor Swift i Calvin Harris. Taylor je na listi zauzela četvrto mjesto sa zaradom od 80 milijuna dolara, dok je njezin dečko zaradio 66 milijuna. Između njih našla se grupa The Eagles sa 73,5 milijuna unatoč tome što već godinama nijedan njihov singl nije bio prvi na glazbenim top-ljestvicama.  Među desetero najplaćenijih osvanuli su i Justin Timberlake, Diddy i Fleetwood Mac. Deseto mjesto osvojila je Lady GaGa sa ''skromnom'' zaradom od 59 milijuna dolara. Iako je trenutačno najslušanija Adele sa svojim singlom ''Hello'', ona se ove godine nije našla među top 10 najplaćenijih glazbenika. Ne sumnjamo da će joj album '25' pomoći da se iduće godine uspne među deset izvođača s najvećom zaradom. >>Forbes potvrdio: Ona je najplaćenija pjevačica u 2015.! >>Katy Perry zna kako se uživa! 