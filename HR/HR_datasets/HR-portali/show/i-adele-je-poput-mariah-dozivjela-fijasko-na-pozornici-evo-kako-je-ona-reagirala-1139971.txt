Tehničke poteškoće i pjevanje na playback Mariah Carey tijekom nastupa na novogodišnjem dočeku u New Yorku još su teme američkih portala i tiskovina. Dio ih napada i ismijava glazbenu divu jer se loše snašla u toj situaciji, dok je drugi tješe sličnom situacijom koju je doživjela i Adele na dodjeli Grammyja.  Za razliku od Mariah, koja u trenutku kad je tehnika zakazala nije znala riječi svojih pjesama i izgubila se u cijeloj situaciji, Adele se savršeno snašla u trenutku kada je glazba utihnula. Pomogla joj je u tome i publika koja je, u trenutku kad je glazba prestala svirati, nastavila s njom pjevati njezin hit "All I Ask" kao da se ništa nije dogodilo. Za razliku od Mariah, koja je i nakon fijaska na pozornici negodovala oko organizacije i pokazala se pravom divom, reakcija publike tijekom Adelina nastupa dokaz je da je ona profesionalka.