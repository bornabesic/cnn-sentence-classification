Naredni nastavak (peti po redu) poprilično dobro prihvaćene franšize 'Underworld' još jednom nam pokazuje nastojanja vampirice Selene, spretne ubojice i vampira i vukodlaka, da jednom za sva vremena završi rat iz među tih mitskih bića. No i jedni i drugi su joj neprijatelji, kao i ljudi koji ju uvijek na kraju izdaju. Samo uz saveznike Davida, i njegovog oca Thomasa, će Selene uspjeti u svojem naumu, pa makar morala dati i vrhunsku žrtvu. Što znači da nam dolazi praktički isti film kojeg smo već vidjeli u četiri prethodna nastavka - uska kožna odijela, trčanje po zidovima, previše ispaljenih metaka i relativno pristojni efekti, kad je već gluma u filmu takva kakva je. Pogledajte video Film u kina dolazi početkom 2017. godine, a u glavnim ulogama nalaze se Kate Beckinsale kao Selene, Theo James u ulozi Davida te Charles Dance kao njegov otac Thomas. Redateljica je Anna Foerster, za koju se nadamo da će unijeti malo svjetla i živosti u ovaj neumrli serijal. Tema: FILM 