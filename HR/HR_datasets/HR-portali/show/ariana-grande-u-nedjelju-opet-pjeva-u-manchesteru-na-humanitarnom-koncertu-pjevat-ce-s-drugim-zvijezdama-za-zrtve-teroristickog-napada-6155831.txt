Američka pjevačica Ariana Grande u nedjelju će nastupiti u Manchesteru na humanitarnom koncertu za žrtve prošlotjednog atentata, uz plejadu zvijezda među kojima će biti i Katy Perry, Miley Cyrus, Coldplay i Justin Bieber, objavili su u utorak organizatori. Prihod od tog koncerta bit će namijenjen fondu uspostavljenom za pomoć obiteljima žrtava napada počinjenog u Manchesteru Areni 22. svibnja na kraju koncerta Ariane Grande. U tom je samoubilačkom napadu za kojeg je odgovornost preuzela Islamska država poginulo 22 ljudi a 116 je ozlijeđenih. Do sada je u okviru humanitarnog fonda Volimo Manchester, prikupljeno više od 6,8 milijuna eura za preživjele i obitelji žrtava strašnog krvoprolića u Manchester Areni. Fond je osnovalo Gradsko vijeće Manchestera te Crveni križ Velike Britanije. REUTERS   U prikupljanju pomoći sudjelovalo je i reper Eminem, dajući svoju podršku na društvenim mrežama. Slavni reper iz Detroita, inače slabo aktivan na Twitter, poslao je poruku svojim obožavateljima da doniraju na stranici JustGiving kako bi pomogli obiteljima žrtava. Dosad je prikupljeno više od 2 milijuna eura. Eminem na svom Twitter profil ima 20 milijuna pratitelja, a on je osobno donirao nepoznati iznos za žrtve Manchestera.