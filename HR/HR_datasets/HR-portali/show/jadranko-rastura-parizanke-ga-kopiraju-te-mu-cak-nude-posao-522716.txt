Više od pola godine obilazio sam europske modne meke. Prošao sam cijelu Europu, od Italije do Francuske, pohvalio se Jadranko Ključanin (54). Zadarski Modni Mačak ponosno je šetao Kalelargom u pripijenim bijelim hlačama koje su poderane po šavovima i povezane trakicama. - U istome modelu sad šeta Kim Kardashian, a ja sam ih dizajnirao prije pet godina. Sad mi više nitko ne može osporiti da sam modni vizionar ispred svog vremena - rekao je Ključanin. Prije dvije godine napustio je rodni grad te nekoliko mjeseci živio u Beču, Parizu i Milanu. - Ne bih se ondje preselio za sve pare ovoga svijeta. Ondje ljudi nisu slobodni jer im policajci središtem grada paradiraju na konjima - sablaznio se Dalmatinac. U Cannesu su mu nudili posao modnog savjetnika, ali Jadranko se radije vratio na svoje seosko imanje u okolici Zadra, gdje kroji i dizajnira na svojoj staroj šivaćoj mašini. - Imao sam i električnu, ali je nisam htio koristiti. Ova koja se na noge tjera je najpouzdanija. Sve sam tajne zanata svladao sam. Jedno vrijeme mučio sam se jer mi je pucao konac - hvali se Ključanin. Kaže da svojem izgledu posvećuje puno više vremena nego ranije jer želi biti utegnut i mišičav kako bi mu odjeća što bolje pristajala. - Ustajem u pet i žurim u prirodu gdje odrađujem jutarnji trening. Umjesto da u smrdljivoj teretani dižem utege, mišiće bildam tako da dižem teško kamenje - objašnjava zadarski Modni Mačak. Potom si napravi obilan doručak, popije kavu i dopisuje se s prijateljima koji mu pomažu u osmišljavanju odjeće. Radi do 18 sati, nakon čega ponovno odrađuje dvosatni trening. - Hvale me zbog izgleda. U Parizu su žene jurile za mnom da bi mi udijelile kompliment zbog moje avangardne mode - rekao je Jadranko. Dodaje da mu se žene često udvaraju premda i dalje nema djevojku, a nije htio reći je li zaljubljen. Jadranko u pet ujutro počinje trenirati. Mišiće pumpa dižući veliko kamenje u prirodi jer radi na snazi 