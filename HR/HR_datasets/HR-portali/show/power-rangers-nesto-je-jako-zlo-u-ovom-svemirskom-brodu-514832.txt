Ovog smo mjeseca dobili kraj jedne prekrasne franšize, odnosno odlazak jednog heroja koji nas je godinama oduševljavao. No također ovog mjeseca jedna nova franšiza otpočinje svoj put, s novim superherojima. Nakon što ih godinama nismo mogli vidjeti na velikim platnima, krajem ovog mjeseca ćemo dobiti priliku gledati 'Power Rangerse' u kinima. Reboot koji se dogodio svakako im je pogodovao, a 100 milijuna budžeta sigurno nije nikako bilo na odmet. Ako vas zanima kako točno sada izgledaju Power Rangersi, predlažemo vam da pogledate video kojeg donosimo. Priča slijedi branitelje gradića Angel Grove, s nekoliko tinejdžera u glavnim ulogama. Dacre Montgomery, RJ Cyler, Naomi Scott, Becky G and Ludi Lin tako nastupaju kao Red, Blue, Pink, Yellow i Black Ranger, dok ćemo Elizabeth Banks vidjeti u ulozi zlokobne Rite Repulse. Kako se čini, glumica se u ovoj ulozi zabavila više nego što je itko očekivao da bi mogla. Redatelj filma je Dean Israelite, a film u bolja kina dolazi 23. ožujka, u distribuciji Blitz filma. Tema: FILM 