Čini se da je priča o ovom filmu napokon stigla svojem koncu. Nastavak znan-fan hita uzdigao se iz morskih dubina i vratio na površinu te bismo trebali dobiti još jedan film s kolosalnim mechovima i vanzemaljskim čudovištima koja se uzdižu iz dubina Tihog oceana. Sudeći po porukama redatelja del Toroa, redatelj je nađen i film kreće sa snimanjem. Za redatelja nastavka, Legendary Pictures odabrali su Stevena S. DeKnighta, dok će producentsku ulogu preuzeti prvotni redatelj, Guillermo del Toro. DeKnight nije baš poznat u redateljskim vodama, no u filmskim jest. Novopečeni redatelj može se pohvaliti serijom 'Spartak', kao i svojim pisanjem za Netflix, odnosno za njihovu izvrsnu seriju 'Daredevil'. Uzmemo li to u obzir, čini nam se da bismo ipak mogli dobiti dobar nastavak 'skoro' hita iz 2013. godine. Kažemo 'skoro' hita, jer film je ostao poznat po činjenici da je zaradio pristojnu količinu novaca, no na produkcijske troškove od gotovo 200 milijuna dolara. Takva zarada ga je svrstala među uspješnice, ali nastavak mu nije bio osiguran sve do ovih nekoliko tweetova njegovog redatelja. Za scenarista je unajmljen Jon Spaihts, koji je radio i na 'Prometeju', kao i na scenariju za 'Doctor Strange', a u zadnje vrijeme radi na remakeu 'Mumije'. Premda nije ništa rečeno o datumu izlaska, po svemu sudeći govorimo o nekom trenutku u 2018. godini. Tema: FILM 