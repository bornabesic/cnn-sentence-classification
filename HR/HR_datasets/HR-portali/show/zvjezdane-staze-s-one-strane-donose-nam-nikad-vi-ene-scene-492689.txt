'Zvjezdane staze: S one strane' imale su svoju premijeru još u srpnju, no DVD i Blu-Ray verzije filma moći ćemo pogledati tek krajem listopada. Ipak, da ne bismo čekali toliko dugo, studio Paramount pustio je u opticaj neke scene u kojima se vidi kako je kapetan Kirk (Chris Pine) u zadnje vrijeme dosta usamljen. Pogledajte video No osim scena koje nisu uspjele završiti u finalnoj, kino verziji, na DVD-u te Blu-Rayu moći će se naći i posebni videi o snimanju filma zajedno s dirljivim posvetama za Antona Yelchina i Leonarda Nimoya, koji su preminuli tijekom snimanja filma. Za one koji ne znaju, u glavnim su ulogama Idris Elba kao zlikovac Krall te Sofia Boutella u ulozi vanzemaljske pobunjenice, dok Chris Pine još jednom nastupa u ulozi kapetana Jamesa T. Kirka. Jasno, gdje je Kirk, tamo je i Spock kojeg glumi Zachary Quinto. U ulogama Uhure, Bonesa McCoya i Chekova opet su nastupili Zoë Saldana, Karl Urban te nesretno poginuli Anton Yelchin. Tema: FILM 