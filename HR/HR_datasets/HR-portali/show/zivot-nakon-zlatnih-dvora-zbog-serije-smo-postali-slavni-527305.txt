Hit serija “Zlatni dvori” sljedećeg tjedna će doživjeti svoj finalni tjedan i završetak, a doznat ćemo hoće li biti sretan. Mladi glumci Lana Ujević (21), Petra Kraljev (29), Katarina Baban (29) i Lujo Kunčević (27) otkrili su koliko im je uloga u seriji promijenila život i hoće li im nedostajati cjelodnevna snimanja. - To je bio moj prvi veliki televizijski projekt i radi njega sam dobio mnoge angažmane - rekao je Kunčević. Također je stekao mnogo glumačkih iskustava i prijatelje za cijeli život, a s njim se složila i Katarina Baban i nadodala. - Bolje sam upoznala sebe i svoje mogućnosti - istaknula je. Uvijek zabavno: Na snimanju nije nedostajalo zezancije i stekli su prijatelje Lani Ujević će nedostajati snimanja jer je bila divna atmosfera na snimanju i nije imala osjećaj da joj je to posao budući da voli glumu. - Koliko god je nekada bio naporan radni dan, navečer bih uvijek legla sretna u krevet - naglasila je. Petra Kraljev smatra da se promijenila okolina i način na koji se ljudi odnose prema njoj. - Neke stvari su lakše i vrata na određenim mjestima se počinju otvarati - objasnila je Petra. Tvrdi da joj na početku serije, kad je bila negativan lik, nitko nije prilazio jer su je se valjda bojali. - To se drastično promijenilo otkad glumim dobricu, pa mi bake na placu, djeca, susjedi i nepoznati ljudi prilaze da bi pohvalili moj rad - pohvalila se. Prva ljubav joj je Ivan, s kojim se zna od ranog djetinjstva: Lana Ujević tumači studenticu koja se školuje u Londonu i vraća se kući u selo. Zaljubi se u Ivana, za kojeg su njezini roditelji preuzeli odgovornost kad su mu roditelji poginuli u nesreći. Lani djeca prilaze i to joj je neizmjerno simpatično jer su otvoreni. - Odmah me pitaju jesam li ja Martina - prepričava nam Lana. Katarini svaki dan netko priđe, a zbunjuje ih jer je skratila kosu. Glumi s najboljim prijateljem: Matko Knešaurek i Katarina Baban su najbolji prijatelji u stvarnom životu. To im je olakšalo da odglume ljubavni par u seriji “Zlatni dvori”. Lujo Kunčević igra blesavog negativca Jana Weltruskog. - Pitaju me je li mi itko ikad rekao da jako sličim na onu glumicu iz serije - ispričala je. Luji je bilo drago igrati blesavog negativca jer mu je privatno potpuna suprotnost. - Do sada su mi većinom davali uloge pozitivaca - napomenuo je glumac. Petra se raznježila kad je glumila s malom mačkom jer obožava životinje Na setu mu je bilo jako zabavno zbog Matka Knešaureka, s kojim se već dugo poznaje i jako su dobri prijatelji. - Stalno je na setu smišljao svakakve spačke, a baš ja sam najčešće bio njihova žrtva - rekao je smijući se. Katarina će najviše pamtiti scenu koju su morali snimati u štali. Od zlice u dobricu, bori se za ljubav: Petra Kraljev glumi pjevačicu Neru, koja je prvo bila negativni lik. Promijenila se i zaljubila u seoskog liječnika, a igra ga Ivan Herceg. Katarina Baban igra Anu, seosku djevojku i zaljubi se u bogataša Petra. - Došle su sve moguće životinje, koje su bile u blizini, sjele kraj nas i gledale što radimo - prisjetila se glumica. Petri je zadnji dan snimanja bio jako veseo. - Doslovno sam se upiškila u gaće od smijanja u sceni, koju sam snimala s kolegama Tamarom Šoletić i Ivanom Hercegom - ispričala je Petra. Lana je tijekom jednog snimanja doživjela nezgodu s odjećom. - Otkopčala su mi se prva dva gumba suknje, pa sam cijelo vrijeme nekako pokušavala držati suknju da ne ostanem bez nje, a u isto vrijeme izgledati potpuno opušteno i odglumiti scenu do kraja - smije se Imoćanka. U seriji glumi Zagrepčanku Martinu Begovac, no ponekad joj je na snimanjima znao izletjeti njezin dalmatinski naglasak. - Moja obitelj je napravila igru da se gleda serija i čeka trenutak kad će se u nekoj riječi čuti da sam zapravo Imoćanka - otkrila je Lana. Katarina trenutno radi na predstavi “Važno je zvati se Ernest” u Zorinu domu u Karlovcu, a premijera će biti u rujnu. - Jako je lijepo ponovno se vratiti u kazalište - istaknula je. Nedavno je otvorila salon sa svojom odjećom, koji nosi naziv Lilith. - Pokrenula sam biznis zbog nedostatka glumačkih angažmana - objasnila je Katarina. Lujo je prije pet dana riješio četvrtu godinu Akademije dramske umjetnosti i raduje se slobodnom ljetu. - Nakon toga me čeka zadnja godina studija, a u travnju 2018. ću igrati glavnu ulogu u filmu Biljane Čakić ‘Samo smo se malo zabavljali’. Usto, čeka me i mjuzikl na Lokrumu, koji režira Robert Bošković - otkrio je svoje planove za budućnost. Lana studira njemački, koji govori od malena jer se rodila u Njemačkoj, pa se bavi svojim fakultetskim obvezama. - Pripremam se i za prijamni na Akademiji dramskih umjetnosti - rekla je Lana, koja bi voljela naučiti francuski jezik jer joj je melodičan. Jezici je fasciniraju i tečno govori engleski. Glavni hobi joj je glazba i trudi joj se posvetiti kad god stigne. - Znam satima pjevati ili pisati tekstove te slušati muziku - ispričala je i rekla da će jednog dana objaviti svoje pjesme. Želja joj da gluma postane dio njezina svakodnevnog života. - Voljela bih se jednog dana profesionalno baviti tim poslom - priznala je Imoćanka. Petra je nakon završetka snimanja “Zlatnih dvora” radila na predstavi, pa si je sada uzela kratko vrijeme za odmor. - Mislim da kreativnost zahtijeva da ponekad stanete, sakupite trunku energije i krenete dalje - rekla je Splićanka. Odlučila se posvetiti malo svojoj drugoj ljubavi, čitanju knjiga. Katarina rijetko kada ima slobodnog vremena jer nije takav tip osobe. - Na glumu i dizajniranje zapravo ni ne gledam kao na posao nego mi je užitak, pa nemam želju za slobodnim vremenom - naglasila je Katarina. Njezin dečko, diplomirani kineziolog Igor Subotić (30), ima razumijevanja za njen ritam. - Od samog početka je znao s kakvom ludosti i hiperaktivom ulazi u vezu, sad više nema nazad - našalila se i otkrila nam da ju je osvojio svojim humorom, smirenošću i zrelošću. Kunčević je u vezi s bivšom Miss Universe Hrvatske Ivanom Mišurom (27) od studenog prošle godine i kaže da im je super. - Planiramo zajedničko dugo, slobodno i, nadam se, toplo ljeto - ispričao je Zagrepčanin. Tvrdi da je jako romantičan i da priređuje lijepe stvari svojoj djevojci. - Postoje puno romantičnije stvari od večere, ali neću vam odati kakve - rekao je smijući se. Petra je tajanstvena kada je riječ o ljubavi, no ipak je nešto odala. - Zaljubljena sam, uvijek - istaknula je. Niti Lana ne voli otkriva previše o ljubavnom životu, no tvrdi da ju kod dečka privuče karizma i pozitivna energija. - Kako bi me zadržao, mora biti iskren da mogu i znati dobro komunicirati - pojasnila je.