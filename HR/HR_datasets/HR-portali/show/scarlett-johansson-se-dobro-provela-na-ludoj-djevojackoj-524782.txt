Ne dolazi nam često pred oči film u kojem se grupa djevojaka okuplja da bi se zabavila poput ekipe u 'Mamurluku'. Ipak, u filmu 'Luda djevojačka' upravo to će se i dogoditi. Još rjeđe se događa da Scarlett Johansson snima film koji je dobio oznaku 'R'. Ali kad pogledamo čemu sliče današnje komedije te kako se sve češće i češće veliki studiji odlučuju za filmove s oznakom 'R' (primjerice iznimno uspješni 'Deadpool' i 'Logan'), možemo biti zadovoljni jer napokon dobivamo pravu zabavu za odrasle. Pogledajte 'nepristojni' foršpan U fantastičnoj komediji 'Luda djevojačka' pet najboljih frendica s fakulteta (Scarlett Johansson, Kate McKinnon, Ilana Glazer, Jillian Bell i Zoe Kravitz) nakon punih deset godina ponovno se sastaje i odlučuje provesti ludi vikend u Miamiju. Međutim, njihovo ludo partijanje naglo prelazi sve legalne granice kada slučajno ubiju stripera. Kako pokušavaju pronaći izlaz iz nimalo ugodne situacije, njihova noć će otići u nekim potpuno neočekivanim smjerovima i u konačnici ih zbližiti u trenucima kada će im to najviše biti potrebno. Film 'Luda djevojačka', u režiji redateljice Lucie Aniello, možete pogledati u kinima od 22. lipnja. Tema: FILM 