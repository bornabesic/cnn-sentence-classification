Divim se svojim obožavateljima koji ni trenutka nisu dvojili hoćemo li tulumariti na Hvaru ili ne. Ni snažan vjetar nije ih obeshrabrio, nego su satima pjevali i plesali, rekao je Ivan Zak (38). Glazbenik je na Hvar stigao s kolegama iz tamburaškog satava Begini s kojima je dijelio pozornicu na hvarskom gradskom trgu na Festivalu poduzetništva, obrta i OPG-ova Moja poduzetna Hrvatska. Zak se bojao da neće uspjeti pjevati više od dva sata zbog znažnog vjetra i oblaka koji su prijetili kišom, no publika se željela zabaviti. - Dva sata pjevali su svaku pjesmu koju sam započeo, bez obzira na to radi li se o starom hitu ili pak nekom novijeg datuma - pohvalio se pjevač. S kolegama iz Begina godinama surađuje na tekstovima njihovih pjesama, a zajedno pjevaju duet koji su snimili 2013. 'Obriši suze'. - Sretan sam što se opet družim s obožavateljima, koje ću uskoro razveseliti iznenađenjima - zaključio je. 