Nakon dvije godine, jedna od najpopularnijih pop zvijezda današnjice  Lady Gaga, vraća se s iščekivanim albumom "Joanne". Lady Gaga danas je predstavila svoj iščekivani studijski album "Joanne", prethodno najavljen singlom "Perfect Illusion", te pjesmama "Million Reasons" i "A-YO". Na albumu se nalazi jedanaest potpuno novih pjesama u standardnoj verziji, te dodatne tri pjesme u deluxe izdanju. - Ovim albumom želim iznenaditi fanove...Ovo je bilo jedno nevjerojatno iskustvo, poput traženja duše – rekla je Gaga o novom materijalu. Produkcijom novog izdanja pozabavili su se iskusni Mark Ronson, ali i sama Lady Gaga. Tijekom rada na albumu Ronson je predložio da se u kreativni proces uključi frontmen psihodeličnog benda Tame Impala – Kevin Parker, ali i Josh Homme (Queens of the Stone Age), koji je svirao gitaru na pjesmi "John Wayne". S druge strane, Lady Gaga osobno je pozvala indie - folk glazbenika Father John Mistya, koji je svirao bubnjeve. Uz spomenute suradnje tu je i ona s Florence Welch (Florence and the Machine) na pjesmi "Hey Girl".