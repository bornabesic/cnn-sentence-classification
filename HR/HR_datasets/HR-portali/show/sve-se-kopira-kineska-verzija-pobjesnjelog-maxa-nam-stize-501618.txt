U filmskom svijetu je krađa jedna jako uobičajena stvar. Čak bi se moglo reći, kad su neke kinematografije u pitanju, da je to već tradicija. A iz Kine nam tako dolazi još jedan film koji se te tradicije drži u potpunosti. Kako možemo vidjeti iz prvog foršpana za film 'Mad Shelia', u pitanju je nesumnjiva kopija prošlogodišnjeg hit filma i remekdjela 'Pobješnjeli Max: Divlja cesta'. Pogledajte foršpan A kako foršpan na žalost traje samo jednu minutu te vam ne može u potpunosti predočiti do koje mjere su Kinezi 'pokrali' svojeg uzora, nedavno su izbacili još jedan video. Doduše, taj video je, posve neshvatljivo, video spot koji se odvija u svijetu Pobješnjele Shelije. Pogledajte video spot Jasno, to ne bi bilo to kada Kinezi ne bi napravili i praktički doslovnu kopiju postera 'Pobješnjelog Maxa: Divlje ceste', kojeg vam donosimo ispod. Provjerite u našoj galeriji koliko se razlikuju ta dva postera, a uočite i sličnosti između drugih kadrova. Kako stvari stoje, ovaj film bit će kod nas dostupan isključivo putem interneta. Tema: FILM 