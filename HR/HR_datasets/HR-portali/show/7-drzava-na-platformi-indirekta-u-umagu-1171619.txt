Prvi vikend mjeseca lipnja, u kampu Veli Jože kod Umaga ekipa Indirekt Music&Art Festivala će i ove godine podignuti platformu za umjetnike, književnike, glazbenike i ljubitelje umjetnosti, a pripremili su i neodoljive festivalske pakete. Prvi dan jubilarnog petog izdanja festivala počinje izložbom mlade Lane Flanjak (HR) u MMC Galeriji u Umagu. Akademske slikarice Ivona Jurić (HR), Marija Šević (SR) i akademska grafičarka Tea Jurišić (HR), će svoju maštu pretvoriti u stvarnost i oslikati fasade Danteove ulice. Moći će te vidjeti i fotomontaže murala koji će se izvoditi s QR kodovima preko kojih će se u realnom vremenu pratiti nastajanje istih. A nova generacija pisaca, Asja Bakić (Tuzla, Zg) i Mima Juračak (Sisak), će predstaviti svoje radove. Prisutne će zabavljati bendovi iz čak 7 država. Italija je dugogodišnji gost na Indirekt festivalu, a ono što ovu godinu čini posebnom je suradnja s Austrian Music Exportom/Muzičkim informacijiskim centrom Austrija i Austrijskim kulturnim forumom, čime Austrija postaje zemlja partner. Uloga DJ-a ove godine pripada predstavnicima triju država, a ovogodišnji festivalski paketi uključuju povratno putovanje Indiebusom iz Zagreba, 2 noćenja u bungalovu zajedno s izvođačima, doručak, festivalsku ulaznicu, posjet art lokacijama i najstarijem svjetioniku Jadrana, ujedno i simbolu festivala. Više informacija na stranici festivala.