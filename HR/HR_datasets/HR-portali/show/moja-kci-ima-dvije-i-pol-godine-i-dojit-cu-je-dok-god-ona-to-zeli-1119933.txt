Novu naslovnicu časopisa Fabulous krasi Tamara Ecclestone koja u intervju za ovaj broj govori najviše o svojoj dvoipolgodišnjoj kćeri Sophiji. Kćeri šefa Formule 1 Bernieja Ecclestonea i Slavice Radić nije jasno zašto je toliko kritiziraju što još uvijek doji kćer.  – Sophia ima dvije i pol godine i znam da većina mama ne doji djecu kad dođe u tu dob, ali moja kći to voli i usrećuje je, pa kako da joj to uskratim – kaže Tamara. Za naslovnicu ovog istog časopisa prije dvije godine je fotografirana upravo kako doji kćer. Dijelu obožavatelja na društvenim mrežama zamjerila se objavama fotografija na kojima doji kći.  – Te fotografije su snimljene u tako prirodnom i intimnom trenutku i nisam mogla niti zamisliti da će ih netko doživjeti na loš način – kaže Tamara i dodaje kako će svoju kći dojiti sve dok ona to bude željela.  