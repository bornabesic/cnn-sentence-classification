Kako smo već bili nekoliko puta pisali, 'Oceanovih jedanaest' dobiva svoju novu verziju, ali ovaj put jako inovativno sastavljenu samo od ženskih članova. Film redatelja i scenarista Garyja Rossa (ove godine možemo pogledati njegov hvaljen film s Matthewom McConaugheyjem, 'Pobunjenik iz okruga Jones') napisao je scenarij za film prema predlošku Olivie Milch. Warner Bros., prema zadnjim podacima, film namjerava objaviti osmog srpnja 2018. godine, otprilike u isto vrijeme kada bi trebao u kina doći još neimenovani spinoff Transformersa. Tim predvodi Sandra Bullock, a članice tima su Cate Blanchett, Anne Hathaway, Mindy Kaling, Rihanna, Helena Bonham Carter, Awkwafina i Sarah Paulson. Smatralo se u jednom trenutku da bi i Jennifer Lawrence mogla nastupiti u filmu, no ta glasina je odbačena. Detalji o radnji filma još uvijek su skriveni, kao što nije niti poznat negativac u filmu. Redatelj Ross i producira film, uz originalnog redatelja 'Oceanovih jedanaest' i njegova dva nastavka, Stevena Soderbergha, a njima će se u tom poslu pridružiti i Brad Pitt s Georgeom Clooneyjem. Cate Blanchett se prije nastupa u 'Oceanovih osam' pojavljuje u filmu 'Thor: Ragnarok', kao negativka Hela, dok ćemo Brada Pitta moći već ove godine vidjeti u film,u 'Tajna veza'. Tema: FILM 