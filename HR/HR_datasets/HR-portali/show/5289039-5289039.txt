Američka televizijska kuća NBC tek je prošli mjesec počela emitirati novu seriju 'Timeless', a već su naručili snimanje dodatne tri epizode za veliki finale prve sezone. Glavnu ulogu u projektu koji hvale kritičari i gledatelji ima Goran Višnjić, a glumi kriminalca Garciju Flynna, koji može putovati kroz vrijeme i mijenjati američku povijest. Dok nije na setu, Šibenčanin s dugogodišnjom adresom u Los Angelesu, svaki slobodan trenutak provodi s obitelji. Tako je posvojenu djecu, sina Tina i kćer Sofiju Vivien, poveo na premijeru spektakla 'Toruk - The First Flight', novog showa u produkciji legendarnog Cirque du Soleila. INSTAGRAM   Sin Vigo, kojeg je Goranu i supruzi Ivani, koja je promijenila ime u Eva jer njezino pravo Amerikanci nisu znali izgovoriti, 2011. rodila surogat majka, morao je ostati kod kuće. 'Samo dva 'majmunčića' su sa mnom. Treći je nažalost bolestan i čuva ga mama', napisao je Višnjić ispod fotografije na društvenoj mreži. Obožavatelji su dječaku na očevu profilu ostavili brojne poruke za brzo ozdravljenje.