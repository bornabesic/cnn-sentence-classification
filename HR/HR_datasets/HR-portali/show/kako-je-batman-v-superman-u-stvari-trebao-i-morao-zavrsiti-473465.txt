Iako film nije polučio onoliki uspjeh kolikom su se nadali producenti u studijima Warner Brosa, 'Batman v Superman: Zora pravednika' i dalje spada u top 10 superjunačkih filmova po zaradi. I premda mu ocjene, tj. kritičari, nisu blagonaklone, ipak govorimo o filmu o kojem će se priče raspredati još dosta dugo. Je li redatelj trebao nešto napraviti na ovaj ili onaj način je pitanje o kojem će mnogi geekovi raspravljati u narednih par godina, no dok se ne nađe odgovor na to pitanje, druga grupa geekova napravila je video u kojem objašnjavaju kako je film u stvari trebao i morao završiti. Pogledajte video A kada bismo mogli saznati nove informacije o sljedećem filmu o Batmanu teško je reći, no s obzirom na brzinu kojom Warner Bros. izbacuje svoje superherojske uratke, čekanje vjerojatno neće biti predugo. 'Viteza tame' moći ćemo vidjeti ove godine početkom kolovoza, kada u distribuciji Blitz Filma u kina stiže 'Odred otpisanih'. Nakon toga, postoji mogućnost da će se pojaviti i u filmu o 'Wonder Woman.' Tema: FILM 