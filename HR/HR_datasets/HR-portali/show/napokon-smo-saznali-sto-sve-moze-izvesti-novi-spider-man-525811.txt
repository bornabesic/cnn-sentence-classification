Marvel nas je, u suradnji sa Sonyjem, razveselio kada su objavili da će se Spider-Man vratiti u njihove ruke. Ta suradnja dovela je do toga da se Spider-Man pojavio u trećem filmu o Kapetanu Americi, u sceni bitke na aerodromu. Za tu su scenu mnogi rekli da je definirajući trenutak u superherojskim filmovima, a kako su se stvari odvijale poslije, pogledajte u novom foršpanu za 'Spider-Man: Povratak kući'. Kako ćete i vidjeti, Spider-Man je pokazao neke posve nove akrobatske vještine, a očigledno je i da mu je Iron Man značajno unaprijedio odijelo. Pogledajte međunarodni foršpan A ako niste pogledali i američki foršpan, donosimo i njega. Napominjemo, dosta se razlikuje od međunarodnog. Pogledajte video Tom Holland ponavlja ulogu koju smo prvi put vidjeli u prošlogodišnjem hitu 'Kapetan Amerika: Građanski rat', a pridružuje mu se Iron Man, tj. Tony Stark (Robert Downey Jr.). Preostalu glumačku ekipu čine Michael Keaton, Zendaya, Donald Glover, Bokeem Woodbine, Marisa Tomei i ostali. Režiju je preuzeo Jon Watts, a film u kina dolazi početkom srpnja. Tema: FILM