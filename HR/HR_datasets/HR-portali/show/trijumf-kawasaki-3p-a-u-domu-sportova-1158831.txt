Kawasaki 3P sinoć je u zagrebačkom Domu sportova održao dugoočekivani koncert kojim su dokazali da ih se s pravom svrastava u sam vrh domaće rock scene. Grupa koja broji čak devet članova sinoć je dobro zagrijala 3000 obožavatelja, koji su plesali cijelo vrijeme na moćne zvukove Kawasaki 3P-a. Na repertoaru su se našli svi najpoznatiji hitovi, a kraj je, očekivano, bio rezerviran za pjesme poput "Antonija", "Puta madre", "Ni da, ni ne" i "Snifa san glu". Valja pohvaliti i produkciju koncerta, te odlične video klipove koji su pratili pjesme. U njima je glavna zvijezda bio duhoviti glumac i redatelj Mario Kovač, koji je skakao, boksao, mahao mačem poput Jedija, ali i s nekoliko djevojaka sudjelovao u blagim S&M igricama. Dva bisa i dvorana koja se na kraju tresla od od skakanja oduševljenih fanova, među kojima ih je bilo i djece, najbolje je kazala kako je Kawasaki 3P izrastao u jedan od najomiljenijih domaćih bendova. >>Na prvim koncertima pjevali smo zamotani u celofan, a sad punimo Dom sportova 