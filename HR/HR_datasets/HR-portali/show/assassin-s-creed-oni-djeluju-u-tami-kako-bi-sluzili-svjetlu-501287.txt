Dva upravo izbačena TV spota za film 'Assassin's Creed' još jednom nam pokazuju točno ono što i očekujemo od filma takve vrste. Kako se može vidjeti u spotovima, vizuali filma su na istinski visokom nivou, a koreografija je jednostavno zadivljujuća. U igrama smo takvu akciju mogli vidjeti svako malo, pa je i te kako pohvalno što su se filmaši toliko potrudili da bi nam istu na velike ekrane donijeli. Pogledajte video U glavnim ulogama pojavljuju se Michael Fassbender kao Callum Lynch odnosno Aguilar, Marion Cotillard u ulozi doktorice Sophie Rikkin, Jeremy Irons glumi Alana Rikkina dok je Brendan Gleeson preuzeo ulogu Josepha. U ostalim ulogama su Michael Kenneth Williams, Callum Turner te Ariane Labed kao Maria, ubojica iz prošlosti. Pogledajte video U prvoj filmskoj avanturi ove franšize pratimo, kao i inače, vrhunskog ubojicu (Michael Fassbender u filmu), Asasina, u neprekidnoj borbi protiv zlih Templara. Film režira Justin Kurzel ('The Snowtown Murders', 'Macbeth'), dok su za scenarij zaduženi Bill Collage, Adam Cooper i Michael Lesslie. Otkako smo 2007. godine prvi put vidjeli glavne likove ovog serijala, njihov svijet u kojem se vitla raznim sječivima i skače s kolosalnih visina nam je pružao zadovoljstvo, a čini nam se da bi i ovaj film to mogao učiniti. Što vi mislite? Iščekujete li film? Javite nam se u komentarima. U domaća kina 'Assassin’s Creed' stiže 29. prosinca u distribuciji Blitza. Tema: FILM 