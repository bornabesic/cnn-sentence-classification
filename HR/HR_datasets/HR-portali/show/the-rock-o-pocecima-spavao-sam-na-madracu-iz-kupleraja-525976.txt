Dwayne Johnson (45) nakon 21 godinu ponovio je slavnu fotografiju koja je već godinama internetski hit. Na fotki iz 1996. godine, The Rock pozira s torbicom oko struka, a na sebi ima traperice, dolčevitu i zlatni lančić oko vrata. To Johnsonove izdanje toliko je popularno da su se fanovi oblačili kao on i za Noć vještica.  - Tada si nisam mogao kupiti krevet pa sam se morao snalaziti. Iza jednog bordela našao sam iskorišteni madrac ina njemu sam spavao. Možete zamisliti kakve sam sve sumnjive mrlje morao brisati - napisao je glumac i bivši hrvač.  - Danas, 21 godinu kasnije, napravio sam istu fotografiju iza kulisa showa 'Saturday Night Live', kojeg već po peti put vodim, Ako prolazite kroz teška vremena, vjerujte da će se stvari poboljšati i uvijek budite spremni više raditi od svoje konkurencije jer nikada ne znate kamo će vas život odvesti - napisao je glumac koji trenutno promovira film 'Baywatch' u kojem glumi uz Zacha Efrona.  Johnson je dodao da, ako netko poželi kopirati njegovu 'legendarnu' fotografiju, najvažnije je zakačiti palac o torbicu oko struka.  U samo jednom danu, Johnson je prikupio preko dva milijuna 'lajkova' te mnoštvo komentara.