Izazov s ciglama pokazao se kobnim za Crveni tim koji je završio na eliminaciji. Pred članovima tima je teška odluka o tome tko će napustiti kuću. Na prvom treningu nakon eliminacija trener Mario Mlinarić nije zadovoljan što ih je jedna osoba napustila te kandidatima priprema neugodno iznenađenje: 'Od sada pa nadalje od mene možete očekivati pakao na treningu!' Kandidatima postaje jasnije da će biti sve teže i teže što u nekima izaziva neposluh i demotivaciju koju Mario jednoj kandidatkinji odluči vratiti pozivom voljene osobe. Za to vrijeme na treningu Plavog tima vlada harmonija i trenerica Sanja je zadovoljna postignutim, posebno ženskim snagama – Silvijom i Gabi koja će po prvi put u životu potrčati! Pred timovima je još jedan Mali izazov u kojem pobjednički tim osvaja nagradu koja bi im itekako mogla pomoći na sljedećem vaganju – limfnu drenažu koja uklanja višak vode nakupljen u tijelu. Timovi se u parovima natječu tko će dulje izdržati zajedničkim snagama dlanovima držati disk u zraku, a par koji postigne najbolje vrijeme u ovom izazovu osvaja posebnu nagradu – od bilo koje osobe u kući može zatražiti što god hoće!   Kao šećer na kraju napornog dana pobjednički par Malog izazova naređuje svima – danas imamo tulum do zore! Kako je izgledao tulum, te tko je pobjednik Malog izazova, ne propustite pogledati večeras od 20 sati, na RTL-u.