Šarm francuske rivijere, glamur starog Hollywooda, svečani crveni tepih, najpoznatiji svjetski glumci - Cannes zaista je grad zvjezdanog sjaja, posebice u svibnju, kada se održava jedan od prestižnijih filmskih festivala na svijetu. Zaštitni znak ovog grada je drvo palme, koje je posađeno na gotovo svakom koraku, a ovdje uživa zvjezdani status u punom smislu riječi, pa se tako i glavna filmska nagrada na festivalu zove 'zlatna palma'. Festival ove godine slavi svoj jubilarni, 70. rođendan, a na jednom mjestu ponovno će okupiti neke od najboljih filmskih uradaka i celebrityja iz svijeta showbusinessa. A jedinstvenu priliku da otputuje u Cannes na ovaj svečani događaj, dobit će i jedna CineStar posjetiteljica, koja će uz odabranu pratnju, iz prve ruke doživjeti svu raskoš filmskog festivala i zablistati na crvenom tepihu u društvu zvjezdane elite. Najelegantnija i najglamuroznija fotografija, s najzanimljivijom pozom, osvojit će glavnu nagradu - odlazak na filmski festival u Cannes za dvoje! Sunce, drvoredi palmi, prekrasne pješčane plaže, sjaj i blještavilo Azurne obale i nezaboravna atmosfera koja naprosto odiše luksuzom - sve vas to čeka na najpoznatijem europskom festivalu, stoga nemojte propustiti priliku da upravo vi budete dio toga. Dodatne informacije možete potražiti na stranicama CineStara. Tema: FILM 