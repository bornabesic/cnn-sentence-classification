U Dubrovniku već nekoliko dana boravi slavni holivudski glumac Jamie Foxx. Sa svojom holivudskom svitom provodi se u gradu, a posjećuje rado i fine restorane. U jednom takvom sinoć je Jamie večerao i sjajno se pritom proveo. Ipak, uživanje u vrhunskoj gastronomiji poremetila su dva posjetitelja restorana, koja su ga vrijeđala. Došli su do njegovog stola i vrijeđali ga, piše Dnevnik.hr. O incidentu je progovorio sam Foxx, na svom Instagram Storyju. Objavio je tamo nekoliko videa u kojima govori o rasističkim opaskama dva gosta. Ako je suditi po videu, osoblje restorana brzo je reagiralo i ispratilo goste te tako spriječilo daljnje sramoćenje pred svijetom. 'Došao sam za stol i oni su nas napali. Kurvin sine! Crnčugo!,' kazao je Foxx, a u sljedećim videozapisima u ciničnom tonu ponavlja riječi 'motherfucker' i 'nigger' te oponaša i zbija šale oko toga, prenosi Dubrovački dnevnik. Foxx je svejedno bio sjajno raspoložen te je nakon toga nastavio s društvom uživati.