Najpopularnija televizijska serija iz 80-ih "Dinastija" dobit će svoju modernu verziju. Naime, televizijska mreža The CW najavila je kako će serija o životu bogatih obitelji Carrington i Colby dobiti nove nastavke te da već imaju spreman scenarij. Tvorci serije "Tračerica" Josh Schwartz i Stephanie Savage zaduženi su za radnju novih nastavaka koji će zadržati isti zaplet kao i original iz 80-ih.  U središtu radnje je i dalje naftni magnat Blake Carrington, a cijeli zaplet radnje kreirat će dvije žene Blakeova kći i njena maćeha koje se neprestano natječu i svađaju.  Podsjetimo ova serija se prikazivala od 1981. do 1989. godine, a pamtit ćemo je po odličnoj glumi Johna Forsythea, Linde Evans i nezaboravne Joan Collins. Tko će glumiti u novim nastavcima "Dinastije", još nije poznato.