Severina sve više vremena provodi u Hrvatskoj i izbjegava Beograd, a kako piše srpski portal Alo, sve zbog toga što izbjegava svekra Dragana Kojića Kebu. Kako pišu, pjevačica je suprugu Igoru rekla da više ne želi često boraviti kod njegovih roditelja jer joj je Keba naporan, a smeta je i što je počeo davati izjave o njezinom braku. - Seve i Igor su poslije vjenčanja uglavnom bili u domu Kojićevih. Severinin svekar i njegova supruga Olja zbog toga su bili oduševljeni, zbog njih su čak renovirali i jedan cijeli kat. Nakon što im se kćer Nataša preselila u Los Angeles, razveselilo ih je što su oni počeli živjeti s njima. Iako Keba voli govoriti da se sinu ne miješa u brak, stalno im je dijelio neke savjete pa je Seve rekla mužu da to više ne može trpjeti - tvrdi izvor blizak obitelji. Iako bi Igor više vremena volio provoditi u Beogradu, rado ispunjava želju svoje drage. - Igor nikako ne može nagovoriti Severinu da dođe u Beograd. Ona mu stalno govori da se boji da će se posvađati s njegovim ocem i da bi najbolje bilo da se vide ponekad samo na ručku, a ne da su cijelo vrijeme skupa. Rekla mu je i da se ona s 44 godine ne može promijeniti te da je cijelu obitelj Kojić prihvatila zbog ljubavi prema njemu, ali da ne želi da Dragan bude treći u njihovom odnosu - tvrdi izvor. A Seve svoj nedolazak u Beograd opravdava odlascima kod liječnika zbog problema s glasnicama. - Kebi objašnjavaju da liječi grlo, ali njemu nije jasno zašto odbija najbolje beogradske specijaliste koje on osobno poznaje - priča izvor. Pjevačica je zbog zdravstvenih problema nedavno morala otkazati nekoliko nastupa.