Novosađanin Nikola Uzelac (21) odlučio se okušati u programu "Work and travel" te je s nekoliko prijatelja otputovao u SAD, točnije u Massachusetts.  Radio je na otoku Nantucket, a prvi posao bio je iznajmljivanje bicikala i skutera. Već prvog dana primijetio je jedan ugostiteljski objekt koji mu je bio vrlo interesantan, a radilo se o kafiću i restoranu "Club Car", mjestu popularnom među imućnim građanima. Uspio je dobiti posao izbacivača, a zadatak mu je bio da kontrolira broj gostiju da kafić ne bude prepun. Jedne je večeri bila gužva na ulazu te je primijetio da je na zidu naslonjen jedan čovjek koji je nosio kapu. Shvatio je da se radi o glumcu Jamesu Francu s kojim se fotografirao.  Jednom prilikom je, kada nije radio, u kafić došao s prijateljem te je upoznao i Kevina Spaceya kojeg je opisao kao "prizemnog, spontanog i pristojnog". – Sjeo je pokraj nas – ispričao je Uzelac za Blic i dodao da je Spacey razgovarao s njim i prijateljom Charlesom. – Ispričali smo mu kako smo se našli ovdje i bio je oduševljen pričom o studentskim poslovima tijekom sezone – kazao je Uzelac i dodao da je Spacey pokazao zavidno znanje o Srbiji. – Odmah je izrazio duboko poštovanje prema Novaku Đokoviću i našem narodu – govori Uzelac i dodaje jednu šaljivu opasku. Tvrdi da mu je u jednom trenutku došao kolega s kojim se posvađao i pokušao je izbjeći razgovor s njim.  – A Kevin, čuvši kratku raspravu iza leđa, okrenuo se i kroz širok osmjeh kazao: "E, veliki Srbine, pa pričaj sa čovjekom, nije ti on iz Hrvatske." Svi smo se počeli smijati – prepričava Uzelac i dodaje da je Spacey izrazio veliko zanimanje za odnose dvaju nacija. >> Kevin Spacey novinarki na 'ženska' pitanja: Jeste li vi pušili prije?