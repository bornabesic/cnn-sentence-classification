Za haljinu kakvu je Kendall Jenner odabrala za crveni tepih događaja Met Gala treba imati hrabrosti.  Poznata manekenka i članica obitelji Kardashian - Jenner bila je u centru pozornosti na sinoć održanoj Met Gali i zasjenila je svoje sestre ali i sve ostale uzvanike. Nosila je haljinu u kojoj je djelovalo kao da je potpuno gola i ova haljina s potpisom La Perla zagolicala je maštu mnogima.  - Cijela haljina je napravljena od fleksibilnog materijala na koji je ušiveno 85 tisuća malih kristala - rekla je Julia Haart, kreativna direktorica La Perle.  Ova haljina kroz koju se sve proziralo, imala je visoki izrez na nozi, sasvim otvorena leđa i veliki prorez koji je  sezao od grudi do prepona.      