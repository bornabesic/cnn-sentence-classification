Roger Moore, glumac najpoznatiji po ulozi tajnog agenta Jamesa Bonda, umro je u 90. godini. Bonda je igrao u sedam filmova, a najpoznatiji su "Živi i pusti umrijeti" i "Špijun koji me volio". - Teškog srca javljamo kako je naš otac sir Roger Moore umro u Švicarskoj, nakon kratke ali teške borbe s tumorom. Ljubav kojom je bio okružen posljednjih dana njegovog života, ne može se opisati. Znamo da su ga mnogi voljeli, bilo zbog njegovih filmskih ili televizijskih uloga, ili zbog humanitarnog rada u UNICEF-u. Hvala mu na svemu što je napravio za nas. Poštovat ćemo njegovu posljednju želju i napraviti privatni sprovod u Monaku - stoji u priopćenju kojeg su potpisala njegova djeca Deborah, Geoffrey i Christian.