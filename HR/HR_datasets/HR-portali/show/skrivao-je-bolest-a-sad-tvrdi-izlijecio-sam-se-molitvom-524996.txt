Val Kilmer (57) tvrdi da se molitvom izliječio od raka. Holivudskom glumcu, čija je bolest sada u remisiji, 2015. je dijagnosticiran rak grla, ali je on je to skrivao i negirao sve do prošlog mjeseca. Kilmer, koji je pripadnik Kršćanske znanosti - kršćanske sljedbe koju je u Bostonu 1789. godine osnovala Mary Baker Eddy, nedavno je izjavio da se izliječio od raka zahvaljujući molitvama prijatelja, obitelji i fanova. Iako on to negira, vjeruje se da se glumac ipak podvrgnuo operaciji, pošto je u prosincu 2015. fotografiran s cjevčicom u grlu koju obično imaju pacijenti nakon operacije tumora. Usprkos tome, Kilmer i dalje tvrdi da je za njegovo ozdravljenje zaslužna isključivo molitva, - Jako sam zahvalan na molitvama i pozitivnim mislima iz cijelog svijeta. Mnogi su se izliječili molitvom i mnogi su umrli usprkos modernoj medicini - napisao je, između ostalog, na Redditu. 