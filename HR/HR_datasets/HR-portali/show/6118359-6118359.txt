Dva natjecatelja u utorak navečer napustila su show 'Zvijezde'. Karlo Vudrić i Martina Peko nisu osvojili dovoljan broj bodova za prolazak dalje, no žiri im je svejedno udijelio zlata vrijedne savjete. Karlo je otpjevao 'Hold Back the River' Jamesa Bayja i 'Zauvijek tvoj' Jacquesa Houdeka, ali nije uspio 'zapaliti' žiri. Za prvi nastup dobio je četiri boda i komplimente za zanimljivu boju glasa, a Massimu je za oko najviše zapeo Karlov 'baš me briga' stav - naime, u nekim trenucima članu žirija se činilo kao da Karlo pjeva podu, a ne publici. Karlo je imao još jedan gaf - nekoliko puta zaboravio je tekst pjesme. S obzirom da žiri nije dobio ono što je očekivao u ovoj fazi natjecanja, Vudrić nije dobio niti jedan glas za prolazak dalje. - Karlo, ti znaš da bi se mogao baviti ovi poslom. Poslušaj me, usudi se i kreni. Prolaziš u glazbenoj industriji, ali na svjetskoj sceni - ohrabrio je Massimo momka s Čiova. RTL   Martina također nije dobila niti jedan bod otpjevavši pjesmu 'Zora je' Nede Ukraden. I dok je voditeljica Antonija Blaće bila sigurna da se mehanika stolaca članova žirija pokvarila, Remi je komentirala kako je odabir pjesme bio presudan, u Martininu slučaju, katastrofalan. - Pa 21. je stoljeće! Imaš prekrasan glas koji bi u nekom sevdahu poletio, raznijela bi ovaj krov! Zašto se nisi oslobodila? Dopusti neka ti vibrato prodiše - kazala je Remi, dok je Massimo bio uvjeren da je natjecateljicu 'pojeo' strah. S drugom pjedmom 'Uzalud sunce sja' Opće opasnosti Peko je dobila Massimov i Tonyjev glas, ali to nije bilo dovoljno za prolazak dalje. Žiri je očekivao eksploziju glasa, a Imoćanka je, složili su se, pjevala 'kao da je u nekom grču'. - Prvo ti je zora svitala, a sada sunce uzalud sja. Tako tužne pjesme, a ti imaš toliko pozitivnu energiju. Ova dva glasa od mene i Massima mogu ti biti utjeha - rekao je Tony, a Massimo je dodao kako Martina ima potencijala i inata, samo se treba još više izboriti za svoje mjesto pod zvijezdama. RTL RTL   U sljedeću fazu natjecanja prošli su Marija Barišić, Petar Nižetić i Ilija Atanacković. Svi su pokazali koliko dobro barataju vokalima, ritmom i melodijama. U srijedu prolazak dalje očekuje pet novih natjecatelja.