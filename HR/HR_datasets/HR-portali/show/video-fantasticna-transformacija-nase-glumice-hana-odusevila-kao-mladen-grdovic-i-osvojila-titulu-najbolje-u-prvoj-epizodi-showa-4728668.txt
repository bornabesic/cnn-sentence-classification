Televizijski show ‘Tvoje lice zvuči poznato’ vratio se na male ekrane i prve transformacije nove sezone uspješno su odrađene. Najbolja u prvoj epizodi bila je Hana Hegedušić koja je simpatičnom pretvorbom u Mladena Grdovića izazvala salve smijeha i publike i žirija. Izvedbom ‘Bolje živim nego ministar’ Hana je gotovo u potpunosti sakrila razlike između sebe i Grdovića i vjerodostojno kopirala njegov stas i glas. Sandra Bagarić posebno je pohvalila Haninog Grdovića i usporedila je s hit izvedbom prve godine. ‘Znam da je ovakav bum napravila Minea s Joletom i da se to pričalo cijelu prvu sezonu. E, ti si sad zaista ... wow! Što se tiče vokala, nemoguće da to nije bio plejbek’, oduševljena je bila Sandra. BrN_DBOaN40   Goran Navojec posebno se uživio u njenu izvedbu i šaljivo nastavio na Hanin muški lik. ‘Mladene, puno mi je drago što si karakter i nisi tia popit! Ti si svima pokaza neću i bok! Bok’, našalio se Navojec. Prema Haninom izboru, kao pobjednice prve epizode, Nova TV donirat će 10 tisuća kuna udruzi Novi put iz Varaždina.