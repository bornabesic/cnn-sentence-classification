Došlo je vrijeme za finalni tjedan emisije 'Ljubav je na selu', odnosno pretposljednju emisiju, koja će se na RTL-u emitirati u ponedjeljak, od 20 sati. Farmeri su svoje odluke donijeli – barem su do sada tako mislili, no to će se promijeniti! Mario i Dino zamijenit će svoje partnerice i cijela emisija otići će jednim potpuno novim smjerom! Hoće li to odgovarati baš svim akterima ove priče, odnosno Josipi i Deniti, koje su i osmislile 'testiranje' svojih farmera te su u biti one 'kumovale' ovoj zamjeni partnera, te što će se još sve neočekivano dogoditi, gledatelji će saznati u ponedjeljak, od 20 sati na RTL-u! Zasad je samo jasno da je Josipa ostala u potpunom šoku nakon što su joj se pred očima strasno izljubili Denita i 'njezin' Mario. Snimku tog šoka, ali i poljupca, možete vidjeti OVDJE.