Simpatična mršavica Kate Hudson osvrnula se na glasine prema kojima ima poremećaj u prehrani. Ova 35-godišnja majka dvojice dječaka rekla je kako nikad neće bolovati od takvih poremećaja. – Ako jednu stvar nikad neću imati, onda je to poremećaj u prehrani. Ne želim da ijedna djevojka misli o takvih stvarima ili se brine oko težine, rekla je Kate za magazin RED. – To su ozbiljne bolesti, a ne nešto s čime se treba razmetati na naslovnicama. Želim da mlade djevojke vole svoja tijela. Vidjela sam mnoge mlade cure koje jednostavno ne mogu zavoljeti sebe jer ne primaju tu količinu ljubavi, rekla je Kate. Ova lijepa glumica poznata je po svojoj mršavosti, ali i činjenici da je tijekom druge trudnoće dobila 30-ak kilograma. Bilo je to prije tri godine, kada je rodila Binghama. Dječaka je dobila s glazbenikom Mattom Bellamyjem, s kojim je zaručena. >>Već otišli: Kate Hudson i Matthew Bellamy kratko boravili u Dubrovniku 