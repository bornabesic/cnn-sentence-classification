Nakon što je nedavno na društvenim mrežama seksi videom najavila novu pjesmu i spot, čiji je jedan dio snimila snimala u Parizu, 'Kim Kardashian' Lane Jurčević (32) napokon je ugledala svijetlo dana. - Ovo je jedna od pjesama s kojom najavljujemo album koji uskoro izlazi i na kojemu su pjesme koje su postigle velike uspjehe. Riječ je o pjesmama kao što su 'Ludo ljeto, 'Majica', 'Tabu' i 'Hollywood', a koje na YouTubeu imaju preko 30 milijuna pregleda - rekla je zgodna pjevačica. Lana je u novom singlu, s kojim će nastupiti u na ovogodišnjem CMC festivalu, opjevala najpoznatiju starletu na svijetu. - Naziv pjesme nastao je iz čiste zezancije. Ipak, Kim je kroz godine postala sinonim za uspješnu poslovnu ženu, koja je između ostalog i majka, a opet sasvim obična, sa svim svojim nesavršenostima, kao što ih ima i svaka od nas. Ona nam je u pjesmi simbol onoga što svaka djevojka ili žena predstavlja svom partneru - za njega je ona najljepša i najbolja, nebitno je li savršena ili nesavršena. I obrnuto - objasnila je Lana.  Spot za pjesmu snimali su u Zagrebu i Parizu. - Iako se samo nekoliko dana prije snimanja dogodio teroristički napad u Parizu, to nije omelo cijelu ekipu da se tamo zapute. Snimali smo dva dana, a nakon toga snimalo se i na lokacijama u Zagrebu koje je osmislila i realizirala La Lux produkcija s Dariom Radusinom - dodala je i otkrila anegdotu iz Pariza.  - Režisera Daria Radusina je u ponoć u Parizu skoro uhitila policija jer je stajao na cesti i kamerom me 'nišanio' na balkonu hotela, dok smo snimali paparazzo scene. Kamera osim što se zove 'weapon', ona stvarno i izgleda kao oružje, a kako je u Parizu bilo opsadno stanje, u tom trenutku je prolazila specijalna policija i zaustavili su se da ga provjere što radi usred noći. Kasnije smo set preselili u sobu, gdje smo snimali ostatak, otvorili smo prozore jer je bilo vruće od reflektora, stilistica je držala lampu, režiser snimao, asistent kamere pomagao i onda smo umrli od smijeha kad smo shvatili kako to izgleda izvana - smije se Lana. Autori pjesme su Natko Smoljan i Marko Milanović Burky, a u spotu za 'Kim Kardashian' pojavljuje se i Dejan Špoljar, najpoznatiji hrvatski 'stunter', akrobat na motoru s kojim je Lana snimila prilično opasne scene. Lanu i bend očekuju koncerti u Osijeku, Krku, Zagrebu, Ptuju, te diljem Hrvatske, Slovenije, BiH i dijaspore, a s novom pjesmom 'Kim Kardashian' nastupit će na CMC festivalu. 