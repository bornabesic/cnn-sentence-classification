Zagrebačka grupa Adastra objavila je novi spot za pjesmu „Kad smo zajedno“. Spot je snimljen u stilu akcijskog filma, a uz ovu punokrvnu rock pjesmu, žestokog zvuka i energije, svakako ostavlja poseban utisak. Vizualni doživljaj pojačan je atmosferom zagrebačkog kluba Bikers Beer Factory i motorima Harley Davidson. U spotu je prikazan sraz društva koje se još uvijek dijeli na one koji poštuju društvena pravila i one koji nameću svoja pravila. - Inspiraciju u spotu sam našao u još uvijek prisutnom srazu bahatosti elite i nemoći običnih ljudi koja je još uvijek prisutna i tabu tema - kazao je frontmen Jerko Marić.   Uz članove benda Jerka Marića, Ivana Puža i Tomislava Šempera, glavne uloge u spotu su imali Ivan Vidak i Tamara Belić Horvat. Ulogu majke odigrala je i poznata glumica Vesna Tominac Matačić. Sporedne uloge su glumili Darko Štos i Hrvoje Skelac kao jedinice Kobre te Jure Krišto u ulozi prodavača. Scenarij potpisuju Nataša Ahačić – Kalinić i frontmen Adastre, Jerko Marić. Spot je snimljen u suradnji s Ministarstvom unutarnjih poslova Republike Hrvatske, a u kreiranju su sudjelovali i Tobacco Travno te Paintball & Airsoft klub Gerila.     