Kladionice najviše šanse za pobjedu daju Italiji. Talijan Francesco Gabbani pažnju europske javnost zadobio je nakon pobijede na ovogodišnjem Sanremu. Pjesma 'Occidentali's Karma' govori o izgubljenoj ljudskosti u vrijeme opsesije društvenim mrežama te potrebi za mirnijim životom. Njemu se na pozornici pridruži i 'gorila'. Nakon što je fanove zanimalo tko se nalazi u kostimu životinje, Francesco je u jednoj emisiji otkrio da se unutra 'skriva' poznati talijanski koreograf Filippo Ranaldi.  Salvador Sobral je izabran za predstavnika Portugala. Na portugalskom jeziku pjevat će pjesmu 'Amar Pelos Dios', koju je sastavila i napisala njegova sestra Luisa Sobral. Uoči njegove probe, mediji su pisali da 27-godišnjak ima ozbiljne zdravstvene probleme te da će morati ići na transplataciju srca. No pjevačev tim opovrgnuo je glasine, objasnivši da je Salvador dva puta operirao bruh te da se uspješno oporavio. Kladionice mu predviđaju drugo mjesto.   Jedna od najuspješnijih zemalja na Eurosongu ove godine 'šalje' Robina Begtssona s pjesmom 'I Can't Go On'. Švedska je na Eurosongu pobijedila čak šest puta. Autori pjesme su David Kreuger, Hamed 'K-One' Pirouzpanah i Robin Stjenberg. Ako se pita kladionice, Švedska će zauzeti treće mjesto.   Kristian Kostov će predstavljati Bugarsku. Pjevat će ‘Beautiful Mess’, pjesmu koju je sam napisao. Fanovi su pjesmu nazvali 'jednostavnom i razumljivom te lako pamtljivom'. Najbolji rezultat Bugarske na Eurosongu je četvrto mjesto, koje su postigli prošle godine, a isto mjesto im kladionice predviđaju i ove godine.   Artsvik je izabrana da predstavlja Armeniju na ovogodišnjem Eurosongu. Svoju zemlju predstavit će s pjesmom ‘Fly With Me’, koju su sastavili Lilith Navasardyan i Levon Navasardyan. Pjevačica je probom u Kijevu oduševila novinare koji su njen nastup nazvali 'dramatičnim i eksplozivnim'. Armenija je do sada na Eurosongu sudjelovala deset puta od svog prvog ulaska u 2006. godini, ali još nisu ostvarili pobjedu. Prema kladionicama, završit će na petom mjestu.   Ilinca i Alex Florea su predstavnici Rumunjske. Par će izvoditi pjesmu ‘Yodel It’, koja ima tradicionalne zvukove. Illinca se proslavila pobjedom u njihovoj inačici 'The Voicea' gdje je impresionirala svojim 'jodlanjem'. Alex je također natjecatelj tog showa. Rumunjska još nije osvojila ovo natjecanje, ali od 1994. godine su pet puta imali mjesto u najboljih 10 na Eurosongu, a ove godine kladionice im predviđaju šesto mjesto.   Ove godine na Eurosongu, Azerbejdžan će predstavljati njihova indie-pop zvijezda DiHaj. Nastupit će s pjesmom ‘Skeletons’, koju su napisali Isa Melikov i Sandra Bjurman. DiHaj je i autorica pjesme 'Running Scared' koja je pobijedila na Eurosongu 2011. godine. Kladionice 'misle' da će ove godine osvojiti sedmo mjesto.   Pjevačica Lucie Jones na Eurosongu izvodi pjesmu 'Never Give Up On You' koju su napisali Emelie de Forest i Lawrie Martin. Lucie se natjecala u britanskom showu 'X Factor' 2009. godine, a karijeru je nastavila u mjuziklima. Britanci su pobjednicu izabrali glasanjem publike. Velika Britanija do sada je 'pokorila' Eurosong pet puta, a kladionice predviđaju da će ove godine dogurati do osmog mjesta.   Tročlana skupina OG3NE koja se sastoji od sestara Lise, Amy i Shelley Vol predstavljat će Nizozemsku s pjesmom 'Lights and Shadows'. Sestre su se natjecale u nizozemskom 'The Voiceu' te su pobijedile. Nakon toga potpisale su ugovor s izdavačkom kućom EMI. Iako je Nizozemska dosad osvojila ovo natjecanje dva puta, 2015. godine su nisu proslavili. Tada su osvojili nula bodova. Ove godine trebali bi biti ipak nešto bolji jer im kladionice predviđaju deveto mjesto.    U Kijevu će Belgiju predstavljati Blanche. Nastupit će sa pjesmom ‘City Lights’, koju su napisali ona i Pierre Dumoulin. Blanche je jedna od najmlađih natjecateljica na Eurosongu. Ima samo 17 godina. Snimka njene audicije s 'The Voicea', na kojoj je pjevala Adelinu pjesmu 'Daydreamer' postala je hit na YouTubeu. Belgija se natjecala 58 puta, a pobijedili su samo jednom. Kladionice 'misle' da će u Kijevu dogurati do 10. mjesta.   Koristeći se predviđanjem u realnom vremenu baziranom na faktorima i okolnostima koji se kontinuirano mijenjaju, hrvatski predstavnik Jacques Houdek s pjesmom My Friend ima 0.7 % šansi za ukupnu pobjedu čime je zajedno sa švicarskim, danskim i armenskim predstavnikom pozicioniran na 13 mjestu. Najveće šanse za ukupnu pobjedu ima talijanski predstavnik Francesco Gabbani s pjesmom 'Occidentali's Karma', a šanse da će pobijediti su 18 %. Slijedi ga švedski predstavnik Robin Bengtsson sa 16.8 % te Bugarin Kristian Kostov čije šanse iznose 10.2 %. Ostali kandidati za pobjedu među prvih deset su redom Belgija, Portugal, Crna Gora, Azerbjedžan, Francuska, Albanija i Finska. Tema: Muzika 