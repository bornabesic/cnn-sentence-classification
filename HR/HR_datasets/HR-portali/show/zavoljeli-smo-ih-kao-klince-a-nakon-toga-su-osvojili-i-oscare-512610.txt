Velika većina ljudi koji osvoje najpoželjniju filmsku nagradu, Oscara, u stvari se glumom krenu baviti tijekom svojeg odraslog života, ili taj poziv odaberu dok su tinejdžeri, pa ga zatim usavrše. No ima onih glumaca i glumica koji se 'sedmom umjetnošću' krenu baviti još kao djeca, pa nekako 'odrastu u industriju'. Neke od njih smo voljeli otkad smo ih prvi put vidjeli, a s vremenom su nam i pokazali kako nije u pitanju bio samo njihov dječji šarm, već su oni stvarno glumci na koje valja obratiti pažnju. Ovo je popis desetero takvih glumaca, koji su nam zapeli za oko čak i prije nego što su znali glumiti, a koji su odrasli u oskarovski materijal. Glumicu smo prvi puta na filmskom platnu vidjeli u filmu 'Leon Profesionalac', kada je Portman imala samo 13 godina. Taj film nam je odmah dao do znanja da je pred nama oskarovski materijal, jer je glumica osvojila zlatni kip za svoju glumu u filmu 'Crni labud'. 'Genijalan život', drama iz 2001. godine, je glumici Jennifer Connelly donijela Oscara. Glumica koju su u nekoliko navrata proglasili jednom od najljepših žena na svijetu je tako dobila potvrdu svoje karijere, a glumom se počela baviti čak i prije nego što je postala tinejdžerka.  Film legendarnog redatelja Sergia Leonea, 'Bilo jednom u Americi', prvi put je pokazao i mladu Connelly, koja je tim filmom otpočela svoju tridesetogodišnju karijeru. Malo se popisa o dobitnicima Oscara može napraviti a da se ne uključi i Leonarda DiCaprija. Glumac je cijelo svoje djetinjstvo glumio u razno raznim filmovima i serijama, a svoju dugotrajnu karijeru napokon je prošle godine uspio ovjenčati Oscarom, za svoju izvrsnu glumu u filmu 'Povratnik'. Glumica sa sličnom situacijom kakvu je imao i DiCaprio, Kate Winslet, pet puta je bila nominirana za Oscara, no bez rezultata. Ova Britanka se na televiziji prvi put pojavila sa 16 godina u seriji 'Dark Season', a svojeg je Oscara zaradila za film 'Žena kojoj sam čitao', 2009. godine. Još 1991. smo prvi put vidjeli mladu Reese Witherspoon u filmu 'The Man in the Moon'. Simpatična glumica probila se kroz ostatak '90. svojom glumom u filmovima razne kvalitete, s pokojim izletom na televiziju. Petnaest godina poslije svojeg prvog pojavljivanja na ekranu uručen joj je Oscar za glumu u filmu 'Hod po rubu'. Mlada glumačka snaga novog Hollywooda, Jennifer Lawrence, je punila svoj rezime glumom u seriji Monk, kao i u seriji Medium, debelo prije nego što su ju ovjenčali Oscarom za svoju ulogu u filmu 'U dobru i zlu'. Najstariji glumac našeg popisa, Jeff Bridges, svoje glumačke korake ili bolje rečeno, svoje glumačko puzanje je izveo još kao djetešce u filmu 'The Company She Keeps ', 1951. godine (rođen je 1949.). Raspon od njegovog prvog pojavljivanja, pa do prvog Oscara uistinu je impresivan jer je glumac čekao do 2010. godine na svoj kip, za film 'Ludo srce'. Film 'Buffy, ubojica vampira' bio je prvi film u kojem je nastupila sedamnaestogodišnja Hilary Swank, u ulozi  Kimberly Hannah. Već je naredne godine glumila u četvrtom nastavku 'Karate Kida', a Oscara je dobila 2000. godine, za film 'Dečki ne plaču', kao i 2004. godine za film 'Djevojka od milijun dolara'. Helen Hunt glumi od svoje desete godine, s prvim nastupom 1973. godine u TV filmu 'Pioneer Women'. Dvadeset i pet godina nakon tog nastupa, za svoju glumu u filmu 'Bolje ne može', osvojila je svojeg prvog Oscara. Glumica za koju možemo stvarno reći da je 'glumica do srži', svoje prve korake pred kamerom napravila je u svojoj desetoj godini u filmu 'Napoleon and Samantha'. Njen talent i volja za glumom su se nastavili, pa smo nakon njenog nevjerojatno dobrog nastupa u 'Taksistu' dobili i njenu glumu u filmu 'Optužena' za koju je opravdano osvojila zlatni kip. Tema: Oscar 2017. 