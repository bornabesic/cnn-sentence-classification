Zvijezda serije "Zlatni dvori" glumica Ecija Ojdanić ima razloga za slavlje. Jučer je u Ljubljani na tamošnjem tradicionalnom izdanju polumaratona ostvarila svoj osobni rekord. – Nikad bez vas ne bih istrčala ovo vrijeme!!!!! Bilo je nezaboravno!!!!! 1:53 !!! Juhuhuuuu! – napisala je na Instagramu glumica i tu zahvalu uputila voditeljici Ani Radišić i Vedranu Lozanovu koji su s njom trčali ovaj polumaraton. Ecija ima razloga biti ponosna na sebe, a jednako ponosni bili su i njezin suprug redatelj Robert Orhel i djeca Cvita i Jakov, s kojima je glumica nakon utrke proslavila svoj novi rekord.  – Imam pravo još malo praviti se važna! Danas sam pomaknula svoje granice, i to jaaaako. I, kao u životu, dogodilo se to u nekom potpuno neočekivanom scenariju, a na putu su mi nesebično pomogli ljudi, koji to uopće nisu trebali! Život je čudo! Još jednom, Ana Radišić i Vedran Lozanov, vi ste moji anđeli! Bilo je nestvarno iskustvo pratiti vas danas u Ljubljani! – napisala je Ecija u još jednom od postova na Instagramu.  Trčanjem se aktivno počela baviti prije otprilike godinu dana i kaže da je trčanje, od svih sportova kojima se bavila do sada, najviše obuzelo. – To je sport u kojem se natječete sami sa sobom, a ne s drugima, a da mi je netko  prije nekoliko godina rekao da ću otrčati 16 km ili da ću trčati po Marjanu, ja bih se slatko nasmijala.Više sam se psihički nego fizički navukla na trčanje, mislim da je to za ljude srednjih godina jer moraš biti stabilan u glavi da bi se odvažio na nekakve maratone. Ukratko, trčanje me čini stabilnijom i izdržljivijom za svakodnevne izazove u životu – rekla nam je nedavno Ecija u intervjuu.