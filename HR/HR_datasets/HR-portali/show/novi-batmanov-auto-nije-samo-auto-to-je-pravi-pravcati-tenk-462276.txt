Kako presporo dolazi trenutak kada ćemo napokon dobiti film o sukobu najvećih superjunaka, tako nam stiže sve više i više informacija o tome kako će točno izgledati svaki junak, odnosno ono što ih definira. Tako smo za Batmana dobili video u kojem je pokazan Batmobile. U prethodnoj verziji Batmana, Batmobile je više služio kao vozilo kojim je Batman bježao svima i svakome, s vrlo malo demonstracija njegove vatrene moći. Po svemu sudeći, to će se promijeniti. A osim Batmobilea, pokazan je i Batman, u svojem ratnom odijelu za borbu protiv Supermana. Da budemo iskreni, mi mu se ne bismo usprotivili niti kada je u 'običnom' odijelu, a kamoli u ovakvom oklopu. U filmu nastupaju Ben Affleck, Henry Cavill i Gal Gadot kao Diana Prince tj. Wonder Woman. Uz njih tu su i Jesse Eisenberg (Lex Luthor) te Jeremy Ironsom u ulozi butlera Alfreda. Iste uloge kao u 'Čovjeku od čelika' imaju Amy Adams (Lois Lane), Laurence Fishburne (Perry White) i Diane Lane (Martha Kent). Osim njih, u filmu bi se trebao pojaviti i Aquaman, kojeg glumi Jason Momoa. Film u CineStar kina stiže 25. ožujka 2016. godine. Tema: FILM 