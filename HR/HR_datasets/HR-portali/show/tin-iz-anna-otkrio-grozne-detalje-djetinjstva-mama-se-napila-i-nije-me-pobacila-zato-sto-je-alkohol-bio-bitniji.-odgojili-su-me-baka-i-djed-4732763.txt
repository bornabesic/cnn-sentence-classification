Dvorac Ribnik, odnosno TV show 'Anno' Tin Mlivić napustio je u subotu. Bio je najmlađi, a ponekad i najiritantniji natjecatelj, a gledatelje je nasmijavao spačkama koje je priređivao suparnicima u dvorcu, piše RTL. U show se prijavio jer je, kaže, želio probati nešto novo, ali i kako bi proširio vlastiti i već dobro uhodani posao – vladanje društvenim mrežama. I prije nego što se Tin prijavio u show, išlo mu je dosta dobro. Sam si plaća stan u Zagrebu, odjeću i školovanje. Sve to zvuči bajkovito i vrlo hrabro za osamnaestogodišnjaka, no njegov život donedavno je bio daleko od bajke. "Moji roditelji nisu imali novaca zato što su ga koristili na razne opijate, točnije na razne droge i alkohol, te su me htjeli pobaciti, ali mama se od tih novaca napila i nije me pobacila, zato što je alkohol bio bitniji. Drago mi je da me nije pobacila zato što sada ne bih bio tu. Od onda su brigu preuzeli baka i djed te sam živio s njima do sedme godine", započeo je svoju tužnu ispovijest. Što je još Tin Mlivić otkrio, pogledajte u videu na ovom linku.