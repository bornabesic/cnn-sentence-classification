Reboot 'Istjerivača duhova nam je predstavio nekoliko novih videa u kojima se možemo upoznati s likovima koje ćemo vidjeti ovog ljeta u kinu. Melissa McCarthy, Kristen Wiig, Kate McKinnon i Leslie Jones su nam dale detalje o svojim likovima u simpatičnim kratkim videima. Uz glumice, i redatelj Paul Feig je rekao par detalja o filmu a dobili smo i prvi uvid u likove koje glume Charles Dance, Ed Begley Jr., i Chris Gethard. Trideset godina nakon što je originalni film osvojio svijet, istjerivači duhova vraćaju se na velika platna u malo drugačijoj glumačkoj postavi za nove generacije gledatelja. Redatelj Paul Feig kombinira sve elemente paranormalnih bitaka koje su proslavile originalnu franšizu uz plejadu novih likova koje tumače najhumorističnije glumačke zvijezde današnjice. Ovog ljeta spremite se za novo spašavanje svijeta uz neke od boljih komičara današnjice - Melissu McCarthy, Kristen Wiig, Kate McKinnon, Leslie Jones, i Chrisa Hemswortha. Film su producirali Ivan Reitman i Amy Pascal, dok su za scenarij zaduženi bili Katie Dippold i redatelj Paul Feig, s izvornikom iz 1984. kao uzorom. 'Istjerivačice duhova' u kinima očekujemo 28. srpnja ovog ljeta.     Tema: FILM 