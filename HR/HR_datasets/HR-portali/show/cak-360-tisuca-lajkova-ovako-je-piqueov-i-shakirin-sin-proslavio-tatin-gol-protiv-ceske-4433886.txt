U ponedjeljak popodne Španjolska nogometna reprezentacija u Toulouseu svladala je Češku, a za pobjednički gol zaslužan je Gerard Pique koji je španjolske navijače razveselio u 87. minuti. A poslije postignutog gola najveselije je bilo upravo u domu Piquea i njegove partnerice Shakire koja je utakmicu slavila sa svojim sinovima. Pjevačica je trenutak slavlja zabilježila kamerom i fotografiju mlađeg sina Sashe kako navija objavila na Instagramu. Ova preslatka fotografija rastopila je srca brojnih Shakirinih obožavatelja, a da je tome doista tako, govori 360 tisuća lajkova. Shakira i Gerard imaju i trogodišnjeg dječaka Milana. Par je u vezi od 2010. godine kada su se upoznali na snimanju spota za pjesmu 'Waka Waka (This Time for Africa) koja je bila službena pjesma Svjetskog nogometnog prvenstva.