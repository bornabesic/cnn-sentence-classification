Glumica Ksenija Pajić (55) došla je u petak na otvaranje 41. Dana satire Fadila Hadžića u zagrebačko kazalište Kerempuh. - Bilo je krasno. Ovo je jedan respektabilni festival. Osim toga, ja vjerujem u odabir predstava Željke Udovičić Pleštine - kaže Ksenija. Prva na rasporedu je bila bizarna opereta 'Peter Kušter' u sklopu gostovanja Slovenskog narodnog gledališča Nova Gorica. Pajić se predstavom oduševila, a s njom su u društvu bile i glumice Ornela Vištica (27) i Nina Erak (61). Cipele uz frizuru: Pajić je kosu u sivim tonovima uskladila s vrtoglavno visokim srebrnim cipelama Svi su gosti primjetili Ksenijin novi neuobičajeni imidž. Glumica je svoju prepoznatljivu plavu kosu obojila u sive tonove i obukla vrtoglavno visoke srebrne cipele. - Ne mogu vam još ništa reći o novom imidžu - nasmijala se Riječanka. Iako je najčešće plavuša, glumica je tijekom karijere eksperimentirala s bojama kose. U seriji ‘Vatre Ivanjske’ bila je crvenokosa negativka Elena. Pajić otkriva kako će joj ljeto biti kombinacija posla i odmora. - Čekaju me predstave i gostovanja. U kolovozu imam probe Magellijeve predstave u Gavelli - kaže glumica. Premijera predstave ‘Ponovno ujedinjenje dviju Koreja’ zakazana je za rujan. - Slobodne ljetne dane ću provesti u svojoj Rijeci, a možda još negdje otputujem - tvrdi Pajić. Riječanka je nedavno rekla kako se oporavila od problema s kralježnicom. Iako ne voli pričati o ljubavnom životu, otkrila je i da je već godinu dana u vezi sa zagrebačkim liječnikom.