Drugi foršpan za film nam je otkrio kako se u filmu pojavljuje Doomsday , jedini negativac koji je uspio poraziti Supermana, što je potvrdio i redatelj u nedavnom intervjuu. No ono što stvarno nismo očekivali je da nam LEGO svojim igračkama da naznake na jedan jako bitan detalj, kojeg smo ipak trebali saznati u filmu.     Naime, kao što možete vidjeti na tweetu sa službenog LEGO twittera, uz sliku LEGO seta je postavljen i link na njihovu službenu stranicu o LEGO Batmanu i Supermanu. Jedan od kurioziteta je taj da je Superman tamo u dvije verzije - s crvenim i s plavim čizmama. Crvene su standardne, no plave su vrlo važan različit detalj. Prosječnoj osobi to ništa ne znači, no poznavateljima serijala je takav detalj odmah ukazao na to da se Batman vrlo vjerojatno u filmu u stvari ne bori protiv Supermana. Vjerojatni protivnici su ili Supermanov klon ili izvitoperena Supermanova verzija - Bizarro .   Uz Afflecka i Cavilla u glavnim ulogama, u filmu nastupaju i Jesse Eisenberg u ulozi Lexa Luthora, Gal Gadot kao Diane Prince/Wonder Woman , a vidjet ćemo i Jasona Momou u ulozi Arthura Currya/Aquamana. Jeremy Irons se pojavljuje kao Bruce Wayneov odani butler, Alfreda Pennywortha.   Film u CineStar kinima možemo očekivati 25. ožujka 2016. godine .   I dalje nas zanima što vi mislite, tko će pobijediti - Superman ili Batman ? Tema: FILM 