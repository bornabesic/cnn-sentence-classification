Death Cab for Cutie, bend koji je u svojoj karijeri sedam puta nominiran za prestižnu glazbenu nagradu Grammy, pridružuje se sad već zavidnoj listi izvođača koji će prohujati pozornicama desetog jubilarnog izdanja INmusic festivala. Poznati američki bend Death Cab for Cutie na INmusic festivalu predstavit će svoj novi album koji su najavili za ožujak 2015. godine. Do sada su izdali sedam studijskih albuma, a prvi veći uspjeh ostvarili su četvrtim albumom Transatlanticism iz 2003. godine. Tim albumom postigli su i prvi komercijalni uspjeh, a pojedini singlovi našli su se i na soundtracku gledanih serija poput Six Feet Under, CSI: Miami ili Californication. Najveći singl u karijeri im je You Are A Tourist sa sedmog studijskog albuma Codes and Keys iz 2013. godine. Videospot za tu pjesmu ostao je zabilježen kao jedini spot koji je snimljen u jednom jedinom kadru, uz inovativne projekcije, plesače i glumce. Važno je napomenuti da je bend u svojoj karijeri ukupno 7 puta bio nominiran za prestižnu glazbenu nagradu Grammy. Cijenjeni su među glazbenicima, a odazvali su se i pozivu velikoga Neila Younga, koji ih je ugostio na svom dobrotvornom koncertu kojeg organizira jednom godišnje u Kaliforniji. Na ovogodišnjem INmusicu imat ćemo priliku prvi puta čuti njihov najnoviji album Kintsugi, čiji je izlazak najavljen za ožujak ove godine. Na INmusicu će se predstaviti na OTP World Stageu. ULAZNICE Ulaznice za deseto izdanje INmusic festivala mogu se nabaviti po cijeni od 299 kuna do 17. travnja. Svoje ulaznice možete uplatiti putem INmusic Webshopa, u Dirty Old Shopu u Zagrebu te u svim poslovnicama OTP banke u Hrvatskoj.  >>PLACEBO prvi headliner 10. jubilarnog izdanja INmusic festivala 