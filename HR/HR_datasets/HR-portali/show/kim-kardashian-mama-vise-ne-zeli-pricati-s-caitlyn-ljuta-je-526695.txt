Kris Jenner (61) je bijesna na bivšeg supruga Caitlyn Jenner (67) zbog knjige 'Tajne mog života', u kojoj piše o borbi s rodnim identitetom i njihovu seksu. - Nema šanse da će mama ikad više razgovarati s njom. Možda je dva posto moguće da će to učiniti jedino ako su u pitanju njihove kćeri, Kendall i Kylie - ispričala je Kim Kardashian (36). Kim je istaknula da se mama osjeća izigranom. Caitlyn je nedavno ispričala kako su je medijski napisi za vrijeme njezine tranzicije u ženu toliko pogodili da si je htjela oduzeti život. - Moj život je bio pravi pakao. Razmišljala sam o najlakšem putu. Imala sam pištolj, trebala sam samo otići u sobu i završiti s tim - rekla je tada.