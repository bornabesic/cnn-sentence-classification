'Sreća moja je imati te za prijatelja. Hvala što postojiš, dragi moj. Sretan rođendan. Volim te', napisala je Severina ispod video-čestitke koju je na Instagramu posvetila svome menadžeru Tomislavu Petroviću, koji danas, u ponedjeljak, slavi rođendan. Splitska glazbenica dugogodišnjeg poslovnog suradnika, koji s njom prolazi kroz najsretnije, ali i najtužnije životne trenutke, smatra članom obitelji, a na isti datum prije pet godina rodila je i sina Aleksandra. Dječaku je ponosna mama tom prigodom naručila posebnu tortu na dva kata, a čestitkama su se pridružili i njezini brojni obožavatelji. 'Kako ste divni! Mali je kopija tebe! Neka mu danas i svaki sljedeći bude pun radosti i ljubavi', napisali su korisnici Instagrama, a neodoljivi mali Aleksandar, čini se, iako još mali, već dobiva i bračne ponude. 'Divni ste! Da je najsretniji našem budućem mužu ... (mada ćemo se tući čiji će biti)', komentirala je Severinina prijateljica, bivša manekenka Iva Balaban, kojoj očito ne bi smetalo da Aleksandar jednoga dana završi s jednom od njezine dvije kćeri.