Bivša pjevačica ET-ja Katarina Rautek u razgovoru za RTL progovorila je o obiteljskom nasilju. Njezin nevjenčani suprug i otac djetata, Krešimir Svitlanović upao je u stan Katarinana prijatelja gdje ih je oboje pretukao palicom.  - Lupala sam susjedima i vikala, pobit će nas, pobit će nas, on je došao po mene natrag u hodnik, uhvatio me za glavu, opet me udario šakom i vratio unutra u stan. Netko je pozvao policiju. Bog blagoslovio tu osobu koja je pozvala policiju - rekla je Katarina. Svitlanović je sumnjao da je muškarac njezin ljubavnik. Tijekom napada Katarina je pobjegla iz stana dok je Svitlanović tukao njezina prijatelja. Osim sumnje na prevaru, njezin partner navodno se žalio i na Katarinin porok - ovisnost o alkoholu. - Pijem alkohol kao i svatko drugi - rekla je, iako je prije desetak dana zbog pijanstva hospitalizirana u bolnici Vrapče. - Ja sam se samo odjednom probudila na Sv. Duhu, a pošto sam imala preko 0,5 promila alkohola u krvi rekli su mi da idem u bolnicu Vrapče jer su takva pravila. Jer sam ja došla s djetetom u vrtić, a ja se toga ne sjećam. Nije mi jasno da sam od jednog deci votke izgubila pamćenje - tvrdi Katarina. Nadodaje da je Svitlanović 8 mjeseci imao vezu s drugom ženom, a za obiteljsko nasilje ga je prijavljivala dva puta.  >> Katarina Rautek: Moj se porod pretvorio u pravu dramu 