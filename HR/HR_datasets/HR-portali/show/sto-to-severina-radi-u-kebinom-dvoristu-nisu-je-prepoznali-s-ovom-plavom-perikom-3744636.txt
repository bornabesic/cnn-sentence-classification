Kad nije sa suprugom Igorom i sinom Aleksandrom, Severina je predana svom poslu. Prema fotografijama koje je objavio srpski Blic, očito je da Severina radi na novom projektu, no nije se odmaknula daleko od kuće svekra Dragana Kojića Kebe. No novinari su je jedva prepoznali jer je pjevačica za potrebe snimanja nosila plavu, kratku periku što nas je malo podsjetilo na razdoblje kada je snimila spot za pjesmu 'Krivi spoj'. Severina je tako, okružena kamerama, stilistom i menadžerom Tomicom Petrovićem, izazvala pravu pomutnju u inače mirnoj ulici. Dok neki nisu odmah shvatili o kome je riječ, oni koji su pjevačicu prepoznali istog trena su vadili mobitele i fotografirali je. - Severina je snimanje spota pokušala sakriti od javnosti jer je željela sve odraditi u miru iako je obožavateljima najavila da je snimanje novog albuma u toku - rekao je za Blic izvor blizak paru. Zanimljivo je da je u isto vrijeme dok je Severina snimala spot, kuću napustio upravo njezin svekar i to u sportskoj opremi. - Odoh ja na trčanje, ne znam ništa o ovom snimanju. Prijatno - rekao je kratko novinarima i nasmijao prisutne.