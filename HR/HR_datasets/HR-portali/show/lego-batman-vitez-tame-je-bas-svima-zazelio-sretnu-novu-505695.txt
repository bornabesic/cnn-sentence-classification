Nakon velikog uspjeha Lego filma, Warner Bros. donosi novu uzbudljivu Batman Lego avanturu, o čemu smo već pisali. Nastavak, nazvan 'The Lego Batman film', prati doživljaje Batmana kojeg smo upoznali u prvom filmu. A kako je tamo bio načelno nepristojan i simpatičan gnjavator, očekujemo da će isti takav biti i u nastavku. U ovom ćemo filmu pratiti Batmana, koji mora napustiti samotnjačku ulogu i naučiti raditi u timu, jer njegovom omiljenom gradu prijeti Joker u najopasnijoj zavjeri do sad. Pogledajte video No čak niti Batman ne može cijelo vrijeme biti mrgodan, što možemo vidjeti i u ova dva videa. Pogledajte video Chris McKay primio se režiranja i ovog nastavka, a Seth Grahame-Smith i Jared Stern te John Whittington su pisali scenarij. U glasovnim ulogama su opet Will Arnett kao Batman/Bruce uz njegovu interesantnu družinu, Zach Galifianakis preuzeo je ulogu Jokera, Michael Cera nastupa kao siroče Dick Grayson/Robin, Rosario Dawson je Barbara Gordon, i Ralph Fiennes u ulozi Alfreda. 'LEGO Batman film' u domaća kina stiže u distribuciji Blitza sredinom veljače 2017. godine. Tema: FILM 