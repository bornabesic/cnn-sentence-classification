Nakon što je pjesmom 'My Friend' izborio finale Eurosonga, Jacques Houdek (36) nije mogao skriti oduševljenje. - Ovaj osjećaj se ne može s ničim usporediti. Sada znam kako se osjećaju sportaši kada ostvaruju svoje velike rezultate, kad ne stojiš samo iza svojega imena, nego iza iza imena cijele države, cijele jedne nacije. Tako da sam preponosan danas što sam Hrvat i da što sam opravdao veliko povjerenje i ljubav svih onih koji su od mene očekivali da uđem u finale - rekao je za Hrvatski radio. Pjevač se odmah nakon rezultata oglasio na društvenim mrežama. - Hvala vam! Hvala vam! Hvala što ste glasali za Hrvatsku, moju ekipu i mene večeras - jedna je od njegovih poruka.Osim toga, zahvalio se i na porukama fanova. - Uspjeli smo! Ponosan sam na svoj tim, neka nam Bog pomogne - stoji na njegovom Twitteru. Na konferenciji za novinare nakon prijenosa uživo naglasio je da je znao da će pjesma osvojiti srca mnogih gledatelja. - Ponosan sam što sam pjevao pjesmu 'My Friend' upravo ovdje u Ukrajini, u ova teška vremena. Hrvatska suosjeća s vama i mi smo prošli rat, tada sam imao 10 godina - rekao je. CROATIA through the grand final!!! PRESS CONFERENCE Love you allll ❤️❤️❤️❤️🇭🇷🇭🇷🇭🇷🇭🇷🇭🇷 Nakon što je voditelj otkrio da Hrvatska prolazi u finale, Jacques je umotan u hrvatsku zastavu i okružen svojim timom oduševljeno skočio iz svog sjedala. 