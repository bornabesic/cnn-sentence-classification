Iako je okružena cijelom vojskom PR savjetnika, Kim Kardashian i dalje griješi u komunikaciji s obožavateljima i objavama na društvenim mrežama. Nakon terorističkog napada na koncertu Ariane Grande u Manchesteru, Kim je objavila nekoliko postova na Twitteru kojima je razbjesnila obožavatelje. – Molim se za sve u Manchesteru. Ovo je zaista besmisleno i slama srce. Ne mogu ni zamisliti strah i agoniju kroz koju sada prolaze  roditelji koji traže svoju djecu. Koncerti bi trebali biti mjesto gdje se ljudi mogu zabaviti i opustiti. Zastrašujuće je ne osjećati se sigurno na ovom svijetu. Moje srce je s Arianom Grande, volim te – napisala je Kim. Uz ovaj post objavila je i fotografiju na kojoj je sa sestrom Kendall Jenner te s Hailey Baldwin i Arianom Grande na koncertu svog supruga Kanyea Westa.  Obožavatelji su je odmah izvrijeđali i poručili su joj kako je sramotno što čak i tragediju koristi za objavljivanje svoje fotografije i da je žalosno što joj ovako tragični događaji služe za samopromociju. Kim je poslije izbrisala fotografiju, ali tim potezom napravila je samo još veću štetu i obožavatelji su joj poručili da drugi put malo bolje razmisli prije objave.