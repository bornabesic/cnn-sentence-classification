Medijska buka oko razvoda Angeline Jolie i Brada Pitta toliko je glasna da je njegova bnivša supruga, Jennifer Aniston, morala pobjeći iz Los Angelesa. Doduše, nije joj za zamjeriti obzirom da su je prije nekoliko dana ni krivu ni dužnu dočekale naslovnice i portali prepuni njezinih podsmijeha na objavljenu vijest o razvodu. Premda nije javno komentirala raspad braka Jolie-Pitt, ipak se našla u središtu pozornosti, a mediji su uporno nagađali o tome kako se ona osjeća. Američka je javnost izgradila simpatiju prema njoj nakon što ju je Pitt ostavio prije 11 godina zbog Angeline dok su novopečenu gđu Pitt doživljavali kao ‘zlu vješticu’. Izvor je za Us Weekly rekao da se 47-godišnja glumica uputila u New York gdje će njen sadašnji suprug, Justin Theroux, s kojim je u kolovozu proslavila godinu dana braka, promovirati svoj novi film ‘The GIrl On The Train’. Mediji su između ostalog pisali da je Aniston oduvijek osjećala kako brak između Angeline i Brada neće opstati, a procurilo je i da je njezin komentar na vijest bio: ‘Da, to je karma.’ Naravno, ništa od toga glumica nije potvrdila. Kako piše Daily Mail, izvor je otkrio da je Jennifer ‘oduvijek smatrala da Angelina nije za njega. Uvijek je govorila da je suviše komplicirana za njega. On je prilično jednostavan muškarac.’