Provjereni hit tandem, Branimir Mihaljević i Fayo, autori velikog Bebekovog prošlogodišnjeg hita 'Ja po kafanama' koji je, sa blizu 5 milijuna YouTube pregleda, postao neozabilazni repertoar svake zabave sa živom glazbom u regiji, a istodobno je punih 27 tjedana čvrsto držao poziciju na nacionalnoj Hr Top 40 ljestvici,  predstavljaju novu pjesmu – 'Ono nešto naše'!  Pjesma je to u maniri najvećih hitova Željka Bebeka koja svojom dojmljivom energijom i prodornim Željkovim glasom, toliko posebnim i unikatnim, ne ostavlja prostora za ravnodušnost. Publiku će sigurno oduševiti i prateći video spot u režiji sve traženijeg dvojca Sandre Mihaljević i Igora Ivanovića koji su odlično pogodili atmosferu pjesme prikazavši opušteno druženje vjernih prijatelja uz karte i piće. Radnja spota je utoliko autentičnija što su na snimanju sudjelovali neki od najboljih Bebekovih prijatelja, njegov prateći bend te sin Zvonimir koji inače svira gitaru i pokazuje veliki glazbeni talent. Pjesmu će izvesti 10. lipnja na CMC festivalu u Vodicama, kojemu se vraća treću godinu za redom, s velikim nestrpljenjem i radošću. 'Ono nešto naše'  treći je singl nakon 'Prvak svijeta' i 'Ja po kafanama' kojim Željko Bebek najavljuje novi studijski album koji će u izdanju Croatia Recordsa izaći do kraja ove godine.  Tema: Muzika 