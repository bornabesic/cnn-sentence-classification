Pjevačica je izjavila da se više ne brine oko proslave jer otkad se udala za sportskog menadžera on je zadužen za sve. - Igor zna kako će izgledati moje slavlje, na meni je samo da uživam - rekla je. Dodala je da nije opterećena luksuznim proslavama. - Kad mi netko spomene rođendan, uvijek se sjetim kako sam s prijateljicama odlazila na sladoled. Jele smo Snjeguljicu, to mi je omiljeni - izjavila je pjevačica za Naxi radio. Seve tvrdi da nije opterećena s godinama, a to je i na sam rođendan dala do znanja u opisu kod fotografija koje je podijelila na društvenim mrežama. - Ja nikad neću biti žena svojih godina - napisala je. Jedan od rođendana ostao joj je u lošem sjećanju jer joj je majka bila bolesna u tom razdoblju, a po lošem pamti samo one koje nije provela s bliskim osobama. Iako ne pati za time da svoje rođendane obilježava velikim proslavama, rado iznenađenja priređuje drugima. - Lagala bih kad bih rekla da ni meni iznenađenja ne pašu, ali radije sam ja ta koja ih priređuje drugima - rekla je. No priznala je i da joj se dogodi da ponekad prijateljima čestita rođendan mjesec dana ranije ili nešto kasnije. - Za dobre želje nikad nije kasno - zaključila je. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!