Glumica Mischa Barton, poznata po ulozi u seriji 'The O.C.', žrtva je osvetničke pornografije. To je u utorak izjavila njezina odvjetnica, pojasnivši da Hollywoodom kruži snimka seksa njezine klijentice za koju se nudi početna cijena od 500.000 dolara. - Doznajem da su za kupnju zainteresirane brojne online porno-tvrtke i divovi porno-industrije - rekla je glumičina odvjetnica Lisa Bloom. - No Barton ni u kojem slučaju ne dopušta širenje takvog sadržaja, a bez njezina ga je znanja snimila osoba s kojom je ona svojedobno bila u emotivnoj i ljubavnoj vezi - kazala je odvjetnica. Bloom će u srijedu održati konferenciju za novinare u Los Angelesu o slučaju 31-godišnje Mische koju zastupa. Podsjetila je da se emitiranje seksualnog čina protiv volje osoba koje su u njemu sudjelovale smatra 'osvetničkom pornografijom' te da u Kaliforniji takav potez podliježe građanskoj i kaznenoj tužbi. Nešto više od mjesec dana nakon što je završila na psihijatriji jer je polugola vrištala o smaku svijeta na dvorišnoj ogradi, Barton se snimkom seksa ponovno našla u središtu skandala. Hollywood bruji o tome da na snimci, navodno s nepoznatim muškarcem, na bračnom krevetu izmjenjuje seksualne poze odjevena u sivu majicu s kapuljačom. Mischina karijera već je neko vrijeme u krizi, a redatelji je uglavnom angažiraju u filmovima B produkcije.