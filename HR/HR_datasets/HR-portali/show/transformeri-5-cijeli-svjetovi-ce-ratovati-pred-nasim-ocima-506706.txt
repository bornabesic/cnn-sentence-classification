Jedna od stvari kojom nas Michael Bay malo po malo mami jest i ideja da bi u najnovijem filmu o Transformerima, 'Transformers: The Last Knight', vođa pozitivaca, Optimus Prime, mogao postati negativac. Prvi plakat kojeg smo vidjeli potvrdio je neka od tih razmišljanja jer se na njemu u pozadini ovog pozitivca vidi i ruka nekog 'dobrog' Transformera. Je li to samo ruka, ili je i ostatak tijela tamo, nije otkriveno. A s time na umu, peti film besmrtne franšize Michaela Baya pokušava ubaciti apsolutno sve što može u svoju radnju. Tako smo, osim naznačenog Optimusovog preobrata, dobili i naznake da će se u filmu pojaviti kako kralj Arthur tako i nacisti. Nije nam baš pretjerano jasno zašto se nacisti pojavljuju u filmu s divovskim robotima koji mijenjaju oblik. No ako se nećemo upitati zašto postoje divovski roboti koji mijenjaju oblik, tada se stvarno ne moramo niti mučiti pitanjima oko povezanosti tih robota s nacistima. Uz sve to, i dalje je vjerojatno samo da će Optimus Prime na kratko vrijeme biti na 'krivoj strani'. Ipak, ne priliči se samo tako izgubiti jednog od napoznatijih i najpopularnijih likova. Poogledajte video Glavni glumac prethodnog nastavka, Mark Wahlberg, nastupa i u petici kao mehaničar i izumitelj Cade Yeagera, a legendarnom robotu Optimusu Primeu, koji je sad možda hackiran pa je izdajica, glas i dalje daje Peter Cullen. Jerrod Carmichael, Mitch Pileggi, Laura Haddock i Anthony Hopkins također imaju uloge, no nije otkriveno točno koje. John Turturro i John Goodman repriziraju uloge iz prethodnih filmova o Transformerima. Turturro opet nastupa kao trapavi i zbunjeni agent Simmons (po svemu sudeći, lik nije nimalo napredovao), kojeg je glumio u prva tri filma o Transformerima, a Goodman ponavlja svoju ulogu kao ratni Transformer Hound, kojeg smo vidjeli u četvrtom dijelu. 'Transformers: The Last Knight' u kinima očekujemo 23. lipnja ove godine. Tema: FILM 