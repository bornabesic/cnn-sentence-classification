Tin Mlivić, kontroverzna tinejdžerska zvijezda hrvatskih reality show emisija Tri, dva, jedan – kuhaj! i Anno redovito na društvenim mrežama voli komentirati, no zbog svog ponašanja skupio je i popriličan broj 'hejtera'. Mlađahni Tin, razočaran takvim reakcijama, odlučio je krenuti u obračun. Njegovu objavu na Facebooku prenosimo u cijelosti: 'Kao klinac čitao sam novine i uvijek mislio kako je tim ljudima koji se nalaze na tim stranicama. Došlo je vrijeme interneta, vrijeme kada se članci objavljuju i na internetu i u tiskanom izdanju, shodno tome, odmah se vide reakcije ljudi na odredene vijesti i članke. Kako se bavim javnim poslom, sve ono o čemu sam maštao živim i radim svakodnevno. Obično ne čitam komentare, jer mi je to debilno i kulturno rečeno, boli me briga što polusvijet misli o meni. Ali, ovih dana je drugačije, svi moji prijatelji su isfrustrirani sa ljudima koji mene gađaju kamenjem i svađaju se sa ljudima po komentarima, šalju meni te komentare i izjave polusvijeta, na što sam se ja samo nasmijao. Zapitao sam se koliki ljudski mozak mora biti da se pišu komentari tipa: “Mama i tata su ga ostavili jer je kreten!” ili “Neka se ubije!” I slični gnjusni komentari?! Mene to osobno ne dira, ali zamislite da je na mom mjestu neki drugi tinejdžer koji nema izgrađene stavove i mišljenja, koji nema samopouzdanja i koji ima problema? Zamislite da se netko ubije zbog vaših idiotskih komentara? Što bi napravili? Kako bi se nosili sa time? Nikako, drage moje pi*ke, nikako. Najapsurdnije u svemu tome je to što mene osuđuju ljudi koji izgledaju kao Černobilski slonovi, ljudi koji sjede doma, imaju 750 kila i gube dane, ljudi koji ništa ne rade u životu, ali ja nisam ljut, nisam ni frustriran, naprotiv, jako sam sretan i zadovoljan i baš u to ime dijelim ljubav, jer to očito fali ljudima. Moj život je ispunjen, idem u srednju školu, zarađujem, izlazim, imam sve što poželim, ali zato što sam upravo sam sve zaradio! Imam najbolje prijatelje ikad na Svijetu i volim ih, zar mislite da to što me netko izvrijeđa zaista dira? A što se tiče showa, reći ću samo da sam se ja odavno naučio igrati i da ću se igrati zauvijek, jer upravo vi moju igru igrate onako kako ja želim.'