Olivera Katerina, jedna od najljepših glumica jugoslavenskog filma, progovorila je za magazin Gloria o teškoj životnoj sudbini koja ju je zadesila u 78. godini života. Slavna srpska glumica i pjevačica živi u iznajmljenom stanu u Beogradu, a situacija joj je takva da je prisiljena prodavati namještaj kako bi preživjela.   - Zbog ponosa ništa ni od koga nisam tražila. Tako je i sada, kad rasprodajem pokućstvo i uspomene da bih platila račune i preživjela. Ne želim o tome pričati, ni sina opterećavati svojim problemima. Netko je davno rekao: Moje siromaštvo dokaz je mog poštenja i dostojanstva - ponosno je ustvrdila Olivera.   Olivera je u kolektivnoj memoriji zauvijek ostala zapisana nakon uloge u jednom od najboljih filmova s ovih područja Sakupljači perja u kojem su joj glumački partneri bili Bata Živojinović i Bekim Fehmiu.   Danas zaboravljena Olivera također tvrdi da je u jednom periodu života imala samo dvije haljine te je nosila tenisice svog sina.