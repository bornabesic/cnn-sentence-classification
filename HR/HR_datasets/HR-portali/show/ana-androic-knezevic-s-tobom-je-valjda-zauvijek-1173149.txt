Debitantski singl Ane Androić Knežević - 'S tobom je valjda zauvijek', s kojim se predstavila na ovogodišnjem 64. Zagrebačkom festivalu dobio je i svoje video izdanje. Spot je režirao Filip Filković Philatz koji je do sada režirao spotove mnogih glazbenih zvijezda kao što su Gibonni ili Vatra. O snimanju spota Ana kaže: ''Spot je sniman na vrhu jedne zgrade, u strogom centru Zagreba, sa fantastičnim pogledom na zagrebačke krovove. Vrijeme nas je poslužilo, dan je bio divan, pun ptica. Redatelj Filip Filković Philatz i njegova ekipa su osmislili spot, poštivajući pri tom neke moje želje i zamisli. Željeli smo da bude jednostavan i čist, nepretenciozan, da me prikaže onakvom kakva ja doista i jesam, s naglaskom na pokret i maštanje o tom nekom s kime je "valjda zauvijek". Zamišljeno je kako se ja, zapravo, prepuštam maštanju i plešem s imaginarnim likom. Tu u priču ulazi odličan plesač Mario Jukić, čija se silueta tijekom spota nazire iza bijelih plahti i pleše samnom.'' Pjesmu autorski potpisuje Aljoša Šerić (Pavel), dok je za produkciju i aranžman uz njega bio zadužen Srđan Sekulović Skansi. Ovaj renomirani autorsko/producentski glazbeni dvojac je u Ani, pronašao idealnog interpreta za sjajnu retro pop himnu koja već osvaja domaći eter, a u snimanju pjesme sudjelovali su i članovi Pavela, Saša Jungić (gitara), Jakov Kolega (bas), Jerko Jurin (bubanj). Anu je javnost upoznala u 2. sezoni tv showa The Voice, a nedavno gledala i u popularnoj emisiji ‘A-strana/B-strana’ HTV-a. Sudeći po reakcijama na njezino sudjelovanje u ova dva showa i njezin prvi singl sasvim je sigurno da je ovo odličan početak njezinog samostalnog glazbenog puta. Režija: Filip Filković Philatz Produkcija: Renata Lučić Assist. produkcije / fotografije: Vjekoslav Palinić Produkcija i deft-cut: More-Magnets