Kim Kardashian (36) imala je namjeru oraspoložiti Scotta Disicka (33) izletom jer se dan ranije posvađao s njenom sestrom, majkom njegove djece Kourtney Kardashian.  - Bio je jako uzrujan, pa sam njega i naše prijatelje htjela voditi na izlet - priča Kim u novoj epizodi realityja 'Keeping Up With The Kardashians'.  No Kimina asistentica Stephanie Sheppard u Scottovoj hotelskoj sobi ugledala je žensku torbicu. Kada je pitala Disicka tko je vlasnica torbice, on joj nije odgovarao. Asistentica je zatim rekla Kim da je Scott u sobu pozvao 'nepoznatu žensku osobu'.  - Pozivao je cure?! Što je njemu?? - izbezumljeno je vikala Kim, a onda se dala u potragu. Kada je našla nepoznatu djevojku u kupaonici sobe koja se tamo skrivala, Kardashianka je poludjela.  - Stvarno?! Skrivaš se ovdje, kao da si neka prostitutka! Uzmi svoje stvari i briši odavde, groupie - rekla joj je Kim. Slična situacija se odigrala na obiteljskom odmoru na Kostariki, kada je Kourtney Scotta uhvatio u trenutku kada je u hotelsku sobu pokušao dovesti nepoznatu djevojku. Scott joj je tada rekao da si 'ne može pomoći jer je ovisnik o seksu'.    