Još jedna glazbena legenda dolazi u show 'Tvoje lice zvuči poznato'. Riječ je Georgeu Michaelu, a u njegov lik će se transformirati Mario Roth.  - Mislim da je svojom glazbom mogao dati još puno više -  komentirao je Mario koji će nastupiti s pjesmom ''Freedom' te dodao: 'Osjećat ću se u ovoj pjesmi oslobođeno. On je sav razmahan. Ovo će biti jedna prava poslastica'. Ana Gruica utjelovit će američku pjevačicu i glumicu koja je osvojila Grammyja za životno djelo, Doris Day s pjesmom 'Perhaps, Perhaps, Perhaps'.  - Super mi je ta stvar, zanimljiva mi je ta Doris Day - kazala je Ana, no kada joj je Igor rekao da je Doris njegovala čedni stil i nije voljela kada bi ljudi u njezinoj prisutnosti psovali, Ana je zaključila: 'Ona mi definitivno ne bi bila prijateljica'. Od svog nastupa za koji joj je Ivana Husar dala savjet kako mora biti ženstveno autoritativna, Ana kaže: 'Nemam nikakvih očekivanja. Imam očekivanja da se predivno zabavim u predivnoj haljini i da uživam u nastupu'. Daniela Bilića ovoga puta vidjet ćemo u ulozi pjevačice grupe Vaya con Dios s hit pjesmom 'Nah Neh Nah'.  - Za njih nisam čuo, nisam ih pustio na radiju, ne sjećam se. To je sve jedan čušpajz od glazbe, ali sve dobro zvuči - zaključio je Daniel te dodao kako im je vjerojatno nedostajalo nešto u tekstu pa su dodali riječi: 'Nah Neh Nah'.  Dubrovačku pjevačicu Terezu Kesoviju utjelovit će Mia Anočić Valentić  s pjesmom 'Nima Splita do Splita',  a ovoj izvedbi se, kaže, jako veseli.  - Ne znam kako će biti, ali sam sretna. Specifična je. Ne idem na karikaturu, voljela bih to izbjeći -  izjavila je Mia, a hoće li u tome uspjeti, tek ćemo doznati! Deveta epizoda donosi i uzbudljive nastupe Dalibora Petka kojega očekuje hologram, pa ćemo ga tako vidjeti i u liku Eltona Johna i Rupaul, Nives Celzijus postat će Prlja iz grupe Let3, Bojan Jambrošić Prince, a Ivana Mišerić Rihanna. Kao pridruženi član žirija, u goste dolazi prošlogodišnji natjecatelj Matteo Cetinski. 