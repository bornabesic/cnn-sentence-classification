Shannen Doherty, koju publika najviše pamti kao Brendu iz popularne serije 'Beverly Hills', trenutačno prolazi kroz najtežu životnu bitku - onu s rakom. Uz nju su njezini brojni kolege glumci, no od svega joj najviše znači podrška majke što je jasno i dala do znanja dirljivom fotografijom koju je podijelila na Instagramu. - Nekad nije potrebno ništa više od majčine ljubavi da prebrodiš teške trenutke - napisala je uz fotografiju na kojoj je s osmijehom pozirala u majčinom krilu. - Hvala ti majko što si uvijek uz mene i što si toliko jaka - dodala je glumica. Fanovi su joj u komentarima uputili brojne poruke podrške, a prema napisanome, vidljivo je da je mnogima jako teško vidjeti ju u takvom stanju. Otkako je Shannen prošle godine obznanila da boluje od raka dojke, kroz svoju bitku prolazi javno tako što na društvenoj mreži dijeli fotografije na kojima je vidljivo koliko se teško nosi s ovom opakom bolesti. Glumica je javno zahvalila i suprugu Kurtu Iswarienko što je uz nju u ovoj borbi. - Ne bih mogla prolaziti kroz sve ovo bez svog supruga - zaključila je nedavno Shannen u intervjuu za Entertainment Tonight.