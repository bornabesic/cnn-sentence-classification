Započele su prijave za novu sezonu popularnog reality showa 'Farma' koja se uskoro vraća na Novu TV. 'Farma' i šesti put otvara svoja vrata, a produkcija Nove TV poziva sve potencijalne kandidate koji su spremni promijeniti način života i iskusiti čari prirode, da se prijave u najveći i najzahtjevniji reality show.  Svi koji su oduvijek maštali o životu na selu daleko od vreve grada, te su spremni prihvatiti izazov, pokazati hrabrost i doživjeti iskušenje života od sada imaju priliku prijaviti se u novu sezonu najgledanijeg reality showa u zemlji.  'Farma' je uspješni svjetski reality format koji je premijerno emitiran 2001. godine, a u Hrvatskoj su gledatelji imali priliku pogledati uspješne tri celebrity inačice showa koji je svaki put zasluženo ponio titulu TV projekta godine dok je i s četvrtom te petom sezonom koje je Nova TV prikazivala 2015. i 2016. godine ostvarila izniman uspjeh te je 'Farma' ponovno bila najgledaniji reality show u Hrvatskoj.  U ovaj vrhunski licencni projekt u produkciji Nove TV imaju se priliku prijaviti sve punoljetne osobe, državljani Republike Hrvatske, a svi potencijalni farmeri više informacija o uvjetima i pravilima prijave te samu online prijavnicu mogu potražiti na službenoj stranici showa farma-prijava.dnevnik.hr ili se mogu prijaviti telefonski pozivom na broj 060 801 802 (Cijena: 3,75 kn/poziv fix. i 5,05 kn kn/poziv mob).  Jesi li spreman krenuti od ničega? Možeš li se prehraniti vlastitim rukama? Hoćeš li se žrtvovati za svoj komad zemlje? Ako vjeruješ u sebe i ne bojiš se zaprljati ruke prijavi se u novu sezonu najpopularnijeg reality showa.