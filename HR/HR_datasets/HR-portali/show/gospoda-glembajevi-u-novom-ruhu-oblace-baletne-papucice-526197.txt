Kad balet potpisuje koreograf Leo Mujić, publika hrli u kazalište. U zagrebačkom HNK priprema praizvedbu 'Gospode Glembajevih', koja je na programu u utorak. Leo Mujić velika je europska zvijezda, kojeg Zagrepčani pamte po koreografiji baleta 'Ana Karenjina', a na Dubrovačkim ljetnim igrama 2015. godine režirao je i balet 'Opasne veze', što je bila prava senzacija. Baš tog ljeta, kad je autom išao u Dubrovnik, zaradio je simpatije i televizijske publike. Na naplatnim kućicama presrela ga je televizijska novinarka da ga pita što misli o kolonama. Mujić je duhovito odgovorio: - Nije gužva nego katastrofa! Šta je ovo “Mad Max”?! Uvedite vinjete, na što sliči ovo? Pravo iživljavanje - govorio je Mujić.  Ovaj put u HNK, kao koreograf, redatelj, autor libreta i potpisuje prvu baletnu inačicu drame Miroslava Krleže. Baletni ansambl HNK plesat će uz glazbu Ludwiga van Beethovena i Sergeja Rahmanjinova. Mujić je završio baletnu školu u Beogradu, a diplomirao u Lausanniei. Mujić radi u berlinskoj i bečkoj operi, Narodnom kazalištu u Parizu te baletnom studiju u Tokiju, New Yorku i Amsterdamu, a govori i osam jezika. Angažiran cijeli ansambl ‘Gospoda Glembajevi’ u ulozi u Ignjata Glembaya plesat će George Stanciu, a Natalia Horsnell, Iva Vitić Gameiro ili Edina Pličanić bit će Barunica Castelli.