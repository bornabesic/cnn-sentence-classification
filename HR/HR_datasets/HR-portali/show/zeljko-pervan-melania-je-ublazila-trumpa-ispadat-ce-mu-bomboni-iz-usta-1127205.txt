– Mi, Hrvati, nemamo pravo nikom se rugati s obzirom na to kad vidimo tko nam je sve bio predsjednik. Osim toga, ja više volim Ruse – komentirao je u svom stilu komičar Željko Pervan izbor Donalda Trumpa za američkog predsjednika. Pervan nije mogao da ne istakne kako je sve to djelo Slovenke. – Taj čovjek na početku političke karijere više je sličio Štefu Fioliću, a pogledajte ga sada: plav i blag. Više sliči Dalaj Lami. Očit je utjecaj supruge koja ga je ublažila. Kod nas je pak drugi slučaj. Pogledajte Zokija Milanovića na početku, i ove godine prije izbora – kaže Pervan. O Sloveniji pričam samo istinu Komičaru je Slovenija jedna od glavnih tema u njegovim skečevima, pa je logično pitanje bilo i hoće li što promijeniti u svojim nastupima nakon što je na čelo najmoćnije države svijeta došao slovenski zet. – Ja nikad nisam ni pričao viceve o Slovencima, nego sam samo opisivao stvari onakve kakve jesu. Napravili su državu u šest sati. Što ja mogu, to nije vic nego istina. Za našu stvarnost ne trebaju vicevi, nego samo opišeš stvarnost. Naravno, nije me strah, Slovenci me vole – kaže Pervan i dodaje kako se Trumpova pobjeda neće odraziti na Hrvatsku. – Pa koji smo mi faktor? On jedva i zna da postoji Hrvatska. A vjerujte mi, bit će dosadno koliko je predvidljiv. Samo će mu bomboni ispadati iz usta – zaključio je Pervan. >>Željko Pervan: Prirodno smo lijepi, dovoljno nam je samo oprati zube 