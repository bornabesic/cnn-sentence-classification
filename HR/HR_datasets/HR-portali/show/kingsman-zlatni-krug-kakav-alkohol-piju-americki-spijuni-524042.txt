Prije nekoliko tjedana dobili smo prvi pravi foršpan za nastavak impresivne špijunske komedije 'Kingsman: Tajna služba'. Tada smo saznali da će se glavni lik prvog filma, Eggsy (Taron Egerton), još jednom naći umiješan u zavjeru koja prijeti cijelom svijetu. Agenti Kingsmana izgubit će svoje sjedište u terorističkom napadu, što će ih primorati da se relociraju u Sjedinjene Američke Države. Tamo će krenuti surađivati s američkom službom Statesman i na sve načine će probati popiti nešto što nije viski. Ali u Kentuckyju će to biti poprilično težak posao. Pogledajte video Taron Egerton se vraća u ulozi Eggsyja, Colin Firth se vraća iz mrtvih, a špijunske uloge su dobili i Channing Tatum, Halle Berry, Pedro Pascal, Jeff Bridges, Vinnie Jones te Elton John, o čemu smo već pisali. 'Kingsman: Zlatni krug', u distribuciji Blitza, u domaća kina stiže u rujnu ove godine. Tema: FILM 