Nives Celzijus u nedjeljnoj epizodi showa 'Tvoje lice zvuči poznato' postat će četverostruka dobitnica Grammyja Olivia Newton John. Iako nije pokazala oduševljenje novim zadatkom jer je zvijezda filma 'Briljantin' za nju 'dosadnjikava, presladunjava, prelignjasta i muzički neinteresantna', pjevačica i spisateljica otkrila je čemu se najviše veseli. Nova TV   - Razmišljam o polugolim plesačima koji su jako zgodni i super građeni. Imam osjećaj da ću ih moći pipkati, dirkati - rekla je Nives, koja će nastupiti s pjesmom 'Physical', a na pozornici će izvesti i aerobik. - Ne znam koliko se mogu raspojasati, ali iskoristit ću priliku! Moram malo tu grubost istjerati iz svoga glasa - zaključila je Nives. Nova TV   Grammyjem nagrađen hit 'Gettin' Jiggy With It' Willa Smitha izvest će Daniel Bilić, koji se našalio kako je on zapravo pravi Will, samo u izblijeđenoj verziji. Radijskom voditelju rap je jako blizak jer ga je, kaže, slušao kao dječak. Najveći izazov bit će mu zapamtiti sav tekst, dok mu koreografija ne bi trebala predstavljati problem. - Kao da imam vaser vagu na ramenima i onda idem gore-dolje - rekao je Daniel. Nakon preobrazbe u Mladena Bodaleca iz Prljavog kazališta, Dalibor Petko ove nedjelje vraća se ženskoj transformaciji, a vidjet ćemo ga u ulozi članice španjolskog benda Las Ketchup. Nova TV   - Oduvijek mi je bila želja popesti se na stol u minici - našalio se Petko, koji će uz hit 'Ketchup Song' izvesti legendarnu koreografiju. - Ti plesni koraci su da se primiš za glavu! Nadam se da ću proći bolje od cura na Eurosongu. Očekujte spektakl - najavio je Dalibor. Nova TV   Mia Anočić Valentić priznaje kako nikada nije ljubila mornara, a u nedjelju će utjeloviti Ljiljanu Nikolovsku iz Magazina s pjesmom 'Sve bi seke ljubile mornare'. Osim ove sjajne četvorke vidjet ćemo i Anu Gruicu, koju očekuje dvostruka transformacija - na pozornici će se pojaviti kao Boris Dvornik, a u hologramskom prikazu bit će Oliver Dragojević. Ivana Mišerić postat će Jordan Knight iz New Kids on the Blocka, Bojan Jambrošić bit će Nina Badrić, a Mario Roth zabavit će gledatelje hitovima benda Gipsy Kings. Stručnom žiriju ove nedjelje pridružit će se prošlogodišnja kandidatkinja Lana Jurčević.