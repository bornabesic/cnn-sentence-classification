Prije šest godina Kim Kardashian bila je u kratkom braku s NBA zvijezdom Krisom Humphriesom. Par se vjenčao nakon osam mjeseci veze i u braku su izdržali 72 dana, a nakon toga je uslijedio brakorazvodni proces i mnogi su tvrdili da se Kim tada udala samo kako bi održala dobru gledanost svog realityja. Kim je sada odlučila otkriti što su bili pravi razlozi zbog kojih se udala za Krisa. - Sve je počelo kad sam navršila 30 godina. Panično sam razmišljala kako se moram udati jer mi je  vrijeme da imam svoju obitelj. Na medenom mjesecu sam shvatila da sam jako pogriješila jer smo bili potpuno različiti i bilo je jasno da nam je brak osuđen na propast - izjavila je Kim. Sada je u braku s reperom Kanyeom Westom s kojim  ima kći North i sina Sainta.