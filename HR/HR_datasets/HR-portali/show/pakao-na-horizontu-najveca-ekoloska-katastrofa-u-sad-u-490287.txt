Nevjerojatan prikaz najveće ekološke katastrofe u povijesti SAD-a prati događaje iz travnja 2010. godine, kada se odvijala najveća katastrofa za koju je zaslužan ljudski faktor. Naftna platforma 'Deepwater Horizon' u Meksičkom zaljevu nije vođena po propisima te je došlo do eksplozije platforme i velikog zagađenja uslijed curenja nafte. 'Pakao na horizontu' donosi nam na velike ekrane priču koja pokazuje što se sve zbivalo u pozadini užasne nesreće koja je odnijela živote jedanaestero radnika. Mark Wahlberg preuzeo je ulogu prave osobe, glavnog električara Mikea Williamsa, predanog obiteljskog čovjeka i stručnjaka koji je nadgledao električne sustave na platformi kada je sve što je moglo krenuti po zlu i krenulo po zlu. Pogledajte foršpan Osim Marka Wahlberga, u filmu se pojavljuju Kurt Russell, John Malkovich, dobitnica Zlatnog globusa Gina Rodriguez te Kate Hudson.  Scenarij je temeljen na članku 'Deepwater Horizon’s Final Hours' New York Timesa iz 2010, a film je režirao Peter Berg. Film 'Pakao na horizontu' u sva bolja kina dolazi 13. listopada, u distribuciji Blitz filma.   Tema: FILM 