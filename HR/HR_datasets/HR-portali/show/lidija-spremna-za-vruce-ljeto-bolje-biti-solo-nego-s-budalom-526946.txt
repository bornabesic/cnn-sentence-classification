Ja inače mislim da je bolje biti solo dok ne upoznaš pravoga, nego trošiti srce na budale, rekla je Lidija Bačić (31). Za singl 'Solo' udružila je snage s Lukom Basijem, pjevačem koji je s Joletom snimio hit 'Nisam ja od jučer'.  Pjevačicu je pjesma 'Solo' osvojila jer ima, kaže, 'ono nešto'. Iako rijetko pjeva duete, svidjela joj se ideja autora pjesme Faye i Raaya da ju otpjeva s nekim od kolega.  - Luka je bio idealan izbor jer si pašemo vokalno. Meni je uvijek vokal na prvom mjestu pa sam bila sigurna da je to to, već kad smo otpjevali demo - ispričala je atraktivna Splićanka.  Osim Faye i Raaya, pjesmu je radio i Krešimir Tomes za Raay Music. Autori 'vrućeg' spota su Niko Karo i Karo Media. Pjesma 'Solo' je singl s Lidijinog albuma 'Tijelo kao pjesma' koji će uskoro izaći.