Nakon više od mjesec dana otkad je hollywoodska zvijezda Angelina Jolie podnijela zahtjev za razvod braka, Brad Pitt je konačno potpisao te dokumente, javljaju američki mediji. Jolie (41) je podnijela je zahtjev za razvod braka 19. rujna navodeći nepomirljive razlike kao razlog razvrgavanja bračne zajednice i zatražila je isključivo skrbništvo nad njihovo šestero djece u dobi od osam do 15 godina. Dijeljeno skrbništvo Pitt (52), međutim, traži dijeljeno skrbništvo nad djecom. Jolie i Pitt, zajedno poznati kao "Brangelina" vjenčali su se 2014., ali su bili zajedno od 2004. godine. Bili su jedan od najpoznatijih parova u svijetu zabave zbog privlačnog izgleda, uspješnih filmova i aktivizma. Prema pisanju časopisa US Weekly, glumac se konačno predomislio i pristao potpisati papire za razvod. Iako mu Jolie dozvoljava da posjećuje njihovo šestero djece "ako im bude zajamčeno zdravlje i sigurnost", Pitt i dalje namjerava dobiti dijeljeno skrbništvo nad Maddoxom, Paxom, Zaharom, Shiloh, Knoxom i Vivienne, što izgleda kao najava za dugu sudsku bitku. 