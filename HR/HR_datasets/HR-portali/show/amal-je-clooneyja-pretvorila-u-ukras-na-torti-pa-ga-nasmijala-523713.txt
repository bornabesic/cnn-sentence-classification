Glumca je supruga Amal (39) iznenadila rođendanskim slavljem na kojeg su iz Los Angelesa u London doletjeli njihovi prijatelji, manekenka Cindy Crawford (51) i njezin suprug, vlasnik restorana Rande Gerber (55). George Clooney u subotu je proslavio 56. rođendan, a svjećice je puhao na torti koja je izgledala poput šanka za kojim glumac i suprug manekenke toče votku. Clooney je prijatelje provozao Temzom, a dok je upravljao gliserom, s glave nije skidao šeširić. Amal bi početkom idućeg mjeseca trebala roditi blizance, a par očekuje djevojčicu i dječaka. Odvjetnica je izjavila da je njezina majka Barija podignula četvero zdrave i uspješne djece pa će primati savjete samo od nje. 