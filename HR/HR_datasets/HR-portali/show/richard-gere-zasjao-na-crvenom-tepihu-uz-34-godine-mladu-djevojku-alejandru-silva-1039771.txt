S osmijehom od uha do uha slavni glumac Richard Gere sinoć je stigao na premijeru svog novog filma "Time Out of Mind" koja se održala u Madridu. Iako se film bavi teškom tematikom koja nastoji osvijestiti probleme s kojima se svakodnevno susreću beskućnici, za njegovo dobro raspoloženje bila je zaslužna nova djevojka – 32-godišnja Alejandra Silva. Par koji je u vezi nekoliko mjeseci spremno je pozirao fotografima ne skrivajući zaljubljene poglede. Hollywoodski šarmer tijekom večeri nije se odvajao od 34 godine mlađe odabranice s kojom zbog poslovnih obveza održava vezu na relaciji Madrid-New York.  Gere je službeno još uvijek u braku s manekenkom i glumicom Carey Lowell s kojom ima 15-godišnjeg sina Homera Jamesa. Supružnici su prije dvije godine pokrenuli brakorazvodnu parnicu, a razvod još uvijek nije finaliziran zbog neslaganja oko podjele imovine. Prije Lowell Gere je bio četiri godine u braku sa slavnom Cindy Crawford.  Posljednja u nizu ljepotica koja je osvojila slavnog glumca je predivna Španjolka, inače kći slavnog poduzetnika Ignacija Silve. >>Poznati glumac glumio beskućnika: Nitko ga nije prepoznao, a isprosio je samo 10 kuna >>Turistkinja mislila da je Richard Gere beskućnik pa mu dala ostatke pizze