Ansambl dugoočekivane 'Naše bila štorije' zagrebačkoj publici predstavit će mjuzikl u Ciboni. Izvedba je zakazana za 11. svibnja, na rođendan autora mjuzikla Nene Ninčevića. Kompozitor je u studiju 24sata otkrio kako je izgledala premijera u Splitu, kakve su bile reakcije publike te kako je surađivao s vrhunskim domaćim glazbenicima. RAZGOVOR POGLEDAJTE OVDJE: Severina ima nevjerojatan glumački talent, sigurno je tajno pohađala školu glume! Gost u studiju: Neno Ninčević Voditeljica: Ana Lukiček   - Kad smo izašli na pozornicu u Splitu, imali smo veliku tremu - rekao je Ninčević. Publika ih je nakon premijere počastila pljeskom koji je trajao čak 25 minuta. Kompozitor je otkrio kako je skoro pustio suzu. - Ne možeš se oporavit od toga - priča. Severina je dobila mnogo pohvala, a Tedi Spalato i neki izvođači su zaplakali. Nakon splitske premijere proslavili su Severinin rođendan. Ninčević kaže da ne vjeruje da će i on napraviti takvu 'feštu'. - Ona je institucija, ja to ne mogu napraviti. Nemam te pare - kaže Ninčević. Pozvao je gledatelje da dođu u Cibonu 11. svibnja, a garantira da će 'Naša bila štorija' biti spektakl. 