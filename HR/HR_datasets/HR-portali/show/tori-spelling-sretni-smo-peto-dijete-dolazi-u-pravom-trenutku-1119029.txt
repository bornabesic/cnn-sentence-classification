- Iznenadila me trudnoća, ali ovo dijete dolazi u pravom trenutku - razdragano je glumica Tori Spelling  u intervjuu za People otkrila da očekuje peto dijete. Dodala je kako su svi uzbuđeni zbog prinove, a ona i suprug Dean McDermott su presretni jer su oduvijek htjeli veliku obitelj. Par ima sinove Liama (9) i Finna (4) te kćeri Stellu (8) i Hattie (5), a Dean iz prijašnjeg braka ima 18-godišnjeg sina Jacka. Tori i Dean nedavno su proslavili desetu godišnjicu braka koji je bio poprilično turbulentan i prije par godina malo je nedostajalo da se rastanu. Naime, Tori je htjela ostaviti Deana zbog njegovih nevjera i ovisnosti o seksu, ali su na kraju zahvaljujući bračnim terapijama spasili brak. >>Tori Spelling završila na sudu jer na kartici ima dug od 270 tisuća kuna