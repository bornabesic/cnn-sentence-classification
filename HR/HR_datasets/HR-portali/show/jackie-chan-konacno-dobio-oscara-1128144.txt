Kada je Jackie Chan prije 23 godine vidio Oscara u kući Sylvestera Stalonea, obećao si je da će jednoga dana imati svoj zlatni kipić. Kineski glumac i majstor borilačkih vještina konačno je na svečanosti u subotu dobio tu prestižnu nagradu, počasnog Oskara za doprinos filmskoj umjetnosti. - Nakon 56 godina u filmskoj industriji, više od 200 snimljenih filmova, toliko slomljenih kostiju, konačno! -  rekao je Chan (62) na gala večeri u Los Angelesu čvrsto držeći u rukama svog Oskara. Ponosni Kinez Zahvalio je svom rodnom Hong Kongu koji ga je učinio "ponosnim Kinezom" i svojim obožavateljima, rekavši da su oni razlog zbog kojeg je "nastavio snimati filmove, iskakati kroz prozore, udarati i primati udarce, lomiti kosti". Američka akademija filmskih umjetnosti, domaćin godišnje svečanosti, počasne Oskare dodijelila je britanskoj filmskoj urednici Anne V.Coates, casting direktorici Lynn Stalmaster i dokumentaristu Fredericku Wiesmanu. Na tom prestižnom događaju bila je holivudska elita, uključujući Denzela Washingtona, Lupitu Nyong'o, Nicole Kidman, Emmu Stone, Ryana Reynoldsa, Amy Adams i Deva Patela. >>Dosta mu je pucnjave, Jackie Chan želi biti azijski Robert De Niro 