Voditelj 'Potjere' Tarik Filipović oprostio se sa svojim kolegom, poznatim kvizašem Mirkom Miočićem koji je preminuo u zadarskoj Općoj bolnici na odjelu gastroenterologije u 61. godini života. - Otišao je najveći, legenda, prijatelj, neponovljivi Mirko, zbogom dragi moj, počivaj u miru - stoji na glumčevom Facebooku. Otišao je najveći...legenda...prijatelj...neponovljivi Mirko...zbogom dragi moj ,počivaj u miru... A post shared by tarik filipović (@tarik.filipovic_official) on May 15, 2017 at 4:40am PDT Miočić, kojeg su u prilogu HRT-a prozvali 'hodajućim Googleom' je u tridesetak godina sudjelovanja u televizijskim kvizovima osvojio više od pola milijuna kuna. - Jako volim Miočića. Nas dvojica se lijepo nadopunjujemo i ta suradnja će se sigurno nastaviti nakon nekoliko mjeseci kad se oporavi - rekao je Tarik nakon što je Miočić u ožujku prošle godine zbog zdravstvenog stanja morao odustati od svoje uloge lovca u 'Potjeri'. Miočić je bio lovac u kvizu od početka njegova prikazivanja, 2013. godine, pa sve do ožujka 2016. godine, kada je na njegovo mjesto došao kvizaš Krešimir Sučević Međeral. Na Facebooku se od kolege oprostio i lovac Dean Kotiga za kojeg je Miočić nerijetko govorio da je mnogo bolji i od njega. 