Kako se već od prije sumnjalo, ime novog filma u kojem se divovski roboti bore protiv čudovišta je 'Pacific Rim: Maelstrom'. No kako trenutačno stvari stoje, premda je to ime bilo objavljeno, ipak je tek sad postalo jasno da nije u pitanju pravi naslov, jer se film od nedavno zove 'Pacific Rim: Uprising'. #pacificrimuprising A post shared by BOYEGA (@jboyega_) on Feb 16, 2017 at 4:47pm PST Nastavak filma 'Bitka za Pacifik' bio je u jednoj jako čudnoj fazi već duže vrijeme. Naime, premda je zaradio podosta novca, ipak nije zaradio dovoljno na američkom tržištu da bi opravdao nastavak istog trenutka. No kako se sada čini, producenti smatraju da još uvijek ima života u ovom projektu pa nam ipak dolazi nastavak. A za taj nastavak smo upravo dobili i prvi poster, koji nam putem retro izgleda pokazuje kako bi mogli izgledati novi roboti, odnosno Jaegeri kako ih u filmu zovu. Uz promjenu naslova filma, dobili smo i redatelja koji bi se isto mogao promijeniti. U pitanju je Steven S. DeKnight, koji uglavnom vuče svoje iskustvo iz televizijskih serija, pa je upitno kakva će biti kvaliteta konačnog uratka. Ipak, DeKnight nam je donio hvaljenu prvu sezonu serije 'Daredevil', pa konačnu odluku nećemo donijeti dok ne vidimo prve kadrove iz filma. Pentecost #pacificrimuprising A post shared by BOYEGA (@jboyega_) on Feb 20, 2017 at 1:57pm PST Za scenarij je odgovoran Derrick Connolly ('Jurski svijet'), dok je za prethodnu verziju bio zadužen Jon Spaihts ('Prometej', 'Doktor Strange'). A post shared by BOYEGA (@jboyega_) on Jan 20, 2017 at 4:01am PST 'Pacific Rim: Uprising' bi se u kinima, u 3D verziji, trebao pojaviti krajem veljače 2018. godine. Tema: FILM 