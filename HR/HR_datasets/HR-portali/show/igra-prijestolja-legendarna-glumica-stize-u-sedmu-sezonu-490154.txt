Fanovi 'Igre prijestolja' nisu bili pretjerano oduševljeni kada je najavljeno da će se serija uskoro završiti i da ćemo dobiti još sveukupno samo petnaest epizoda. Dvije sezone, koliko ih se još namjerava snimiti, bit će tako dugačke sedam za sedmu sezonu, odnosno osam epizoda za osmu sezonu. No s druge strane, proračun tih sezona ostaje isti kakav je i bio za prethodne sezone, tako da je više novca otišlo na pojedinu epizodu. Ne samo to, već ćemo vidjeti i borbu tri vladarice, a krenule su i prve vijesti o velikim glumcima koji bi se mogli priključiti seriji. Tako je već najavljen Jim Broadbent, kojeg ste ove godine mogli već vidjeti u 'Orao zvan Eddie', kao i u 'Legendi o Tarzanu', a sada ga možemo pogledati u 'Drugo stanje Bridget Jones'. A tom karakternom glumcu se po svemu sudeći pridružuje i legendarna Angela Lansbury, koja bi mogla, premda je prešla 90. godinu, nastupiti kao proročica Maggy The Frog. Tijekom pete sezone spomenuta je proročica kraljici Cersei prorekla da će nadživjeti svoju djecu. Od tog trenutka do danas u 'Igri prijestolja' prošlo je dovoljno godina da se potraži nešto starija glumica. No postoje i pričanja da bi se Angela mogla pojaviti u ulozi povezanoj s Olennom Tyrell. Dok ne stigne potvrda da Angela uistinu nastupa, mi ćemo ipak ostati malo skeptični, jer glumica ipak ima preko 90 godina na svojim plećima. 'Igra prijestolja' na naše male ekrane vraća se u ljeto 2017. godine, sa sezonom od samo sedam epizoda. Tema: FILM 