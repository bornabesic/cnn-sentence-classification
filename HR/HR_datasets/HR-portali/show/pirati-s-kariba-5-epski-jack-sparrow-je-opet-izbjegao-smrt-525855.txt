Najlegendarniji gusar ove godine i po peti put dolazi u kina, a sa sobom kao i inače, dovodi njemu svojstvene pošalice i fore. Tako će i ovaj put Jack Sparrow izbjegavati sigurnu smrt svojim vicevima, a tijekom filma, u kojem se Sparrow bori protiv smrtonosnog kapetana Salazara, će zasigurno koristiti i akrobacije. Pogledajte video U petom filmu Johnny Depp, Geoffrey Rush i Orlando Bloom opet nastupaju kao kapetan Jack Sparrow, kapetan Barbossa i Will Turner, a pridružit će im se Javier Bardem, kojeg možete vidjeti i u foršpanu. Njima podršku daju mlade snage, spomenuti Brenton Thwaites i Kaya Scodelario. Thwaites je preuzeo ulogu Henryja, sina Willa Turnera, dok je jedina ženska uloga zapala Kayu, koja je uskočila umjesto Keire Knightley (ili možda nije, što će još biti otkriveno). Pogledajte video Kako ucjena koju su kompjuterski pirati napravili prema Disneyju nije uspjela, film ćemo ipak vidjeti u kinima, sutra, 25. svibnja. Tema: FILM