U večerašnjoj epizodi showa "Život na vagi" na eliminaciju odlaze kandidati Crvenog tima. Tim kojem slijede eliminacije prvo će morati na vagu, a kandidat koji će razočarati svojim rezultatom, morat će napustiti kuću.  „Nakon niza pobjeda zaredali ste nekoliko neuspjeha“ – kazala je voditeljica Marijana Batinić nakon čega je upitala Crveni tim što se s njima događa. „Mislim da ti neuspjesi nisu baš totalni neuspjeh jer ih na vaganjima pobjeđujemo redovno. Jedino u čemu gubimo su timska natjecanja u kojima je Plavi tim u prednosti jer su oni mršaviji i mobilniji od nas i ne možemo im parirati u tim stvarima “ – zaključio je Vedran. Nakon vaganja neki će kandidati zapasti u krizu te si predbacivati vlastite rezultate. Crveni tim se okupio i glasao za kandidata iz svog tima s najlošijim postotkom na vagi.  Koji je to kandidat Crvenog tima koji se pronašao na vaganju ispod žute crte i za koga se tim jednoglasno odlučio da mora napustiti kuću, ne propustite doznati u večerašnjoj emisiji od 20:10 sati na RTL-u!     >>Novi dan počeo je dolaskom trenera a potom je uslijedio šok! >>Vaganje je šokiralo jednog kandidata, dobio je čak četiri kilograma 