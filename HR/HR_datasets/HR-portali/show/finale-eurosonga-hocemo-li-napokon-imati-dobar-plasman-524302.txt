Ovo je pobjeda glazbe i ljudi koji žive za glazbu, rekao je oduševljeni Salvador Sobral (27) koji ovaj uspjeh duguju, kako kaže, svojoj sestri koja je napisala pobjedničku pjesmu 'Amar Pelos Dois'. - Glazba nije vatromet, glazba je osjećaj  - zaključio je i nakon toga zapjevao sa svojom sestrom. Drugo mjesto zauzela je Bugarska, a treće Moldavija. Jacques Houdek dobio je 128 bodova i završio na 13. mjestu. Na otvorenju Eurosonga izvođači su prošetali pozornicom. Jacquesa Houdeka publika je pozdravila velikim pljeskom. Voditelji finalne večeri su Oleksandr Skichko, Volodymyr Ostapchuk i Timur Miroshnychenko. Eurosong je otvorio izraelski predstavnik Imri Ziv 'I Feel Alive' koji je zapalio atmosferu svojim plesačima i specijalnim efektima. Poljakinja Kasia Mos otpjevala je baladu 'Flashlight'. Predstavnici Bjelorusije rasplesali su publiku veselom narodnom pjesmom 'Historyja Majho Zyccia'. Na kraju nastupa strastveno su se poljubili. Nathan Trent koji je predstavljao Austriju otpjevao je pjesmu 'Running on Air'. Armenka Artsvik, čije ime na armenskom znači 'orao' otpjevala je pjesmu 'Fly With Me'. Sestre Lisa, Amy i Shelley (OG3NE) iz Nizozemske izvele su emotivnu pjesmu koju je njihov otac napisao njihovoj bolesnoj majci. Sunstroke Project koji su na Euroviziji nastupali i prije sedam godina, u Kijevu su se predstavili pjesmom 'Hey, Mamma'. Joxi Papai predstavio je Mađarsku pjesmom 'Origo' u kojoj pjeva o ljubavi i svojoj životnoj borbi. Incredibly emotional performance from Joci Pápai #ESC2017 #HUN🇭🇺 pic.twitter.com/aYkiXB2Mxq Talijan koji je još do jučer vodio prema kladionicama otpjevao je 'Occidedentali's Karma'  dok je pored njega plesao majmun. Predstavnica Danske Anja Nissen otpjevala je pjesmu 'Where I Am'. Portugalac Salvador Sobral je imao problema sa zdravljem pa nije prisustvovao nekim probama. Srećom stanje mu se popravilo do finala te je uspio otpjevati pjesmu 'Amar Pelos Dois' s kojom se na kladionicama smjestio na prvom mjestu. Dihaj iz Azerbajdžana pjevala je 'Skeletons' i oduševila publiku kreativnom scenografijom. Jacques Houdek uspio je opravdati očekivanja te je spektakularnim nastupom zaradio veliki pljesak publike. Nakon Houdeka pozornica je pripala mladom Australcu koji se predstavio pjesmom 'Don't Come Easy'. Lijepa brineta Demy je predstavila Grčku s pjesmom 'This Is Love'. Španjolac Manel Navarro rasplesao je publiku pjevajući pjesmu 'Do It For Your Lover'. 'Grab The Moment' je pjesma kojom se na pozornici u Kijevu predstavio Norvežanin JOWST. Predstavnica Ujedinjenog Kraljevstva Lucie Jones otpjevala je 'Never Give Up On You'. Hovig je branio boje Cipra pjesmom 'Gravity', a s plesačima je koreografiju usavršavao sve do nastupa. Ilinca i Alex Florea izveli su duet 'Yodel It', a Ilinca je svojim jodlanjem oduševila publiku, a čini se i kladionice, na kojima su zauzeli 7. mjesto. Predstavnica Njemačke Levina publici se predstavila pjesmom 'Perfect Life'. Atmosferu je podigao ukrajinski bend O. Torvald koji je na 'domaćem terenu' izveo pjesmu 'Time'. Belgiju je predstavljao Blanche s pjesmom 'City Lights'.   Robin Bengstsson rasplesao je dvoranu u Kijevu i otpjevao pjesmu 'I Can't Go On'. Bugarsku je pjesmom 'Beautiful Mess' predstavio Kristian Kostov.   Alma iz Francuske nastupala je posljednja i izvela pjesmu 'Requiem'. Na pozornici se pojavila i ukrajinska pobjednica Eurosonga 2004. godine, Ruslana. Houdek se oglasio iz 'green rooma' i prenio tamošnju atmosferu na svom profilu na Facebooku. Live from the Green room VOTE FOR CROATIA #13 Dok su gledatelji glasali, a Jamala pjevala za publiku, nestašni Australac popeo se na pozornicu i pokazao stražnjicu. Tema: Muzika 