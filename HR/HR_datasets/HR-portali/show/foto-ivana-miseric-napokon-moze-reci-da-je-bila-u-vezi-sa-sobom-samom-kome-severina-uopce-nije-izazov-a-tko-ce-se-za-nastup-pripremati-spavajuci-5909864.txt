Gledatelje showa 'Tvoje lice zvuči poznato' u nedjelju očekuje treći hologramski nastup. Ivana Mišerić izvest će duet 'Love Never Felt So Good' Justina Timberlakea i Michaela Jacksona. Nova TV   - Dupli izazov! Bila sam Britney Spears u prošloj emisiji, a sada sam njezin bivši dečko. Samu sebe sam dejtala - zaključila je Ivana, koja će na pozornici biti Timberlake, a njezinu transformaciju u kralja popa Jacksona vidjet ćemo u obliku holograma. - Michael je bio totalni čudak i to mi se sviđa. Stvarno moram vrhunski plesati, vrhunski pjevati, imati vrhunsku masku, biti kralj popa i Justin - rekla je Mišerić i najavila brutalan nastup. Nova TV   Daniela Bilića gljiva je ponovno šokirala - ovaj put bit će Alka Vuica, za koju kaže da je jako zahtjevna. - To je onaj moj jutarnji glas, tako da ću prije emisije odspavati sat vremena - otkrio je Daniel. Što se tiče koreografije, tu će se, kaže, osloniti na plesače. - Nadam se da će odraditi svoj dio. Ja ću samo plaziti po njima - objasnio je Bilić, koji će nastupiti s Alkinom pjesmom 'Ej šta mi radiš'. Nova TV   Severinin hit 'Paloma Nera' otpjevat će Nives Celzijus, koja, priznaje, nije pretjerano entuzijastična zbog transformacije u kolegicu. - Poštujem ju, ali ne znam, možda mi je ovo najmanji  izazov. To je glazbeni žanr najsličniji mome. Dobro to sve poznajem i bojim se da bih upravo zbog toga mogla imati problem - izjavila je Nives. Nova TV   Nova TV Nova TV   Preobrazba u Amy Winehouse muči i Dalibora Petka, koji će nastupiti s pjesmom 'Valerie'. Najviše ga muči uputa trenera da mora biti aktivan u tijelu, ali ne smije se micati. - Veliki je ovo izazov. Amy je stvarno bila sjajna pjevačica. Idemo probati! - izjavio je Petko. Kao pridruženi član žirija u goste dolazi voditeljica Mia Kovačić, koja će osim navedenih natjecatelja ocjenjivati i nastupe Bojana Jambrošića u liku Miše Kovača, Marija Rotha kao Patricka Swayzea, a vidjet ćemo i Miju Anočić Valentić kao Cesariju Evoru te Anu Gruicu kao članicu benda Salt'N'Pepa.