Premda nas je ove godine Pixar oduševio nastavkom svoje podvodne avanture o Nemu i zaboravnoj Dori, i dalje spadamo u one obožavatelje te animacijske kuće koji bi radije željeli na velikim platnima vidjeti nastavak 'Izbavitelja'. Srećom, planovi o nastavku tog nevjerojatno dobrog filma već neko vrijeme postoje, a sada smo napokon dobili i prve detalje o početku snimanja. Kako se može vidjeti na fotografiji koju je glumac Samuel L. Jackson objavio na svojem Instagramu, otpočelo je snimanje audio elemenata filma. To jest, Jackson je započeo sa snimanjem svojih glasovnih dijelova. Kako se sjećate, u filmu glumac daje glas Frozoneu, odnosno kako je kod nas prevedeno Frizeru. Drugi dio sage o izbaviteljima najavljen je još 2014. godine, no ovo su prve konkretne vijesti o filmu nakon vijesti iz listopada u kojima smo saznali da će film u kina doći 2019. godine, a ne 2018.. It's about to go down... First recording session for.... INCREDIBLES 2!!!! A photo posted by Samuel L Jackson (@samuelljackson) on Dec 15, 2016 at 5:18pm PST Kako se od prije pretpostavlja, 'Izbavitelji 2' mogli bi biti smješteni u '70. godine prošlog stoljeća, dakle oko deset godina nakon kvazi '60. godina u kojima se odvijao prvi film. To ne bi stvorilo značajan problem s pričom jer bi svi dječji likovi napredovali od djece do odraslih ljudi, dok bi odrasli samo malo ostarjeli, što bi odgovaralo ideji koju ima originalni redatelj i scenarist filma, Brad Bird. Prilikom intervjua, Bird je izjavio da se namjerava ponoviti, no da se u stvari neće ponavljati, insinuirajući tako da ćemo vidjeti sve uobičajeno na nove načine. Datum izlaska nastavka pomaknut je i za godinu dana, vjerojatno da bi priča mogla biti utanačena. Tako umjesto 15. lipnja 2018. godine film u kina dolazi 21. lipnja 2019. godine.  Mi se nadamo da će taj datum biti ispoštovan. Tema: FILM 