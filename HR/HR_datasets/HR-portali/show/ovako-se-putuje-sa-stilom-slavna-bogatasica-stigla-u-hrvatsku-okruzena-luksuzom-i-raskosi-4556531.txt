Obitelj Ecclestone kao i svake godine uživa u ljepotama hrvatske obale. U Gruž su u četvrtak navečer uplovile dvije jahte nekadašnjih supružnika - ‘Sola’ Slavice i ‘Petara’ Bernieja. Tamara Ecclestone Rutland je pak s dvogodišnjom kćerkicom Sophie stigla avionom, no nakon kratkog posjeta već je krenula za Los Angeles. U avionu je fotografirala nekoliko selfieja sa Sophie, a na njima se lijepo vidi što znači putovati sa stilom. Dok putnici u ekonomskoj klasi jedva imaju mjesta za noge i bokove, muče se ne bi li bez ukočenosti preživjeli i najkraće letove, Tamara ima tu privilegiju da joj tijekom leta rade frizuru, a po opuštenosti s kćerkom, jasno je da im udobnost nije problem.