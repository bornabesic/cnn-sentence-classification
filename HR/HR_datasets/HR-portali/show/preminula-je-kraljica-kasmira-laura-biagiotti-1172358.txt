Talijanska modna dizajnerica Laura Biagiotti, poznata kao "kraljica kašmira", preminula je u dobi od 73 godine, objavila je u petak njezina modna kuća.  Laura Biagiotti, osnivačica jedne od najvećih modnih kuća u Italiji, umrla je u bolnici u Rimu nakon srčanog udara. Svjetsku je slavu stekla svojim pletenim kreacijama zbog kojih ju New York Times nazvao "kraljicom kašira", nadimkom koji joj je ostao do kraja karijere. Karijeru je počela 1965. sa svojom majkom Deliom, koja je izrađivala odore za posade Alitalije. Prvu samostalnu kolekciju predstavila je 1972. godine u Firenci.  Zajedno s drugim modnim dizajnerima, poput Ottavija Missonija i Gianfranca Ferrea, odlučila je preseliti iz Firence u Milan, iako je sama živjela u Rimu u dvorcu iz 11. stoljeća. Laura Biagiotti poznata je i po ljubavi prema umjetninama te je sponzorirala obnovu nekoliko talijanskih povijesnih građevina.