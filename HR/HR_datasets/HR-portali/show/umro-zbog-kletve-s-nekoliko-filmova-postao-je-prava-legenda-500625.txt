Te večeri, 20. srpnja 1973. godine, Bruce Lee se požalio na glavobolju te je, nakon što je oko 19:30h uzeo analgetik, otišao prileći. Velikog borca više nitko nije vidio u svjesnom stanju nakon tog trenutka. Umro je iste večeri, u hitnoj pomoći koja ga je vozila u bolnicu, ostavivši iza sebe dvoje mlade djece i suprugu. Majstor borilačkih vještina bio je poznat po svojoj fizičkoj spremi i jedrini, koju je održavao predanim režimom vježbi i posebnom prehranom. Poslije svoje borbe protiv Wong Jack Mana, 1965. godine, Lee je promijenio svoj dotadašnji pristup te je redovnom vježbanju dodao još četiri elementa da bi postao bolji borac. Naime, ustanovio je da mnoge borilačke vještine ne posvećuju dovoljno pažnje kondicijskim treninzima pa je iste ubacio u svoje treninge.  Tako je klasično bildanje ubacio u treninge discipline koju je sam osmislio, Jeet Kune Do. Istovremeno je držao da su mentalna i duhovna priprema nužne da bi se ostvario uspjeh prilikom tjelesnih priprema u borilačkim vještinama. - Trening je najzapostavljenija faza atletike. Previše vremena je posvećeno izgradnji jedne vještine, a premalo razvoju osobe koja će vještinu koristiti. Jeet Kune Do nije skup sitnih tehnika već vrhunski razvijene građe i duhovnosti - napisao je Lee u knjizi 'Tao of Jeet Kune Do'. Almost through hump day! #BruceLee #KeepOnFlowing A photo posted by Bruce Lee (@brucelee) on May 11, 2016 at 11:40am PDT Uz takav mentalni stav, Lee je provodio i vrlo discipliniran režim prehrane, kojeg je bazirao na principu da loša hrana ne može prehranjivati vrhunsko tijelo dovoljno dobro da bi to tijelo ostalo vrhunsko. Već tijekom '60. godina, Lee je razumio jednu od danas jasnih postavki kvalitetne prehrane, a to je bio smanjen unos praznih kalorija tj. složenih ugljikohidrata. Stoga je posve jasno zašto postoje mnoge teorije zavjere koje sugeriraju kako njegova smrt nije bila prirodna, premda je edem na mozgu dokumentirani problem kojeg je imao, a zabilježen je i kao službeni uzrok njegove smrti. No teorije o mističnoj smrti Brucea Leeja nastavile su se i godinama nakon njegove smrti. Nije lako prihvatiti vijest da je glumac poznat po rigoroznoj disciplini i pri vrhu tjelesne sposobnosti mogao umrijeti 'samo tako', u snu. Moglo se čuti da su ga ubile kineske Trijade, da je namjerno otrovan, a čak se jedno vrijeme spominjalo da ga je ubio i kanabis nađen u njegovom želucu. Čak je i Chuck Norris, bliski Leejev prijatelj, imao svoju teoriju u kojoj je za smrt odgovorna kombinacija lijekova za opuštanje mišića i antibiotika koje je navodno primio te sudbonosne noći. Enter the weekend ;) #BruceLee A photo posted by Bruce Lee (@brucelee) on Oct 16, 2015 at 2:57pm PDT A kada je 31. ožujka 1993. godine nesretnim slučajem poginuo i njegov sin Brandon, na snimanju filma 'Vrana', razne teorije o smrti su opet uskrsnule. Dan danas najpopularnija je ona o 'prokletstvu obitelji Lee'. Naime, stric Brandona Leeja, odnosno Bruceov brat, izjavio je da je njihov otac pokopan u grobu koji je pokraj dječjeg groba. Prema kineskoj mitologiji, takav čin donosi veliku nesreću, koja se shodno vjerovanju prelila na Brucea i Brandona. Drugi su sugerirali da je u stvari grozna kletva bačena na Bruceovog oca, nakon što je on uzrujao grupu hongkonških trgovaca. Opet, umjesto da se zlo dogodi njemu, Bruce i Brandon su patili. Postoji i ideja da je Lee u djetinjstvu dobio žensko ime, da bi se zbunilo demone koji su opsjeli njegovog pokojnog starijeg brata, Petera, što je uzrokovalo daljnje probleme s demonima. No to je relativno česta praksa u Kini, pa je stoga odbačeno kao teorija o uzroku prokletstva. Ono što se zasigurno zna jest da je Bruce Lee proveo cjelokupan svoj život vjerujući da ga proganjaju demoni i mračne sile. Ipak, sve su te ideje odbačene i trenutačno prihvaćena verzija događaja oko Leejeve smrti jest da je Lee umro od alergijske reakcije zbog kombinacije lijekova koje je uzeo te noći, a koji su prouzročili oticanje mozga.  Happy Father's Day. #BruceLee A photo posted by Bruce Lee (@brucelee) on Jun 19, 2016 at 10:56am PDT Bruce Lee rodio se 27. studenog 1940. godine, i premda je snimio samo pet filmova, a od njegove tragične smrti prošlo je preko 40 godina, njegovi filmovi se i danas prikazuju i oduševljavaju mnoge. Leeja se dan danas smatra jednom od ikona popularne kulture, koja donosi nadahnuće mnogima diljem svijeta, kako gledateljima tako i filmašima, pjevačima i drugim ljudima iz medija. Na njegovom grobu u Seattleu redovno stoji svježe cvijeće, a njegov životopis doživio je već 14 izdanja. We started with 16. We're down to 8. Round 2 voting starts now for the #BruceLee Tournament of Tees. Link in bio. Vote, get a 15% off code for the store and enter to win all 16 tees. Round 2 voting ends on Monday. Have a great rest of your weekend! #DoTheThingsYouLoveToDo A photo posted by Bruce Lee (@brucelee) on Mar 26, 2016 at 11:39am PDT Dan danas je kultno ime, obožavan diljem svijeta. A ako ne uspijete doći do Pekinga gdje je njegov muzej, niti do Hong Konga gdje mu je podignut spomenik, možda stignete do Mostara gdje je 2005. godine otkriven spomenik kipara Ivana Fijolića, posvećen ovom fascinantnom glumcu. 