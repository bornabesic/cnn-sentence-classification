Premda se na prvi pogled čini da Severinu, Maju Šuput, Jelenu Rozgu i Jelenu Radan ne veže ništa puno više od činjenice da su sve pjevačice, one su se sve našle u zagrljaju mlađih muškaraca. Kažu, godine im nisu važne. Ekipa IN magazina istražila je koje starije žene ljube mlađe muškarce, zašto je mlađe slađe i koja dama drži rekord kada je u pitanju razlika u godinama Premda je uvijek imala nešto starije muškarce, Maja Šuput je posljednja u nizu koja se pridružila mlađoj reprezentaciji. Odabranik, asistent Marko Matić, mlađi je od nje devet godina. Jedan od najpoznatijih parova na našoj estradi, Danijela Martinović i Petar Grašo, vole se već dvadesetak godina i činjenica da je Petar mlađi pet godina, baš im ni u čemu ne smeta. I Severina je pala na čari mlađeg kad se udala za 15 godina mlađeg Igora Kojića, a ni jednako popularna Jelena Rozga nije odoljela devet godina mlađem Stjepanu Hauseru, piše Dnevnik.hr. Mlađeg ljubi i Jelena Radan, a apsolutna rekorderka je Ankica Dobrić. Njoj se udvaraju čak 39 godina mlađi muškarci, no ta je razlika za nju prevelika jer smatra da bi tako mladom momku mogla biti i baka. Za tportal je otkrila da ljubi tek deset godina mlađeg. Priču o našim damama koje ljube mlađe muškarce pogledajte u videu na ovom linku.