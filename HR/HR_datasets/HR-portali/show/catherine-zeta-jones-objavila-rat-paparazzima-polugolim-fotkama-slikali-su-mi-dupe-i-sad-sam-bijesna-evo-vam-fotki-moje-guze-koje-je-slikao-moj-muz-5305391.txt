Zahvaljujući društvenim mrežama mnogi se sad već mogu poistovjetiti s užasom kad se negdje pojave njihove fotografije na koje nisu uopće ponosni. Što se tiče poznatih osoba, zahvaljujući paparazzima, to je uobičajena pojava. Nakon što je vidjela paparazzi fotografije s obiteljskog odmora u Meksiku u svjetskim medijima, glumica Catherine Zeta-Jones odlučila je odgovoriti, piše BBC. Naime, naljutile su je fotke na kojima je u krupnom planu bila njezina stražnjica. Zamolila je muža, glumca Michaela Douglasa, da je on fotografira u kupaćem kostimu, a onda je te fotke objavila na svom profilu na Instagramu uz pomalo zlobnu poruku upućenu fotoreporterima koji previše zadiru u privatnost. ‘Razljutili su me fotografi koji su mi slikali dupe i zato dijelim fotografije moje stražnjice koju je slikao moj muž. To je uvijek bolji kut gledanja’, napisala je. Činjenica je samo da 47-godišnja Zeta-Jones izgleda fantastično, tko god da je fotografira.