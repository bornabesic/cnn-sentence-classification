Glazbenik je progovorio o skandalima koji ga prate i o odnosu sa suprugom Sandrom, sinom Ivanom (21) i kćeri Mijom (15). - Svi znaju da me prati loš glas, sto godina sam na sceni, zna se da sam imao skandala, osobito vezanih za određene bolesti, alkoholizam i slično - rekao je Alen Vitasović za Story i dodao kako je svjestan da neke nastupe nije odradio kako treba zbog alkohola. Osim toga, Vitasović (49) tvrdi kako se muči i trudi na sceni, ali ga ljudi gledaju s podsmjehom i da ga stigmatiziraju. - Tada možeš biti trijezan deset godina, jedanaestu popiješ jedan gemišt i ponovo si sve zeznuo - kaže i dodaje kako je sada sve pod kontrolom. U trenutku najveće slave, Vitasović je oženio Sandru, učiteljicu iz Ližnjana, a nedavno su proslavili 22 godine braka. Kaže kako je za brak bitna ljubav, ali je poštovanje još važnije. Ispričao je da kći želi biti medicinska sestra, a sin radi na benzinskoj crpki. Jedina želja mu je da budu zdravi. Alen kaže kako su ga mnogi razočarali, ali da su djeca uvijek bila uz njega. - Oni te osjećaju u srcu, vole svog tatu i znaju da ih nikad nije prevario niti im napravio išta loše. Dao sam im sve što sam mogao - rekao je. Izvorni članak pročitajte u časopisu Story.