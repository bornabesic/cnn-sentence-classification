Obitelj nam je dana, prijatelje biramo. Sami odlučujemo tko je vrijedan našeg vremena, dijeljenja naših tajni, sretnih i tužnih trenutaka i svega onoga što nam je kao ljudskim bićima potrebno podijeliti. S kime ćemo se smijati, plakati, voljeti život ili ga ponekad 'mrziti'. Baš kao što i mi, 'obični smrtnici' suštinski trebamo nekoga uz sebe, trebaju ga i 'daleke i nedostižne' holivudske zvijezde. Njihovi životi specifični su, a odnosi koje grade zahtijevaju možda i veću toleranciju i strpljenje no što je nama poznato. Ipak, nekoliko idućih primjera predstavlja slavna ženska prijateljstva koja su odoljela svim životnim izazovima i cijeni slave.     Courteney Cox i Jennifer Aniston Profimedia, Planet   Monica i Rachel u televizijskoj seriji 'Prijatelji' bile su nerazdvojne, iako potpuno različitih karaktera. Svoje su uloge prenijele i u stvaran život, i čvrsto stoje jedna uz drugu već dugi niz godina. Tako je, primjerice, Aniston teško razdoblje nakon razvoda od Brada Pitta provela upravo u Courtneyinoj kući u Malibuu, a mediji su tada prenosili njenu izjavu kako 'mnogo vremena provodi u gostinjskoj sobi Courteney Cox' te da je ona 'divna, izuzetno poštena osoba puna ljubavi, koja nikad ne osuđuje i apsolutno je vjerna svojim prijateljima'. Kad su ih mediji upitali što ih je zapravo spojilo, često su se uz osmijeh prisjetile posebne salate koju su jele svakodnevno 10 godina za vrijeme snimanja Prijatelja. Njihove male navike u pauzama od napornih snimanja očito su bile ključne za izgradnju prijateljstva koje traje već punih 20 godina.     Drew Barrymore i Cameron Diaz   'Charliejeve anđelice' nerazdvojne su od snimanje te komedije iz 2000. godine, ali, njihova povezanost nastala je još u tinejdžerskim danima. U to vrijeme obje su živjele u Los Angelesu, a Drew je između castinga povremeno prala suđe u lokalnim kafićima, dok je Cameron zarađivala kao model. Drew za svoju prijateljicu ima samo riječi hvale, baš kao i Cameron za nju. Nakon što su ih životni putevi na neko vrijeme razdvojili, Diaz je nazvala Barrymore uoči snimanja 'Charliejevih anđela' i rekla joj kako želi da upravo ona glumi uz nju u tom kino megahitu. Njihov odnos tada se zauvijek učvrstio, a medijima nerijetko daju izjave o svom prijateljstvu. Tako je Drew svojevremeno izjavila kako je 'njezina Cameron osoba za apsolutno sve – kuhanje u dvoje, izležavanje na kauču, ali i izvlačenje iz zatvora. Po potrebi.'     Nicole Kidman i Naomi Watts REUTERS     Obje plave, prekrasne i Australke – izgleda kao da je ovim ljepoticama prijateljstvo bilo suđeno. Upoznale su se kao tinejdžerke u kazalištu u Sydneyu, a njihovo prijateljstvo preživjelo je čak i učestale 'borbe' za istu ulogu. Još 1991. nastupile su jedna uz drugu u filmu 'Flirting', a to je u potpunosti učvrstilo njihov odnos. Baš kao i uzajamna briga i ljubav koja bi svaki put nastupila u trenucima teških životnih okolnosti, poput Nicoleinog razvoda od Toma Cruisea. Tad je izjavila da je upravo Naomi ta koja joj je pomogla da zavoli život.     Michelle Williams i Busy Phillips Profimedia, SIPA USA     Upoznavši se na setu Dawson's Creeka, Michelle i Busy automatski su 'kliknule'. U intervjuima se često spominju kao 'srodne duše' , a nerijetko se pojavljuju i jedna drugoj kao pratnja na raznim holivudskim događanjima.     Kate Winslet i Reese Witherspoon Profimedia, MPTV   Zvijezda Titanica osjećala se usamljeno 2007. godine kad je njezin tadašnji suprug Sam Mendes dulje vrijeme poslovno izbivao iz kuće. Jedne večeri, u potrazi za društvom, Kate je navodno odlučila pozvoniti susjedima, a ispostavilo se da je do nje živjela upravo Reese Witherspoon. Žene su automatski 'kliknule', a Reese često prepričava taj doživljaj. -Zamislite da ste kod kuće, netko vam pozvoni na vrata, kad li ono, Kate Winslet s rečenicom 'Draga, moj suprug Sam je izvan kuće, meni je dosadno, a vjerujem da imamo i djecu sličnih godina. Hoćemo li organizirati neko druženje. I usput, imaš li malo vina za posuditi?'' Tu su večer, navodno, provele zajedno, i odonda su nerazdvojne.     Victoria Beckham i Eva Longoria REUTERS   'Spice Girlsica' i 'Očajna kućanica' također su kliknule na prvu, i to 2007. godine kad su Beckhamovi doselili u Hollywood. Uz ljubav, prijateljstvo i zajedničke interese, dijele i frizera Kevina Pavesa, koji je svojevremeno izjavio kako su žene izuzetno duhovite i privržene jedna drugoj. Tome pridonosi i činjenica da je Victoria Evi dizajnirala vjenčanicu, dok je Eva pak krsna kuma Victorijinoj četverogodišnjoj djevojčici Harper.