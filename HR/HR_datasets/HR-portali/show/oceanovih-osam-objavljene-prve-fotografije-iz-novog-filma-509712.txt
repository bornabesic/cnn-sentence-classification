Kako smo već bili nekoliko puta pisali, 'Oceanovih jedanaest' dobiva svoju novu verziju, ali ovaj put jako inovativno sastavljenu samo od ženskih članova, i 'skraćenu' za nekoliko ljudi. Tako će se film, u kojem pratimo žensku ekipu lopova, sastojati od osam glumica, čije fotografije iz filma su nedavno izašle u javnost. Warner Bros. Pictures i Village Roadshow Pictures dali su nam tako prvu fotografiju na kojoj se mogu vidjeti seksi kriminalke, na jednom od najikonskijih lokaliteta New York Cityja - u njegovoj podzemnoj. Na fotografiji se mogu vidjeti, s lijeva na desno, Debbie Ocean (Sandra Bullock) i njena ekipa, Lou (Cate Blanchett); Nine Ball (Rihanna); Amita (Mindy Kaling); Constance (Awkwafina); Rose (Helena Bonham Carter); Daphne Kluger (Anne Hathaway); te na kraju Tammy (Sarah Paulson). Smatralo se u jednom trenutku da bi i Jennifer Lawrence mogla nastupiti u filmu, no ta glasina je odbačena, a kako je niti nema na fotografiji, sve je jasno. Kriminalke će pokušati izvesti pljačku stoljeća na tradicionalnom godišnjem zvijezdama ovjenčanom balu Met Gala. Redatelj i scenarist Garyj Ross napisao je scenarij za film prema predlošku Olivie Milch. Warner Bros., prema zadnjim podacima, film namjerava objaviti osmog srpnja 2018. godine, otprilike u isto vrijeme kada bi trebao u kina doći još neimenovani spinoff Transformersa. Tema: FILM 