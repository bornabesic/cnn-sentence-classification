Kako je postalo posve jasno, snimanje nastavaka je jedino što pogoni današnju filmsku industriju. Takvo se ponašanje vidi podosta dobro prvo i osnovno u filmovima medijskog giganta Disneya. Osim što posjeduju jednu od najvećih franšiza uopće, 'Ratove zvijezda', vlasnici su i 'Marvela' koji nam donosi superherojske filmove, kao i Pixara, od kojih dolaze animirani filmovi. Jasno, čim takva politika vlada firmom, svakih nekoliko godina možemo očekivati nastavak nekog serijala na kojeg su mnogi već zaboravili. Tako je prije jedanaest godina Pixar snimio jedan od svojih popularnijih filmova, 'Aute'. Tom su se filmu vratili i s nastavkom 2011. godine, a kako stvari stoje 2017. godine dobit ćemo još jedan nastavak tog serijala. Pogledajte teaser - Munjeviti Jurić, šampion automobilskih utrka, pokušat će pokazati još jednoj generaciji automobila da je najbolji trkaći auto  kojeg je svijet ikad vidio - službeni je sinopsis filma. Kako se iz tog sažetka da iščitati, Munjeviti Jurić je ipak bez problema 'preživio' lomljavu iz drugog nastavka franšize. Ipak, ako ima probleme, kako bi se mogao pojaviti u još jednim dijelu? Pogledajte novi video U novom filmu protivnik mu je Jackson Storm, dok mu kroz utrke pomaže trenerica Cruz Ramirez. Ovaj 3D film, scenarista Daniela Gersona i u režiji Briana Leeja, u kina dolazi sredinom lipnja 2017. godine. Tema: FILM 