U ponedjeljak je u Dubrovniku, točnije u Pilama podno dubrovačkih zidina, započelo snimanje još jednog velikog projekta svjetske produkcije. Riječ je o dokumentarnom serijalu 'Knightfall' koji se snima za kanal History. Radnja prati put sir Landryja, jednog od vođa elitnih križarskih ratnika, vitezova templara, u potrazi za Svetim Gralom. Snimit će se deset epizoda serije, u trajanju od sat vremena. Producent serije je Jeremy Renner publici poznat po ulogama u filmovima 'Marvel's The Avengers, 'The Bourne Legacy' 'American Hustle', 'Mission: Impossible – Ghost Protocol' i brojnim drugim filmovima.