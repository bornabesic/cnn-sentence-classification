Jim Carrey će se ipak naći na sudu zbog smrti svoje bivše djevojke, Cathrione White, nakon što je sutkinja odbila odbaciti prigovor na tužbe protiv glumca. Sutkinja Deirdre Hill, s losangeleškog Vrhovnog suda je objasnila da neće odbaciti tužbe unatoč trudu Carreyjevog odvjetnika Raymonda Bouchera te je čak naznačila da je cijeli trud tog odvjetnika zlonamjeran. Kako otprije poznato, Carrey je znao da je White bila sklona depresiji te da si je već prije pokušala oduzeti život. Uz to, Carrey je navodno poduzeo korake kako bi pokazao da nema nikakve veze s cijelom situacijom, tj. sa smrću nesretne White. White su našli mrtvu u njenom domu u Los Angelesu, nakon što je uzela preveliku dozu lijekova. S Carreyjem je prekinula samo tjedan prije svojeg samoubojstva, a u poruci koju je ostavila glumcu napisala je da ona jednostavno nije za ovakav svijet. U tužbi koju su podnijeli majka gđe. White i njen bivši muž stoji da je Carrey bio opsjednuti manipulator te da je koristio nadzorne kamere da bi špijunirao Catrionu. Lijekove koje je nesretna žena uzela da bi počinila samoubojstvo je podigao Arthur King, što je navodno pseudonim Jima Carreyja. Kako tvrdi policija, Carrey je prije samoubojstva poslao SMS Cathrioni, s upitom kamo su tablete nestale. No bivši suprug Catrione White, Mark Burton, tvrdi da je u pitanju lažan dokument koji je osmišljen da bi sklonio sumnju s Carreyja. Sutkinja Hill je odredila da će suđenje početi 26. travnja 2018. godine, i dala je procjenu da bi sve trebalo biti gotovo u 20 dana. Hoće li glumac završiti u zatvoru saznat ćemo dakle sredinom svibnja naredne godine. Tema: FILM