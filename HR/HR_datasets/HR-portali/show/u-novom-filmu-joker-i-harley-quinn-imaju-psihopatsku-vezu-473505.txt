Situacija u filmu 'Odred otpisanih' je, za razliku od mnogih drugih filmova sa superjunacima, okrenuta naglavačke. Da, i dalje je u pitanju kriza koja svima prijeti (u zasad neotkrivenom gradu, no vjerojatno Gotham ili Metropolis) ali ovaj put ju ne rješavaju superheroji, već skupina najgorih - supernegativci poput Jokera i Harley Quinn. Jasno da to ne rade iz dobrote, već za 'otpis svojih dugova', a sigurno su i neki novci u igri. Nove slike sa seta su nam pokazale i kakvu vezu imaju neki likovi. Premda je onima koji prate stripove jasno da Harley Quinn i Joker imaju eksplozivnu vezu, nove slike dale su za naslutiti da nije sve toliko jasno u filmu. Što se Jokera tiče, još uvijek nije jasno koja je točno njegova uloga u filmu. Je li on također 'pozitivni' negativac ili je Joker ono što je uvijek i bio - agent kaosa koji je u 'igri' samo zbog svojeg uživanja? U glavnim ulogama nastupaju Will Smith kao precizni Deadshot, Joel Kinnaman u ulozi smrtonosnog Ricka Flagga i Jai Courtney kao komični Captain Boomerang. Margot Robbie utjelovila je suludu Harley Quinn, Cara Delevingne je čarobna Enchantress, a Jared Leto našao se u ulozi Jokera. Uz njih, pojavljuje se i Ben Affleck u ulozi Batmana. Pogledajte galeriju 'Odred otpisanih' stiže u naša kina u distribuciji Blitz film i video krajem blockbusterske sezone ove godine, 4. kolovoza. Tema: FILM 