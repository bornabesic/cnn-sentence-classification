Već ste se lagano počeli pakirati za ULTRA Europe? Ako ste već nabavili svoju regionalnu kartu za sva tri dana festivala na Poljudu ili ste se pak odlučili skoknuti i do obližnjih otoka na neki od programa Croatia Music Weeka, ostalo vam je još samo riješiti godišnji sa šefom i dogovoriti se s ekipom za prijevoz (detalje programa pogledajte na www.ultraeurope.com). Donosimo vam 5 načina kako najbrže i najlakše stići do Splita sredinom srpnja! 1. ULTRA Party Vlak powered by Enter Ako još niste nabavili svoju regionalnu ulaznicu, možete se odlučiti za paket u suradnji s Hrvatskim Željeznicama koji po cijeni od 1.049 kn obuhvaća regionalnu ulaznicu za sva 3 dana i prijevoz Zagreb- Split i natrag! Vlak je powered by Enter, što znači da dobrog ritma neće faliti! Ako vam je karta već u džepu, možete uzeti samo povratnu kartu za vlak po cijeni od 290 kn. Volite sve rješavati u zadnji tren? Ok, za vas i vaše prijatelje osmišljen je paket 5 + 1 u kojem dobivate jednu ulaznicu gratis... da, u paket su uključene i karte za vlak. 2. Privatni aranžman Da, naravno da se možete odlučiti doći svojim automobilom. U blizini stadiona Poljud postoje čuvana parkirališta, a u Splitu je nekoliko javnih i privatnih (mahom hotelskih) garaža. Na otoke možete i bez automobila, samo mu nađite dobro mjesto dok vas nema. 3. Brod, brodica, jahta, jedrilica Unajmili ste brod za ljeto ili ste sretni vlasnik istog? Odlično! U ponedjeljak, 18. srpnja možete sudjelovati na YACHT REGATTI od Splita do Brača. Očekuje se da će regata u sklopu Croatia Music Weeka okupiti više od 100 plovila. Na kraju puta u Bolu na Braču vas očekuje veliki party u Auro cocktail baru na plaži Zlatni rat. 4. Katamaran Ako ste se odlučili otići na Brač, Hvar ili Vis, na raspolaganju je katamaranska linija koja će u dane programa na pojedinom otoku prometovati po posebnom voznom redu od splitske luke do željenog otoka. Prva je na rasporedu 18.07. Yacht Regatta na Braču, zatim 19.07. ULTRA Beach party na Hvaru i završni RESISTANCE™ party u Fort Georgeu na otoku Visu 19.07. 5. Dobri stari trajekt Croatia Music Week završava RESISTANCE™ Closing partyjem u gradu Visu 20. srpnja. Najjednostavnije i najbrže je doći u splitsku trajektnu luku i provesti par sati sunčajući se na trajektu dok plovite prema jednom od najjužnijih otoka na ovoj strani Jadrana. Vidimo se na Croatia Music Weeku od 14. do 20. srpnja! 