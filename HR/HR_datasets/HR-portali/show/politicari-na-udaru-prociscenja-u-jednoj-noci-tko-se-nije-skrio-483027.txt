Treći nastavak franšize 'Pročišćenje' (The Purge), koja je osvojila svjetske box office svojom pojavom 2013. godine, donosi novo zastrašujuće poglavlje u budućnosti u kojoj su na 12 sati u SAD dozvoljeni svi zločini. Kritika ga već sada hvali kao najbolji film u franšizi do sada. Prošle su dvije godine otkako se Leo Barnes (Frank Grillo) uspio suzdržati od osvete za smrt svoga sina uoči noći pročišćenja i odlučio pomoći ljudima da prežive tu noć. Sada se nalazi u ulozi šefa osiguranja senatorice Charlie Roan (Elizabeth Mitchell). Njegova misija je zaštiti ju u utrci za predsjednicu te joj pomoći da preživi godišnji ritual 'pročišćenja', koji je usmjeren protiv siromašnih i nevinih. Roan je jedina na vlasti koja se aktivno protivi godišnjem “čišćenju”. Ali kada ih izdaja potjera na ulice Washingtona u noći kada nema pomoći, morat će pokušati preživjeti do jutra. Pogledajte foršpan 'Pročišćenje: Izborna godina', u distribuciji Blitza, pogledajte od danas u svim kinima. Tema: FILM 