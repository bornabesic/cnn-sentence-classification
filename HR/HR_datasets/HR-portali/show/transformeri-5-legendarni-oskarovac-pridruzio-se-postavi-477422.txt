 Isabela Moner i Jerrod Carmichael su novo pridošli, a najvjerojatnije će se naći u ulogama tupavih tinejdžera. Premda sumnjamo da će Hopkins podići kvalitetu serijala na "gledljivo", ipak nam se čini da bi petica mogla ispasti najbolji dio franšize. Doduše, uvijek postoji opcija da će maestralnog glumca sakriti iza gomile kompjuterske animacije, pa će sva ta kvaliteta biti uzaludna. A osim vijesti da Hopkins stiže u franšizu, redatelj Michael Bay objavio je i prve slike novog Chevy Camara, koji je u filmu transformer Bumblebee. 'Transformers: The Last Knight' bi u kina trebao stići 23. lipnja naredne godine, po prvi put s pravim vitezom u postavi. Tema: FILM 