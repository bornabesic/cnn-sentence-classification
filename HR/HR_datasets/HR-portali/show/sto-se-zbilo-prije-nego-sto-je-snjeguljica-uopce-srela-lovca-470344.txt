Saznajte što se dogodilo prije nego što je Snjeguljica uopće srela Lovca – u filmu Lovac i Ledena kraljica. Chris Hemsworth i dobitnica Oscara Charlize Theron ponavljaju svoje uloge iz hita Snjeguljica i lovac, a ovog puta pridružuju im se Emily Blunt i Jessica Chastain. Theron ponovno utjelovljuje zlu kraljicu Ravennu koja neoprostivim zlodjelom izdaje svoju dobru sestru Freyu (Blunt) i time zamrzne Freyino srce i oslobodi u njoj ledenu moć za koju nikad nije znala da posjeduje. Freya se povlači u kraljevstvo daleko na sjeveru i tamo stvara svoju vojsku lovaca koji ne smiju prekršiti samo jedno pravilo – nikad se ne smiju zaljubiti. Kad se dvije kraljice počnu boriti za prevlast, jedino što stoji na putu zlu je Freyin najelitniji lovac Eric (Hemsworth). Zajedno s ratnicom Sarom (Chastain) – jedinom ženom koju je ikad pustio u svoje srce - Eric mora pomoći Freyi da pobijedi svoju sestru … ili će Ravennino zlo zauvijek vladati. Pogledajte video Producent Joe Roth (Maleficent, Alice in Wonderland) opet predvodi filmsku ekipu, a spektakularnu sagu je režirao Cedric Nicolas- Royan (Pirates of the Caribbean filmovi, Snow White and the Huntsman), nominiran za Oscara za svoj rad na vizualnim efektima i kome je ovo redateljski debi. Film Lovac i Ledena kraljica u distribuciji Blitz film i video možete pogledati u kinima od ovog četvrtka. Tema: FILM 