Nakon što je američki tabloid National Enquirer razbjesnio je svijet naslovnicom kojom sugerira da slavna glumica Angelina Jolie umire, te da je hospitalizirana sa samo 34 kilograma, o čemu smo već pisali ovdje, objavljene su fotografije glumice na skijanju s djecom koje apsolutno demantiraju skandalozne natpise. Angelina Jolie trenutno uživa u odmoru s djecom na skijanju u Coloradu gdje su je u veselim trenucima šopinga i kupovine sladoleda uhvatili paparazzi. U šetnju je izvela osmogodišnje blizance Knoxa i Vivienne, te 10-godišnju Shiloh, dok je Maddox s društvom uživao u snowboardingu. INSTAR Images / Profimedia Maddox Jolie-Pitt   41-godišnja glumica navodno je za odmor unajmila četiri milijuna vrijednu kuću sa šest spavaćih soba za djecu i privatnim puteljkom koji im omogućava da se na skijama spuštaju direktno iz doma, piše Daily Mail. Njihov otac, Brad Pitt, naravno nije bio s njima, a mediji prenose izjave njegovih prijatelja koji kažu da su mu ovo bili najgori blagdani u životu. Navodno je posjetio djecu pod nadzorom na Božić u njihovom domu u Los Angelesu, no Maddox ga nije htio vidjeti. AKM-GSI / Profimedia Angelina Jolie, Shiloh i Knox u Coloradu   Prošla su četiri mjeseca otkako je Jolie podnijela papire za razvod, a stvari čini se idu samo na gore. Prošli su mjesec Bradovi odvjetnici podnijeli zahtjev sudu u LA-u da zapečati dosjee njihove djece jer su navodno neke informacije o njihovim posjetima psihologu i drugi emotivni problemi procurili u medije. Za to optužuje bivšu suprugu koja bi ponajprije trebala smisliti na interese djece. Nakon što je Pitt oslobođen svih optužbi za zlostavljanje djece, oba roditelja se sad bore za skrbništvo. INSTAR Images / Profimedia Maddox Jolie-Pitt