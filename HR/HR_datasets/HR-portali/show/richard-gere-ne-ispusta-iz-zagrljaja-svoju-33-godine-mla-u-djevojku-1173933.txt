Otkako su se zaljubili 2015. godine glumac Richard Gere i njegova 33 godine mlađa djevojka Alejandra Silva su nerazdvojni. Tako je bilo i tijekom premijere filma "Norman" u Madridu u kojem 67-godišnji Gere igra glavnu ulogu. Par se crvenim tepihom prošetao modno usklađen, a Richard je cijelo vrijeme tijekom poziranja fotografima držao svoju djevojku u nježnom zagrljaju. Glumac iza sebe ima dva braka, jedan s manekenkom Cindy Crawford i drugi s glumicom Carey Lowell. Alejandra je iz Španjolske i zato Richard zadnje dvije godine puno vremena provodi ondje, a zajedno su angažirani u brojnim humanitarnim organizacijama i projektima.