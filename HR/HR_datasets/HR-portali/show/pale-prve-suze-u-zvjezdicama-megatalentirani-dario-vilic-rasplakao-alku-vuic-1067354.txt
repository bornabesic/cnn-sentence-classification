Trinaestogodišnji slavuj Dario Vilić iz Zagreba osvojio je i rasplakao žiri! Dario je izvedbom pjesme “Kao moja mati” Zdravka Čolića do suza ganuo Alku Vuicu.  -Rasplakao si me! Uf, ne znam što da kažem. Slušam te i mislim si kako pjevaš kao da si proživio ne znam što u životu. Mislim, tako pjeva kao da je proživio nešto u životu. Kakvi su to završeci, kakav je to glas, predivan si- kazala je suznih očiju Alka Vuica, dok je maestro Šljivac emociju pretočio u riječi: -Bio si sjajan, megatalentiran! -Opravdano si prva petica večeras. Izazvao si emociju, kupio raju, odlično manipuliraš publikom, sram te i stid bilo! Predivno, svaka čast- komentirao je oduševljeni Enis Bešlagić. -Kad te ovako gledam i slušam kako se ponašaš na pozornici, kako pjevaš, kako se obraćaš publici, onda mogu reći da si ti dokaz da se najvažnije stvari u ovom našem poslu ne uče nego se rade instinktivno. Ti si živi dokaz za to. Naučiti možeš još svašta, ali ovo s čim si rođen, si rođen- dodala je Vanna, a komentarima se ovoga puta pridružila i voditeljica: -Svaka majka koja ima sina, voljela bi da joj ovo otpjeva, a svaka koja ima kćer, htjela bi te za zeta-zaključila je Doris Pinčić Rogoznica. >>Vanna je plakala jer mi Zagorci znamo prenijeti emocije 