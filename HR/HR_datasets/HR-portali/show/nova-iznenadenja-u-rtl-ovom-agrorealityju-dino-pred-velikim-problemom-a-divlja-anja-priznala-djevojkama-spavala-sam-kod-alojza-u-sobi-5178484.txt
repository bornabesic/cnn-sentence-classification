Ni selo nije cijepljeno od zakulisnih igara i peripetija. U večerašnjoj epizodi reality showa ‘Ljubav je na selu’ kandidatkinje i kandidati morat će se dokazati pred svojim farmerima – radom, piše RTL. Na imanjima su krenule radne akcije, a u pauzama se najbolje odmoriti uz trač-partiju. Tako će Anja otkriti djevojkama da ju je Alojz počastio gostoprimstvom u svojoj sobi, što će zbuniti njezine protukandidatkinje, a ni kod Sandre na farmi neće biti mira. Jedan će farmer svoju kandidatkinju silno razveseliti darovima kojima se ni u snu nije nadala. A dok je netko obasipan darovima, Dino se suočava s problemom – jedna od njegovih djevojaka večeras odlazi kući.