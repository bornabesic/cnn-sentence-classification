Novi kratak spot iz najnovije avanture iz svijeta Harryja Pottera, 'Čudesne zvijeri i kako ih naći', fokusira se na prijetnju koju glavni lik, Newt Scamander pokušava ukloniti iz New Yorka. Jasno, on u tom podvigu nije sam pa mu pomažu i američki čarobnjaci, o kojima smo već pisali. Mračan ton kojeg vidimo u ovom spotu značajno se razlikuje od prethodnog ugođaja kojeg su nam pokazali prijašnji foršpani. U prijašnjim videima ipak je značajno više pažnje posvećeno bilo komičnoj i čarobnoj strani filma, dok sada dobijamo i malo više podataka o zlokobnoj prijetnji koja se nadvila nad američke čarobnjake. Pogledajte video A osim vijesti da su objavljeni novi videi, valja spomenuti da je film već uspio postići svojevrsan uspjeh. Naime, kako je opće poznato, u Kini se svake godine smije prikazati samo jedan mali broj filmova snimljen izvan granica te goleme zemlje. 'Čudesne zvijeri i kako ih naći' jedan je od tih filmova te u Kini počinje s prikazivanjem 25. studenog, samo osam dana nakon premijere u Hrvatskoj. Pogledajte spot U glavnoj ulozi nastupa Eddie Redmayne, koji glumi kolekcionara magičnih životinja, Newta Scamandera. Radnja se odvija 70 godina prije nego što je saga o Harryju Potteru dobila svoj početak. A naziv novog serijala potječe od naziva knjige koju je Harry čitao prije odlaska u Hogwarts, a koja je obavezna literatura svakom čarobnjaku. Gotovo u svakom čarobnjačkom domu uglavljenu između debelih svezaka magijskih enciklopedija naći ćete i primjerak 'Čudesnih zvijeri i gdje ih naći'. 'Čudesne zvijeri i gdje ih naći', u distribuciji Blitza, možete pogledati od 17.studenog u svim kinima. Tema: FILM 