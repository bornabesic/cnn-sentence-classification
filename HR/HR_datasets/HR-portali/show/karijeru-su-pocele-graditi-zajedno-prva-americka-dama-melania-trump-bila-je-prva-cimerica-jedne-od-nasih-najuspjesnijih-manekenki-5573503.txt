Nakon što je srpska manekenka i bivša misica Svetlana Dimitrić Šarić ispričala da je jedno vrijeme dok je živjela u New Yorku bila susjeda Melanije Trump te se prisjetila da je sada već prva dama oduvijek odisala finoćom i otmjenošću, majka Ljupke Gojić na Instagramu je podijelila jedan detalj s početka zavidne manekenske karijere svoje kćeri. Naime, kako je otkrila u postu, supruga novog američkog predsjednika Donalda Trumpa bila je prva Ljupkina cimerica u Milanu. A evo kako je to ispričala Ljupkina majka Željka. - Doma smo uvijek svi ludi na Ljubu Groznog, jer nikad ne zna o kome govorimo, osim ak' nije Đani Šverko ili Goran Štrok (stari automobilistički asovi). Popodnevni razgovor sa zadrtim rockerom nezainteresiranim za jet set. Ja: Kako ovih dana nigdje nema Ivanke Trump? - Tko je to, pita on. Ja: Pa bivša Trumpova zena.. - Pa bivša je, veli.. Ja: Sjećaš se kako je bila slična onoj bosanskoj pjevačici, i tu zapnem i nikako se sjetiti kako se zove Hanka Paldum. - Kojoj, pita om. Ja: Pa onoj plavoj iz Sarajeva, kako se zove.. - Esma Redžepova, kaže Ljubo Grozni. Ja: Ma je, dalje. Daj da se sjetim, pomozi.. - Neda Ukraden, kaže on sav ponosan kako zna dva imena, a nisu Eric Clapton i Mick Jagger. Ja: Znaš li da je Melania bila prva Ljupkina cimerica, u Milanu, pitam ga. - Koja Melania?!, pita on i ode u garažu. Melania Trump odmalena je pokazivala smisao za modu, pa mnogi koji su je poznavali danas kažu da su znali da će završiti u modnoj industriji. Nakon što je osvojila titulu prve pratilje Miss Slovenije 1992. godine počela se baviti manekenstvom. Karijeru je prvo gradila u Italiji, pa se preselila u Pariz nakon čega je uslijedila Amerika. I dok je Ljupka postala poznata u svijetu mode, Melaniji na tom području to nije uspjelo.