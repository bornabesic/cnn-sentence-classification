Samo dva tjedna nam ostaje do odluke kojom će američki narod pokazati sviđa li im se više Hillary Clinton ili Donald Trump. No dok se to ne dogodi, sigurno ćemo dobiti još skandala poput ovog. Naime, Trumpovu zvijezdu na holivudskom Šetalištu slavnih uništio je čovjek koji se predstavio kao Jamie Otis. Odjeven u građevinarskog radnika te naoružan maljem i krampom, krenuo je s uništavanjem Trumpove zvijezde u sitnim jutarnjim satima. Trumpova zvijezda, smještena blizu kazališta Dolby, već je nakon samo nekoliko udaraca uništena. Prema navodima napadača, namjera mu je bila da otkine zvijezdu te ju proda na aukciji i novac donira ženama koje je Trump navodno seksualno napadao tijekom proteklih desetljeća. Glede tih napada, Trump je ustvrdio da su to samo laži te da će se pozabaviti tim tužbama nakon izbora, tj. poslije 8. studenog. Premda je zvijezda praktički kompletno uništena, već rano u popodnevnim satima potpuno je obnovljena.   Tema: FILM 