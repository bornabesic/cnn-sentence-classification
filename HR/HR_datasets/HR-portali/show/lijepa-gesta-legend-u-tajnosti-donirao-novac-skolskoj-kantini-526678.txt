Otac iz Seattlea Jeff Lew pokrenuo je internetsku stranicu GoFundMe kako bi otplatio dugove školskih kantina. - Primili smo 6000 dolara od Johna Stephensa i istražio sam to ime jer je riječ o velikoj donaciji - ispričao je Lew. Na kraju je shvatio da je riječ o pjevaču Johnu Legendu (38). Otac mu je zahvalio na pomoći. Lew nije htio da Legendova velikodušna gesta ostane anonimna, pa je objavio koliko je pjevač donirao za školsku hranu. - Zadovoljstvo mi je. Svi trebaju imati besplatan ručak u javnim školama - odgovorio je pjevač. U braku je s manekenkom Chrissy Teigen (31) četiri godine, a imaju i kćer Lunu (1). Chrissy je nedavno rekla kako je dugo patila od postporođajne depresije.