Krajem 90-ih zahvaljujući seriji "Felicity" Kerri Russell i Scott Speedman postali su poznata glumačka imena, a njihovu napetu ljubavnu priču u seriji pratili su tinejdžeri diljem svijeta. Keri je gledatelje osvojila ulogom Felicity, a Scott je simpatije ženske publike zaslužio ulogom Bena. Par je u tom periodu i privatno bio u vezi, a petnaest godina nakon prestanka prikazivanja serije i nakon prekida dvoje glumaca je i dalje u prijateljskim odnosima i Scott je nedavno došao dati podršku Kerri dok je primala svoju zvijezdu na Stazi slavnih. Kerri možemo gledati u seriji "The Americans", u braku je s Matthewom Rhysom s kojim je lani dobila sina Sama, a iz braka s Shaneom Dearyjem ima sina Rivera i kći Willu. Scott je ostvario uloge u filmu "Underworld", a gledamo ga i kao Barryja Baza Browna u  seriji "Animal Kingdom".