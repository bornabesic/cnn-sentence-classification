Nakon što smo saznali da bi jedan od glavnih neprijatelja u filmu 'Justice League' trebao biti vanzemaljac Steppenwolf, zajedno s već najavljenim Darkseidom, izgleda da je Affleck najavio i tko bi trebao biti Batmanov protivnik u Batmanovom solo filmu. Zvijezda je na svojem Twitteru podijelila kratki video u kojem je podosta jasno tko će se boriti protiv Batmana, tj. tko će mu zadavati probleme. Pogledajte video https://t.co/0NsNzCtGip Deathstroke, kako se zove najavljeni negativac, je protivnik po svojim sposobnostima vrlo sličan Deadpoolu, kojeg smo ove godine vidjeli u poprilično kvalitetnom Marvelovom filmu. Hoćemo li dobiti i kvalitetnog DC-ovog negativca ćemo tek vidjeti. Bena Afflecka ćemo, prije nego što preuzme ulogu Batmana, moći vidjeti ove godine u filmu 'Računovođa', u ulozi smrtonosnog prokalkuliranog ubojice. Film u kina dolazi 20. listopada ove godine, dok ćemo se za solo film o Batmanu morati strpjeti barem do 2018. godine. No i prije toga moći ćemo vidjeti Affleckovog Batmana u kinima, u filmu 'Justice League', koji u kina dolazi 17. studenog naredne godine. Tema: FILM 