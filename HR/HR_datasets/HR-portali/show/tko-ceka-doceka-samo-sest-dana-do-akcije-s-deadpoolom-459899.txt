 Samo šest dana prije dolaska 'Deadpoola' u kina, pojavilo se nekoliko novih, međunarodnih spotova. U njima se može vidjeti podosta novog materijala, ali ništa što bi pokvarilo gledanje filma. Novi spot o najluđem plaćeniku na svojem je Twitteru objavio i srpski glumac Stefan Kapičić, koji u filmu glumi metalnog Colossusa. Važna stvar za spomenuti je i da ‘Deadpoola’ u našim kinima gledamo za samo šest dana, 11. veljače, što je čak dan ranije nego u SAD-u. Osim Ryana Reynoldsa u glavnoj ulozi, u filmu se pojavljuju i Morena Baccarin (Firefly), a glume i Ed Skrein te Gina Carano . Važne uloge imaju i T.J. Miller i Brianna Hildebrand uz Stefana Kapičića. U svojem prvom redateljskom nastupu pojavljuje se Tim Miller, za kojeg mislimo da nas neće razočarati . Kada rezervirate karte? 