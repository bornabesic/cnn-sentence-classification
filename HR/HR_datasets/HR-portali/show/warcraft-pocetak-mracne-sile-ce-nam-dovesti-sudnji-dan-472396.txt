'Warcraft: Početak', kako se film od nedavno zove, će po svemu sudeći dovesti punu silu fantastičnog svijeta Azerotha na velike ekrane. Za sve hardcore gamere, a i za one koji su samo ovlaš upoznati s materijalom, redatelj Duncan Jones očigledno je pripremio pravu ljetnu poslasticu, film tijekom kojeg ćemo s užitkom navijati za 'pravu' stranu. U novom, neameričkom foršpanu, opet vidimo neke scene koje su nam već bile pokazane, no ovaj put smo dobili i malo mračnjaštva u cijelom miksu starih i novih kadrova. Definitivno ćemo vidjeti akciju između mračnog šamana, Gul'dana i sila dobra, koje će predvoditi Anduin Lothar (Travis Fimmel) uz pomoć Durotana (Toby Kebbel). Iako ne sumnjamo u njihov uspjeh i trijumf nad silama tame, bit će uzbudljivo vidjeti na koji način će se odviti svi događaji.  Pogledajte video Osim glavnih likova, Garone (Paula Patton), Durotana (Toby Kebbel) i Anduina Lothara (Travis Fimmel) , u filmu o 'Warcraftu' vidjet ćemo glavne čarobnjake iz serijala, tj. Bena Fostera u ulozi Medivha i Daniela Wua u ulozi Gu'ldana. Dominic Cooper nastupit će u ulozi Llane Wrynna, Clancy Brown odglumit će Blackhanda, dok će ulogu Grommasha Hellscreama preuzeti Terry Notary. Drugog čarobnjaka, Khadgara, od glumit će Ben Schnetzer . 'Warcraft' bi, u distribuciji Blitz Filma, u kina trebao stići 10. lipnja ove godine. Tema: FILM 