Zoran Šprajc mrmljao je, no ipak su ga gledatelji čuli. Dok je najavljivao priču o Škodi i Audiju u svojoj emisiji RTL Direkt, skandalu koji slijedi onaj Volkswagenov, Zoran Šprajc nabrajao je koji modeli Audija imaju problem sa spornim softverom. Nakon što ih je sve naveo, omakla mu se psovka zbog broja modela – "u pi... materinu". Sigurni smo da šarmantnom voditelju nitko neće zamjeriti ovu malu psovku, koju, uostalom, nitko nije trebao ni čuti. Šprajcovo psovanje možete čuti na ovom linku – ako premotate na 23:35. Šprajc se sam obratio svojim gledateljima, ispričavši se.  – Moram priznati da ni sam nisam bio svjestan koliko modela ima navedena marka vozila. Bila je to spontana reakcija I žao mi je što sam reagirao instinktivno. Ispričavam se svojim gledateljima – rekao je Šprajc. >>Struka je odlučila: Najpopularniji novinar u Hrvatskoj je Mislav Bago >>Zoran Šprajc otišao s HTV-a i prešao na novi kanal N1 