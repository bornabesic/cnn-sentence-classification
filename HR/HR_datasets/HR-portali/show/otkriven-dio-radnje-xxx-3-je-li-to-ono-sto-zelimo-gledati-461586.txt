Premda nismo sigurni koliko nam treba i treći dio priče o Xanderu Cageu, nas se ne pita, pa će film biti snimljen. Malo je još uvijek nejasno koji su razlozi uskršnjivanja ovog lika, jasno, osim novca, jer je još 2002. postalo poprilično jasno da 'xXx' nije dostojan nasljednik Jamesa Bonda. Dodamo li tome i činjenicu da je Diesel glavom bez obzira pobjegao od nastavka, koji je propisno podbacio na blagajnama, stvarno ostaje pitanje kako je došlo do stvaranja ovog filma. - Nakon nekoliko godina samonametnutog izgnostva, vladin operativac Xander Cage vraća se iz mirovine da bi spriječio smrtonosno oružje, Pandorinu kutiju, da se aktivira. Na put će mu stati smrtonosni Xiang i njegova postrojba uvježbanih ubojica. Nakon novačenja svojeg tima profesionalaca, Xander će se naći upleten u smrtonosnu urotu koja seže do najviših dijelova vlade - stoji u opisu filma. Xander and Ainsley... On set making magic... #blessedtodowhatilove A photo posted by Vin Diesel (@vindiesel) on Feb 10, 2016 at 3:28pm PST Uz Diesela, u serijal se vratio i Samuel L. Jackson, a dodatak filmu je i MMA borac, Conor McGregor. U redateljskoj stolici opet očekujemo D.J. Carusa, dok ćemo datum izlaska 'xXx: Povratak Xandera Cagea' dobiti u dogledno vrijeme. Premda smo izrazili da nam je nejasno zašto se ovaj film snima, i dalje smo posve uvjereni da ćemo dobiti nevjerojatnu akciju s poprilično kvalitetnim kaskaderskim scenama. Tema: FILM 