Engleska glumica Molly Peters, koja se 1965. proslavila ulogom medicinske sestre Patricije Fearing u filmu 'James Bond: Operacija Grom', u kojem joj je partner bio legendarni škotski kolega Sean Connery, umrla je u utorak u dobi od 75 godina. Profimedia, Zuma Press - News   Molly je 2011. imala moždani udar, ali za sada još nema službenih informacija o uzrocima njezine smrti. Peters je karijeru započela kao model, a bila je prva Bondova djevojka koja se u potpunosti razgolitila u franšizi o popularnom tajnom agentu 007. Pozirala je i za časopis Playboy. Peters je u mladosti rodila kćer, koju je dala na posvajanje, a poslije je sa suprugom dobila jedinog sina, koji je preminuo 2011. godine.