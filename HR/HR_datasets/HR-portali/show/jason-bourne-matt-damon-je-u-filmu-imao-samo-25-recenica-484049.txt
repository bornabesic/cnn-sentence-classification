Junaci koji malo pričaju i koji svojim djelima pokazuju tko stvarno jesu su godinama bili integralni dio akcijskih filmova. U takvoj ulozi se našao i Matt Damon u novom filmu o agentu bez sjećanja, 'Jasonu Bourneu'. Odluka da Bourne toliko malo rečenica kaže nije došla jednostavno i imala je manje veze s Damonom nego s činjenicom da su se svi složili da u ovom trenutku u franšizi jednostavno ima više smisla da naš junak ne brblja. Tako je ubojici ostavljeno samo 25 linija teksta u cijelom scenariju. - U prvom filmu, Marie Kreutz (glavni ženski lik prvog dijela, op. a.) je još živa, pa je Bourne pričljiv i malo zbunjen. No kad ona umre u drugom dijelu, on postaje jako usamljen lik - izjavio je Damon. Osim Damona, u franšizi o legendarnom tajnom agentu ćemo vidjeti opet i Juliu Stiles, a redatelj je još jednom Paul Greengrass, koji napravio pauzu nakon režiranja drugog i trećeg nastavka serijala. Novopridošli su Tommy Lee Jones, oskarovka Alicia Vikander (koju za dvije godine gledamo kao Laru Croft), Ato Essandoh te Vincent Cassel. 'Jason Bourne' u naša kina stiže za samo tjedan dana, 28. srpnja u distribuciji Blitz filma. Tema: FILM 