Organizatori američkog festivala Coachella potvrdili su da će ove jeseni biti održan "megafestival" na kojem će nastupiti šest svjetskih glazbenih legendi – Rolling Stonesi, Bob Dylan, Paul McCartney, Neil Young, Roger Waters i The Who. Festival će se održati od 7. do 9. listopada u kalifornijskoj pustinji, na istoj lokaciji na kojoj se svakog proljeća odvija festival Coachella. Organizatori ga već reklamiraju kao "koncert života". – Ne mogu zamisliti bolji koncert od ovoga – rekao je za LA Times bivši promotor Jim Guerinot. – Neil Young kao predizvođač Paulu McCartneyju, stvarno? To je nevjerojatno. Legende će nastupati na samo jednoj pozornici, svaka sa svojim cjelovitim koncertnim programom. Dylan i Stonesi sviraju 7. listopada, Young i McCartney dan poslije, a The Who i Waters 9. listopada. Ulaznice koštaju od 199 do 1599 dolara. >> Dnevnici, posteri, kostimi... na 1800 četvornih metara za 50 godina karijere >> I dalje tvrdi: 'Nisam kriva za njihov razlaz'