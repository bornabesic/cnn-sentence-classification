 Fantastični Steven Spielberg , višestruki dobitnik nagrade Oscar i čovjek koji je stvorio nezaboravne filmske klasike poput ‘E.T.-ja’,, ‘Indiane Jonesa’, i 'Jurskog parka', na velika platna donosi priču britanskog pisca Roalda Dahla. Priča prati Sophie, desetogodišnju djevojčicu iz sirotišta koja upozna jedinog prijateljskog diva na svijetu, zaduženog da skuplja dobre snove i poklanja ih djeci. Knjiga, za koju je ilustracije napravio Quentin Blake, prethodno je adaptirana kao animirani film za britansku televiziju 1989. godine. Nova adaptacija ponovno će ujediniti Spielberga i scenaristicu neponovljivog E.T.-ja, Melissu Mathison . U ulozi Sophie ćemo gledati Ruby Barnhill, a ulogu dobroćudnog diva dobio je Mark Rylance . Ostale uloge tumače Rebecca Hall, Bill Hader, Jemaine Clement i Penelope Wilton. BFG: Blagi fantastični gorostas u hrvatska kina stiže u ljeto 2016. godine, u distribuciji Blitz Film i Video. 