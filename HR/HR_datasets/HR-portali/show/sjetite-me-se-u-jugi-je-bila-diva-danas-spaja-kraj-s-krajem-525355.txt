Neki misle da je moje vrijeme prošlo. Redatelji, kolege glumci, pjevači. Napunila sam u ozbiljnim godinama više puta Sava centar i Dom sindikata. Odigrala sam bez problema ulogu u filmu. I sada mogu pjevati, rasplakati, nasmijati, piše Olivera Katarina (77) koju su talijanski mediji svojevremeno nazvali 'najoriginalnijim glasom Mediterana'.  No, iako još uvijek nastupa, Olivera spaja kraj s krajem. Nedavno je u intervjuu za časopis 'Glorija' otkrila da mora prodavati namještaj ne bl li preživjela.  - Zbog ponosa ništa ni od koga nisam tražila. Tako je i sada, kada rasprodajem namještaj i uspomene da bi platila račune. Ne želim o tome pričati ni sina ne opterećujem svojim problemima. Netko je davno rekao: 'Moje siromaštvo je dokaz mog poštenja i dostojanstva' - kazala je tada glumica i pjevačica koja se proslavila ulogom u filmu 'Skupljači perja'. Na Instagramu, Katarina je objavila osvrt na njen koncert u Sava centru te je dirljivom porukom objasnila zašto je više nema na sceni.  - I sada bih mogla igrati dramsku ulogu, veliku ulogu u kazalištu, snimati povijesne priče i epohe, pjevati narodu. Samo kad bi dali, pozvali i sjetili se - napisala je nekadašnja zvijezda uz fotografiju.