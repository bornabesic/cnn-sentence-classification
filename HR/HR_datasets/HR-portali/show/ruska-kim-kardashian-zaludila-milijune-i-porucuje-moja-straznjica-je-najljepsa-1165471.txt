Reality zvijezda Kim Kardashian nametnula je brojne trendove, a sve više mladih djevojaka kopira je i želi imati obline poput njenih. Zbog oblina i slične građe kao Kim, ruski model Anastasiju Kvitko na društvenim mrežama korisnici su prozvali ruskom Kim Kardashian.  Anastasia trenutno živi u Los Angelesu i kaže da su njene obline sasvim prirodne, da ima savršeno tijelo i sve to bez pomoći estetskih kirurga. Ova 22-godišnjakinja na Instagramu prati gotovo šest milijuna ljudi i samouvjereno kaže kako će uskoro biti popularnija od Kardashianke.  - Draga mi je Kim, ali ne volim kad nas se uspoređuje. Moje tijelo je sportske građe, a imam i najljepšu stražnjicu - kaže Anastasia i priznaje da je odbila savjet jedne manekenske agencije da pod hitno smršavi. - Ne volim mršavice, volim žene koje imaju figuru poput Kim ili Beyonce. Vježbam cijeli život, četiri puta tjedno idem u teretanu i pazim što jedem. Izbjegavam jesti fast food, meso i piletinu - otkrila je.  Iako su mnogi njeni pratitelji uvjereni da su ipak operacije zaslužne za njen izgled i da dosta toga popravlja u photoshopu, Anastasia sve to demantira.           >>Crnogorska Kim Kardashian: Škola me nikad nije zanimala, a katkada nisam imala novca ni za hranu >>Kim Kardashian objavila fotku s obitelji, a obožavatelji su primijetili nešto neobično