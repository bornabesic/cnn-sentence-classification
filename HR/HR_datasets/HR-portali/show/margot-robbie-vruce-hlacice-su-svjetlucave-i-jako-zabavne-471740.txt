Jedno od pitanja, koje se vjerojatno pojavilo u mislima onih koji su pogledali foršpan za 'Odred otpisanih', je da li je stvarno bilo potrebno staviti toliki fokus na Robbie, odnosno na njeno tijelo u vrućim hlačicama i mokrim majicama. No Robbie je odlučila sasjeći kritike odmah u korijenu, braneći svoj odabir, odnosno odabir svojeg lika, Harley Quinn. - ona nosi hlačice jer su svjetlucave i jako zabavne, a ne zato što želi da joj neki tipovi gledaju u dupe - ustvrdila je Robbie. Mlada glumica dalje je pojasnila svoj stav, i raščistila sve nedoumice. - Kao Margot, ne, ne volim nositi to. Jedem burgere za ručak, kad odjednom, u sceni si gdje te zalijevaju vodom dok si u bijeloj majici. Užasno je nametljiva i ljepljiva i to ti je stvarno jasno cijelo vrijeme. Redatelj David Ayer također je branio odjeću koju nosi Harley Quinn, uz argumente da je sve to ikonografija lika i da je 'unutar njegove osobnosti'. - sumnjam da bi traperice imale smisla i bile dobre za lika. Gospođica Robbie je razumjela da je to sve jednostavno dio lika - rekao je Ayer. Upitana o nastavku, Robbie je istog trenutka reagirala. - ne nosim hlačice drugi put - kroz smijeh je rekla glumica. Pogledajte video 'Odred otpisanih' stiže u naša kina u distribuciji Blitz film i video krajem blockbusterske sezone ove godine, 4. kolovoza. Što vi mislite? Je li glumica preseksi odjevena na slikama u galeriji? Tema: FILM 