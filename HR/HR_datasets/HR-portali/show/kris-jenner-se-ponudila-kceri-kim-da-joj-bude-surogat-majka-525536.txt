Tvoji su potomci impresivno uspješni, stoga bi htjeli kupiti tvoja jajašca, napisao je nepoznati par Kris Jenner (61).  Majka reality obitelji Kardashian bila je iznenađena te počašćena pismom, no Kourtney (38) je rekla da joj je takav zahtjev jako bizaran, s obzirom da Kris ima 61 godinu.  Kris je zatim otišla ginekologu, koji tvrdi da, iako ne može donirati jajašca, može ostati trudna. Kada je Kim (36) to čula, upitala je majku bi li nosila njeno treće dijete.  - Kada bih bila uvjerena da sigurno to mogu učiniti i da bi se dijete rodilo zdravo, napravila bi to istoga trena - rekla joj je Kris. Kourtney se 'ubacila' te rekla kako se ona već ponudila biti surogat majka svojoj sestri.  Kim silno želi treće dijete, no liječnik joj je rekao da bi joj trudnoća bila vrlo rizična pa je reality zvijezda odustala od prirodnog začeća.