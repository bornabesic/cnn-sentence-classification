U satima tuge i nostalgije mnogi traže utjehu u baladama. Velike ljubavi, nenadane smrti i bolni rastanci potaknuli su autore tekstova da svoje emocije pretoče u pjesmu. Ove balade jedne su od najpoznatijih pjesama koje su napisane na prostorima bivše Jugoslavije, a samo rijetki znaju istinite priče po kojima su one nastale. Pjesma koja govori o velikoj ljubavi Vlade Dijaka koji je volio tada 16-godišnju Selmu Borić iz Zenice, uvrštena je u 'Panoramu bosanskohercegovačke poezije'. Vlade djevojci nije htio otkriti da je u nju zaljubljen, već je samo htio biti u njezinoj blizini. Jednoga dana srela ga je na putu do željezničke stanice u Sarajevu. On joj je ponudio pomoć u nošenju kofera, a kad je sjela u vlak rekao joj je: 'Ne naginji se kroz prozor'. Selma je za pjesmu saznala tek 1962. godine kada joj je stihove iz novina pročitao njezin otac, a prije nekoliko godina gostovala je u emisiji Osmi kat u kojoj joj je Bebek otpjevao čuvenu pjesmu. Djevojka po imenu Tamara nije bila tiha patnja Borisa Novkovića već njegovog prijatelja. Pjevača je priča o njihovom prekidu toliko rastužila da joj je odlučio posvetiti pjesmu. Tamara se prepoznala u pjesmi te mu je ostavila poruku na telefonskoj sekretarici. - Bok, ja sam Tamara. Hvala ti što si mi posvetio pjesmu - rekla je, a Boris nikad nije otkrio kako se situacija razvila. Branimir Johnny Štulić pjesmu je posvetio djevojci iz Hrvaca. Naime, riječ je o kazališnoj redateljici Snježani Banović kojoj je posvetio i 'Život običnog tempa', 'Jesi li sama večeras' i 'Volim te kad pričaš'. Banović je otkrila da još čuva rukopis pjesme 'Volim te kad pričaš' i da je to sve što je od njih ostalo. Postoje razne priče o tome što se krije iza jednog od najvećih hitova legendarnih Prljavaca. U svim verzijama glavnu ulogu ima Houra koji je imao djevojku koja ga je trebala čekati na povratku iz vojske. Nakon što se vratio išao je na svirku koju je zakazao njegov bend. Naime, svirali su na vjenčanju za koje se ispostavilo da je od dotične djevojke. U drugoj, malo tragičnijoj verzij,i djevojka se te noći kad se udavala, ubila od tuge kada je vidjela svog bivšeg. Pjesma Indexa govori o ljubavi Davorina Popovića i djevojke iz Sarajeva koja je s njim zatrudnjela, ali je odlučila pobaciti iako ju je on htio oženiti. Navodno je na turneji u Švedskoj Davorin ugledao tu djevojku u publici te je zaustavio koncert i sišao s bine. To je bilo uzalud, jer ona je odmah nestala. Rundek je pjesmu posvetio pokojnoj Eni Begović s kojom je bio u vezi i koja mu je pokušala pomoći da se izvuče iz pakla droge - to je jedna od verzija o legendarnog pjesmi Haustora. U drugoj verziji balada je posvećena istoimenoj anonimnoj djevojci koja je otišla u Kanadu nakon što mu nije uspjela pomoći. Pjesma beogradskog benda Ekatarina Velika govori o bivšoj djevojci osnivača benda Milana Mladenovića, koja je preminula od posljedica konzumiranja heroina. Jednom prilikom Arsen je otkrio da je Ines udovica koja živi u Milanu i nema djece. Gotovo svake godine dolazila je u Zagreb i prenoćila u Esplanadi. - Bavila se plastičnim umjetnostima. Nikad me nije niti na trenutak napustila. Napravila mi je brončanu bistu, pet poštara ju je nosilo koliko je bila teška - rekao je. Pjesma je inspirirana tragedijom koja se dogodila 1974. godine kada se jedna djevojka bacila s 11. kata kako bi izbjegla silovanje od strane pet momaka koji su je proganjali. Umrla je braneći svoju čast, a na mjestu na kojem je poginula kasnije su organizirani prosvjedi. 