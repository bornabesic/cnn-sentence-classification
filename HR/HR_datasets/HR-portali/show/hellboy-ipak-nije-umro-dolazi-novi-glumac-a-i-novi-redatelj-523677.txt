Nakon podosta neugodnih vijesti da se treći dio 'Hellboya' neće snimati, postalo je jasno da se niti Ron Perlman neće vratiti u ulogu. Te vijesti donio je sam Guillermo del Toro putem svojeg Twittera, No sada nam dolaze nove vijesti o ovom serijalu, i kako stvari stoje, one nisu nimalo neugodne. Autor stripa, i savjetnik na snimanjima prva dva filma, Mike Mignola, objavio je na svojem Facebooku da bi se 'Crveni majmun' trebao vratiti na film. No umjesto Rona Perlmana, u ulozi Hellboya ćemo ovaj put gledati Davida Harboura. Tog glumca mnogi znaju po njegovoj odlično odglumljenoj ulozi šerifa Jima Hoppera, u seriji 'Stranger Things'. Uz to, režije bi se umjesto dosadašnjeg redatelja trebao primiti Neil Marshall, koji je do sada snimio nekoliko izvrsnih niskobudžetnih horora, kao i par cijenjenih epizoda 'Igre prijestolja'. Prve vijesti govore da bi se film mogao zvati 'Hellboy: Rise of the Blood Queen', s datumom izlaska u 2018. godini, no kako je to i dalje film u pretprodukciji, sve se još može promijeniti. Tema: FILM 