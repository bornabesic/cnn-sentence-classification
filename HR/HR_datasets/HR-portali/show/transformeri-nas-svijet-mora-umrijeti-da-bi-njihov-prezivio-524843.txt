Novi Transformersi samo što nisu pokorili naš svijet, a i kino blagajne. No za sada se moramo zadovoljiti novim trailerom koji je upravo izašao iz radionice studija Paramount. 'Posljednji vitez' razbija temeljne mitove Transformers franšize i redefinira ono što znači biti junak. Ljudi i Transformersi su u ratu, Optimus Prime je otišao. Ključ za spašavanje naše budućnosti nalazi se u tajnama prošlosti, u skrivenoj povijesti Transformersa na Zemlji. Kako bi spasio njihov svijet, Cade Yeager (Mark Wahlberg) formira savez s Bumblebeejem, engleskim lordom (Anthony Hopkins) i profesoricom s Oxforda (Laura Haddock) kako bi saznao tajne razloga zašto se Transformersi nastavljaju vraćati na Zemlju. Osim Marka Wahlberga i Anthonyja Hopkinsa, u ovom nastavku ćemo gledati i Josha Duhamela, Stanleyja Tuccija, Johna Goodmana, Gemmu Chan i mnoge druge. Pogledajte novi foršpan Redatelj Michael Bay je ponovno preuzeo redateljsku palicu nastavka svima već poznatog serijala o Transformersima. 'Transformers: Posljednji vitez' peti je nastavak ovog serijala nastalog prema jednoj od najpopularnijih dječjih igračaka, i izravni je nastavak filma 'Transformers: Doba izumiranja' iz 2014. Posebnost ovog nastavka i nagovještaj velikog akcijskog blockbustera zasigurno je činjenica da je film sniman, ni manje ni više već IMAX 3D kamerama. Bayjevi scenaristi su ubrzo shvatili da sve što traže će i dobiti. Opisali su tipičnog stanovnika engleskog dvorca pod nazivom lord Edmund Burton, koji čuva tajne Transformersa. - Rekli smo 'Ovo je savršen lik za Anthonyja Hopkinsa' i dva dana poslije dođe nam Michael. I tako imamo Anthonyja Hopkinsa - kaže jedan od scenarista Ken Nolan. Scenaristi su dalje opisali preostale stanovnike dvorca. - Drugi lik je Cogman, psihotični robot-butler. On samo želi ubijati ljude. Sam ga je Spielberg nazvao 'najboljim malim likom nakon Yode' -  izjavio je jedan od scenarista. Scenarist Matt Holloway, veliki fan 'Downton Abbeyja', usput je komentirao kakao bi bilo zabavno da Jim Carter daje glas ovom liku. Nedugo kasnije Bay je objavio 'Jim Carter - imamo ga'. Na kraju je Ken samo poentirao s jednostavnom tvrdnjom o Bayju. - Dobro je biti Bay. Svi ti kažu da - ustvrdio je Nolan. Film Transformers: Posljednji vitez, u distribuciji Blitza, pogledajte od 22.6. u svim kinima i najboljim formatima: IMAX 3D i realD 3D. Tema: FILM 