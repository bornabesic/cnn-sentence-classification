Premda je 'Shrek uvijek i zauvijek' ostavio dojam da je cijeloj priči sa Shrekom, Fionom i Magarcem još 2010. došao kraj, čini se da smo bili u krivu. DreamWorks Animation se očigledno namjerava vratiti našim najdražim likovima u petom nastavku Shrekovih avantura. Naime, cjelokupni animacijski studio je trenutačno u pregovorima s Universalom, koji ih namjerava kupiti. A samim time, ovaj nevjerojatno uspješan studio je odmah napravio i planove za novi nastavak koji nam u kina dolazi tijekom 2019. godine. Nikakvih drugih informacija o cijelom projektu zasad nema, pa tako niti o planovima za radnju nastavka i kako ga namjeravaju održati simpatičnim i popularnim. No kad pogledamo da je za sve vezan Chris Meledandri, koji je osmislio i 'Malce', poprilično smo sigurni da se Shreku dobro piše te da mu vještice i zli prinčevi neće raditi probleme. O svim novim vijestima vezanim za ovaj projekt moći ćete pravovremeno čitati na našim filmskim stranicama. Tema: FILM 