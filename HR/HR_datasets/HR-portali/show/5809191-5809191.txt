Osim što će ove nedjelje gledatelji showa 'Tvoje lice zvuči poznato' imati priliku vidjeti dva Bojana Jambrošića na sceni u isto vrijeme, zahvaljujući hologramskom prikazu pomoću kojega će se Čakovčanin transformirati u Doris Dragović i Jacquesa Houdeka, publiku će zabaviti i druge nevjerojatne preobrazbe kandidata. Nova TV   Jedna od njih zasigurno će biti i transformacija Daniela Bilića koji će ponovno uskočiti u haljinu i štikle te postati Nives Celzijus. - Nisam se nadao ovome! Ona je bila oduševljena što sam dobio njezin lik i djelo - komentirao je Daniel. Nastupit će s pjesmom 'Karanfili', a izazov, kaže, možda izgleda jednostavno, ali zapravo bi mogao biti poprilično zahtjevan. - Puno toga jesam, ali mazan nisam - zaključio je Daniel. Nova TV   Kao što se veseli vidjeti kolegu koji će utjeloviti nju samu, Nives Celzijus jednako se raduje i vlastitoj transformaciji u legendu kafanskih šansona Zvonka Bogdana. - Kad čujem ovu pjesmu, kao da sebe prepoznajem u tekstu - priznala je Nives i dodala kako ne smije razočarati majku, kojoj je Bogdan jedan od najdražih pjevača. Za razliku od prethodnih preobrazbi, Nives s pjesmom 'Moja mala nema mane' neće imati zahtjevnu koreografiju. - Napokon ću se malo odmoriti! Bit ću statična i neće biti divljanja. Mogu se koncentrirati na vokal, na neke glumačke izvedbe... Zvonko se gospodski drži, uvijek je u odijelu - kazala je Nives, a hoće li i ovom ulogom oduševiti, tek ćemo vidjeti. Nova TV   Nakon prošlotjedne pobjede, Mia Anočić Valentić naslov pobjednice branit će kao Fergie iz benda Black Eyed Peas. Pjesmu 'My Humps' je, kaže, čekala oduvijek, a posebno se veseli što će sada konačno moći pokazati svoje plesno umijeće. Nova TV   - Bit će prljavo i bit će teatra - najavio je Dalibor Petko, kojeg će postati Mladen Bodalec iz Prljavog kazališta. Izvest će hit 'Ne zovi mama doktora', za koji još nije psihički spreman, ali otkriva kako će prije nastupa napraviti nekoliko krugova po Dubravi da 'dobije tu vibru od Prljavaca'. U nedjelju ćemo još gledati i sjajne nastupe Ane Gruice u ulozi Katy Perry, Marija Rotha kao frontmena Guns N' Rosesa, a Ivanu Mišerić kao članicu dua Ottawan.