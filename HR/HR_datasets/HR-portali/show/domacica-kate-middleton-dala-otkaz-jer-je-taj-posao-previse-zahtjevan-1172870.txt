Domaćica princa Williama i Kate Middleton dala je otkaz, jer joj je posao koji je morala obavljati za kraljevski par previše zahtjevan. Sadie Rice je radila kao  glavna domaćica vojvode i vojvotkinje od Cambridgea i za to je imala plaću od 35 tisuća funti, a njen posao je uključivao pranje rublja, čišćenje, kupovanje namirnica te kuhanje. Tridesetpetogodišnja Sadie živjela je s kraljevskim parom na njihovom posjedu Anmer Hall, ali morala je dio godine s njima boraviti i u palači Kensington gdje je imala puno više posla nego na imanju Anmer Halla, koji za razliku od raskošne palače ima samo deset soba.  - Sadie je marljiva djevojka, ali čak i za nju je to previše posla - za Mirror kažu izvori bliski kraljevskoj obitelji.