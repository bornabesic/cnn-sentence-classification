Slavni rock fotograf Brian Rašić ovaj vikend iz Londona je stigao u Zagreb gdje je, zajedno s glazbenim kritičarom i publicistom Hrvojem Horvatom, predstavio DVD koncerta The Rolling Stonesa “Sweet Summer Sun - Hyde Park Live” na kojem se nalaze brojne Rašićeve fotografije Stonesa. Rašić je fotografirao koncert legendarnog benda u Hyde Parku održanom lani na kojem se skupilo više od sto tisuća obožavatelja. Tom se prilikom Micku Jaggeru, Keithu Richardsu, Charlieju Wattsu i Ronnieju Woodu na pozornici pridružio bivši gitarist Stonesa Mick Taylor kao poseban gost na dvije pjesme. Na DVD-u spektakularnog nastupa 16 je pjesama, među kojima su “Start Me Up”, “Ruby Tuesday”, “Jumpin’ Jack Flash” i “Sympathy For The Devil”. Brian Rašić Zagreb je posjetio i kako bi održao predavanje na petim “Danima fotografije Arhiva Tošo Dabac”, predviđeno za danas.