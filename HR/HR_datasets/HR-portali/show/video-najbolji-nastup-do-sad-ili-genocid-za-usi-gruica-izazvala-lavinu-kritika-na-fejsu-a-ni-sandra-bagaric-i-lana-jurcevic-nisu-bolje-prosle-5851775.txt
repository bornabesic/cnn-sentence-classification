Nedjelja je dan rezerviran za novu dozu zabave, a za to su se večeras pobrinuli urnebesni kandidati showa 'Tvoje lice zvuči poznato'. Nova sezona se zahuktala, kandidati su sve opušteniji, a smijeha iz emisije u emisiju sve je više.Lana Jurčević otvorila je show pjesmom 'Šećeru'. - Jako je emotivno. Kad sam ušla jako su me obuzele emocije. Osjećam se tako daleko, a tako blizu. Suosjećam se sa svima - kazala je Lana na početku. Ana Gruica otvorila je natjecateljski dio emisije hologramskom izvedbom dueta Borisa Dvornika i Olivera Dragojevića. Komentari su, kao i uvijek, bili podijeljeni. Dok neki na službenoj Facebook stranici komentiraju kako je ovo do sad najbolja izvedba Ane Gruice, drugi joj nisu tako skloni. - Koji genocid za uši - bio je jedan od komentara, dok su pojedini stali u njezinu obranu: 'Ovo je Gruici do sad najbolja izvedba' - komentirali su. Neki su se pak obrušili se na članicu žirija, Sandru Bagarić: -  Dobra je Ana, ostavite se žene. Jedina sramota ove emisije je Bagarićka - komentirala je jedna korisnica. No korisnici Facebooka nisu ostali ravnodušni ni prema Lani Jurčević, koja je bila gošća u žiriju. - Točno mi je bilo neugodno gledat te u ovom jeftinom ronilačkom odijelu, a stvar ti još čemernija, tekst je vrtićka nabrajalica. Ne znam samo kako si uspjela sve promašit. Ana Gruica je za tebe profesor pjevanja!!!! - bio je komentar s kojim su se mnogi složili.