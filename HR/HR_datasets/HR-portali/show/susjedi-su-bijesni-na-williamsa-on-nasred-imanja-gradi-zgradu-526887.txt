Pjevač Robbie razbjesnio je susjede zatraživši dozvolu kako bi izgradio ljetnu kuću u dvorištu svog imanja u Londonu. - Drvena kućica će uzrokovati veliku štetu našim životnim uvjetima u susjedstvu i narušiti mu izgled - objasnili su zabrinuti susjedi. Tvrde da se zapravo radi o visokoj zgradi, koja će im samo povećati osjećaj zatvorenosti. Jedan od susjeda zabrinut je zbog stvarnih namjera Robbieja Williamsa (43) i supruge Ayde (38), koji su naveli da će kuća služiti za opuštanje i igru njihove djece, Teddyja (4) i Charlieja (2). Početkom godine Robbie i Ayda su se našli pred sudom jer ih je njihov bivši asistent tužio za seksualno uznemiravanje. Tvrdio je da je Ayda često znala pred njim hodati polugola te da je s njim dijelila detalje o svom seksualnom životu. Rekao je da ga je često ispitivala o njegovom, a nekad je, tvrdi, tražila i da komentira  komentira njezino tijelo i izgled.