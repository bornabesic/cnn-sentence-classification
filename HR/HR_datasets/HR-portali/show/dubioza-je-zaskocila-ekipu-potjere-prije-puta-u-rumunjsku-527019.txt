Članovi bosanskohercegovačkog sastava Dubioza kolektiv zaskočili su voditelja kviza ‘Potjera’ Tarika Filipovića na državnoj televiziji. On se spremao za snimanje s lovkinjom Moranom Zibar.  Glazbenici su poželjeli odmjeriti snage s iskusnom kvizašicom pa su na hodniku HRT-a napravili improvizirani studio kakav se koristi u kvizu. Dečki su potom otputovali u Rumunjsku na koncert. Cijelom akcijom pohvalili su se i na društvenim mrežama.