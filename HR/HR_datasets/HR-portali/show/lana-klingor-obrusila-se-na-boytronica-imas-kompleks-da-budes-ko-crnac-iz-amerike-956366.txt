Lana Klingor i njezin nekadašnji šef, Adonis Ćulibrk Boytronic,  već  dulje nisu u dobrim odnosima. O svemu je ovog puta progovorila i Lana, koja se na svom Facebook profilu obrušila na Boytronica i to zbog toga što je godinama pljuje putem medija te zato što je na njezin spot za pjesmu "Bit ću fer" namontirao glas nove pjevačice ET-ja Katarine Rautek. Da podsjetimo, Lana je u ET došla 2001. godine, a suradnju prekinula nakon četiri godine, kako bi pokrenula solo karijeru. Boytronic o Lani nakon toga nije imao lijepe riječi, a ona je dosad šutjela. No, prekipjelo joj je, kako je i sama napisala u svom statusu. – Šutim punih 10 godina, ali sad mi je fakat dosta. Dakle dragi Adonis aka Boytronic, uopće me ne dira što si k'o seljak inzistirao da potpišemo raskid ugovora na šanku jer si glumio nadurenu babu, ne dira me što si mi zabranio da ikad javno izvedem bilo koju ET-jevu pjesmu, ne dira me što si lobirao da se na radiopostajama pjesme KOJE SAM JA SNIMILA u bendu puštaju s Katarininim vokalom, ali montirati Katarinin glas na MOJ video (za čiji sam spot JA dogovorila i aute – jer imaš faking kompleks da budeš k'o crnac iz Amerike – i plesače i stiliste itd.) krajnje je jadno i, ako se ne varam, utuživo. Samo što sam ja malo veći čovjek od tebe pa mi ne pada na pamet povlačiti se po sudovima jer ti pokušavaš izbrisati da sam uopće ikad postojala u grupi. Čak me ni to ne dira, ali ajde malo za promjenu budi gospodin i prestani srati po meni, ako ni zbog čega onda zbog toga što sam ti guzicu (da ne kažem život) spašavala kad si imao bad period in life. Seronjo. I ne, neću tagirati službenu stranicu ET-ja iz poštovanja prema svim fanovima grupe jer ne trebaju baš svi saznati koliko si fake – napisala je Lana prije nekoliko dana na svom profilu. Dodala je i kako je napisala sve što je htjela reći te planira ostati dama do kraja. No, nije ostalo na tome. Ironično se i danas osvrnula na Boytronicovu izjavu koju je dao za Tportal, da nije namontirao Katarinin glas na pjesmu koju pjeva Lana. – Jeste znali da je moja baba Živka admin službenog YouTube kanala grupe ET? Ona je naime namontirala glas nove pjevačice na MOJ spot. Nije Adonis, on naravno nema pojma o tome. Nadalje, "rat" obično vode najmanje dvije osobe ili skupine, a ja u ovom ratu ne sudjelujem, već šutim, više od 10 godina. Na SVOM zidu sam rekla što sam imala, a na to imam pravo, ako se ne varam – zaključila je Klingor. >>Lana Klingor Mihić čeka treće dijete! 