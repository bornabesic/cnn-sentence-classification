Baš poput bezvremenskih hitova novog vala kojima je teško odoljeti smiješkom, novi singl Producenta budi vesele reakcije već pri prvom slušanju. Mladi autor i producent Leo Anđelković nakon dugogodišnjeg rada u studiju, što u Hrvatskoj, što u inozemstvu, okuplja ekipu koja u svom stvaranju želi i može koketirati s različitim stilovima glazbe. Svojim prvim singlom hrabro su otvorili put na domaćoj pop-rock sceni laganom i poletnom pop-rock pjesmom "Kao da me liječi", a publika ih je s oduševljenjem prihvatila, što dokazuje brojno radijsko emitiranje i komentari na društvenim mrežama. Drugi singl je žanrovski potpuno drugačiji, ali se u svakom slučaju prepoznaje svježi zvuk Producenta. Sjajnim pozitivnim video uratkom izazivaju osmijeh i želju za ponovnim slušanjem. Uživajte u njihovom novom hitu.