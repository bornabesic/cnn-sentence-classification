Teška industrija upravo izlazi iz studija u kojem su marljivo radili na novom hit singlu "Reklamacija" koji prati i izvrstan spot. Teška Industrija ovim singlom predstavlja novi vokal, senzibilnu, a istodobno energičnu i zanosnu, mladu vokalisticu, koja se odlično uklopila među već dobro nam znane članove Teške Industrije: Ivicu Propadala, Vedada Hadžiavdića, Roberta Domitrovića i Tomislava Modrića. Pjesma “Reklamacija” jedna je od onih pjesama koju ćete najčešće pjevušiti ovoga ljeta, ali i mnogo dulje. Svježi, moderni, gitaristički, energični hit singl “Reklamacija”, s dobro poznatim stilom, kakav samo Teška Industrija zna iznijeti, premijerno poslušajte i pogledajte u ponedjeljak, 5. lipnja 2017., kada uz pjesmu izlazi i vrlo zanimljiv videospot, u kojem ćete saznati tko je njihov novi čarobni vokal.