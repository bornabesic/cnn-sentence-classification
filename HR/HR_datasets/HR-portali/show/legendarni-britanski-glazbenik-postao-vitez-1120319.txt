Legendarni britanski glazbenik Rod Stewart (71) ušao je u probrano društvo glazbenika koji su dobili vitešku titulu. Među njima su Paul McCartney, Tom Jones, Cliff Richard, Brian May, Robert Plant i Sting. Svi oni ispred svog imena imaju titulu Sir, a od danas tako zovemo i Sir Roda Stewarta. Na ceremoniji u Buckinghamskoj palači vitezom ga je proglasio princ William, vojvoda od Cambridgea. Uz Stewarta su bili supruga Penny Lancaster i dvojica njihovih sinova. Novopečeni vitez kazao je kako mu je žao što na ceremoniju nisu mogli doći i njegovi roditelji. Više žena nego u Bijeloj kući – S princom Williamom puno sam pričao o glazbi. Rekao je kako je divno što još pjevam u 71. godini. Odgovorio sam mu kako moram jer imam osmero djece – kazao je Stewart. Sir Stewart uskoro kreće na svjetsku turneju. Medijima je najavio kako je pripremio fantastične koncerte, u čemu će mu pomoći i brojni glazbenici. – U grupi imam čak sedam žena. Više nego što ih je u Bijeloj kući – našalio se Stewart. >>Rod Stewart ostario, više ne može pamtiti imena svoje osmero djece 