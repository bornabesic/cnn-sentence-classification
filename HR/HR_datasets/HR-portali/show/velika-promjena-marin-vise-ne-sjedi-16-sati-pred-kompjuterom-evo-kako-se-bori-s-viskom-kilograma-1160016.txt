Marin Delaš iz Osijeka, prvi je kandidat koji je napustio show 'Život na vagi'. Odluku da Marin ispadne donio je njegov Plavi tim, uz razlog da se nije dovoljno trudio te da je mogao izgubiti i više kilogram. No, Marin nije tužan niti razočaran. Dapače, sretan je što je dobio šansu biti u showu i što mu se život promijenio na bolje. 'Nisam razočaran uopće, dao sam svoj maksimum i nastavljam skidati kile! Svaki dan sam u teretani, jedem zdravo, a ako tu i tamo i pojedem nešto nezdravo, idući dan na vagi imam kilogram manje, tako da je vježbanje jako bitno!', objašnjava Marin koji je do nedavno, po 16 sati, provodio sjedeći za kompjuterom igrajući igrice. Danas mu to, kaže, više ne pada na pamet. 'Kompjuter sam zamijenio teretanom. Ako i sjednem za njega, ostanem sat, maksimum dva, ali igrice više ne igram. Sada mi je čudno da sam toliko vremena provodio pred ekranom i igricama koje su me zeznule u životu', otkriva Osječanin. A dok su mnogi mislili da će mu ispadanje iz showa biti demotivacija – prevarili su se! 'Ma kakva demotivacija! Prije bih rekao revolt da nastavim!', kaže Marin kojem je cilj sa 135 kilograma, s koliko je izašao iz showa, doći do 100. A iako je mnoge rastužio, budući da su mu prije izlaska iz showa potekle suze, objašnjava da su te suze bile više zbog toga što se neće moći družiti s dragim ljudima koje je upoznao nego zbog toga što je ispao. >>Marin u suzama napustio show, a Hana poručila plavima: Ja treniram samo s pobjednicima >>Marijana Batinić uplakana napustila studio​ 