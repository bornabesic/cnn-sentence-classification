20th Century Fox ponovno okuplja ekipu koja nam je na veliko platno dovela SF hit 'Marsovac', ali ne za još jedan SF već za western. Osim scenarista Drewa Goddarda, po prvi put u svojoj karijeri će se kaubojskim filmom baviti renomirani redatelj Ridley Scott. Još bolja vijest u cijeloj toj priči je da će film biti snimljen prema djelu S. Craiga Zahlera, koji je prošle godine oduševio filmski svijet svojim horor westernom 'Bone Tomahawk'. Kako se i može očekivati, Zahlerovo djelo prema kojem se piše scenarij, 'Wraiths of the Broken Land', je opet vrlo nasilno djelo u kojem pratimo grupu kauboja koji će učiniti sve da bi spasili sestru jednog od njih. Etičnost i moralnost će u toj potrazi biti odbačeni na stranu, a smrt će posjetiti mnoge. Scott trenutačno snima peti nastavak 'Aliena', a scenarist Goddard se bavi svojim najnovijim djelom, 'Daredevilom'. Tema: FILM 