Danijela Dvornik na društvenim mrežama često iznosi svoj stav o aktualnim zbivanjima u državi, pa je tako jučer jedan status posvetila zatvaranju Algoritmovih knjižara i statusom upozorava koliko su knjige bitne i što se time gubi, a cijelu situaciju povezala je s jednim događajem koji je doživjela taj dan šetajući svog psa Obamu.  Jučer vodim svoga psa uz potok, na lajni, naravno. U susret nam dolazi mlada cura nekih 17 -18 godina, sa svojim psom, velikim koji naravno nije bio na lajni. Pas je beba,vidjelo se po blentavim pokretima, ali je počeo skakati po meni i po mom psu bez da je ona uopće reagirala. Iznervirana, zapitala sam je ( pristojno) : Pa dobro, zašto ne vežeš svoga psa? Odgovor je bio : "Kujo, jedino što mogu jest da tebi zavežem usta!" i nošalatno odšetala. Ostala sam šokirana ali mirna. Cijelim putem sa razmišljala o njoj. Možda ova priča nema veze sa propašću Algoritma, ali zapravo ima - napisala je Danijela na svom Facebooku. Pratitelji njene Facebook stranice divili su se njenoj smirenosti u tom trenutku, a neki su priznali da bi njihove reakcije bile puno gore.    