U iščekivanju zagrebačkog koncerta Parov Stelar Banda, iz tabora izdavačke kuće Etage Noir stigla je objava još jednog singla i videa s nadolazećeg albuma ''The Burning Spider''. ''Mama Talking'' naziv je četvrtog singla, a ovaj je put Parov Stelar koristio samplove Stuff Smitha, jazz violinista i vokalista iz originalne swing ere. Nakon naslovne skladbe ''The Burning Spider'' koja odiše dekadentnom blues atmosferom i ''Step Two'', funky-disco hitom za plesne podije, treći singl je karakterističan ''parovstelarovski'' electro-swing, stoga mogu odahnuti svi oni koji su se pribojavali da je Parov Stelar raskrstio sa svojim prepoznatljivim zvukom. Parov Stelar - Mama Talking ft. Stuff Smith poslušajte ovdje. Za predgrupu koja će otvoriti njegov zagrebački koncert u Domu sportova, Parov Stelar odabrao je Roppongi Red koji će tako dobiti veliku priliku opravdati svoje ime jer su nazvani po četvrti Tokija poznatoj upravo po ludim zabavama. Okosnicu benda čine Morana Bing (Ms Bing) i producent Daniel Šuljić (Dj Shullio) koji zajedno stvaraju sve pjesme, dok im se na bubnjevima pridružuje Stanislav Kovačić i Matilda Fatur kao prateći vokal. Na sceni energični, divlji, ekscentrični i nadasve zabavni, svojom mješavinom različitih klupskih stilova i Moraninim intrigantnim vokalom zasigurno će zainteresirati sve ljubitelje synth popa i elektronike! Videospot za prvi singl Roppongi Reda ''Sladak kao ti'' pogledajte ovdje. Budući da ne sumnjamo kako će vas 07.04. Parov Stelar Band rasplesati tijekom koncerta u Domu Sportova, s velikim zadovoljstvom najavljujemo kako smo, za sve zainteresirane, osigurali i nastavak provoda sve do 4h ujutro u klubu Johann Franck na Trgu bana Josipa Jelačića! Osim rezident DJ Gradea, na after partyju dočekat će vas i Mr Woox, mladi riječki DJ i jedini predstavnik electro-swing glazbe među hrvatskim DJ-ima. Svoj stil naziva swing-hop i ghetto-swing, a kombinira klasični swing, jazz, dixieland te old-school hip hop breaks i nu-school bass linije. Njegov jedinstveni stil dosad mu je omogućio nastupe u mnogim europskim gradovima poput Istanbula, Munchena, Praga, Berlina, Milana, Beča... After party u klubu Johann Franck počinje u 1h, a ulaz je, uz predočenje ulaznice koncerta, simboličnih 20kn. Ulaznice za zagrebački koncert dostupne su u pretprodaji po cijeni od 280 kn i to u sustavu Eventima i na www.eventim.hr, Dirty Old Shopu, Dallas Music Shopu Rijeka i Dallas Recordsu (Zagreb, Paromlinska 49/1). Na dan koncerta cijena ulaznice bit će 330 kn. Odgovorite na nagradno pitanje na objavi na Facebook stranici 24sata jer troje najbržih čitatelja nagrađujemo ulaznicama za dvoje. Pratite nas jer sutra objavljujemo dobitnike kviza! Pročitajte pravila nagradnog kviza! Dobitnici nagradnog kviza su: Petra Stipetic, Dora Gregurić i Jelena Mišković! Dobitnicama ćemo se javiti u toku dana na mail adresu oko preuzimanja nagrade. Tema: Muzika 