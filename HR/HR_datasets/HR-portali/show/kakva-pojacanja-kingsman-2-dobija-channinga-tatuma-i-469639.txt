Na svojem službenom profilu na Twitteru, Channing Tatum je objavio da se i on pojavljuje u drugom dijelu 'Kingsmana', nazvanom 'Kingsman: The Golden Circle'. Kako se može vidjeti u njegovoj poruci, lik kojeg će Tatum glumiti očigledno je 'južnjački gospodin', tako da u potpunosti odgovara ugođaju filma. Iako je Tatum potvrdio svoje sudjelovanje, još uvijek se čeka na potvrdu glasine da bi se u nastavku mogao pojaviti i legendarni Elton John. Pjevač je do sad glumio u pet filmova, ali u samo jednom slučaju je glumio nekog drugog osim sebe. Ako se glasine potvrde kao točne, Elton John i Channing Tatum pridružit će se tako Pedru Pascalu, Halle Berry i Julianne Moore, koji su također najavljeni za nastavak. Jasno, u nastavak se vraćaju Taron Egerton (trenutačno ga možete vidjeti u komediji 'Eddie zvan Orao') i Mark Strong, a sudeći po prvom plakatu, vidjet ćemo opet i Colina Firtha. O službenoj potvrdi ćete saznati u dogledno vrijeme. Tema: FILM 