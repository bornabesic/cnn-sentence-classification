U utorak navečer Matija Vuica je u zagrebačkom HNK proslavila 35 godina karijere. Svečanu obljetnicu rada uveličali su njezini brojni gosti od Daniele Trbović, Alke Vuice, Milanke Opačić, Đurđe Adlešič, Nevene Rendeli, Maje Šuput, Vanne, Lejle Filipović, ali i Severine Kojić koja je nosila kreacije jedne od najomiljenijih hrvatskih dizajnerica i tako zasjenila sve prisutne. Da joj je bila čast predstaviti radove Matije Vuice, Severina je podijelila i s fanovima na društvenim mrežama. Tako je osim fotografije s pozornice, podijelila i fotografiju prije izlaska na binu. - Večeras... Artisti i modeli... Čestitam mojoj dragoj Matiji Vuici. Bila mi je čast, kao i uvijek - napisala je Seve pored fotografije. Da bi izgledala savršeno, za njezin izgled brine se savršeno uigran tim vizažista, frizera i stilista. 'Uvijek posebna i drugačija', 'Kreacija fenomenalna, model prelijep', 'Najsavršenija', samo su neki od komplimenata koje su joj udijelili njezini vjerni obožavatelji.