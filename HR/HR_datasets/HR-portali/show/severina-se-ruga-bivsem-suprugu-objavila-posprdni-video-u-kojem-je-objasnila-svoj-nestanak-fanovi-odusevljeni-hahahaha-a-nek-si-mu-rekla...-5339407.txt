Severina nije nestala. Tvrdnje njezinog bivšeg muža Milana Popovića koji je ustvrdio da je nestala pokazale su se kao nagađanje bez uporišta u činjenicama. Pjevačica je naime u petak na svojem Instagramu objavila da će u subotu nastupati u Flash Clubu u njemačkom gradu Pforzheimu. '[BREAKING NEWS] Gdje je nestala Severina? Flash Club (Pforzheim) / 03.12.2016.', napisala je pjevačica uz video koji je očito bio ne tako suptilan odgovor na tvrdnje Popovića koji prije nekoliko dana rekao da mu Severina mjesec dana ne odgovara na pozive i poruke. Njezini pratitelji na Instagramu vrlo su brzo shvatili podtekst ove objave te su pohvalili Severinin potez. 'Hahahaha a nek si mu rekla...konj jedan', napisala je korisnica antonija_sunflower. Podsjetimo, Milan Popović je protiv Severine i njoj bliskih osoba podignuo gotovo 30 tužbi, u namjeri da dobije puno skrbništvo nad Aleksandrom, no sve je tužbe izgubio.