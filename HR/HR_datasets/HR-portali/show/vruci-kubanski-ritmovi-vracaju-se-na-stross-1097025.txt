U sklopu popularnog „Ljeta na Strossu“ održat će se treća za redom Mojito Embassy mojito radionica. Havana Club poziva sve zainteresirane na Strossmayerovo šetalište u petak 8. srpnja u 19 sati kako bi naučili sve tajne izrade autentičnog mojita na kubanski način i doživjeli to jedinstveno iskustvo. Havanini profesionalni koktel majstori predvodit će ovu interaktivnu radionicu i pokazati svim zainteresiranima kako je upravo Havana Club 3 años temelj svakog izvornog mojita.  Svi koji su u potrazi za predahom od gradske vreve, na Strossu će se moći osvježiti uz jedan od najpoznatijih svjetskih koktela kojeg je obožavao i Ernest Hemingway. Strossmayerovo šetalište će tako kroz „pop up“ bar, na jednu večer zamijeniti kubanski Paseo del Prado, jednu od najljepših promenadnih ulica na svijetu i tako srce Zagreba pretvoriti srce Kube – senzualnu Havanu. A kako bi posjetitelji u potpunosti mogli upiti taj specifični, ljetni Havana ugođaj, važno je pobrinuti se i za ritam kubanske glazbe. Latino grupa Cubismo od 20.30 sati će biti zadužena za vruće salsa ritmove kojima neće biti lako odoljeti i ne zaplesati. >>Kako vam zvuči krastavac s okusom mojita za ljetni desert? >>Ay mi Cuba: Od Kolumba do Castra i Rolling Stonesa