Kandidati smatraju da će ispadanje biti puno pravednije te neće morati prolaziti kroz 'torturu' glasovanja. I dok je Krolo ljut što je Katarina ugrožena, a Gabrijela je spremna za izlazak, gledatelji će vidjeti hoće li na eliminacijama prevladati stara prijateljstva ili kilogrami izgubljeni u proteklom ciklusu. Kandidatima će uslijediti i iznenađenje. Naime, pronaći će mobitel na kojem su njihove slike s početka showa  pa će ostati zatečeni vlastitim preobražajem. No, zateći će ih sms poruka u kojoj piše da će svatko od njih dobiti poziv najdraže osobe, a neke, kao Leonarda to će ganuti do suza. Uslijedit će još jedno iskušenje u studiju popularnog showa 321 kuhaj. Pred kandidatima će biti ogromna šahovska ploča, a na svakom polju po jedna čokoladica. Ispod pojedinih čokoladica sakriveno je sveukupno 10 imuniteta, a da bi se po poljima kretali natjecatelji ih moraju očistiti, odnosno pojesti, sve dok ne naiđu na onu koja skriva imunitet. Kome treba imunitet, a tko voli čokoladice te zašto su se posvađali Leonardo i Ana, gledatelji će saznati večeras od 20.10 sati, na RTL-u.   