Da se na selu cijeni fizički rad, znaju svi oni koji imaju imanje, pa tako i Mario. Lički frizer odlučio je dodatno "zapapriti", pa je djevojkama donio starinsku pilu i zamolio ih da ispile drva, što se nije svidjelo naročito Petri. Želio je vidjeti i kako se Amra snalazi među kokošima, pa je zamolio da u kokošinjcu uhvati jednu od njih. "Ne mogu, gleda me!" - rekla je Amra te dodala da ako hoće piletinu, neka je kupi u dućanu! Alojz je novu djevojku Lauru Udovič doveo na imanje. "Evo, stigla vam je konkurencija!" - našalio se Alojz, a djevojke su ostale neugodno iznenađene. "Jedna je uspjela sakriti iznenađenje, ali drugoj se u očima vidjelo da nešto nije kako treba" - zaključila je Laura u novoj epizodi RTL-ove emisije 'Ljubav je na selu'. "Kako to da si se odlučila javiti Alojzu? Kako to tako naglo sad?", ispitivale su cure Lauru, a ona je zaključila da su potpuno drugačije od prvog dojma koji je o njima dobila. Isto su zaključile i Snježana i Rebecca o Lauri. Stanko je za to vrijeme sa svojim damama uživao na plaži i mazao ih kremama. "Ja ne znam je l' on uživao, ali meni je godilo!" - kazala je Ljubica nakon što ju je Stanko namazao kremom. Sandra je svoje dečke poslala u berbu kukuruza. I dok je Marin više zavodio Sandru, Denis se toliko uživio u berbu, da se uspio porezati na klip. Nakon napornog rada trebalo je malo i odmoriti, pa su Dino i Sandra svoje cure i dečke odveli na izlet, na kampiranje."Cure su došle u kratkim haljinama, pa skoro i u štiklama! Valjda su mislile da idemo u diskoteku", komentirao je Dino. Marin je zabavljao ekipu, a najviše Sandru, te je poslije priznao da mu je zaigralo srce kada se Sandra nasmijala. Potom je Dino uzeo harmoniku u ruke i tulum na livadi mogao je početi. Kad je pala noć, svi su sjeli uz vatru, a Gabrijela se sjetila "kukuruza istine", budući da nisu imali bocu. Gabrijela je prva postavila pitanje Mineli. "Jesi li se zbilja zaljubila u Dina i koliko je to iskreno od tebe?" "Dino mi se sviđa i možda sam se počela zaljubljivati, fino mi je u njegovom društvu, a sad, što će se desiti tu, ne ovisi samo o meni" - ustvrdila je Minela, a Sandra je prokomentirala kako smatra da Minela nema čiste namjere. Sandra je potom upitala Denitu kakve ona osjećaje gaji prema Dinu. "Jako mi se sviđa i zaljubljujem se u njega" - izjavila je Denita, a Dinova sestra je zaključila da, za razliku od Minele, Denita uistinu to i misli.