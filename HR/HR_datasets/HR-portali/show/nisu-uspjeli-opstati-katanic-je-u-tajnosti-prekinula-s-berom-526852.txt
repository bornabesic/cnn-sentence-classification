Lijepo mi je u životu. Povukla sam se iz javnosti, više ne nosim revije i radim svoj posao, rekla nam je Tina Katanić (33). O privatnom životu nije htjela razgovarati. Dapače, tvrdi da je 'sve po starom'. No kako kažu njeni prijatelji, prije nekoliko mjeseci prekinula je s Berislavom Berom Kramarom (33). No zbog toga nije izgubila osmijeh. Njihova veza nikad nije postala javna jer ugostitelj, kako tvrde njegovi prijatelji, nije znao kako će mu reagirati obitelj. Par se upoznao u velikogoričkom klubu krajem 2014. godine na koncertu srpske pjevačice Milice Pavlović. Našli su se na piću odmah sutradan i ubrzo se rodila ljubav. Upoznali se u klubu: Tina i Bero upoznali su se na koncertu srpske pjevačice Milice Pavlović Započeli su vezu, a Tina je prijateljima rekla da je riječ o velikoj ljubavi. Kramar je u međuvremenu u Beču otvorio gradsku kavanu, zbog čega se tamo preselio, a manekenka ga je u austrijskoj prijestolnici često posjećivala. - Lijepo nam je, uživamo zajedno, no svoju ljubav ipak još malo želimo ljubomorno čuvati za sebe. Ne skrivamo se, ali niti ne pohodimo zagrebačku špicu - izjavila je u to vrijeme Tina, koja je tad zatajila o kome se radi. Preklani u svibnju našla se u seks skandalu, a Državno odvjetništvo podignulo je optužnicu protiv D. R. (24) za neovlašteno snimanje i distribuciju snimki. S Berom je to prebrodila, no požalila se kako je tad pala u depresiju i počela gubiti obline. - Živim zdravo. Trčim, šetam, svatko ima svoju unutrašnju snagu. Kažu mi da je osmijeh moj zaštitni znak i to se trudim i održati - rekla je tada.