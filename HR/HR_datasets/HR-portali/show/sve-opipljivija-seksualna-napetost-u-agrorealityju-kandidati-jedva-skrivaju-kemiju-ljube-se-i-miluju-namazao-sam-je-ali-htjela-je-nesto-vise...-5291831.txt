U novoj epizodi showa 'Ljubav je na selu' kandidati i farmeri prepustili su se romantičnim trenucima, a neki su za svoj ljubavni sastanak morali otići čak do druge države. Tako je Dražen došao u Split kod Mirjane, koja je odmah primijetila da je smršavio. nakon kratkog razgovora rekao joj je da ima iznenađenje za nju te da ju vodi na utakmicu Hajduka, a ona nije skrivala koliko ju je iznenadio. Mirjana mu je zauzvrat obećala da će ga povesti u obilazak Splita. Mirjana i Dražen zauzeli su strateška mjesta na poljudskoj tribini, a Dražen zbog nje nije otišao na sjever. RTL   - Bilo mi ga je čak malo i žao jer sam vidjela da želi biti na sjeveru sa svojima - rekla je Mirjana koja je zdušno bodrila hajdukovce koji su igrali protiv Slaven Belupa te mu otkrila da je šivala dresove za nogometaše, što je Dražena još više razveselilo. U termama 'Jezerčica' Dino i Denita uživali su u finskoj sauni. Denita je otkrila da joj je Dino jako drag, dok je Dino diplomatski odgovorio da je njihova veza za sada prijateljska, no možda se s vremenom razvije u nešto više. I Denita se kasnije ipak složila s njim.   Za to vrijeme Tin i Sandra su u termama otišli na masažu. Sandru je zanimalo mislili li Tin da je dobro odlučila što je njega ostavila na farmi. - Mislim da bolje nisi mogla - kratko joj je odgovorio. Sandra je poslije komentirala svog odabranika. RTL   - Ja i dalje stojim kod svog mišljenja. Tin je zgodan dečko i užasno je simpatičan, a kako vrijeme ide, čini mi se da neću požaliti - iskrena je bila Sandra. Mario i Josipa odlučili su vikend provesti uz more, sunčajući se. - Ne znam je l' se Josipa još nije dovoljno zaljubila u mene ili samo želi biti hladna kako bih se ja što više trudio oko nje. Takve cure ja baš i volim, koje traže pažnju dečka - otkrio je Mario. Josipa ga je zamolila da joj namaže leđa, a Mario je jedva dočekao sjesti uz nju kako bi je namazao.   - Josipi nikad dovoljno pažnje. Bila je namazana po cijelom tijelu, ali je ipak tražila da je još namažem, pa je pala i masaža -  objasnio je Mario. Alojz je, pak, Snježanu odveo u Safari park na Brijunima. - Nisam znala da to postoji i prvi put sam sad bila u njemu - otkrila je Snješka. - Vidi brijunski purani, vidi konji u pidžami - šalio se Alojz pokazujući Snježani životinje u parku.   Kavalir Stanko drži do detalja, naročito kad je Ljubica u pitanju. U šetnji Varaždinom susreo je prijatelja koji pjeva u folkloru kao i on. Prijatelj ih je obukao u nošnje koje inače nose mladenci, što je posebno razveselilo Ljubicu, a na kraju su i zaplesali. Na zajedničkoj večeri Tin, Sandra, Dino i Denita propitkivali su jedni druge o svojim odlukama, a u jednom trenutku Dino je odlučio poljubiti Denitu, što je ona, iako su oboje rekli da su prijatelji, odmah prihvatila i uzvratila mu poljubac. RTL