Prije nekog vremena, Charlize Theron dobila je glavnu ulogu u filmu nazvanom 'The Coldest City'. Kako stvari stoje, taj film više ne postoji, jer njegovo je mjesto zauzeo film 'Atomic Blonde', ako je suditi po posteru za film, kojeg vam donosimo. U pitanju je adaptacija stripa dvojice autora, Anthonyja Johnstona i Sama Harta. Theron glumi agenticu Lorraine Broughton, vještu operativku koja se mora vrati na svoj posao špijunke jer je jedan tajni agent agencije MI6 ubijen pod čudnim okolnostima, točno prije pada Berlinskog zida. Jasno, kako to često biva u špijunskim filmovima, sve se vrti oko mitskog popisa tajnih agenata koji su poskrivani s druge strane Željezne zavjese. Broughton (Theron) će morati naći popis prije nego što ga nađu njeni neprijatelji, cijelo vrijeme izbjegavajući njihove zamke. Naravno, dvostrukih agenata bit će na pretek, kao i misterioznih podudarnosti. James McAvoy, Sofia Boutella, John Goodman (pojavljuje se ove godine i u 'Kong: Otok lubanja) i Toby Jones su također u filmu, a redatelj je David Leitch, koji nam je donio poprilično dobrog 'Johna Wicka', pa stoga očekujemo da će akcija biti izvrsna. 'Atomic Blonde' u kina dolazi krajem blockbusterske sezone 2017. A prije nego što ju vidimo kao superšpijunku, Charlize će nam se pojaviti kao negativka u 'Brzi i žestoki 8', koji u distribuciji Blitza u naša kina dolazi 13. travnja ove godine. Tema: FILM 