Reality show Big Brother ove godine nagradio je Romana Obilinovića proglasivši ga pobjednikom u emisiji nakon 50 dana izolacije. U kući se stvorila romansa između njega i tada zauzete manekenke Marine Raguž. Po izlasku iz showa, novopečeni par uputio se prema Romanovu rodnom Splitu. – Marini je sad malo teže na početku, trebat će vremena da se privikne. Marina i ja smo u potrazi za stanom pa ćemo vidjeti laganini što i kako dalje. Godi mi popularnost jer je lijepo kad te ljudi cijene i vole – rekao je Romano u intervjuu za Dalmacija News. Također je priznao da je svoju Marinu odveo da upozna i njegove roditelje, kojima se manekenka jako svidjela.  – Svidjelo joj se kako mater kuha, ali ne jede puno jer pazi na liniju. Ja je nagovaram da jede više, ali ne možeš protiv njene volje – ispričao je Romano. Mnogi komentiraju da se Marina, nakon turbulentnog raskida zaruka, odlučila za vezu s Romanom jer je osvojio 183.700 kuna, ali Splićanin tome ne vjeruje. – Svako ima pravo na svoje mišljenje, naravno da mi smeta kada netko govori nešto protiv nje. No ne zamaramo se time, naša je stvar kako ćemo potrošiti osvojeni novac. U mojoj kući mater vodi brigu, kod nas u Dalmaciji tako ide, tako će i Marina kod nas. Marina više ne ide u Zagreb – kazao je zaljubljeni Romano.