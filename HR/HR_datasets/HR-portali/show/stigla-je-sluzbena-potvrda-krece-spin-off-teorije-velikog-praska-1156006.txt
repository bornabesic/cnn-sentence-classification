Službeno je potvrđeno da je CBS naručio spin-off popularne humoristične serije "Teorija velikog praska", koji će se snimati pod nazivom "Little Sheldon", a scenarij je već spreman, prenosi BBC. Premijera polusatne humoristične serije naziva "Young Sheldon" predviđena je za sezonu 2017./2016. Ulogu devetgodišnjeg Sheldona igrat će mladi glumac Iain Armitage, a Jim Parsons, koji glumi Sheldona, bit će narator nove serije kao odrasli Sheldon Cooper.  Seriju su osmislili Chuck Lorre i Steve Molaro, izvršni producenti serije.  Radnja će se fokusirati na djetinjstvo devetgodišnjeg Sheldona Coopera koji živi na istoku Teksasa i ondje pohađa školu. Armitage je gledateljima poznat po ulozi sina jedne od glavnih junakinja serije "Male laže" koja se prikazuje na HBO-u, Shailene Woodley. Ulogu majke mladoga Sheldona igrat će Zoe Perry, a Jon Favreau će režirati prvu epizodu za koju je scenarij napisao Molaro.  Još nije poznato koliko će prva sezona imati nastavaka. U ostalim su ulogama Lance Barber, Raegan Revord i Montana Jordan. S obzirom na veliku popularnost i brojne nagrade što ih je osvojila serija "Teorija velikog praska", u CBS-u razmatraju mogućnost snimanja novih dviju sezona (11. i 12.) popularne humoristične serije.  >>Svi traže veće honorare, a samo glumci 'Teorije velikog praska' traže da im se smanji honorar >>Zvijezde "Teorije velikog praska" zaradom su skoro pretekle Gilmoreice​ 