Spisateljica i pjevačica Nives Celzijus bila je dirnuta velikom podrškom gledatelja showa 'Tvoje lice zvuči poznato' koji su je iz emisije do emisije hvalili te za nju navijali.  - Ne stignem odgovoriti na sve poruke gledatelja, ali me dirnu komentari puni ljubavi. Vidjela sam da su žustro navijali za mene - komentirala je Nives.  Pjevačica u studiju 24sata govori o tome kako se provela u showu, o ljubavi i planovima za budućnost. Razgovor pogledajte ovdje:    Mnogi gledatelji iznenadili su se koliko dobro Nives izvodi 'žestoke' pjesme. Iako privatno ne sluša rock, kaže, jako je guštala u tim transformacijama. - Možda u budućnosti iznenadim duetom u nekoj neobičnom kombinaciji - kazala je Celzijus. Za vrijeme snimanja showa, zbližila se s ostalim natjecateljima te su se, otkriva, dopisivali dok su istovremeno gledali epizode koje su se emitirale. Celzijus su se najviše dojmile transformacije Danijela Bilića u 'nježniji spol'.  - On je kao žena uvijek izgleda fantastično, dok je Petko kao žena bio iznimno ružan - kazala je pjevačica koja smatra da ju je lako 'skinuti'. Njen prepoznatljiv stil je, dodaje, zahvalan za imitaciju i može se lako iskarikirati.  Osim što je uživala na snimanju na kojem je dobila kondiciju zbog dugačkih i napornih proba, veselila se i porukama oduševljenih gledatelja. No na sve poruke ne stigne odgovoriti zbog čega joj se 'srce slama'.  - Pale su i bračne ponude, no mene više dirnu poruke u kojima osjetiš da je iskreno i puno ljubavi. Uostalom, ja još uvijek smatram da sam tek nedavno izašla iz braka - rekla je Nives.  Pjevačica se nije začudila što su mnogi o njoj imali drugačiji dojam prije nego su je vidjeli u showu.  To, kaže, ne doživljava kao zamjerku.  Nives će ljeto provesti radno, a trenutno ne razmišlja o pisanju nove knjige.