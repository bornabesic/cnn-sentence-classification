Suprotno svim predviđanjima, Marijana Batinić, voditeljica showa 'Život na vagi', novim pravilima šokirala je kandidate. RTL   - Od danas svaki čovjek igra za sebe. Od ovog trenutka timovi prestaju postojati - izjavila je Marijana nakon čega su svi natjecatelji ostali potpuno iznenađeni. S druge pak strane, Sanja i Mario smatraju kako bi sada kandidati možda i mogli dati svoj maksimum u showu. - Nema više boja, nema borbe među timovima, sada je vrijeme za poluindividualni pristup - zaključili su treneri. Otkako timovi prestaju biti zajednica te svaki kandidat radi za sebe, nitko više nije siguran. Od četvero najlošijih, reality će napustiti troje. RTL   Još jedan pokušaj da se netko od kandidata spasi od eliminacija bilo je iskušenje vode. Najhrabrije su bile Vlatka i Gabi, no Gabrijela je ipak imala više sreće. Pobjedom si je osigurala još jedan tjedan u kući. Iako je Plavi tim smatrao da će Crveni biti bolji u najtežem izazovu do sada, u kojem su kandidati morali smanjiti automobile udarajući ih čekićima kako bi isti mogli proći kroz zadana vrata, Plavi tim imao je bolju taktiku i bio brži. Mariju nije bilo drago što je njegov tim izgubio. Smatra da su kandidati gubili vrijeme na sitnice umjesto da su brže razbijali auto. Osim što je Mario pokazao Crvenom timu kako su trebali izvršiti zadatak, organizirao im je još teži trening. RTL   Nekim se kandidatima sviđaju nova pravila, a neki se još ne mogu naviknuti na borbu za sebe same. Što znači 'crvena crta', tko će biti najlošiji u vaganju i koja će tri kandidata napustiti show, ne propustite doznati sljedeći tjedan u novim epizodama showa 'Život na vagi' na RTL-u.