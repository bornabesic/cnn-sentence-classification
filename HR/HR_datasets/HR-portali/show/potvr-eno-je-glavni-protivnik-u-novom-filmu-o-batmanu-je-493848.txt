Prije nekoliko tjedana Ben Affleck je na Twitter postavio vrlo kratak video u kojem je otkrio da će se u novom filmu u Batmanu, nazvanom vrlo kratko 'The Batman', pojaviti i jedan od popularnijih 'pozitivnih negativaca' (ekvivalent iz Marvelovog svemira mu je Deadpool) iz DC-ovog superherojskog svemira - Deathstroke. Kako su mnogi već sumnjali, Joe Manganiello je preuzeo ulogu, što je i potvrdio Geoff Johns, kreativna snaga iza zadnje serije filmova o Batmanu i 'prijateljima'. Kako se do sad smatralo, Deathstrokea bismo mogli na filmu vidjeti tek 2018. ili 2019. godine. https://t.co/0NsNzCtGip No redatelj Zack Snyder objavio je fotografiju iza seta, koja pokazuje na čemu redatelj radi dok snima 'Justice League', kojeg očekujemo naredne godine. Iako se na prvi pogled ne vidi dobro, jednom kada se fotografija malo obradi nekim alatom za obradu slika, i te kako je jasno da Snyder namjerava Deathstrokea pokazati publici značajno prije nego što ga vidimo u 'The Batmanu'. Kako je na taj način Affleckov video u potpunosti potvrđen, tj. jasno je da će negativac u novom filmu o Vitezu Tame biti Deathstroke, više nema razloga nagađati koji negativac će Batmanu praviti probleme u njegovom solo filmu. 'Justice League' u kina dolazi krajem studenog 2017. godine, a Bena Afflecka ćemo, prije nego što preuzme ulogu Batmana, moći vidjeti ove godine u filmu 'Računovođa', gdje glumi smrtonosnog proračunatog ubojicu. Film u kina dolazi 20. listopada ove godine, u distribuciji Blitz filma. Tema: FILM 