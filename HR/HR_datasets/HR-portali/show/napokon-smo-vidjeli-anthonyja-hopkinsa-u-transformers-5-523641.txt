Kako se do sada činilo, Pripovjedač (Anthony Hopkins), koji nas uvodi u priču o Transformerima trebao je biti samo to, 'običan' pripovjedač. Ništa više doli lik čiji glas se čuje, no koji baš i nema ulogu u filmu. Ali prema novom videu iz 'Transformers: Posljednji vitez', Anthony Hopkins ima mnogo veću ulogu od one koju smo mislili da ima. Do sada je on bio samo lik koji priča o povijesnim prizorima, uz scene viteza na konjima, pa preko zapaljenih strijela do nacističke Njemačke i tako sve do suvremenog doba. No u stvari je u pitanju lik koji je neka vrsta 'čuvara' ostarjelih Transformera. Je li njegov lik možda 'Posljednji vitez' iz naslova? Pogledajte video Glavni glumac iz trećeg nastavka sage o Transformerima, Mark Wahlberg, glumi i u novom nastavku kao mehaničar Cade Yeager, dok Optimusu Primeu glas i dalje daje Peter Cullen. Jerrod Carmichael, Mitch Pileggi, Laura Haddock i Anthony Hopkins imaju sporedne uloge, a uz njih ponovno nastupaju John Turturro i John Goodman, koji repriziraju uloge iz prijašnjih filmova o Transformerima. 'Transformers: Posljednji vitez' u kina stiže 23. lipnja ove godine, u distribuciji Blitz filma. Tema: FILM 