Intimnu rođendansku feštu priredila je pjevačica Neda Ukraden svojoj mami Anđeliji u staračkom domu u kojem joj mama živi zadnjih mjesec dana. – Sretan ti 91. rođendan, najdraža moja. Hvala ti, draga mama, za život radostan. Volimo te beskrajno – napisala je glazbenica uz fotografiju s proslave koju je objavila na Instagramu te je dodala i video na kojem je mami otpjevala pjesmu "Sretan ti rođendan, mama". Uz video je napisala sljedeće: – Sretan ti 91. rođendan, draga mama! Ti si me pratila svuda, ko anđelovo krilo! Težak si imala život, al' nikad se žalila nisi, uvijek na mome nebu ko sunce sjala ti si! Ova čestitka dirnula je Nedine obožavatelje, što su joj i otkrili u brojnim komentarima ispod ove objave.  Prije nešto više od mjesec dana Neda je morala donijeti tešku odluku i mamu smjestiti u starački dom jer joj zbog Alzheimerove bolesti treba potpuna skrb. Dugo se pjevačica borila s tim i pitala se griješi li što mamu ostavlja u domu, ali s vremenom je shvatila da je to jedino rješenje.  >>Neda Ukraden morala je donijeti tešku odluku