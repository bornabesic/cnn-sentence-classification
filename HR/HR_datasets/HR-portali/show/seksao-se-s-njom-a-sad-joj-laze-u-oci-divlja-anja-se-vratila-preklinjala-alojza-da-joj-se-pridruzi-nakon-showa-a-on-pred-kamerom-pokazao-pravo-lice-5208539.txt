Nakon teških odluka koje je Alojz morao donijeti i izbaciti Anju, ona ga je pozvala u sobu ne bi li razgovarali. 'Zašto si me cijelo vrijeme držao u neizvjesnosti?', upitala je Anja Alojza u novoj epizodi RTL-ove emisije 'Ljubav je na selu'. 'Meni je jako žao i najtežu sam odluku danas donio u životu, meni je do tebe stalo', kazao je Alojz. 'Postoji li šansa da sjedneš u auto i dođeš do Gradiške kada ovo završi?', pitala ga je ona. 'Postoji', rekao je Alojz Anji, a poslije priznao da 'to nije to'. 'Ona se tomu nada, ali ja ću joj reći s vremenom da to nije to', rekao je u kameru, a Anji ipak dao lažnu nadu čak i kada ga je upitala vidi li je kao njegovu buduću ženu. Marijana je porazgovarala s Alojzom koji joj je rekao da je scenu kao s Anjom imao i s bivšom ženom pa ne želi to ponavljati, iako mu je stalo do nje. A kada ga je upitala koja mu je od dvije djevojke draža, rekao je da je to Snježana. A onda ga je Marijana iznenadila i dovela mu još jednu djevojku koja mu je naknadno pisala. Stigla je Laura, koja je došla iz Rovinja i ima 19 godina. U Durlincima su se dečki pitali gdje je Marin, a Sandra i on su za to vrijeme ispijali kavu te ga je ona ispitivala što misli o Tinu jer je očekivala da će među njima vladati velika konkurencija. 'Super je dečko, i stvarno dobro izgleda', rekao je Marin Sandri što je nju ugodno iznenadilo. Potom su je iznenadili i ostali dečki jer su joj napravili doručak, a dobila je i ružu. Dino je svoje djevojke odveo na prekrasan vidikovac od kuda se proteže pogled na cijeli Karlovac, a priredio im je i doručak. Denita je priznala da joj je nova djevojka Gabrijela baš 'sjela', dok je priznala da Minela uopće ne želi s njom pričati. 'Kakve emocije se bude u tebi kad spomenem Dina?', upitala je izravna Gabrijela. 'Je l' moramo o tome pričati, ja ne bih ako ne moramo. Ja ne bih htjela ništa pričati', kazala je Minela. 'Ona je za mene jedna velika glumica koja je došla zbog nekih svojih ciljeva. Ona kaže da je zaljubljena, a po meni se drugačije ponaša djevojka koja se zaljubila', otkrila je Denita. U Hercegovini je bilo veselo! Dražen je djevojke odveo na livadu, a upoznale su i pastiricu na čijoj su livadi doručkovali te ih je ona podučila svome poslu. Stanko je pak svojim djevojkama, koje su uživale sunčajući se kraj bazena, morao predstaviti novu damu, Ružicu. Dame su bile pomalo iznenađene, no prihvatile su je. Potom su svi zajedno otišli na kupanje, ali i loviti ribu. Marijana je Marija pozvala na razgovor, otkrivši mu da i za njega ima iznenađenje. Pred Marijom je tako ponovno stajala Martina – barem na prvi pogled, ali već na drugi, Mario je shvatio da nije riječ o djevojci koju je netom poslao kući već o njezinoj sestri blizanki, Petri! 'Prvi dojmovi o Petri su mi bolji nego o Martini jer je komunikativnija, kazao je  Mario te je zamolio da slaže s ostalim dvjema djevojkama. 'Ajde kada dođemo do cura reci da si ti Martina i da sam te odlučio vratiti natrag, a da jedna od njih odlazi s moje farme', rekao je Mario, a Petra je objeručke prihvatila zezanciju. Ni Amra, a ni Josipa nisu prepoznale da je s Marijem stigla Petra, a ne Martina, pa su se s njom upustile u razgovor kao da pričaju s bivšom suparnicom. Tek kad je Petra rekla tko je zapravo, djevojke su shvatile da su nasamarene. 'Svaka čast Mario, nitko me nije ovako dobro preveslao', rekla mu je Amra, a Josipa se složila s njom.