Nakon prvotnog oduševljenja u prošloj epizodi, žiri će večeras imati pune ruke posla kod ocjenjivanja jer će pred njih stati pjevači koji će ih svojim izvedbama natjerati da puste suzu, da se naježe, da ustanu sa svojih crvenih stolica kako bi zaplesali, zapljeskali, ali i zagrlili kandidate. U potrazi za novom glazbenom zvijezdom, Massimo, Remi, Tony, Maja i Fox preslušali su stotine pjevača amatera, no samo je njih deset dobilo njihovo potvrdu da su među najboljima. No, samo je jedan pobjednik koji će osvojiti titulu pjevačke senzacije i album s Dallas Recordsom. Kroz petnaest epizoda showa 'Zvijezde' kandidati su međusobno zbližili, a žiri još uvijek ne može sa sigurnošću i jednoglasno odlučiti tko odlazi u finale, stoga će večerašnje eliminacije biti teške za obje strane. Svih deset natjecatelja odlični su pjevači i više-manje dobri plesni izvođači koji se silno trude osvojiti žiri i scenskim nastupom. Jedna od njih je i Jessica Atlić McColgan koja će s namjerom skinuti cipele s visokom potpeticom na početku svog nastupa uz pjesmu 'Čuvaj me' glupe Pavel i tako pokušati osvojiti pokoji bod više od žirija. Tonyju će se taj potez simpatične 17-godišnjakinje jako dojmiti. - I ja volim takve situacije bježanja od gabarita formalnosti. Pa ću ja isto pobjeći od formalnosti i zagrliti ovo prekrasno biće - kazat će Tony koji će se sa svojom crvenom stolicom spustiti 'u podzemlje' kako zagrlio Jessicu. I Zagrepčanka Sara Knežević će, pjevajući 'Jolene', natjerati Maju da se digne sa stolice i gromoglasno zaplješće djevojci na vrhunskoj izvedbi. - Ovo je standing ovation jer si izazvala sve što si mogla u meni. Jer si se napokon opustila na pozornici i zaplesala. Pokazala si i tu mladost koju Massimo toliko čeka u ovom showu jer te proziva da si preozbiljna. Mislim da si stvarno uživala. Bravo - kazat će lijepa crnokosa članica žirija koja će pak pustila suzu i dok će vrlo energična Bernarda Bobovečki, za koju Maja ne krije da joj je favorit, pjevati klasik 'House Of The Rising Sun'. - Meni su se opet oči zasuzile… S tobom osjećam neku konekciju a da nije samo glazbene prirode, već na razini duše. Puna si naboja, bijesa… Ganeš me do suza jer imaš puno toga za reći - otkrit će Maja mladoj Brođanki prilikom ocjenjivanja. Ne sumnjamo da će žiri nagraditi kandidate s nekoliko desetki, no još uvijek traje proces eliminacije. Netko će večeras napustiti show. Tko će to biti, doznat ćemo u novoj epizodi 'Zvijezda' u 20 sati na RTL-u.