Na prvoj slici iz filma 'John Wick: Chapter Two' vidjeli smo na što će sličiti najbolji plaćeni ubojica svih vremena, čovjek kojeg zovu 'Baba Roga'. A na novim fotografijama koje su objavljene John Wick vraća se u još opakih poza. Oni koji prate lik i djelo ovog ubojice sigurno će primijetiti i da Wick ima novog psa, što znači da radnja drugog dijela bez ikakvog problema može krenuti na bilo koju stranu. U nastavku filma osim Keanua pojavljuje se i Lawrence Fishburne, a iz prvog dijela vraćaju se i Bridget Moynahan, John Leguizamo kao i Ian McShane. Novi glumci u 'John Wick: Chapter Two' su, među ostalima i Common, Ruby Rose i Peter Stormare. Drugo poglavlje sage o Johnu Wicku preživjet će samo odabrani. 'John Wick: Chapter Two' u kina dolazi krajem veljače 2017. godine. Tema: FILM 