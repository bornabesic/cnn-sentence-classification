Prošle su 24 godine otkako je Pamela Anderson kao C. J. Parker u “Spasilačkoj službi” prvi put u crvenom kupaćem kostimu protrčala kalifornijskom plažom i počela trend nošenja jednodijelnih kostima. Iako su se pojavili još početkom 20. stoljeća, pravu su popularnost stekli prikazivanjem kultne serije, a s vremenom je doživio svoje uspone i padove. Od klasičnih se jednodijelnih kupaćih kostima razlikuje po tome što ima visok izrez koji otkriva više kože, ali i produljuje noge. Danas se trend vratio na velika vrata, a nisu mu odoljele ni poznate Hrvatice, Jelena Rozga, Petra Nižetić i Andrea Andrassy. Svojedobno je Pamela izjavila da su scenama u kojima je ona u poznatom crvenom kostimu napravili kulturološki pomak: – Postigli smo mnogo u oslobađanju žena – da nose jednodijelni kupaći kostim i budu seksi – rekla je Pamela. S padom popularnosti serije, pala je i popularnost ovog ljetnog odjevnog predmeta, no žene opet sve više prepoznaju njegovu praktičnost. U spotu za pjesmu “Nasljednik” Rozga nosi dva kupaća kostima, jedan cvjetnog uzorka, a drugi ružičasti sa zaigranim motivom. Petra Nižetić na Jadranu se kupa u kostimu koji je kupila davno, dok još nije bio popularan kao danas. Spisateljica i voditeljica Andrea Andrassy svoju je liniju pokazala sunčajući se na Ugljanu u zavodljivom crvenom kupaćem kostimu, gotovo istom kakav nosi Beyoncé u aktualnom hit spotu “Feeling myself”. >>Ipak ne stiže prinova! Rozga uskoro predstavlja 'Nasljednika' 