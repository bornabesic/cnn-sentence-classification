Glumac Velimir Bata Živojinović ne odustaje od borbe za život. Poslije operacije u KBC 'Dedinje' stanje mu se poboljšalo, više nije na respiratoru i samostalno diše. No, kako piše Alo, liječnici mu još nisu priopćili da su mu amputirali dio noge. Supruga Jelisaveta Lula Živojinović i kćerka Jelena dolaze mu u posjetu svaki dan. Po izlasku iz bolnice, supruga glumca je novinarima rekla da je Bata odlično, a Batina kćerka jelena dodala je da je svjestan, da je bolje i stabilno. No, čini se da još ne zna da je ostao bez dijela lijeve noge. - Mislim da se to nijednom pacijentu ne govori dva dana nakon amputacije - zaključila je Jelena. To je objašnjeno tako što se pacijenti koji imaju više od 80 godina, kao što je u Batinom slučaju, teže oporavljaju od anestezije, pa je moguće da zbog toga još nije svjestan što se točno dogodilo. Postoji mogućnost i fantomskog ekstremiteta, koji je prisutan kod 80 posto ljudi kojima je amputirana noga ili ruka. U tom slučaju pacijentu se čini da je amputirani ekstremitet i dalje prisutan.