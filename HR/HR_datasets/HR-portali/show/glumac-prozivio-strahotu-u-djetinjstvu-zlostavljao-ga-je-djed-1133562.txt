Poznati britanski glumac Tim Roth, koji je slavu stekao ulogama u filmovima "Pakleni šund" i "Reservoir Dogs" javnosti je otkrio potresnu činjenicu o svom obiteljskom životu. Glumac je u prošlosti već pričao o tome da je bio seksualno zlostavljan u djetinjstvu, a sada je u intervjuu za The Guardian prvi put otkrio i identitet svog zlostavljača - bio je to njegov djed. Promovirajući svoju novu seriju "Rillington Place" novinaru je kazao da je djed seksualno zlostavljao njegovo oca i njega. Roth je 1999. godine o ovoj tematici snimio i film "Ratna zona" u kojoj otac zlostavlja kćer i zbog tog scenarija mnogu su sumnjali kako je Rotha otac zlostavljao. - Moj otac nije bio zlostavljač, on je bio žrtva. Imao je stravično djetinjstvo i zbog toga sam ovoj temi pristupio kranje ozbiljno - kazao je u intervju i dodao: - Ono od čega je najviše strahovao i zazirao cijelog života na kraju se dogodilo i meni. Mene je zlostavljao njegov zlostavljač, i mene je zlostavljao njegov otac. On je bio prokleti silovatelj, ali nitko nikada nije rekao ni riječ o tome. U to vrijeme se nisu znali postaviti prema tome i zato sam snimio film "Ratna zona".