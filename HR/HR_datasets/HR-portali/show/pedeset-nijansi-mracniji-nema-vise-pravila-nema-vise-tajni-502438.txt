'Pedeset nijansi mračniji' je napeto iščekivan nastavak svjetskog fenomena 'Pedeset nijansi sive', nastalog prema bestseleru E.L. James. Od kada je objavljena, trilogija 'Pedeset nijansi' prevedena je na 52 jezika i prodana u više od 100 milijuna primjeraka što ju čini jednim od najprodavanijih i najbrže prodavanih serijala knjiga u povijesti. Prvi film, zaradio je preko 560 milijuna dolara, a novo poglavlje stiže na Valentinovo 2017. godine i poziva vas da uskočite u nešto nijansu mračnije. Jamie Dornan i Dakota Johnson ponavljaju svoje uloge kao Christian Grey i Anastasia Steele u filmu 'Pedeset nijansi mračniji'. Kada Christian Grey pokuša opet zavesti Anu Steele i vratiti je u svoj život, ona će uvesti novo pravilo prije nego mu pruži drugu šansu. Kada napokon krenu graditi povjerenje i pronađu stabilnost, sjene iz prošlosti Christianovog života će ih početi opsjedati, pokušavajući im uništiti zajedničku budućnost. U novom nastavku ćemo opet gledati dobitnicu nagrade Oscar Marciu Gay Harden, Jennifer Ehle, Lukea Grimesona, Ritu Oru, Victora Rasuka, Eloise Mumford i Maxa Martinia, kojima će se po prvi put pridružiti dobitnica nagrade Oscar Kim Basinger, Hugh Dancy, Bella Heathcote i Eric Johnson. Redatelj je James Foley (Fear, House of Cards), a producenti su opet Michael De Luca, Dana Brunetti i Marcus Viscidi, s E.L. James, spisateljicom blockbuster serijala. Scenarij potpisuje Niall Leonard. 'Pedeset nijansi mračniji', u distribuciji Blitza, u domaća kina stiže na Valentinovo 2017. godine. Tema: FILM 