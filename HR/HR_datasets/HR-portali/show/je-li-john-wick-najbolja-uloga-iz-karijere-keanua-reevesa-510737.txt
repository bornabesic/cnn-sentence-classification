Kada je 'John Wick' 2014. godine stigao u kina, malo je tko predviđao kakav će dojam taj film ostaviti na publiku. Ne samo da je zaradio impresivno dobro, već nam je i pokazao kako u današnje vrijeme 'mlakih' akcijskih filmova stvarno postoje i volja i način da se napravi odličan akcijski film. Ekipa s YouTube kanala ScreenJunkies je još jednom napravila ono što rade najbolje, a to je sprdnja s filmovima ('Kapetan Amerika: Građanski rat', 'Batman v Superman: Zora pravednika'), te su prije dolaska nastavka u kina 'obradili' prvi film o najboljem ubojici. Premda su inače istinski okrutni u svojim recenzijama, ovaj put je bilo podosta teško napraviti sprdnju, jer kao što i sami vjerojatno znate, 'John Wick' stvarno je akcijski film kojem se ne može puno prigovoriti. A kada pogledamo kako izgleda karijera Keanua Reevesa, rekli bismo da je uloga koju je ostvario kao John Wick ipak možda njegova najbolja. Reeves je pokazao da je sposoban odglumiti širok raspon emocija, doduše, podosta negativnih u ovom slučaju. Premda smo ga već vidjeli u mnogo uloga u kojima je predstavio velik spektar likova, kao Nea u 'Matrixu', policajca Jacka Travena u 'Brzini' ili čak Bude, i dalje smatramo da je kao ubojica Wick ostvario ulogu karijere. Pogledajte video U drugom dijelu sage o najboljem ubojici, Johnu Wicku, glume opet Ian McShane, John Leguizamo, Bridget Moynahan, Thomas Sadoski i Lance Reddick, a vidjet ćemo i neka nova lica: Riccardo Scamarcio kao novi negativac, Laurence Fishburne kao ubojica znan pod imenom The Bowery King, Common, Ruby Rose i Peter Stormare. Ovaj put Chad Stahelski sam režira nastavak, nakon što je prvi dio odradio u suradnji s Davidom Leitchom. 'John Wick 2', u distribuciji Blitza, u naša kina dolazi 23.veljače. Tema: FILM 