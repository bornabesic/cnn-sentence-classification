Ariana Grande (23) iznenadila je u petak svoje obožavatelje koji su ozlijeđeni u smrtonosnom bombaškom napadu na njezinom koncertu u Manchesteru prošli tjedan, posjetivši ih u bolnici. Obitelji ozlijeđenih objavile su na društvenim mrežama fotografije američke pop zvijezde, koja će održati humanitarni koncert u gradu u nedjelju, s desecima pacijenata i medicinskih sestara u kraljevskoj dječjoj bolnici u Manchesteru. - To nam znači više od svih divnih stvari koje su ljudi napravili ovaj tjedan - napisao je Peter Mann, čija kći Jaden je ozlijeđena u napadu. - Kada vas kći pita nakon druge operacije je li Ariana ok. Tako sam sretan da je došla da bih mogao puknuti! Nikada nisam vidio Jaden tako sretnu! Čak sam i sam opet zaplakao - napisao je on. Grande je također objavila fotografiju ozlijeđenog obožavatelja na Instagramu. U napadu bombaša samoubojice na koncertu u Manchesteru krajem svibnja ubijeno je 22 ljudi, a veliki broj je ozlijeđen.