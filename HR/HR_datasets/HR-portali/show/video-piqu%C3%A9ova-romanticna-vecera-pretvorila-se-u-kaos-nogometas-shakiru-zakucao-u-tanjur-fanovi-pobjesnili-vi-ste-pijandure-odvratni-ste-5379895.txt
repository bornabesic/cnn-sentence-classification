Iako se nedavno šuškalo da im je veza u krizi, Shakira i Gerard Piqué na društvenoj mreži pokazali su da se vole kao onoga dana kad su se upoznali, a humor je, očito, jedan od bitnijih faktora u njihovoj ljubavi. Španjolski nogometaš izveo je kolumbijsku pjevačicu na večeru, a prijatelje je, prije nego što joj je priredio pravu malu spačku, zamolio da sve snimaju. Kad im je konobar donio hranu, Gerard ju je pomirisao i nagovorio Shakiru da učini isto, no čim se pjevačica približila stolu, nogometaš joj je gurnuo glavu ravno u tanjur. Shakira se ipak nije nimalo naljutila. Prasnula je u smijeh i ubrusom brisala lice, a nakon što se vratio za stol, pomogao joj je i sam Piqué. 'Čuvajte tortu', napisao je Gerard ispod videa, aludirajući na to da bi vrlo brzo mogao napraviti nešto slično. 'Odvratno', komentirali su neki obožavatelji. Drugi su zaključili da i pjevačica i nogometaš djeluju prilično pripito, a treće je oduševio njihov ležerni odnos i način na koji se međusobno zafrkavaju. Španjolac i deset godina starija Kolumbijka zaljubili su se 2010. i imaju dva sina - Milana i Sashu.