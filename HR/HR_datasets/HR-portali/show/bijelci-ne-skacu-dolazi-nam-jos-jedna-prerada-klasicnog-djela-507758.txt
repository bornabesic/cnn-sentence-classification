Premda još ne postoji jasno definiran plan za razvoj tog projekta, čini se da 20th Century Fox namjerava snimiti preradu filma 'White Men Can't Jump' iz 1992. godine. Komedija Woodyja Harrelson i Wesleyja Snipesa, u kojoj pratimo dvojicu relativno kvalitetnih košarkaša koji se probijaju kroz košarkaške turnire na kalifornijskoj obali postala je jedan od klasika sportskih filmova, a i značajno je pomogla karijerama dvojice glavnih glumaca. Producent odgovoran za uskrsavanje tog filma je Kenya Barris, autor serije 'Blackish'. Cijeli projekt je još u prvoj fazi, kako smo rekli, pa se malo toga zna o svemu, no objavljeno je da će dvije ključne osobe za snimanje biti Blake Griffin, igrač Los Angeles Clippersa i Ryan Kalil, veteran NFL-a. O svim detaljima pravovremeno ćete saznati u našoj filmskoj rubrici. Tema: FILM 