Ron Howard i Tom Hanks još jednom se vraćaju na velike ekrane uz još jednu ekranizaciju novele spisatelja Dana Browna. No ovaj put, umjesto da spašava samo obitelj Isusa Krista ili da ustoličuje novog Papu, profesor Robert Langdon će doslovno spašavati svijet. Jasno, opet će to činiti trčkarajući po europskim ruševinama, otkrivajući tajanstvene tragove. Langdon je i dalje u Italiji, gdje je opet suočen s klasičnom umjetnošću, tajnim prolazima, futurističkom znanošću i bizarnom poviješću. Uz doktoricu Siennu Brooks, Langdon se bori da povrati svoje sjećanje kao i da očisti svoje ime od lažnih optužbi. Da stvari ne bi bile prelagane, ludi genij pokušava ubiti pola čovječanstva, tajni agenti žele ubiti samo jedan dio čovječanstva, a nasumični luđaci žele ubiti samo neke ljude. Uz profesora Langdona nikada nije dosadno. Uz Hanksa moći ćemo u ulozi njegove pomoćnice vidjeti Felicity Jones. Hoće li svijet podleći misterioznoj virusnoj bolesti ili će doktor Langdon opet spasiti sve? Pogledajte video 'Pakao' stiže u kina krajem listopada ove godine. Tema: FILM 