Nakon dugogodišnje borbe s ovisnošću o alkoholu istarski pjevač Alen Vitasović odlučio je okrenuti novu stranicu.  – Želim konačno prekinuti s nekim porocima i da to konačno stane jer to previše boli. Vi ne znate koliko to boli – kazao je Vitasović za RTL. Alkoholu, koji mu je uništio karijeru i razorio brak, odlučio je konačno reći zbogom.  Svjestan je međutim da se ovisnost rješava prije svega u glavi. – Alkoholizma se ne rješava tako da odeš negdje i da se izliječiš, to se rješava u glavi – dodao je pjevač kojeg je u porok uvukla, kako kaže, dugogodišnja samoća. – Ja sam cijeli život bio sam. Od svoje pete, šeste godine. Lisinski sam  napunio, Dom sportova... Sve živo. Sam bez menadžera, bez prijatelja. Normalno da ćeš malo puknuti, pa se i popilo, pa je bilo i pogrešaka. To je sramota – kaže Vitasović. Iako su ga mnogi ljudi u životu razočarali, oni koji su uvijek bili uz njega su njegova djeca. – Imam Miju i Ivana i to je sve što imam u životu – kazao je pjevač koji će ovih dana navodno i službeno okončati svoj brak sa suprugom Sandrom.  >>Alen Vitasović izbačen iz kviza Daniele Trbović jer je na snimanje došao pijan! >>Vitasović: Teško je živjeti na moj način