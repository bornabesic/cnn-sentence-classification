U srednjovjekovni Ribnik, dom petnaestero dvorana, danas će svratiti putujući trgovac Mutimir. Kola natovarena mesom, žitaricama, voćem i posuđem od gline bila su neka vrsta srednjovjekovnog supermarketa, a gazda naših kola je poznati kazališni i filmski redatelj, glumac, skladatelj, scenograf i dramaturg, svestrani umjetnik Mario Kovač. Mutimir je tipičan srednjovjekovni putujući trgovac, sumnjiva podrijetla i upitnih moralnih kvaliteta. Posjeduje narodnu mudrost s kojom se lako prilagođava svakoj novonastaloj situaciji ali kad zagusti spreman je podmetnuti leđa za sunarodnjake i odreći se dijela marže u korist kralja. Uz njega je uvijek i vjerni tvrdoglavi Mago, zbog čega neodoljivo podsjeća na Sancha Panzu. Zna uživati u životu, što dokazuju njegov širok osmjeh i tjelesna konstitucija. Kakve pregovaračke vještine krase  kandidate i hoće li ih lukavi Mutimir izvozati i opelješiti, doznajte večeras u 21 sat! >> Upoznajte sve kandidate reality spektakla 'Anno' - Tko je dostojan služiti kralju? 