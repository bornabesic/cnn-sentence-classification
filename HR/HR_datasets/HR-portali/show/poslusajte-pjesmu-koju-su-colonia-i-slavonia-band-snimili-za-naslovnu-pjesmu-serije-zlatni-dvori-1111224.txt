Nova serija 'Zlatni dvori' uskoro počinje s emitiranjem, a istoimenu pjesmu čiji se taktovi  već nekoliko dana mogu čuti na televiziji i društvenim mrežama, već su na prvu izazvali veliko oduševljenje. Nakon nekoliko godina i njihovog velikog hita „Gukni golube“, Colonia i Slavonia band ponovno su udružili snage i zajedno snimili pjesmu „Zlatni dvori“. Glazbu i aranžman napisao je Boris Đurđević, a tekst je napisala Valerija Đurđević. „To je ono što sam oduvijek želio raditi, glazbu za seriju, film. Definitivno sam uživao. Svirao sam ono što je izašlo iz mene, što sam osjetio od glumaca. Prekrasno iskustvo.“ izjavio je Boris Đurđević. Na zlatnim poljima Slavonije snimljen je i video spot... Novo iskustvo imali su i glavni glumci serije Katarina Baban i Matko Knešaurek koji su se odlično snašli i kao glavni junaci spota. ''Naslovna pjesma mi je od prve ušla u uho. Tijekom snimanja spota smo je slušali cijeli dan tako da ju je cijela ekipa danima poslije pjevušila. Na snimanju je bilo fenomenalno, bez obzira na pravu ljetnu vrućinu karakterističnu za moju Slavoniju. S Indirom je uvijek veselo i glasno, a s obzirom da sam i ja takva, smijeha nam nije nedostajalo. Najzanimljiviji dio snimanja mi je definitivno bio onaj kada sam trebala trčati kroz žito.  iako sam iz Slavonije, nisam nikada ušla u žito. Kako sam dosta niska, žito mi je dosezalo skoro do struka tako da sam se fino namučila da protrčim kroz njega.'' – rekla je Katarina koju ćemo gledati u naslovnoj ulozi serije. Njen partner u seriji, glumac Matko Knešaurek kojeg ćemo uskoro upoznati kao Petra, izjavio je: 'Predivno Đakovo, sunčani dan, odlična ekipa, nešto što se nema prilike često raditi u životu. Moje iskustvo na kojem sam zahvalan, misliš, ajde to je samo spot, ali nije, dio je nečega puno većeg i drago mi je da sam i ja dio toga.' „Tko te ljubi, milo lane moje, nek' te vrati, tu još čekaju te zlatni dvori srca mog..“ samo je dio teksta pjesme koja će nas svakodnevno uvoditi u uzbudljiv svijet, slavonski kraj koji okuplja živopisne likove i donosi nam intrigantnu radnju. >> Počeo sam kao nosač reflektora i digao štrajk protiv vlastitog tate 