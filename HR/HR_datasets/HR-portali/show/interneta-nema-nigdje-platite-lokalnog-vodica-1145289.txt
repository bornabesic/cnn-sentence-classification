Od londonske hladnoće blogerica Ella Dvornik pobjegla je u Marrakech, gdje je uživala u proljeću. - Oduševili su me kultura i povijest. Zanimljiva je tržnica Souk, gdje su se začini šarenili već na početku ulice. Medina, stari dio grada, ima svoju dušu. Hodajući tim ulicama, osjećate se kao da ste na drugom planetu”, opisala je Ella za Story dojmove iz Maroka te dodala kako se najviše od svega voljela cjenkati. Svidjela joj se i hrana jer je, kaže, poprilično slična našoj, a opet različita. “Najljepši je osjećaj kada želiš nečega još, a ja se Marrakecha zaželim svaki dan kad vidim fotografije”, zaključila je podijelivši i nekoliko savjeta onima koji namjeravaju posjetiti tu zemlju: Za dobar provod - 150 eura dnevno - U Marrakechu se koristi marokanski dirham. Možete ga kupiti i prodati isključivo u Maroku, a 10 eura iznosi 1000 MAD-a. Ako planirate fino jesti, piti i kupovati, računajte da ćete potrošiti oko 150 eura po danu. Ako se odlučite za lokalnu ponudu, možete i manje potrošiti”, kaže te dodaje kako su na meniju uglavnom jela pripremljena kuhanjem na poseban način, tzv. tagine. - Čajevi čine velik dio marokanske kulture, kao i aromatična ulja i začini. Samo pazite da ne prijeđete 200 ml ako putujete samo s ručnom prtljagom. Svakako kupite arganovo ulje ili šafran”, savjetuje Ella objašnjavajući kako je grad najbolje upoznati s vodičem. - Hvala Bogu da smo ga imali. Interneta nema nigdje pa se teško snalaziti. Lokalci najbolje poznaju svoj grad, nemojte da vam bude žao platiti jer ćete vidjeti i doživjeti puno više. >>Ella Dvornik priznala: Oteli su me u Tajvanu i bila sam u vezi u kojoj me dečko fizički zlostavljao