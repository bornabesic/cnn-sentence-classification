CMC festival je jedini festival na kojem Dražen Zečić zadnjih godina nastupa, prošle godine je dobio i nagradu za pjesmu "Koga da volim, kad tebe nema" koja je bila najemitiranija pjesma. Zečić je u svojoj novoj pjesmi 'Ona novu ljubav ima' ugostio tambure i time ugodno iznenadio svoje vjerne fanove te dobio jedan sasvim novi zvuk! Glazbu i tekst sam potpisuje, a aranžman mlad i talentiran Marin Seko. Ova pjesma je već neko vrijeme bila snimljana no čekala je svoj spot koji je snimljen na predivnim lokacijama rijeke Cetine. Režiju potpisuje Željko Petreš koji s Draženom surađuje preko 20 godina te je bio zadužen i za snimanje njegovog koncerta u pulskoj Areni. - Kod ovog snimanja spota najkompleksnije je bilo uskladiti termine Džentlmena, Zeke i moje ekipe. Ustanovili smo da je jedini slobodan termin upravo jutro nakon snimanja jedne emisije na Hvaru. Kako su brodske veze sa Hvara prilično rijetke, Zeko i Džentlmeni su morali s otoka krenuti već oko 5 sati ujutro da bismo započeli sa snimanjem oko 10 sati. Snimali smo na rijeci Cetini, a onda je uslijedilo meso i kruh ispod peke kod Zekine rodbine u Blatu na Cetini, otkrio je redatelj. Pjesmi su posebnu čar dali Džentlmeni koji su ovu pjesmu prije nekoliko mjeseci izveli u jednom showu zajedno s Draženom i oduševili publiku koja svaki put prepozna emocije koje on unosi u svoje pjesme i izvedbe. Dražen planira ove godine razveseliti svoju brojnu publiku novim albumom jer su prošle četiri godine od zadnjeg studijskog albuma 'Tvoj ću ostati'. Bez sumnje će i ovaj album biti hit jer je Dražen naš najtiražniji izvođač zabavne glazbe te su njegovi albumi redovito okrunjeni zlatnim i platinastim tiražama. Nakon korizmene stanke Dražen je počeo sa svojim brojim koncertima: 27.05. Zadar 10.06. Studenac na Blokah 17.06. Zaprešić 24.06. Đurmanec 29.06. Supetar