Redatelj Paul W.S. Anderson, koji stoji iza većine nastavaka ove franšize o zloj korporaciji, zombijima i ženi koja preživljava sve, još jednom se vraća na velike ekrane, zajedno s Millom Jovovich. Po svemu sudeći, bit će to posljednji put da tu kombinaciju vidimo u kinima. Svi ljubitelji tog serijala sjetit će se da smo neuništivu Alice ostavili u Washingtonu u prethodnom nastavku te da se naša junakinja uputila u Raccoon City da bi se jednom za svagda suočila s tvorcima opakog virusa, korporacijom Umbrella. U novom nastavku ćemo dobiti finale te priče i saznat ćemo kako će zlokobna Red Queen (koju također glumi Jovovich uz Andersonovu kćerku Ever u ulozi modela za tijelo zle umjetne inteligencije) uz pomoć horde zaraženih priprijetiti čovječanstvu posljednji put. Pogledajte foršpan Uz stare glumce (Iain Glen, Shawn Roberts, Ali Larter) dolazi nam i Ruby Rose iz 'Orange Is The New Black, a sudeći prema viđenoj akciji, u kojoj has Jovovich koristi pištolje, noževe, poluge te nasumična druga sredstva da bi ubila sve i što god joj na put stane, dobit ćemo još jednu bjesomučnu akciju. 'Resident Evil: The Final Chapter' se u kinima očekuje krajem veljače naredne godine. Tema: FILM 