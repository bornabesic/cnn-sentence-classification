Nakon početnih foršpana napokon smo dobili i video koji nam daje uvid u nešto više osim parkura svojstvenog 'Assassin's Creedu' i u mašineriju kojom se glavni lik, Aguilar (Michael Fassbender), vraća u prošlost. Film redatelja Justina Kurzela nam tako prvi put pokazuje i Fassbendera s lukom i strijelom kao i poveliku borbu na krovovima. Pogledajte video Za one koji nisu upoznati s ovom nevjerojatnom franšizom, 'Assassin's Creed' je igra koju su kreirali Patrice Desilets i Jade Raymond još 2007. godine, i do danas je stvoreno pet glavnih nastavaka serijala, u kojima uvijek pratimo nekog vrhunskog ubojicu, Asasina, u neprekidnoj borbi protiv zlih Templara. Film režira spomenuti Kurzel (The Snowtown Murders, Macbeth), dok su za scenarij zaduženi Bill Collage, Adam Cooper i Michael Lesslie. U glavnim ulogama pojavljuju se Michael Fassbender, Marion Cotillard, Jeremy Irons, Brendan Gleeson, Michael Kenneth Williams, Callum Turner, i Ariane Labed kao ubojica Maria. U domaća kina 'Assassin’s Creed' stiže početkom 2017. godine u distribuciji Blitza. Tema: FILM 