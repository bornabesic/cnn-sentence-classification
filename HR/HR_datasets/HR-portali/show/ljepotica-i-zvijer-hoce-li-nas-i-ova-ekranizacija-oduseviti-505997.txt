Novi televizijski video se pojavio za ovogodišnju Disneyjevu ekranizaciju nekog njihovog animiranog uratka. U prethodnih nekoliko godina vidjeli smo Trnoružicu i Knjigu o džungli na velikim platnima, pa je došlo i vrijeme da nas se počasti djelom koje poseže za jednim od najpopularnijih Disneyevih djela, 'Ljepoticom i zvijeri'. Do sada su nas foršpani i fotografije iz filma ostavljali bez daha, jer je redatelj Condon uistinu uložio puno napora da bi do najsitnijih detalja rekreirao ono što smo vidjeli u animiranom filmu. No kako se to ponekad zna dogoditi, foršpani pričaju jednu priču, a ona druga nestane negdje u post produkciji. Iskreno se nadamo da se to neće i s ovim filmom dogoditi. Ali znajući o kojoj mega kompaniji je tu riječ, kladili bismo se da je pred nama prvi veliki hit ove godine. Pogledajte video Emma Watson utjelovit će Belle, dok je Dan Stevens u ulozi Zvijeri. Uz njih će nas putu u u zemlju magije pratiti i Luke Evans kao Gaston, Kevin Kline u ulozi Bellinog oca Mauricea, Josh Gad nastupa kao blesavi Lefou, a Ewan McGregor daje glas Lumiereu, dok je Stanley Tucci ovaj put dao glas Maestru Cadenzi. U ostalim ulogama nalaze se Gugu Mbatha-Raw kao Plumette, Audra McDonald kao Madame Garderobe, Ian McKellen u ulozi Cogswortha i Emma Thompson kao Mrs. Potts. Redatelj Bill Condon film snima prema scenariju zasnovanom na originalnom filmu iz 1991. godine, a za muziku je odgovoran osmerostruki oskarovac Alan Menken. Film u kina dolazi u ožujku 2017. godine. Tema: FILM 