Legendarni britanski glumac sir Roger Moore progovorio je o svojoj ovisnosti o sunčanju u mladosti koja ga je stajala zdravlja. Zbog prečeste izloženosti suncu Moore je nekoliko puta imao rak kože. U intervjuu za The Sun glumac je kazao da zbog preplanulosti na snimanjima nije morao nositi šminku. – Volio bih da sam sa 18 godina znao da prečesto sunčanje nije zdravo. Zbog toga sam već nekoliko puta ima rak kože. Kad sam bio mlad, nisam razmišljao o kremama za sunčanje, nitko nije – rekao je Roger. – Čak i kad su počeli davati upozorenja, mislio sam "to se meni neće dogoditi". Toliko bih izgorio na suncu da nisam morao nositi šminku ispred kamera. U to vrijeme svim glavnim glumcima koža se potamnjivala – otkrio je nekadašnji James Bond.