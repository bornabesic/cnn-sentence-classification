Patrick Stewart nedavno je objasnio svoje sedmo pojavljivanje u ulozi telekinetičkog i telepatskog mutanta Profesora X-a. Klasično obrazovani britanski glumac i bivši kapetan zvjezdanog broda ustvrdio je da će ljubitelji Profesora Xaviera dobiti malo drugačiju verziju legendarnog lika u trećem nastavku Wolverineovih avantura. - Bit će to podosta drugačiji Charles Xavier, nimalo sličan Charlesu Xavieru kojeg ste u prošlosti vidjeli - krenuo je objašnjavati Patrick Stewart. Glumac je osim toga izrekao i neke tvrdnje o mogućnosti da se još jednom vrati u ulogu mentalističkog profesora. - Imam dojam da je ovo kraj franšize za mene. No stvar sa znanstvenom fantastikom i fantastikom uopće je ta da nikad, stvarno nikad ne smijete reći da je gotovo - izjavio je klasični glumac. Po svemu sudeći, 'Wolverine 3', u kojem se redatelj James Mangold vraća po drugi put, prikazat će nam kombinaciju iznimno hvaljenih stripova 'Old Man Logan' te 'Death of Wolverine', a to znači da bi se radnja trebala odvijati u budućnosti. Hoćemo li stoga dobiti i posljednjeg Wolverinea uopće, a ne samo posljednju ulogu Patricka Stewarta u toj franšizi, ostaje neodgovoreno pitanje, no čini se da bi se stvari mogle tako odviti. Koje planove Fox ima nakon toga, studio nije otkrio. Pogledajte video Kako smo već prije javili, uz Jackmana bi se u filmu trebao pojaviti i Richard E. Grant u ulozi pomahnitalog znanstvenika, Boyd Holbrook kao mišićavi monstrum te Stephen Merchant u još neotkrivenoj ulozi. Osim njih, u serijalu se pojavljuje i gore spomenuti Patrick Stewart. Na film o neuništivom superheroju morat ćemo strpjeti do naredne godine, a ako vam stvarno nedostaje, Wolverinea ste ove godine mogli vidjeti u najnovijem izdanju 'X-Mena', 'X-Men:Apocalypse'. Tema: FILM 