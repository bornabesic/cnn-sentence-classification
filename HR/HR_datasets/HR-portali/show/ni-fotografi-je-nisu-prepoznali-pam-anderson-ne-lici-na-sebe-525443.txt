Pamela Anderson (49) pojavila se u glamuroznom izdanju u Cannesu, a gotovo nitko je nije prepoznao kada je kročila na crveni tepih. Seks bomba pažnju je plijenila u crnoj dugoj haljini u kojoj je došla na premijeru francuskog filma '120 Beats Per Minute'. Od njezine vitke i seksepilne figure ostalo je malo, a njezino lice bilo je gotovo neprepoznatljivo. Inače, glumicu se povezuje s Julianom Assangeom kojeg često posjećuje u ekvadorskoj ambasadi u Londonu u kojoj on živi od 2012. godine kada su švedski tužitelji izdali europski uhidbeni nalog. Naime, osnivača WikiLeaksa tamo su optužili za silovanje. - Znam da naša 'afera' privlači pažnju. To je u redu, ali ne bi ulazila u detalje. Reći ću samo da svaka osoba zaslužuje ljubav - rekla je Pamela o njihovom odnosu. Anderson je rekla kako bi Julian bio dobar vođa te da bi ona voljela biti njegova prva dama.