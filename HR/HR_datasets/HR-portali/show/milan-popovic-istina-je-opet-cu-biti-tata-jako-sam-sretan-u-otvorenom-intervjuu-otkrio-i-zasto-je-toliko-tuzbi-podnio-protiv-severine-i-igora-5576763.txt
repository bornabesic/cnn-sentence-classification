Bivši Severinin muž, Milan Popović, u intervjuu za srpski Blic potvrdio je da će po drugi put postati otac, a progovorio je i o odnosu sa Severinom, njihovim sinom i obitelji Kojić koja je sad dio njihovih života. Popovićevo se ime u medijima uglavnom spominje u kontekstu bivše žene Severine i njihova petogodišnjeg sina Aleksandra, od čega ne bježi, ali kaže da mu je jedini cilj zaštita sina: ‘Moj cilj je spriječiti medijsko eksponiranje i estradizacija mog sina Aleksanrda.’ Na pitanje je li istina da je u godinu dana podignuo zavidan broj tužbi protiv Severine i njezine uže i šire obitelji, Milan kaže da su u ovakvim situacijama tužbe i prijave i s jedne i druge strane su potpuno normalna stvar te da je jedino što želi da mu dijete odrasta uz oba roditelja: ‘Nikad nisam htio Severini oduzeti skrbništvo, želim da nam sin odrasta uz oba roditelja.’ Priznaje da sa Severinom rijetko komunicira i rijetko je viđa, a o obitelji Kojić očito nema visoko mišljenje jer kaže: ‘Obitelj Kojić je sastavni dio života Severine, podnio sam i protiv njih nekoliko tužbi. Moj je cilj da oni budu dio njenog života, ali ne i sastavni dio života mog sina.’ Na koncu je potvrdio nedavne vijest da će uskoro postati otac po drugi put. ‘To je istina i jako sam sretan zbog toga’, rekao je. Nova Milanova djevojka navodno ima 23 godine, iz ugledne je obitelji i ne voli pojavljivanje u medijima.