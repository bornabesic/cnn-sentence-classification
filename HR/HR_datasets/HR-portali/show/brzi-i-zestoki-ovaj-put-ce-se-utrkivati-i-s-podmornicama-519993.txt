Već je neko vrijeme jasno da će i negativci u osmom nastavku franšize 'Brzi i žestoki' dobiti neka pojačanja. Tako ćemo po prvi puta vidjeti lošu ekipu, kako love Doma i Hobbsa u pravoj pravcatoj nuklearnoj podmornici. A tamo gdje su nuklearne podmornice, zasigurno su i torpeda. Tako u najnovijem foršpanu, posljednjem prije dolaska filma u kina, možemo vidjeti Hobbsa (Dwayne Johnson), elitnog agenta kojeg smo upoznali još u petom filmu, kako rukama navodi torpedo. Što u to vrijeme radi Deckard Shaw, pilotira li svojim nožnim prstima cepeline ili možda upravlja trepavicama space shuttleom, ne znamo. Kako god bilo, ne bi nas začudilo da se i takve stvari dogode. Pogledajte poprilično lud posljednji foršpan U novom nastavku je glavna uloga negativke pripala dobitnici nagrade Oscar Charlize Theron, a uz nju se još pojavljuju i oskarovka Helen Mirren te Scott Eastwood. Jasno, Vin Diesel, Dwayne Johnson i Michelle Rodriguez predvode 'staru' zvjezdanu ekipu, a pridružuju im se i Ludacris, Tyrese Gibson kao i Jason Statham. Brzi i žestoki 8, u distribucija Blitza, u kina stižu pretpremijerno 12. travnja i to u najboljim formatima IMAX i 4DX, a ulaznice možete kupiti već danas na stranicama CineStara. Tema: FILM 