Peter Berg, redatelj ovogodišnjeg filma katastrofe 'Pakao na horizontu', vraća nam se ove godine s filmom o tragediji. I to još jednom s filmom koji je zasnovan na istinitim događajima. A da bi dojam bio potpun, u njegovom filmu opet glumi Mark Wahlberg, koji glumi i u 'Paklu na horizontu'. Kako se možda sjećate, 2013. godine je na bostonskom maratonu detonirano nekoliko eksplozivnih naprava u kojima su ozlijeđeni mnogi maratonci, a bilo je i poginulih. Nakon što je policija raščistila poprište zločina, potjera za zločincima uslijedila je i počinitelji su nedugo poslije nađeni te privedeni pravdi. Policijski narednik Tommy Saunders (Mark Wahlberg) bio je jedan od onih koji su se pridružili spasiteljima i to nakon što je preživio napad te je kasnije čak i sudjelovao u lovu na kriminalce. Čak niti teroristički napad nije uspio slomiti duh građana Bostona, koji su usprkos tragediji ostali ujedinjeni. Pogledajte foršpan Glavnom glumcu se u ovom djelu pridružuju i J.K. Simmons (glumi u 'Računovođi', koji je upravo došao u kina), John Goodman, Kevin Bacon, kao i Michelle Monaghan. Marka Wahlberga trenutačno možete pogledati u potresnom filmu 'Pakao na horizontu', koji u svim boljim kinima igra od jučer, 13. listopada, u distribuciji Blitz filma. Tema: FILM 