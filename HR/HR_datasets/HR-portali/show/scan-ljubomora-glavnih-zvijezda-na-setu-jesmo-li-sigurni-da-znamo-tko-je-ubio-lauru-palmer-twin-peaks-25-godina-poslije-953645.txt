Vizionarski je David Lynch snimao mističnu seriju "Twin Peaks" koja je postala kultna. U zadnjoj epizodi duh Laure Palmer agentu FBI-ja Daleu Cooperu kaže "Vidimo se za 25 godina". I zaista, četvrt stoljeća poslije eto nam opet pomaknutih legendarnih likova čije se mračne i nadrealne zgode u jednoj od najpopularnijih serija svih vremena, odsad mogu gledati u Blu-rayu kao kolekcija "Twin Peaks - The Entire Mystery" koja donosi 90 minuta još neviđenih scena koje će pojasniti neke do sada neshvaćene zaplete u kompleksnoj radnji. Naime, i sam redatelj serije David Lynch tijekom snimanja nije se mogao odlučiti tko će biti ubojica Laure Palmer pa je snimio nekoliko varijanti. Neke od njih možda se nalaze i na novom Blu-rayu koji bi nam mogao otkriti kako sve ove godine u biti ne znamo tko je doista pravi ubojica u seriji. Smrt Marilynke kao inspiracija U stvarnom vremenu od "Twin Peaksa" prošle su 24 godine (počela se emitirati 1990.), ali radnja je bila smještena u 1989. i tu godinu Lynch je uzeo kao vremensku mjeru i u stvarnosti. Lukavi autor čekao je 25 godina da fanovima otkrije djeliće radnje koji su nedostajali. A na priču koja počinje ubojstvom srednjoškolke Laure Palmer inspirirala ga je sudbina Marilyn Monroe. David Lynch i Mark Frost zapravo su radili na adaptaciji Marilynkine biografije "Goddess". Kada nisu uspjeli dobiti prava na knjigu, projekt koji su izbacili umjesto toga, "Twin Peaks", sadržavao je elemente iz života slavne glumice. Primjerice onaj da je Marilyn netom prije smrti svijetu željela razotkriti svoju aferu s Johnom Kennedyjem, a i u seriji je Laura je netom prije nego što je ubijena u svom dnevniku napisala da će svijetu otkriti tko je utjecajni muškarac s kojim je u ljubavnoj vezi (riječ je o Benu Horneu, ocu Audrey Horne). Kao što je likove iz serije gradio prema likovima nekih drugih redatelja primjerice Hitchcocka, Lynchu su junaci iz "Twin Peaksa" do danas poslužili kao predložak za likove u njegovim kasnijim djelima. Najbolji soundtrack svih vremena Tako je lik Naomi Watts u mističnoj drami "Mulholland Dr." inspiriran magično zavodljivom Audrey Horne iz "Twin Peaksa" koju je igrala Sherilyn Fenn. Lauru Palmer i njezinu rođakinju je pak osmislio prema likovima iz Hitchcockove "Vrtoglavice". Serija je nagrađena s tri Zlatna globusa, a glazba iz filma "Twin Peaks: Vatro, hodaj sa mnom" smještena je na prvo mjesto najboljih soundtrackova svih vremena prema listi časopisa NME (New Musical Express). Želimo sretan 25. rođendan kulta i veselimo se raspletu. Lara Flynn Boyle (prva lijevo) i Kyle MacLachlan koji glumi detektiva tijekom snimanja "Twin Peaksa" započeli su ljubavnu vezu zbog koje se čak mijenjao scenarij. Naime, Boyle nije mogla smisliti jednu od glavnih glumica Sherilyn Fenn (u sredini lijevo) s kojom se MacLachlan u scenariju trebao spetljati. Stoga, Lara ga je prisilila da to redatelju odbije i uspjela u tom naumu. MacLachlan je autorima "prodao" priču da ne može pristati na to da glumi muškarca koji se upušta u vezu sa 17-godišnjakinjom kolika je bila dob Sherylina lika i ljubomorni skandal je izbjegnut. Lara Flynn Boyle i Kyle MacLachlan koji glumi detektiva tijekom snimanja “Twin Peaksa” započeli su ljubavnu vezu zbog koje se čak mijenjao scenarij. Naime, Boyle nije mogla smisliti jednu od glavnih glumica Sherilyn Fenn s kojom se MacLachlan u scenariju trebao spetljati. Stoga, Lara ga je prisilila da to redatelju odbije i uspjela u tom naumu. MacLachlan je autorima “prodao” priču da ne može pristati na to da glumi muškarca koji se upušta u vezu sa 17-godišnjakinjom kolika je bila dob Sherylina lika i ljubomorni skandal je izbjegnut. 