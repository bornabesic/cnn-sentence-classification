Puno pjesme, ljubavi, ali manjka teksta i suza – mogao bi biti rezime večerašnje emisije 'Zvijezde'. Žiri u sastavu Maja Bajamić, Mirela Priselac Remi, Goran Fox Lisica, Tony Cetinski i Massimo odlučili su da daljnje natjecanje neće nastaviti 27-godišnji Ilija Atanacković, koji je izveo pjesmu 'Balkan' popularnog sastava Azre. Ovaj natjecatelj prikupio je visoka 37 boda, no to nije bilo dovoljno za odlazak u novi krug natjecanja. Žiri je muku mučio između Ilije i Mire, koji je, nakon što su se usuglasili i odlučili mu dati prolaz, pustio suzu od sreće. Miro Lozar je za svoj nastup pripremio pjesmu Gavina DeGrawa 'I don't want to be'. Iako je dio žirija uspio impresionirati, a dio ne što zbog cjelokupnog nastupa, što zbog imidža, prikupio je visokih 40 boda, te time osigurao prolaz dalje, iako je bio na rubu ispadanja. Prolaz dalje ostvarila je i natjecateljica Sara Andrić, koja se odlučila za Massimovu pjesmu 'Tajna vještina'. Iako u početku riječi nisu kod Marije izlazile, uspjela se snaći i ostvarila 43 boda, baš kao i natjecateljica Marija Radonić. Ona je pak, odlučila žiriju otpjevati Vanninu pjesmu 'Jedina' i prošla dalje zahvaljujući dirljivoj izvedbi. I Filip Rudan je prošao dalje i to zahvaljujući odličnoj koreografiji i izvedbi pjesme 'Treat you better' legendarnog Shawna Mendesa te tako prikupio 44 boda.  Marija Barišić i Sara Knežević ostvarile su jednak bod i to visoka 45, te tako osigurale mjesto za daljnje natjecanje. Dok je Marija žiri oduševila zavodljivim stihovima Bang Banga pjesme 'Imam', Sara je odabrala Rihanninu pjesmu 'Love on the brain'.  Na vrhu ljestvice, nimalo iznenađujuće, pronašle su se natjecateljice Bernarda Bobovečki s visokih 47 boda i Jessica Atlić McColgan s 48 boda, koje u svakoj emisiji sve više oduševljavaju peteročlani žiri showa 'Zvijezde'. Bernarda je očarala žiri pjesmom 'Chain of fools' Arethe Franklin, dok se Jessica odlučila žiriju predstaviti pjesmom 'Your song' Ellie Goulding. - Jessica pjeva uvijek isto! Ona je čista desetka. Kod nje nema pretjerivanja, niti pada -  zaključio je Tony s kojim se složio i Massimo. U ponedjeljak, 5. lipnja, očekuje nas nova epizoda uz koju dolazi i nova doza pjevanja i uzbuđenja zbog novih eliminacija, stoga ne propustite pogledati 'Zvijezde' u 20 sati, na RTL-u.