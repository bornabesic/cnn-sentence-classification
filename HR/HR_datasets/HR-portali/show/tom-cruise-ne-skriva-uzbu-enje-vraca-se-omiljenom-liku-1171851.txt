Dolazi nastavak filma "Top Gun" iz 1986., rekao je hollwoodski glumac Tom Cruise u srijedu. "Istina je", rekao je Cruise za jutarnji program australske televizije Channel 7. "Počet ću snimanje vjerojatno iduće godine. Konačno se događa".   Cruise trenutno sudjeluje u promociji svojega zadnjeg filma, nastavka filma "The Mummy". U "Top Gunu"  kultnom akcijskom filmu Cruise igra mornaričkog pilota, a tom je ulogom postao svjetski poznat. Film je na blagajnama širom svijeta zaradio više od 350 milijuna američkih dolara i dobio Oscara za originalnu glazbu za pjesmu "Take My Breath Away" američkoga sastava Berlin. Glasine o snimanju nastavka cirkulirale su nekoliko godina. Prošle godine, filmski producent Jerry Bruckheimer napisao je na Twitteru da su se on i Cruise sastali kako bi "malo porazgovarali o Top Gunu 2".