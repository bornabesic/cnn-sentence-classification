Apocalypse, kojeg glumi Oscar Isaac, je mutant o kojem se zna jako malo, osim mitologije koju smo dobili putem stripova. Stoga su se redatelj 'X-Men: Apocalypse' Bryan Singer i glavni glumac u filmu, James McAvoy, potrudili da nam malo više toga kažu o glavnom negativcu, koji je toliko opak da je čak i film po njemu dobio ime. Pogledajte video u tvitu ispod. S namjerom da uništi sve i podigne novo društvo, u kojem će vladati nad svime, Apocalypse krene u bespoštedni rat, s Magnetom (Michael Fassbender) na svojoj strani. I dok sudbina Zemlje visi na koncu, samo par mlađahnih mutanata može preokrenuti tijek sudbine. Raven (Jennifer Lawrence) uz Profesora X-a (James McAvoy) okuplja tim neiskusnih X-Mena da bi zaustavili pošast koja prijeti čovječanstvu. 'X-Men: Apocalypse', je zadnji film u popularnoj trilogiji, koja je započela s 'X-Men: Prva generacija'. Film pogledajte u svim kinima od 19. svibnja, čak tjedan dana prije nego što stiže na američko tržište, u distribuciji Blitza. Tema: FILM 