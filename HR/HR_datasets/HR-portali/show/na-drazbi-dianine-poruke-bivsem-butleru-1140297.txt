Serija rukom pisanih poruka preminule britanske princeze Diane, uključujući onu u kojoj piše da mlađi sin Harry ima problema u školi, naći će se u četvrtak na dražbi. Šest poruka, koje nudi aukcijska kuća Cheffins u Cambridgeu, Diana je napisala Cyrilu Dickmanu koji je više od 50 godina bio glavni butler Buckinghamske palače. William obožava brata – William obožava svoga brata i cijelo vrijeme provodi ljubeći i grleći Harryja, ne dopuštajući nam da mu se približimo. Reakcija na rođenje tako sićušnog bića ostavila nas je bez riječi, ne mogu disati od cvijeća koje nam stiže.– piše u poruci od 20. rujna 1984. U drugoj, datiranoj 17. listopada 1992., Lady Di kaže da su oba princa "dobro i jako uživaju u školi, iako Harry stalno upada u nevolje". Među ostalim su predmetima koje prodaje Dickmanova obitelj pisma, razglednice i fotografije ostalih članova kraljevske obitelji, uključujući prijestolonasljednika Charlesa, princezu Margaretu, kraljicu Elizabetu i princa Philipa. Očekuje se da će cijela kolekcija doseći cijenu od oko 15.000 funti. >>Dizajnerske haljine Lady Di izložene u Kensington Palaceu 