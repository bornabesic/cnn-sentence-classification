Za Dan zaljubljenih Ella Dvornik prisjetila se prošlogodišnjeg Valentinova kada joj je dečko Charles Pierce pripremio veliko iznenađenje. Tog dana na planini Fuji Charles je zaprosio Ellu, a ona je danas u svom postu na Facebooku konačno otkrila kako je izgledala prosidba. – Prije točno godinu dana, Charles mi je ostvario životni san i odveo me u Japan. To mi je bio dar za 25. rođendan. Od svoje 15. godine užasno sam jako htjela posjetiti Tokyo i to mi je bila jedina destinacija koju sam sanjala i zbog koje sam plakala godinama. Da nisam išla s njim, ne bi bilo isto. Na Valentinovo smo otišli na planinu Fuji, gdje smo odsjeli u tradicionalnom japanskom hotelu i imali smo pogled na planinu kakav samo možete u filmovima vidjeti – prisjetila se Ella i nastavila: – Večer nije prošla baš kako je on zamislio pa je na kraju večeri bio nesiguran. Međutim, kada sam mu poklonila kutiju s 10 pari crnih čarapa i napisala ljubavno pismo u kojem sam mu obećala da mu više nikada neću ukrasti čarape, shvatio je da sam ja žena s kojom želi provesti cijeli život. Čak je i suzu pustio kunem se! Čarape su bitne! Rekao mi je da zatvorim oči i onda me zaprosio. Bilo mi je neugodno jer nisam znala što da kažem pa sam ga samo zagrlila, nakon tri minute zagrljaja panično me upitao: ''Jel to znači da ili...?'' Ja sam rekla ''da'' i evo kako je naš dan izgledao – napisala je Ella i dodala video koji je snimljen prošlog Valentinova kada su ''pale'' zaruke. >>Danijela Dvornik napisala svoje stajalište o vojnom roku, evo što misli o vojnoj stezi >>Pogledajte kako je Ella Dvornik našminkala mamu Danijelu, umirat ćete od smijeha