Često se zaboravlja da su i najmlađi dio filmske publike, da su vrijednosti koje se prenose kroz žanr dječjeg filma bezvremenske te da se prenose generacijama. U posljednjih dvadesetak godina postoji rupa u kategoriji filmova za djecu i mlade, ali situacija se počela popravljati. Klinci su dobili novog junaka - Koka kojeg su ubrzo zavoljeli, a njegove avanture su dobile još nekoliko filmskih nastavaka. Prisjetimo se filmova koje smo gledali kao djeca, a volimo ih pogledati i danas. Omiljeni film cijele generacije je prvi dugometražni crtić na ovim prostorima. Čudesnu šumu štiti čarobni hrast koji pruža zaštitu onom tko se skloni ispod njega. Slikar Paleta zaspao je kraj njega, a kada se probudio shvatio je da je dobio moć pomoću koje može komunicirati sa životinjama. Uskoro počinje njegova borba sa zlim Kaktus carom. Pero Kvržica kreće u pustolovinu sa školskim kolegama. Dječaci pokušavaju preurediti stari napušteni mlin, a pritom nailaze na prepreke. Nakon što su im se pridružili ostali učenici i učitelj, družina uspije pokrenuti mlin te ga predaje seljacima. Priča Ivane Brlić-Mažuranić o malenom junaku koji svojim poštenjem i mudrošću nadvlada zlo osvojila je srca brojnih mališana. Hlapić koji je 'malen kao lakat, veseo kao ptica, hrabar kao Kraljević Marko, mudar kao knjiga, a dobar kao sunce' radi kao šegrt u postolarskoj radionici Majstora Mrkonje. Kada ga šef izgrdi, Hlapić sa svojim psom Bundašom odlazi u veliki svijet u kojem upoznaje mišicu Gitu. Dječak Ranko nailazi na njemačkog ovčara s ogrlicom na kojoj piše ‘Hund’. Dječak shvaća da je to pas kojeg su Nijemci ostavili u povlačenju i koji je zbog samoće postao nepovjerljiv prema ljudima. Nakon nekog vremena oni se sprijatelje i Hund spašava život Ranku obranivši ga od vuka. Seljaci njemačkog ovčara zamijene za vuka-samotnjaka koji kolje njihove ovce i povedu hajku na Hunda. Djeca koja se iz Zagreba vraćaju sa školskog izleta ostaju zatrpani u mećavi. Iako su prije toga bili nesložni, povede ih 'zadrugarstvo' te uspiju vlak otkopati iz hrpe snijega.