Kada je 2006. godine najavljen film 'Iron Sky', o napadu nacističkih snaga s Mjeseca na Zemlju u 2018. godini, nitko nije očekivao da bi taj film mogao u stvari biti snimljen. No kroz moći crowdfundinga i uz malene produkcijske kuće je film uspio smoći deset milijuna dolara za svoju produkciju. Nakon samo šest godina je 'Iron Sky' i došao u kina te je polučio i nekakav uspjeh, a dodatno mu je pomoglo što je u međuvremenu stekao dobar glas putem Interneta. Tako je film na koncu i zaradio dovoljno novca da opravda snimanje nastavka. Nastavak je najavljen ovim nevjerojatnim posterom na kojem Hitler jaše divovskog dinosaura na Mjesecu koji se raspada, pa možemo očekivati da će u filmu biti i značajno luđih trenutaka. A kako se vidi u prvom foršpanu, nismo daleko od istine. Pogledajte suludi video U nastavku se osim Sarah Palin pojavljuju i druge karikature pravih ljudi, pa će se nacisti sukobljavati i s Putinom, Staljinom, Bin Ladenom i Steveom Jobsom, a i Isus će ući u bitku. Film bi u kina trebao doći tijekom 2018. godine. Tema: FILM 