Filmski festival u Cannesu počeo je u srijedu navečer, a sudeći po fotografijama koje su preplavile društvene mreže, od službenog programa i poziranja fotografima svjetskim zvijezdama puno su zanimljiviji razuzdani afterpartyji na luksuznim jahtama. Američki supermodel i glumica Emily Ratajkowski na Instagramu vodi najdetaljniji dnevnik događanja na francuskoj rivijeri. U njemu dokumentira apsolutno sve - od ljenčarenja na suncu u oskudnom bikiniju do priprema za glamurozni crveni tepih. Nakon što je doslovce 'zapalila' internet fotografijom u toplesu na kojoj nosi samo skupi nakit, Emily je objavila i snimku na kojoj zavodljivo pleše s prijateljicama, također supermodelima, Bellom Hadid i Hailey Baldwin. - Ona me voli - napisala je Ratajkowski aludirajući na Bellu koja je u videu dira po grudima.