Ava Karabatić svoju je karijeru starlete odlučila proširiti i na glazbene vode. Udruživši glasove s folk-pjevačicom Marinom Godanj, snimila je folk-hit "Ljubavnica". – Nek' zaboravi naše vrele noći i nek' se s tobom opija, ja idem u grad da prebolim što više nisam s njim – tekst je pjesme u kojoj je Avi elektronički distorziran glas. Marina Godanj hrvatska je folk-pjevačica, a suradnju s Avom Karabatić opisuje kao iznimno laku. – Ava je sve snimila iz prve. Bila je točna i profesionalna, a i mene je iznenadila lakoćom kojom je to odradila – rekla je 28-godišnja Marina za 24 sata. >>Ava Karabatić u seksi izdanju prošetala se Zadrom