Lupita Nyong'o, glumica koja je odglumila ulogu krijumčarke Maz Kanata, opet je angažirana za tu ulogu u 'Ratovima zvijezda: Epizoda VIII'. Ove novosti potvrdio je izravno Rian Johnson, redatelj i glavni scenarist nadolazeće osme epizode najpopularnije znanstveno fantastične sage u galaksiji. Naime, Johnson je jučer na svojem Tumblr profilu objavio sliku koja izgleda kao da je snimljena na tzv. 'motion capture setu' novog filma iz  serijala 'Ratova zvijezda'. Drugim riječima, čini se da je ova, na Silu osjetljiva izvanzemaljska krijumčarka, ipak preživjela napad na svoju utvrdu. Napadu na Maz Kanatu svjedočili smo u 'Sila se budi' te ćemo ju opet gledati na velikom platnu 15. prosinca 2017. godine, kada sljedeći film stiže u kina. Inače, Neal Scanlan, koji je vodio tzv. odjel za kreature na setu sedme epizode serijala, je nedavno za IGN izjavio kako je Maz Kanata bila 'daleko najizazovniji fiktivni lik za napraviti u cijelome filmu', dodavši kako se njezin dizajn značajno mijenjao čak i u ranim fazama postprodukcije. Izvor: Adria.ign.com Tema: FILM 