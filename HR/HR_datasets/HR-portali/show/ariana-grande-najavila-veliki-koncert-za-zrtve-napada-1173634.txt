Pjevačica Ariana Grande najavila je u nedjelju humanitarni koncert za žrtve napada u Manchesteru pod nazivom One Love Manchester. Na pozornici će joj se pridružiti glazbene zvijezde poput Justina Biebera, Katy Perry, Miley Cyrus, Pharrella Williamsa, grupa Coldplay, Take That... Koncert je dva tjedna nakon velike tragedije u prostoru za 50 tisuća ljudi. Organizatori se nadaju da će prikupiti barem dva milijuna funti, a novac će dodijeliti žrtvama i obiteljima žrtava napada. Podsjetimo, na Arianinu koncertu izveden je teroristički napad u kojem je poginulo 22 ljudi, a još ih je pedesetak ozlijeđeno. Mlada pjevačica bila je potpuno shrvana nakon stravičnog napada, a koncertom želi odati počast žrtvama koje će joj, kako kaže, zauvijek biti u mislima.