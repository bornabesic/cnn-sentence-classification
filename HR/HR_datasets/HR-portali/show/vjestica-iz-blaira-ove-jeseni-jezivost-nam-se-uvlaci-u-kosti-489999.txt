Kad je u kina, prije dugačkih sedamnaest godina, stigao film 'Projekt: Vještica iz Blaira', mnogi prestravljeni gledatelji izlazili su iz kino dvorana, misleći da nikada neće više pogledati toliko dobar horor film. I pitanje ostaje, jesu li ga pogledali? Naime, još tada je 'Projekt: Vještica iz Blaira' svojim kreativnim načinom snimanja te pričanja priče postavio standarde kojima se malo koji horor takve vrste uspio od onda približiti. Premda su snimljeni mnogi slični filmovi, poput 'Paranormalne aktivnosti' ili iznimno dobrog 'V/H/S'-a, 'Projekt: Vještica iz Blaira' ipak je onaj film koji je među prvima iskoristio tehniku 'pronađene snimke'. No kako vidimo u insertima i foršpanima iz nastavka, koji nam dolazi ove jeseni, posve je moguće da ćemo dobiti kvalitetnog nasljednika, vrijednog hvale. Kao i za originalni film, u pitanju je viralni video, bez logoa ili ikakvog spominjanja autora. Pogledajte video U glavnim ulogama su James Allen McCune, Callie Hernandez, Brandon Scott, Valorie Curry, Corbin Reid i Wes Robinson. Umjesto Daniela Myricka i Eduarda Sáncheza u redateljskoj stolici gledamo Adama Wingarda, Simona Barretta kao scenarista, također umjesto spomenutih autora. 'Vještica iz Blaira' u naša kina dolazi 22. rujna, u distribuciji Blitz filma. Tema: FILM 