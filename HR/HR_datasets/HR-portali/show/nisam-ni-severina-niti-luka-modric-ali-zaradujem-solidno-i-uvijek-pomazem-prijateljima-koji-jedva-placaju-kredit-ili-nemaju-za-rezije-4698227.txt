Profil Nives Celzijus na Instagramu pun je njezinih golišavih fotografija, pa kada s vremena na vrijeme objavi neku pristojnu i obiteljsku također izazove pažnju. A ovaj put to joj je uspjelo i uz post koji je posvetila opisu svog karaktera i ljudima koji od nje traže pomoć kada je prepoznaju na cesti. Kada me netko pita koju svoju osobinu najviše volim, kažem: 'jednostavno sam dobra osoba'. Nije to ona nesebična dobrota, gdje me nazivate i govorite kako imate dvoje djece i živite u jednosobnom stanu pa da li bi vam mogla kupiti kuću jer djelujem baš kao divna i razumna osoba, a evidentno je da puno zarađujem (bilo je i takvih zahtjeva i dalje ne kužim na kojem oblaku žive ti ljudi)... Onda vam ja tako divna i razumna prepustim svoju i odselim sa djecom u jednosobni stan - započela je Nives i nastavila. - Nije to ni ona dobrota gdje me zaustavljate na cesti i govorite mi kako ste ostali bez posla pa da li bi mogla otplatiti vaš kredit u vrijednosti nekoliko desetaka tisuća eura. Ja nisam Beyonce, niti Kim Kardashian, ne živim u Americi, nisam ni Severina, ni Luka Modrić. Zarađujem solidno, zadovoljna sam svojim životom, ali također imam prijatelje koji i sami jedva plaćaju kredit, koji isto tako ponekad nemaju za režije ni za hranu. Nekako ipak biram u takvim situacijama pomoći ljudima koje ne samo da poznajem nego i iskreno volim i koji su tu za mene, kada je meni teško...   napiisala je Nives. Dodala je da je bez obzira na to ipak dobra. Ovako je to objasnila: - To vam je ona dobrota koju kad susretnete znate da nema ružnih misli. Znate da ne procjenjuje niti se ruga vašem stilu odijevanja, niti vašem višku ili manjku kila. Ne ruga se vašem nepravilnom nosu ili zubima. Ne pomišlja da ste manje vrijedni jer kupujete robu na buvljaku ili ju uopće ne kupujete budući da nemate novaca. Ne zanima ju čime se bavite, niti vaš status. Jedino što ju zanima su vaše oči i vaš osmijeh. Vaš iskreni, ljudski osmijeh koji nam govori da smo iste vrste. Vrsta onih dobrih. Daje nam do znanja da bezobzira na moguća razilaženja u životnim stavovima, volimo se, poštujemo i toleriramo... Kada bi bili svjesni koliko jedan osmijeh može uljepšati dan u životima vaših prolaznika, vjerojatno bi se svi stalno smijali. Ja se zato gotovo uvijek smijem i osmjehujem nepoznatim ljudima. Neki vjerojatno misle i da sam luda. Nisam. Nadam se. Samo sam naučena da se odnosim prema ljudima onako kako želim da se i oni odnose prema meni... A ja želim da mi se uvijek smiješe, onako od srca - zaključila je pjevačica.