Iznimno uspješan film, jedan od hitova 2014. godine, 'Lego' iznenadio je cjelokupnu filmsku industriju kada se pojavio na kino platnima i napravio rekordnu zaradu u iznimno kratkom roku, a s toliko malo promocije i uloženih resursa. Posve je jasno bilo da će se dvojka kad tad pojaviti. Na našu veliku žalost, ispada da je odluka pala na 'tad'. Nastavak, kojeg smo trebali vidjeti 2018. godine, odgođen je gotovo za godinu dana kasnije, u veljaču 2019., čak pet godina nakon što smo vidjeli jedinicu. Rob Schrab, kojeg smo inače mogli vidjeti uglavnom u scenarističkim ulogama, debitirat će u redateljskoj funkciji u tom filmu. Tako će zamijeniti redatelj jedinice, Phila Lorda i Chrisa Millera, koji su nenadano otišli ka nadolazećem filmu o mladom Hanu solu, s Aldenom Ehrenreichom u glavnoj ulozi. No, nisu se sve kockice rasule, pa planirani spin-off filma, 'Lego Batman', i dalje dolazi po planu, u veljači naredne godine. Uz Robina (Michael Cera), Batgirl (Rosario Dawson) i vjernog butlera Alfreda Pennywortha (Ralph Fiennes) te Zacha Galifianakisa kao Jokera i neizostavnog Willa Arnetta kao Batmana čeka nas zasigurno odlično iskustvo. Tema: FILM 