Žiri će imati pune ruke posla kod ocjenjivanja jer će pred njih stati natjecatelji koji će ih rasplakati, razveseliti, nasmijati, a neki će ih i posvađati. U devet najboljih ušli su Bernarda Bobovečki iz Slavonskog Broda, Jessica Atlić McColgan iz Zadra, Ilija Atanacković iz Trpinje, Sara Knežević iz Zagreba i Sara Andrić iz Solina, Miro Lozar iz Delnica, Marija Barišić iz Kutine, Marija Radonić iz Đakova i Filip Rudan iz Zagreba. Iako će svi oni večeras zasjati na pozornici, jedan će natjecatelj ili natjecateljica morat napustiti show. Natjecatelji showa 'Zvijezde' dali su sve od sebe kako bi impresionirali žiri i ostali u natjecanju. Neki su bili još bolji nego što smo od njih očekivali i svojim energičnim nastupima potvrdili zašto su u showu, dok su neki zaboravili tekst, mijenjali imidž… U večerašnjoj emisiji najviše muke žiriju je dao Miro Lozar koji je svojim nastupom uspio posvađati žiri. Massimo je tako bio poprilično zadovoljan njegovim nastupom. - Miro je bio odličan i jako sam zadovoljan njegovim nastupom - kazao je Massimo. S druge strane, Maja Bajamić nije dijelila njegovo mišljenje, baš kao i Tony. Hoće li se žiri ovog puta dogovoriti oko ocjenjivanja natjecatelja i koji će kandidati i dalje imati šansu osvojiti 100 tisuća kuna i ugovor s Dallas Recordsom? Odgovor ćemo saznati u večerašnjoj emisiji u 20 sati, na RTL-u.