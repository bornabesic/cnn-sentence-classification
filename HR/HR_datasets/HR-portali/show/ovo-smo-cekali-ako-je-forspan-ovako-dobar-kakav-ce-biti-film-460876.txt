Iako je marketinška kampanja još dva mjeseca tu, jer film u naša kina stiže krajem ožujka, posve smo sigurni da je njen vrhunac postignut. Najnoviji foršpan za 'Batman v Superman: Zora pravednika' ostavio nas je bez riječi. Ako je itko sumnjao i u kvalitetu Bena Afflecka da utjelovi Batmana ili u sposobnosti redatelja Zacka Snydera da na veliko platno dovede krilatog osvetnika, te sumnje bi se trebale rasplinuti nakon gledanja ovog nevjerojatnog foršpana. Pogledajte video The final trailer for BATMAN V SUPERMAN: DAWN OF JUSTICE is now released!(Brian) Premda je Christian Bale odlično odglumio Batmana, ono što nam se čini da ćemo dobiti su i Batman i Bruce Wayne, koji je u Baleovoj, odnosno Nolanovoj verziji uistinu manjkav. Spomenuti Ben Affleck kao Bruce Wayne, tj. Batman, boriti će se protiv Supermana kojeg glumi Henry Cavill, u reprizi svoje uloge iz 'Čovjeka od čelika'. Gal Gadot kao Diana Prince tj. Wonder Woman, koju isto vidite u foršpanu, je novopridošlica, zajedno s Jessejem Eisenbergom koji će glumiti Lexa Luthora i Jeremyjem Ironsom u ulozi sarkastičnog butlera Alfreda. Uloge će ponoviti Amy Adams, Laurence Fishburne i Diane Lane. Osim gore navedenih, u filmu bi se trebao pojaviti i Jason Momoa kao Aquaman. Film u CineStar kinima možemo očekivati 25. ožujka 2016. godine.   Pročitajte više u rubrici FILM. Tema: FILM 