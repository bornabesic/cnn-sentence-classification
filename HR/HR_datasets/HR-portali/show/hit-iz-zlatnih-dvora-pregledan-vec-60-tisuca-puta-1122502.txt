Serija ''Zlatni dvori'' puna je dobre glazbe, a osim naslovne pjesme i pjesme ''Premija'' nedavno su obožavatelji serije, kao i gledatelji IN magazina Nove TV imali priliku čuti i pjesmu ''Bagrem'' u izvedbi Sandre Bagarić. Gledatelji su ovu pjesmu prvi puta čuli kada ju je Petar (Matko Knešaurek) otpjevao Ani (Katarina Baban) u seriji, a ona je ubrzo potom premijerno u cijelosti izvedena u emisiji IN magazin od strane Sandre Bagarić i Sinova ravnice. U samo nekoliko dana, pjesma 'Bagrem' je na Youtube kanalu Nove TV  pregledana gotovo 60 tisuća puta. "Kada se spoje Sinovi ravnice i Kneginja čardaša, dobije se emocija s mirisom bagrema, pjesma s porukom u kojoj će svako srce prepoznati svoju ljubavnu priču." – zadovoljna suradnjom sa Sinovima ravnice rekla je Sandra Bagarić. 'Bagrem' budi strast za pjevanjem - Pjesma “Bagrem” nastala je prije samog emitiranja serije “Zlatni dvori“. Napisao sam ju po naputcima producenata i pisaca serije. Ljubavna je to pjesma, koja zbližava privatno i poslovno,  likove Anu i Petra. Ima elemente narodnog, starogradskog melosa i dašak tipične slavonske lirike. Pjesma je doživjela nekoliko preobrazbi, obzirom na scenarij i kasnije samu izvedbu Sandre Bagarić i Sinova ravnice. Kao autoru i kompozitoru, bio mi je užitak raditi s glumcima serije i vrhunskim glazbenicima koji su doprinijeli prekrasnoj atmosferi koja prožima pjesmu 'Bagrem'. Vjerujem da će Sandra Bagarić i Sinovi ravnice ostaviti trag s ovom pjesmom na hrvatskoj glazbenoj sceni, i prenijeti duh Slavonije širom lijepe naše – izjavio je Boris Đurđević. - Pjesma "Bagrem" budi strast za pjevanjem. Prekrasna ljubavna pjesma čiji tekst i melodija su mi na prvu ušli kako u uho, tako i u srce. Velika mi je čast biti dio ovoga dueta sa ženom kao što je Sandra Bagarić. Zaista se osjeti da u ovome ima pregršt emocija i ljubavi. Mislim da smo se savršeno uklopili u cjelokupnu slavonsku idilu same serije "Zlatni dvori" i uvjeren sam da će svi to prepoznati i osjetiti na pravi slavonski način." – rekao je Marijan Novoselac, frontmen benda Sinovi ravnice.   >>'Ne treba mi nitko osim Igora, mi smo si dovoljni' 