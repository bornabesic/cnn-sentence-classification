Da je voditeljica Marijana Batinić svestrana, dokazuje to iz sezone u sezonu dokumentarne sapunice  'Ljubav je na selu', koja s novom sezonom kreće u ponedjeljak, 15. svibnja od 21.20 sati kada će gledatelji upoznati novih 11-ero farmera.  I dok je u prošlim sezonama 'Amorova vila' jahala magarce, vozila traktore, orala njive, i u ovoj je pokazala da bi se odlično snašla na selu.  Tako je jahala konja, vozila farmera u tačkama, cijepala drva, svirala gusle, ali i fino jela. Radila je baš sve što i njezini farmeri rade na selu. 