Jutro nakon što je Ante napustio show 'Život na vagi', Sanja i Mario dolaze u kuću i donose važnu odluku - vrijeme je da se oba trenera vrate svojim timovima. Prije nego što kandidatima objave dobru vijest, strogi dvojac pregledat će kuhinju i provjeriti kako se natjecatelji hrane. A trening neće proći bez suza radosnica! Timovi i njihovi matični treneri opet su zajedno, što ne znači da će im Sanja i Mario priuštiti lagani trening. Iznenađenje će pojačati saznanje da će se Crvenom timu pridružiti novi član. Kandidati već znaju da videoporuke voditeljice Marijane Batinić ne slute na dobro - slijedi najveći Mali izazov koji su kandidati do sada imali - na traci za trčanje timski moraju otrčati maraton! Nagrada je i više nego izazovna - u slučaju pobjede, članovi Plavoga tima Crvenima mogu oduzeti njihovu najjaču kariku. A ako izgube, za suigrača dobivaju najslabiju kariku Crvenoga tima. 'Život na vagi' ne propustite u srijedu u 20.10 sati na RTL-u.