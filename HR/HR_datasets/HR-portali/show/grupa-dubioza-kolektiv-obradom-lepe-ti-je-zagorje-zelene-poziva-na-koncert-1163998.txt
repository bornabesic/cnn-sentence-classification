Jedna od najpopularnijih bendova u regiji, bosanski Dubioza kolektiv, na originalni način pozvao je fanove na koncert u Zagrebu 17. studenog. Momci su se za ovu priliku obukli u narodne nošnje i uz pratnju tamburaša otpjevali "Lepe ti je Zagorje zelene", a sve skupa snimili u prostorijama KUD-a Miljenko Cvitković u Sarajevu. - Reggea, rocka, punka i sevdaha, sve to svira Dubioza ta - pjevaju duhoviti Bosanci, pozivajući sve obožavatelje da što prije kupe ulaznice za koncert u Domu sportova. U Veliku dvoranu zagrebačkog Doma sportova, koju su dosad tri puta rasprodali, najviše od svih bendova u novijoj povijesti, Dubioza se vraća u petak, 17. studenog. Do tog, centralnog koncerta jeseni, grupa će, kao i proteklih godina, nastupati uzduž i poprijeko cijelog kontinenta, a na putu će im se naći Nizozemska, Francuska, Njemačka, Češka, Švicarska, Belgija, Austrija, Španjolska, Italija, Norveška, Mađarska, Bosna i Hercegovina, Poljska, Velika Britanija i Grčka. Ulaznice za zagrebački koncert zabiježile su jedan od najjačih prodajnih izlaza ove godine, a po nižoj cijeni od 80 kn kupiti se mogu do nedjelje, 30. travnja. Od ponedjeljka, 1. svibnja za ulaz će trebati izdvojiti 90 kn, a na sam dan koncerta, ukoliko ih ostane, karte će koštati 110 kn. Kupiti se mogu u Dirty Old Shopu (Tratinska 18), Rockmarku (Berislavićeva 13), Aquarius CD Shopu (Varšavska 13), na prodajnim mjestima Eventima te na www.eventim.hr. >>Dubioza Kolektiv vraća se u Dom sportova