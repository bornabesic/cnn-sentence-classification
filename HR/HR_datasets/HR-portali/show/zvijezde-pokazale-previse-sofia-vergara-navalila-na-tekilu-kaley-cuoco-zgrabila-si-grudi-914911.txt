Svi pričaju o dodjeli Zlatnih globusa koja se održala jučer u Los Angelesu. Da teme ne budu isključivo dobitnici i žene s najboljim stajlingom, pobrinule su se neke od zvijezde koje su objavile fotografije s priprema za glamuroznu dodjelu, ali i onih s tuluma. Velika štovateljica Instagrama svakako je Kaley Cuoco iz serije Big Bang Theory' koja je pozirala s kolegicom Melissom Rauch, držeći se za grudi. Ni Heidi Klum nije izostala, pa je objavila fotografiju priprema. Dok je izlazila iz limuzine, šminkerica joj je popravljala rumenilo. Trudna Drew Barrymore pokazala je da je prije dodjele važno i najesti se, pa je s ''trudničkom'' pizzom pozirala za Instagram, a Emma Roberts jednostavno se prepustila slasnom hamburgeru. P. Diddy na Instagramu se pohvalio svečanim izdanjem – svojim, ali i onim prezgodne mu djevojke Cassie, a isto je napravila i glumica i scenaristica Lena Dunham. Sofia Vergara za stolom je sjedila s ekipom iz serije Modern Family te uživala u tekili, a fotografirala ju je kolegica Sarah Hyland. >>Ovo su najzanimljiviji trenuci Zlatnog globusa: Hvala agentu što me nalio votkom