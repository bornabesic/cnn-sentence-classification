Ovog ljeta obilježit ćemo 20 godina otkad je 'Dan nezavisnosti' poharao kina i pokazao nam koliko zabave se može dobiti iz jednog filma o napadu vanzemaljaca na Zemlju. Film koji je od Willa Smitha napravio pravu akcijsku zvijezdu i koji je potvrdio da Roland Emerich stvarno ne voli svjetske znamenitosti. Stoga je posve jasno zašto nam se 'Dan nezavisnosti' vraća s novom ekipom, ali sa starim protivnicima u 'Danu nezavisnosti: Novoj prijetnji'. No kako su prošla dva desetljeća, i kako se naš svijet jako promijenio, tako se značajno promijenio i svijet u kojem su vanzemaljci uništili velik dio kugle. Pogledajte video Osim upozorenja koje nam šalje David Levinson (Jeff Goldblum), dobili smo i video u kojem su jasno razjašnjeni detalji o povijesti nakon poraza vanzemaljaca. Ako želite da vam film bude mnogo jasniji, pogledajte video. U ulozi hrabrog pilota ćemo, umjesto Willa Smitha, gledati Liama Hemswortha, no zato će ostatak originalne ekipe, Jeff Goldblum, Bill Pullman, Judd Hirsch te Vivica A. Fox ponoviti svoje uloge. Redatelj je opet Roland Emmerich, a producent je i dalje Dean Devlin. Film 'Dan nezavisnosti: Nova prijetnja' u kina stiže 23. lipnja u distribuciji Blitza. Tema: FILM 