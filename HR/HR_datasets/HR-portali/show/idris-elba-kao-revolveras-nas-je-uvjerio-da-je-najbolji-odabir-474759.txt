Sve poklonike Stephena Kinga i njegovog fenomenalnog serijala 'The Dark Tower', odnosno 'Kula tmine', kako je kod nas prevedeno, oduševila je vijest da se krenulo sa snimanjem filma prema tom djelu. Premda nije bilo u potpunosti definirano koja točno knjiga iz cijelog serijala će biti snimljena, izgleda da se krenulo s ekranizacijom 'The Gunslingera', tj. 'Revolveraša'. A kao potvrdu tih navoda, dobili smo tvitove s Elbom u već navedenoj ulozi. Premda još uvijek nemamo slike ostalih glumaca, osim Idrisa Elbe u jednoj glavnoj ulozi, podršku mu daje i Matthew McConaughey uz Abbey Lee u ulozi Tirane, Michaela Barbierija kao Timmyja i Katheryn Winnick u neotkrivenoj ulozi. Nakon prvotnih donekle rasističkih prigovora da su uloge podijeljene tako zbog boje kože, tj. da 'Rolanda Revolveraša' glumi Elba, a da 'Muškarca u crnom' predstavlja McConaughey, ipak moramo reći da takvim optužbama jednostavno nema mjesta u ovoj situaciji. Ne samo to, već smo duboko uvjereni da je Elba izvrstan glumac i što je još bitnije, izvrstan glumac za ovu ulogu. Film se u kinima očekuje početkom 2017. godine, tj. 13. siječnja. Tema: FILM 