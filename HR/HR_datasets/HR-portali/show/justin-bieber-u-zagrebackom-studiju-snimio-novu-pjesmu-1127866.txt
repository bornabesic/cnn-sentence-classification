Nakon što je dva dana Zagreb tresla groznica nazvana Biebermanija i nakon što je oduševio nekoliko tisuća svojih najvećih obožavatelja, svjetska zvijezda, Justin Bieber u Zagrebu je odradio još jedan bitan posao - snimio je novu pjesmu. Justin Bieber sinoć je u pratnji producenta i snimatelja Josha Gudwina svratio do poznatog zagrebačkog studija, Morris studija.   Josh Gudwin koji radi s izvođačima kao što su Rihanna, Chris Brown, Lionel Richie, Christina Aguilera, Jennifer Lopez, Britney Spears, Carly Rae Jepsen i drugi, odabrao je Morris studio jer je kao takav jedini odgovarao zahtjevima mladog pjevača Justin Biebera.   Svjetska zvijezda u studiju se zadržala više od dva sata, a dočekan je od strane Filipa Vidovića, studio managera i producenta. Čim je ušao u studio sjeo je za klavir i muzicirao. Za vrijeme boravka ispred studija okupilo se oko tisuće obožavatelja.   Morris studio je u svojih 20 godina rada ugostio mnoge strane izvođače, kao što su 2Cellos, Das EFX, Masta Ace, Alkaholiks, Samy Deluxe, Miri Benari, Dj Premier, Kc da Rookee, Daniel Bedingfield, Styles P, Niko Suave pa stoga i ne čudi činjenica da je i Justin odabrao Morris za studio u kojem je htio snimiti jednu od sljedećih pjesama. >> Justin Bieber produžio boravak u Zagrebu, 'uhvaćen' na večeri u centru grada 