Već smo bili najavili da se razmišlja o rebootu 'Vrane', legendarnog filma iz 1994. godine, a nedavno su iskrsnule i vijesti o tome tko bi trebao biti glavni glumac. Kako je najavljeno, u pitanju je Jason Momoa, dok je za redatelja odabran Corin Hardy, koji se s Jasonom Momoom pojavio na fotografiji na Instagramu, da bi potvrdio vijest. Premda bi i te vijesti bile dovoljne da povjerujemo u oživotvorenje tog projekta, još je novosti isplivalo na površinu. Tako je najnoviji podatak o filmu taj da se sa snimanjem kreće rano ovog siječnja. Iako se to ne kosi sa snimanjem 'Justice League 1', filma u kojem Jason Momoa glumi Aquamana, ipak se čini kao da je to malo zakompliciralo planove oko tog filma. No producenti se svim silama trude uvjeriti nas da problema nema te da će Momoa sve svoje dužnosti vezane za Aquamana, kojeg glumi u 'Justice League 1', uspjeti obaviti na vrijeme. Sudeći po tome da je objavljen i datum snimanja, kao i da je odabran glavni glumac i redatelj, rekli bismo da je 'Vrana' na jako dobrom putu da još jednom dođe u život Pogledajte video Jasona Momou moći ćemo vidjeti u filmu 'The Bad Batch', u ulozi kanibala, prije nego što nam na velike ekrane dođe kao moćni Aquaman. Tema: FILM 