Jedan od događaja koji mogu bez ikakvog problema upropastiti nade producenata filma i financijera svakako je loša ocjena koju bi film mogao dobiti od kritike. Već se u nekoliko navrata dogodilo da su loše ocjene odvratile publiku od gledanja nekog filma, no u slučaju nadolazećeg superherojskog uratka 'Wonder Woman', situacija nije takva. Kako možete vidjeti na priloženoj slici, ocjene kritike za 'Wonder Woman' su nevjerojatno visoke, čak 97 posto. Prisjetimo li se kako su se proveli prošlogodišnji uradci, 'Batman v Superman: Zora pravednika' te 'Odred otpisanih', posve nam je jasno da je pred nama napokon film kojeg smo jako dugo očekivali. Oba navedena filma su na kraju i uspjela povratiti uloženo, no zarada od njih, nakon pokrivanja troškova zasigurno je bila niska. Takva situacija se sigurno neće ponoviti s 'Wonder Woman', čija ocjena raste sa svakim satom i koja nam je vratila nade u superherojski žanr. U glumačkoj postavi su uz Gal Gadot i Chris Pine, Robin Wright, Danny Huston, David Thewlis, Connie Nielsen, Elena Anaya, Ewen Bremner, Lucy Davis, Lisa Loven Kongsli, Saïd Taghmaoui te Eugene Brave Rock. Režije se prihvatila Patty Jenkins, redateljica hvaljenog 'Čudovišta'. 'Wonder Woman', u distribuciji Blitza, pogledajte pretpremijerno 31. svibnja u CineStaru i to u najboljim formatima IMAX, 4DX i REALD 3D, a ulaznice možete kupiti na blagajni kina ili online na Blitz-CineStaru. Tema: FILM