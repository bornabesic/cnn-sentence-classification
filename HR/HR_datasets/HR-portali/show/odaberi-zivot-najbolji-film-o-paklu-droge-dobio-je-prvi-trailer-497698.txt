Britanska crna komedija, 'Trainspotting', u žižu javnosti je 1996. izbacila neke nove ljude britanske filmske scene. Ta ista ekipa nam još jednom dolazi naredne godine u nastavku filma. Pogledajte prvi foršpan Nakon što je prošlo dvadeset godina, i nakon što su se stvari promijenile, a istovremeno ostale iste, Mark Renton (Ewan McGregor) vraća se na jedino mjesto koje je ikad zvao domom. A njegova stara postava, Spud (Ewen Bremner), Sick Boy (Jonny Lee Miller), i Begbie (Robert Carlyle), ga je cijelo vrijeme čekala. No tu su i prijatelji na koje nije računao. Tuga, osveta, žalost, mržnja, žudnja i čežnja, kao i heroin i smrtonosna opasnost. Svi oni, uz ljubav i prijateljstvo ga čekaju, spremni na njegov povratak u poznati stari ples. Redatelj Danny Boyle vraća se zajedno sa cjelokupnom četvorkom iz originalnog filma, Ewanom McGregorom, Ewenom Bremnerom, Jonnyjem Leeom Millerom i Robertom Carlyleom, da bi nam pokazao što se dogodilo s ekipom u dvadeset godina koliko ih nije bilo. A mi ćemo drage volje to saznati. Tema: FILM 