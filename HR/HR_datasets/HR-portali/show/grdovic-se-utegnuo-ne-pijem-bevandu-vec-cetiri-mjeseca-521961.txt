Ko mi je podmetnuo vodu? Žao mi je hrvatskih vinogradara koji su na gubitku jer ne pijem već četiri mjeseca, pohvalio se Mladen Grdović (58) čim se popeo na binu Kerumove fešte na splitskoj Zapadnoj obali. Pjevač je tijekom dvosatnog nastupa, koji je opisao fenomenalnim, cijelo vrijeme pio vodu. Grdi tvrdi da se ostavio bevande, omiljenog pića, i okrenuo zdravom životu. Na dijeti je i trči pa je ponosno pokazao vitkiju liniju. Pohvalio se da je skinuo četiri kilograma. Snašao se: Kad su mu lani oduzeli vozačku dozvolu zbog vožnje u pijanom stanju, Grdović je pješačio po Zadru ili je vozio bicikl. - Teško mi ide skidanje kila, moram priznati, ali nije to zbog godina. Volim navečer pojesti malo čokoladice, što da radim. Moja supruga Brankica mi kuha. Dok se ja rekreiram, ona kuha, njoj to super ide. A ne znam ja to, znam samo jaja na oko pofrigat - kaže Grdović, na čijem se meniju nalaze uglavnom riba i povrće. Mladen je okretanje nove stranice u životu najavljivao i nakon lanjske obiteljske drame s Brankicom (48). Tad su se sukobili zbog nepodgrijane juhe. Grdović je nakon sukoba s Brankicom 58. rođendan proslavio na psihijatriji, a ona je završila sa Schantzovim ovratnikom. Navodno ga je napala drvenim štapom, a on nju izgrebao noktima. Oboje su tad zaradili prijave za obiteljsko nasilje. Može popiti najviše tri: Dijagnosticirali su mi alergija na bevandu, na alkohol. To je jedan od tisuću, izjavio je Grdović prije četiri godine - Svi vinogradari propali bi da Grdović ne pije. Doša bi i ranije zapivat da nisam bija u zatvoru - rekao je Mladen na lanjskom povratničkom koncertu u Tijarici nakon sukoba s Brankicom. Mladen se ostavlja bevande od 2009. godine. Obećao je ostaviti alkohol barem pet puta. Nedavno je na koncertu u Svetoj Nedelji publici ispričao da je na Pagu vidio izvanzemaljce i da su mu zato oduzeli vozačku dozvolu. - Prolazija sam onuda i vidija kako se to svitlo čas pali, čas gasi. Uzviknuo sam: ‘Evo, Marsovci, bogati silaze k nama’ - ispričao je. Nastavio je kako ga je ubrzo zaustavila policijska patrola. - Policajac me tražija da pušem u dreger, a ja nisam tija. Di ću puvat, premoren sam, rekao sam mu, ali napuva sam toliko da su mi uzeli vozačku dozvolu na osam miseci - rekao je pjevač te dodao da ga to nije previše zabrinulo jer doma ima bicikl. Grdović je publici ispričao da ga je zbog “neoprezne” vožnje opomenuo i Mišo Kovač koji mu je savjetovao da više ne vozi.  Nakon što se lani Jaguarom zabio u betonski zid kuće susjeda i prijatelja Božidara Kalmete, supruga Brankica ga je vozila na novogodišnju gažu u Poreču. Za Novu godinu oporavio se pa je s flasterom na glavi i s kapom Djeda Mraza nastupao u Poreču. Zbog problema s alkoholom Mladen je u ukrajinskoj bolnici prije sedam godina htio ugraditi čip protiv alkohola, ali je ipak odustao. Grdović unazad osam godina obećava prestati piti bevandu - Promijenio sam se. Pijem 80 posto manje i osjećam se bolje - hvalio se tad Grdović. Tad je pričao da ima jaku snagu volje, tvrdoglavost i podršku svoje obitelji da konačno prestane piti. - Shvaćam da će mnogi misliti da će i ovo biti samo još jedan u nizu mojih neuspjelih pokušaja da prestanem piti, no ovaj put je drugačije jer sam bevandi odlučio zauvijek reći zbogom - rekao je Grdović. Prije šest godina rekao je i da je bevanda zlo. Misli da ga ljudi doživljavaju kao pijanca iako on to nije. Nikad u životu nije pio viski i rakiju, a kaže kad popije vino, da je onda veseljak. Jednom je otišao kod liječnika koji ga je pitao zašto pije. On mu je rekao da kad bi znao zašto pije onda sigurno ne bi dolazio kod njega. Misli da se u njegovu poslu jednostavno mora piti. Na to ga je potaklo to što je gotovo čuo Božji glas koji ga je dotaknuo. Zabio se u Kalmetin zid: Na novogodišnju gažu vozila ga je supruga. Nastupao je s flasterom jer je imao prometnu. Rekao je da se i bez alkohola zna dobro zabaviti te da je trijezan još veseliji nego pijan. Osim što se godinama bori s problemima s alkoholom, pjevač se bori i s ćelavošću. Prije tri godine objavio je video u kojemu tvrdi da je otkrio lijek protiv ispadanja kose. - Kosa najbolje raste uz njihov prirodni lijek, slinu, i već mi je naraslo pola kose na glavi, imam je više nego moj prijatelj Lokin. Zato vam preporučujem da kupite kućne ljubimce da vam ližu kosu i onda će vam kosa narasti - zaključio je. 