Sada više nema nikakve sumnje, ali ni nade. Najomiljeniji lik serije Igra prijestolja Jon Snow ipak je mrtav! Britanski Daily Mail mudro je postupio zavirivši u kratki sinopsis prve epizode koja će se emitirati za koji tjedan. U njemu stoji sljedeće: Jon Snow je mrtav. Daenerys upoznaje čvrstog čovjeka. Cersei ponovo vidi svoju kćer. Tako se neće ponoviti situacija iz The Walking Dead kada je iz mrtvih ustao Glenn. I tamo je također nakon epizode u kojoj je ubijen nastao val nezadovoljstva fanova. Ne bismo se začudili da je scenaristička namjera da se ubije Glenna bila stvarna s obzirom na čudan način na koji se izvukao iz gomile zombija. Ipak, Daily Mail ne odbacuje krajnju mogućnost da se Jon Snow vrati. Ima nekih razloga za tako nešto – Kit Harrington koji ga tumači još je ugovorom vezan za seriju. Nije se ošišao iako izjavljuje kako kosu prezire. A sjećamo se da je i viđen na setu snimanja nove sezone. Ipak, scena u kojoj su ga sasjekli kolege iz Noćne straže izgledala je prilično uvjerljivo, nekako nam se čini prilično nevjerojatnim da čovjek ustane iz mrtvih nakon toliko uboda.  >>'Igra prijestolja' apsolutni je pobjednik ovogodišnje dodjele Emmyja >>Najbolji modni trenuci serije Igra prijestolja