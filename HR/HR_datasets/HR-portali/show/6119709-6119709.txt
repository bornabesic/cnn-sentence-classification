Legendarna glumica Eva Ras u razgovoru za srpski list Alo obrušila se na redatelja Emira Kusturicu, s kojim je 1985. godine snimala kultni film 'Otac na službenom putu'. - Njegov talent kao da se istrošio. Nisam gledala 'Na mliječnom putu' koji je radio s Monicom Bellucci, ali filmovi su mu u zadnje vrijeme goli ku..c. On više nije onaj veličanstveni čovjek kakav je nekada bio. Netko ga je naveo da misli da je 'velik'. Kad smo svojedobno imali premijeru na festivalu u Puli, svi smo došli u gaćama i papučama. Kusturica tada nije htio glamur u svijetu filma, a sada nosi leptir-mašnu i fura glamur - izjavila je Eva Ras. Dodala je kako ju je Kusturica razočarao jer se previše uobrazio. - Njegova izjava da je u Veneciju otišao kao nitko, a došao kao netko, zbilja me uvrijedila. Svi smo mi netko i svi smo jednaki - i tamo neka baba koja više ne radi, nego čuva tri unuke, i ona je isto što i ja. Jednostavno ne volim tu njegovu priču da ima malih i velikih ljudi - objasnila je 76-godišnja srpska glumica.