 Iz kreativne radionice hvaljene braće Coen stiže nam nova urnebesna komedija o zlatnoj eri Hollywooda u kojoj ćemo gledati neke od najvećih filmskih zvijezda današnjice. Četverostruki dobitnici Oscara, Ethan i Joel Coen , potpisu­ju i režiju i scenarij filma ' Ave, Cezare!' u kojem ćemo gledati Josha Brolina, Georgea Clooneyja, Ralpha Fienne­sa, Tildu Swinton, Channinga Tatuma, Scarlett Johansson i Jonaha Hilla. Osim ovih velikih imena imat ćemo priliku ponovno vidjeti i dva kultna glumca pa će tako uloge u filmu zabilježiti i Dolph Lundgren i Christopher Lambert. Ostaje nam još samo da pričekamo polovinu veljače 2016. , kada bi film u distribuciji Blitz Filma trebao stići u domaća kina. 