U ponedjeljak navečer svi su natjecatelji RTL-ove emisije 'Tri, dva, jedan - kuhaj!' pogriješili kod začinjavanja svojih jela – ili im fali onih najosnovnijih začina kao što su sol i papar ili su pretjerali. Za većinu parova ocjene su bile razočaravajuće... Najslabije ocjene dobile su Ozana i Katarina jer su se zaigrale narančom u svojem umaku, koji je žiriju bio toliko „težak“ da su imali osjećaj kao „da jedu desert“. Natali i Hrvoje imali su odličnu ideju o trobojnoj domaćoj tjestenini, no ispala im je predebela, a umak „grizast i suviše slan“. Da su svojem jelu dodali prstohvat muškatnog oraščića, Ana i Tin bi dobili više od ukupno 18 bodova, dok je žiri Martinu i Kristijanu zamjerio što su zaboravili na važan sastojak daleko poznatog pfefer-odreska, a to je zeleni papar u salamuri.  RTL   Sara i Anna su poslušale Tomislava Špičeka kada je im govorio da u svoju govedinu stroganoff obavezno moraju staviti i kisele krastavce. S obzirom da ih nisu imale, djevojke su promijenile naziv svog jela u junetina u umaku s povrćem. Iako im je ideja bila lukava, Anna i Sara su napravile veliku greška s viškom soli i češnjakom u umaku… RTL   Da nije sve tako crno pokazale su i pohvale žirija – Željanu se još jednom udijelio komentar za najbolji recept za domaću tjesteninu bez jaja, Alexandra i Kristijan pred žiri su donijeli jednostavno, a opet vrlo efektno jelo jer su se igrali bojama kod rezanaca, dok su Sanja i Željko pobrali najbolje ocjene i komentare dana. I unatoč trima osmicama njihovim punjenim sarmicama od kelja i salati sa špikom nedostajalo je začina! Naravno, Špiček je na slikovit način pokušao objasniti Željku zašto su mu listovi kelja postali crni nakon pečenja u pećnici: „Da li se vi Željko razumijete u građevinu? Izolacija vam ne štima… Trebali ste staviti malo bešamela s kistom po sarmicama jer su vam listovi kelja potamnili. Odozdo je sarmica zelena, a odozgo počinje crniti“, kazao je Špiček. RTL   S obzirom da su natjecatelji novi tjedan započeli s nula bodova, u utorak se stanje na ljestvici poretka sve može promijeniti.