Mile Kekin ovih dana boravi u studiju u Novom Mestu gdje završava svoju prvu solo pjesmu! Dio je to novog autorskog materijala koji Mile planira objaviti na samostalnom albumu krajem ove godine. Prva pjesma koju predstavlja je autobiografska jer se radi o njegovom prvom automobilu pa ju je i nazvao po njemu – Reno 4! „Odlučio sam da „Reno 4“ bude prvi singl jer to i je pjesma o prvim odraslim koracima, o  prvoj ozbiljnoj vezi i o prvom autu koji je samo tvoj i ničiji. Vrijeme radnje je prva godina faksa kad sam između predavanja bježao u studio snimiti vokal za Džinovski, prvi album Hladnog Piva.“ – rekao je Mile Pod palicom jednog od najboljih producenata Denisa Mujadžića Denykena nastala je nova pjesma, a kako će zvučati poslušajte u TEASERU: A zašto baš „Reno 4“ Mile objašnjava: „Nikad se nisam pretjerano palio na automobil kao na statusni simbol, ali kad živiš na debeloj periferiji na vrhu brda naučiš cijeniti pouzdana kola. Prvih par stihova napisano je prije više od deset godina. Imao sam samo prvu scenu filma i nisam znao kuda dalje. Trebalo mi je više od desetljeća da ponovno naletim na taj Olympusov diktafon i da shvatim da je to zapravo moj film i da sve što trebam jest ispričati svoju priču i ništa više.“ Za pjesmu „Reno 4“ snima se i spot, a pjesma put radijskih etera kreće kroz desetak dana! >>Mile Kekin: Ne dolaze mi pjesme u snu, inspiracija je dugotrajno sjedenje na stolici >>Shamso iz Brkova: Nisam Josipa Lisac. Sad imam za kruh i paštetu​