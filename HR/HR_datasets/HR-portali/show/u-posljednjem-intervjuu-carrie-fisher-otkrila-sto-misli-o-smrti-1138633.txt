U posljednjem intervju koji je dala za Rolling Stone Carrie Fisher je odgovarala i na pitanja o smrti. - Ne plašim se smrti, plašim se umiranja. Sve što ima veze s boli meni se ne sviđa. Gledala sam nekoliko ljudi kako umiru i to mi nije djelovalo zabavno. Ali ako me smrt pronađe voljela bi da u tom trenutku sa mnom bude netko poput mene - rekla je glumica koja je preminula jučer u 61. godini. Otkrila je i što je Harrison Ford kazao kada mu je najavila da će njihovu romansu otkriti medijima. - Rekla sam mu da ću objaviti dnevnik koji sam pisala dok smo snimali "Ratove zvijezda" i da u jednom dijelu pišem i o našoj romansi. On mi je odgovorio da će se obratiti odvjetniku zbog toga. Naime, ja sam u vrijeme naše romanse imala 19 godina, a on 33 godine i bio je oženjen. Bilo ga je sram zbog toga - prisjetila se Carrie.   Iskreno je pričala i o svojoj ovisnosti o drogama. - Obožavala sam LSD. I danas pomislim kako bi ga mogla uzimati.Nemojte se drogirati. Ja se nisam drogirala cijeli život, ali da biste shvatili koliko je to opasno i štetno treba vam puno vremena, a na to me nitko nije upozorio. Mislim da sam zbog ovisnosti o drogama imala i suicidalne misli - kazala je.  