Postoji hollywoodski mit prema kojem filmska ikona Bill Murray često odlazi na ulice i pridružuje se "običnim" ljudima u njihovim svakodnevnim aktivnostima. Njegova slavna izjava glasi: "Nitko vam to neće vjerovati..." I posve je u pravu. Koliko često ćete sresti Billa Murraya na ulici? No ovog puta postoje dokazi – njegova krađa krumpirića na američkom aerodromu ovjekovječena je fotografijama koje su objavljene na društvenoj mreži Reddit, a sve je prenio Metro.Co.Uk. Na fotografijama se jasno vidi kako Murray "oblijeće" krumpiriće, a zatim ležerno uzme jedan sa stola i posluži se. "Žrtva" ove krađe nije se ni stigla naljutiti, više je gledala u čudu dok se slavni glumac častio s tuđega tanjura. Osoba koja je sve snimila izjavila je da je Murray stigao s dvije osobe koje je ispratio na aerodrom. Kako je let bio odgođen, odlučio je prošetati se i uzeti koji griz... >> Zaklada Leonarda DiCaprija služila je kao paravan za pranje novca 