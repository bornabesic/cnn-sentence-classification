Nakon što ga je isprozivala da ništa ne radi po ‘cile dane’, Nevenka Bekavac (41) kaže da se njezin suprug Zvone Petričević (43) popravio. - Pomaže mi u spremanju kuće, a i kuva ručak. Nekad skuva on, nekad ja. Ja sam takva, dok sve ne dovedem u red nemam mira – kaže zvijezda showa 'Ljubav je na selu'. Otkako se udala za umirovljenog nosača kofera, živi u Zvoninu stanu u Sinju. - U Splitu je malo življe, ali lipo je i mirno u Sinju – kaže Neve koja vrijeme krati čitanjem ljubavnih romana. Inače, Neve je nedavno hrabro ušetala u jedan splitski tattoo studio, stisnula zube i 'muški' podnijela pomalo bolnu proceduru. Cijela 'akcija' zabilježena je i u videu, a novopečena sinjska snaha se sada može pohvaliti tetovažom leptira i stiliziranim slovom 'N'  koji krase njezinu nadlakticu. 