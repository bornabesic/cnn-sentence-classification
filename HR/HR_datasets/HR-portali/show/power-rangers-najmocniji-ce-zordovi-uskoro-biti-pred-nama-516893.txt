Još otkako smo vidjeli prvi foršpan za nadolazeći film o najmoćnijim tinejdžerima u povijesti čovječanstva, 'Power Rangersima', bilo nam je jasno koje su redateljeve namjere. Naime, izgleda da Dean Israelite cilja na ozračje u filmu srodno onome koje smo vidjeli u filmu 'Kronike', gdje smo također dobili teen heroje sa supermoćima, koji se pokušavaju nositi s uobičajenim i svakodnevnim životom. No Israelite je možda ciljao i na nešto dramatičnije scene, kako se može vidjeti u ovom videu iz filma, gdje se naši heroji susreću s misterioznom podvodnom barijerom. Pogledajte video No nije sve u takvom stilu i 'Power Rangersi' ne bi bili 'Power Rangersi' kad nam ne bi pokazali najluđu akciju koju možete osmisliti. Zach (Ludi Lin) je u svojem Zordu negdje u divljini, gdje ne može napraviti puno štete. Jer kako se čini, upravljanje kolosalnim strojem mu baš i ne ide. Pogledajte video Film je režirao Dean Israelite, a u njemu glume Dacre Montgomery, Naomi Scott, RJ Cyler, Becky G, Ludi Lin, Bill Hader, Bryan Cranston i Elizabeth Banks. Scenarij je napisao John Gatins, a priču su zamislili Matt Sazama i Burk Sharpless  te Michele Mulroney i Kieran Mulroney. A da bismo barem neke likove bolje upoznali, dobili smo i ovaj video koji nam jasno pokazuje tko je kakav lik. Pogledajte video Producenti su Haim Saban (tvorac “Power Rangersa”), Brian Casentini (zaslužan za televizijsku seriju 'Power Rangers'), uz Martyja Bowena i Wycka Godfreya. 'Power Rangers', u distribuciji Blitza, kreće s prikazivanjem od 23. ožujka, a moći ćete ga doživjeti i u 4DX formatu. Tema: FILM 