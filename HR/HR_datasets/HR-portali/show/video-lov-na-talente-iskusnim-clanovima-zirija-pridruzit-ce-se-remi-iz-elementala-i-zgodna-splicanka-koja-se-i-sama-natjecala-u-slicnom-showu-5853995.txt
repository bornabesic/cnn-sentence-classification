Nakon dvije vrlo uspješne sezone glazbenog natjecanja 'Zvjezdice' došlo je vrijeme i za njegovu 'odrasliju' verziju. Više od tisuću pjevača iz čitave Hrvatske prijavilo se u novi show 'Zvijezde' kako bi pokazali svoje glasovne sposobnosti i talent. Najvažniju ulogu u glazbenom projektu imat će peteročlani žiri. Novu pjevačku nadu među natjecateljima u dobi između 16 i 35 godina tražit će Tony Cetinski, Massimo Savić, Goran Lisica Fox, Mirela Priselac Remi i Maja Bajamić. Upravo se Splićanka Maja prije šest godina natjecala u glazbenom showu 'Hrvatska traži zvijezdu' - tada su nju ocijenjivali Cetinski i Fox. Bajamić je pet mjeseci pjevala i u Teškoj industriji, ali nedavno je otišla iz benda jer se, kaže, želi posvetiti solo karijeri. RTL RTL   Osim što će odlučivati koji od kandidata zaslužuje proći dalje u novu fazu natjecanja, žiri će natjecateljima dijeliti savjete, hrabriti ih i pomagati im. Kroz glazbeno putovanje kandidate će voditi Antonija Blaće, kojoj je glazba velika strast. Nakon uloge kreativne producentice showa 'Život na vagi', Šibenčanka se, na radost gledatelja, napokon vraća na male ekrane. RTL   - Svaka emisija u kojoj na bilo koji način pomažemo ispuniti nečije snove i želje divna je priča - izjavila je Antonija. Kako će izgledati potraga za 'Zvijezdom', saznajte uskoro na RTL-u.