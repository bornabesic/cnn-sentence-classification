Kanye West prekinuo je koncert ovog vikenda  u Sacramentu nakon samo 30 minuta i tri otpjevane pjesme, zatim je otkazao nastup u Los Angelesu. Prije toga je sasuo verbalnu paljbu na račun Jay Z-ja, Beyonce i Hillary Clinton, a sve kao odgovor na napade fanova koji su mu zamjerili jer je podržao Donalda Trumpa. – Riskiram svoju karijeru, život i ugled jer s vama govorim na ovaj način. Facebook vam laže. Ovo je novi svijet, Hillary Clinton, novi svijet – kazao je West. Potjerali ga s pozornice Repera su prije desetak dana fanovi praktički potjerali s pozornice nakon što je kazao kako će glasati za Trumpa, te kako "crni ljudi ne bi toliko trebali pričati o rasama".  Ovog puta je optužio Beyonce da se igra politike kako bi došla do nagrada. – Beyonce, povrijedilo me kad sam čuo kako si rekla da nećeš nastupiti na dodjeli nagrada MTV-ja ako ne dobiješ nagradu za video godine. A ti, Jay Z, znam da imaš ubojice, ne šalji ih na mene. Zovi me i razgovarat ćemo kao ljudi – kazao je West. Nakon toga Kanye je bacio mikrofon i otišao s pozornice, a njegovi brojni fanovi počeli su se na društvenim mrežama pitati je li sve u redu s njim. >>Kanye West posuo se pepelom: Beck je jedan od najboljih ljudi u ovom poslu 