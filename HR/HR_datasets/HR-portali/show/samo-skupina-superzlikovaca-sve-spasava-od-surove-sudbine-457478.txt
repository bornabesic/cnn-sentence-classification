 Warner Bros. Pictures okupio je najveće zvijezde i smjestio ih u svoj novi film Suicide Squad ('Odred otpisanih') , te na velike ekrane donio najveće negativce DC Comics’ tima koje su Robert Kanigher i Ross stvorili davne 1959. godine. Skupina specijalnih superzlikovaca, koji se već nalaze u zatvoru superiorne sigurnosti, regrutirani su za tajni zadatak vladine agentice Amande Waller (Viola Davis). Pod nazivom 'Odred otpisanih' kreću u pogibeljnu misiju , preopasnu za obične snage sigurnosti i vojske, koja im je dodijeljena u zamjenu za određene povlastice. U glavnim ulogama našli su se Will Smith, dva puta nominiran za nagradu Oscar, kao Deadshot, Joel Kinnaman kao Rick Flagg, Jai Courtney kao Captain Boomerang, Margot Robbie kao Harley Quinn, Cara Delevingne je Enchantress, Jared Leto, dobitnik nagrade Oscar u ulozi Jokera te mnogi drugi. Pogledajte novi foršpan: Režiju potpisuje David Ayer, redatelj filma Fury, producenti su Charles Roven, producent filmova Vitez tame te nadolazećeg filma Batman V Superman: Zora pravednika , te Richard Suckle producent filma Američki varalice. Zack Snyder, Deborah Snyder, Colin Wilson i Geoff Johns su se našli u ulozi izvršnih producenata. Film 'Odred otpisanih' u distribuciji Blitz film i video moći ćete pogledati u kinima od 4. kolovoza. 