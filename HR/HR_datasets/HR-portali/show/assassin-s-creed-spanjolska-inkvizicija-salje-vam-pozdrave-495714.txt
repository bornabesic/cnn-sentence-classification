Osuđenik na smrt, Cal Lynch (Michael Fassbender), i njegov davno preminuli predak, Aguilar de Nerha (Michael Fassbender), ujedinit će se u svojoj borbi za razumijevanjem svoje sudbine. Animus, misteriozan stroj koji otključava genetsko pamćenje, omogućit će ovoj dvojici smrtonosnih muškaraca da jednom za svagda riješe rat koji stoljećima traje između Templara i Asasina. Pogledajte drugi nevjerojatan foršpan U ovom foršpanu srećom nismo mogli čuti Kanyea, koji je toliko loše bio ubačen u prvi foršpan (pogledajte ga ovdje). Ipak, Kanyeov glas kao pozadina za video koji se odvija u Španjolskoj u 16. stoljeću stvarno nije ostavio dobar dojam. No nije sve u novom foršpanu dobro jer primijetili smo i da se spominje 'Assassin's Creed' kao nekakva točka u vremenu, što nema nikakvog smisla. 'Assassin's Creed' je set pravila, kojih bi se ubojica morao pridržavati, pa nam je malo krivo što su tvorci foršpana na takav način odlučili ugurati ime filma u foršpan. Jasno, i pojavljivanje 'Španjolske inkvizicije' nas je iznenadilo, no budimo iskreni, tko očekuje 'Španjolsku inkviziciju'? Za onih nekoliko koji nisu upoznati s ovom ubojitom franšizom, 'Assassin's Creed' je igra koju su kreirali Patrice Desilets i Jade Raymond još 2007. godine. Do danas je stvoreno pet glavnih nastavaka serijala, s mnogim sporednim dijelovima. No svima je isto to da uvijek pratimo nekog vrhunskog ubojicu (Michael Fassbender u filmu), Asasina, u neprekidnoj borbi protiv zlih Templara. Film režira Justin Kurzel ('The Snowtown Murders', 'Macbeth'), dok su za scenarij zaduženi Bill Collage, Adam Cooper i Michael Lesslie. U glavnim ulogama pojavljuju se Michael Fassbender, Marion Cotillard, Jeremy Irons, Brendan Gleeson, Michael Kenneth Williams, Callum Turner, i Ariane Labed u ulozi ubojica Maria. U domaća kina 'Assassin’s Creed' stiže početkom 2017. godine u distribuciji Blitza. Tema: FILM 