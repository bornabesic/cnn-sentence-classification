Dok mi željno iščekujemo dodjelu najbitnijih nagrada u filmskoj industriji (dodjelu ćete moći pratiti putem live članka u našoj filmskoj rubrici, 26. veljače), neki su 'Oscaru' pristupili s komične strane. 'Deadpool', film za kojeg bi malo tko rekao da može išta osvojiti, je ipak film koji bi mogao dobiti barem nagradu za specijalne efekte, no glavni glumac filma, Ryan Reynolds, malo se našalio na račun zlatnih kipova. Iako stvarno nitko ne očekuje da bi film kao što je 'Deadpool' mogao dobiti nagradu za išta osim tehničkog postignuća, vjerojatno bi se cijeli svijet prenerazio kada bi se to stvarno i dogodilo. Pogledajte video pic.twitter.com/TNorErkZXf Kako se vjerojatno i sami sjećate, 'Deadpool' je jedan od prošlogodišnjih pravih pravcatih uspjeha. Nakon što ga je Ryan Reynolds pokušavao na velika platna donijeti gotovo osam godina (još od zlosretnog prvog filma o Wolverineu), film je najzad ušao u produkciju te je na, za današnje superherojske filmove malenom proračunu od 58 milijuna dolara, uspio zaraditi preko 780 milijuna dolara. Moramo priznati da je to podosta kvalitetan omjer uloženog i zarađenog. Nastavak filma trebao bi u kina doći 2018. godine, i to početkom ožujka, kako zasad tvrde producenti. A dok ne stigne 'Deadpool 2', zadovoljit ćemo se i filmovima o drugim superjunacima, kao što je film o Deadpoolovom najboljem prijatelju Wolverineu, koji nam u kina dolazi u distribuciji Blitza početkom ožujka ove godine. Tema: FILM 