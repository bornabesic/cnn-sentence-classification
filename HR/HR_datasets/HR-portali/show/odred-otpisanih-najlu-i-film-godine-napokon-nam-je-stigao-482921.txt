Od danas, 13. srpnja, u CineStaru započinje pretprodaja kinoulaznica za novi film Davida Ayera, 'Odred otpisanih' (Suicide squad) koji kreće s prikazivanjem pretpremijerno od 3. kolovoza u IMAX 3D, 4DX i RealD 3D formatima. 'Odred otpisanih' slovi za najočekivaniji blockbuster godine, a za one manje upućene (ako takvih uopće ima) valja reći kako se radi o skupini jedinstvenih, super zlikovaca, koji se već nalaze u zatvoru visoke sigurnosti, a regrutirani su za tajni zadatak vladine agentice Amande Waller. Pod nazivom 'Odred otpisanih' kreću u pogibeljnu misiju, preopasnu za obične snage sigurnosti i vojske, koja im je dodijeljena u zamjenu za određene povlastice. U glavnim ulogama našli su se Will Smith, dva puta nominiran za nagradu Oscar, kao Deadshot, Joel Kinnaman kao Rick Flagg, Jai Courtney kao Captain Boomerang, Margot Robbie kao Harley Quinn, Cara Delevingne je Enchantress, Jared Leto, dobitnik nagrade Oscar u ulozi Jokera te mnogi drugi. Svi koji žele prvi pogledati jedan od najočekivanijih filmova godine svoje ulaznice mogu kupiti od danas samo u CineStaru i to na blagajnama kina te online (putem smartphone aplikacije ili na web stranici Blitz-Cinestara. Svi posjetitelji koji ulaznice kupe za pretpremijernu CineFan projekciju 3. kolovoza u 20 sati, očekuje poklon iznenađenja. Tema: FILM 