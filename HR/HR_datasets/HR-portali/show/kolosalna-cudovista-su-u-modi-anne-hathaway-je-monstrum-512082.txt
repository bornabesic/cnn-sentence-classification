Filmovi s divovskim monstrumima stvarno nisu nešto što se često može vidjeti u zapadnjačkoj kinematografiji, jer u pitanju je ipak tema koju se prije vidi u azijatskoj filmskoj industriji. No stvari se mijenjaju pa nam tako dolaze mnogi filmovi u kojima se pojavljuju ogromna bića, a jedan od tih je i film 'Colossal', s Anne Hathaway u glavnoj ulozi. Film španjolskog redatelja Nacha Vigalonga, koji je ostavio značajan trag svojim prvim filmovima, 'Chronocrimenes' te 'Extraterreste', donosi nam priču o golemoj zvijeri, no s malim preokretom u radnji. Iako je isprva film najavljivan kao neka vrsta horora ili znanstveno fantastičnog filma, po svemu se čini da nam se sprema jedna podosta 'uvrnuta' komedija, kakvu i očekujemo od redatelja španjolskog filmskog podrijetla. Pogledajte jako čudan foršpan U glavnoj je ulozi spomenuta Anne Hathaway, a podršku joj daju Dan Stevens i Jason Sudeikis. Za domaću distribuciju još uvijek nije naznačeno tko bi mogao biti odgovoran, no u inozemnu će film doći 07. travnja ove godine. A ako vas 'uhvati kriza', pa vam zatrebaju divovska bića, 'Kong: Otok lubanja', s divovskim gorilom u glavnoj ulozi, u distribuciji Blitza, u sva bolja domaća kina stiže 09. ožujka. Tema: FILM 