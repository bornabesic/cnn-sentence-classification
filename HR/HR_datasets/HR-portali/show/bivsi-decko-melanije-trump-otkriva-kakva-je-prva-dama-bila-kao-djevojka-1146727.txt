O suprugama i ljubavnim aferama aktualnog američkog predsjednika Donalda Trumpa zna se gotovo sve, a sada na površinu izlaze i detalji ljubavnog života prve dame Amerike Melanije Trump. Petar Butoln, novinar iz Slovenije i ujedno bivši Melanijin dečko, medijima je ispričao nekoliko detalja o njihovoj ljubavnoj vezi. – Zajedno smo bili tri mjeseca tijekom ljetnih školskih praznika. Bilo je ljeto i okupljali smo se na Tromostovlju u Ljubljani. Ja sam bio gimnazijalac, a Melanija je pohađala srednju školu za dizajn – ispričao je Butoln i dodao da je prvi korak napravio on i pristupio Melaniji. Opčinila ga je svojom ljepotom i svoju bivšu djevojku opisuje ovako: – Ljubljana je bila mala i novo lice brzo primijetiš. Bila je lijepa, vitka, ja sam malo popio i napravio prvi korak. Tako je krenulo – prisjetio se. U to vrijeme Melania je živjela s četiri godine starijom sestrom Ines u Ljubljani. – Prvo su živjele s ocem u iznajmljenom stanu, a onda im je otac kupio stan. Ona je dva put posjetila mene u mom stanu. Bilo nam je lijepo, mladenački. Melania nije voljela dugo biti u izlasku i nije pila alkohol jer je htjela biti odmorna na modnim snimanjima – kaže. Njihovu ljubav prekinuo je njegov odlazak u vojsku. 