U zadnjim foršpanima za novu verziju 'Istjerivača duhova' jasno smo mogli vidjeti golemog protivnika koji će mučiti naše junakinje, legendarnog Stay Puft Marshmallow Mana, poput onog iz originala. No kako se vidi u zadnjem objavljenom videu, njegov pravi izgled je nešto posve drugačije. Ljubitelji serijala su se glasno bunili na izgled kreature, i s dobrim razlogom. Klasično čudovište baš nije svoje u zadnje vrijeme, ali za to ima jako dobro opravdanje. To je u stvari zaposjednuti balon za paradu i pridružiti će mu se druga čudovišta iz New Yorka. Naše dame će se morati jako potruditi da bi se probile kroz ove monstrume do pravog protivnika, imenom... Niste valjda mislili da ćemo vam to reći? Pogledajte video Trideset godina nakon što je originalni film osvojio svijet, istjerivači duhova vraćaju se na velika platna u malo drugačijoj glumačkoj postavi za nove generacije gledatelja. Redatelj Paul Feig kombinira sve elemente paranormalnih bitaka koje su proslavile originalnu franšizu uz plejadu novih likova koje tumače najhumorističnije glumačke zvijezde današnjice. Ovog ljeta spremite se za novo spašavanje svijeta uz neke od boljih komičara današnjice - Melissu McCarthy, Kristen Wiig, Kate McKinnon, Leslie Jones, i Chrisa Hemswortha. Film su producirali Ivan Reitman i Amy Pascal, dok su za scenarij zaduženi bili Katie Dippold i redatelj Paul Feig, s izvornikom iz 1984. kao uzorom. 'Istjerivačice duhova' u kinima očekujemo 28. srpnja ovog ljeta. Tema: FILM 