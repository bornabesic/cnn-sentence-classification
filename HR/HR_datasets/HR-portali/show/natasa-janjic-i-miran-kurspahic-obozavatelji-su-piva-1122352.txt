Samo istinski ljubitelji piva okupili su se u zagrebačkom Velvetu i to kako bi degustirali poznato belgijsko samostansko pivo Grimbergen. Obožavatelji ove kapljice su i glumci Nataša Janjić i Miran Kurspahić, voditeljica Ivana Mišerić, chef Andrej Barbieri, chefica Priska Thuring, osnivač i direktor Yammat FM-a Alen Balen i koreografkinja Andrea Solomun. Najviše pažnje na ovom događaju privukla je lijepa Nataša Janjić koja je za ovu večer odabrala trendovske jesenske boje, a na njezinu blistavom tenu nema tragova umora od cjelodnevnih, a često i cjelovečernjih snimanja RTL-ove serije "Prava žena". Razlog tome je zasigurno zaljubljenost jer glumica je već neko vrijeme u sretnoj vezi s produkt dizajnerom Samirom Šećerkadićem.