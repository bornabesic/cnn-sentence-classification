Makedonac je u posljednjem intervjuu progovorio o razlikama između djevojka iz zemalja bivše Jugoslavije. Darko Petkovski 'Spejko' kaže da ga Hrvatice uvijek mogu privući na prvi pogled jer najviše paze na izgled, no one su, smatra pobjednik BB-a, hladnije od ostalih Balkanki.  - Najljepše su Makedonke. Jedino se mogu zaljubiti u tu prirodnu ljepotu, lojalne su i tradicionalne. I najviše cijene prave vrijednosti. Srpkinju bih htio ženiti. One također ekstremno vode brigu o svom izgledu, ambiciozne su, ali im je mana to što više piju rakiju nego mi u Makedoniji -, rekao je Spejko za srpski Noizz.  Darko se poslije pobjede u reality showu 'bacio' u glazbene vode, za sada iza sebe ima već dva glazbena spota, a najavio je i novi materijal. Radi i kao bloger, a na svom Instagramu objavljuje atraktivne fotografije kojima želi, kaže, pokazati svoj stil života koji je pun 'lijepih djevojaka, skupih vozila, brendova i dobrih provoda'.  Osim toga, dodaje, radi i kao fotomodel. Ponovno bi se, kaže, pojavio u nekom showu, a najradije bi sudjelovao u 'Survivoru' jer smatra da je to kao stvoreno za njega.