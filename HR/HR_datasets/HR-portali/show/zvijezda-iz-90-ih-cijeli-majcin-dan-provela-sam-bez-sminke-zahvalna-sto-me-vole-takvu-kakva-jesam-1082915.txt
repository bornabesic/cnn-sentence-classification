Pjevačica Tatjana Cameron Tajči jučerašnji Majčin dan provela je u društvu svojih najdražih muškaraca – supruga Matthewa i sinova Evana, Blasisa i Dantea.  – Za sve one djevojke koje ne misle da su predivne i bez šminke. Trebalo mi je jako mnogo vremena da se odviknem od toga. Još uvijek volim biti dotjerana, no više ne mrzim samu sebe bez šminke – započela je Tajči pa ispričala jednu istinsku anegdotu iz svog života.  – Ovaj dječak jednog dana me upitao ''Zašto se šminkaš?'' Odgovorila sam mu najjednostavnijim odgovorom kojeg sam se tada sjetila: ''Da bih izgledala lijepo.'' Oči su mu se u tom trenutku raširile i sav iznenađen upitao me: ''Tko ti je rekao da bi bila ružna bez šminke?'' Provela sam Majčin dan bez trunke šminke zahvalna jer znam da me vole upravo onakvu kakva jesam – napisala je pjevačica i dodala da na fotografiji nosi krunu jer se uz svoje muškarce osjeća baš kao princeza.  Njena objava oduševila je mnogobrojne obožavatelje koji su se s pjevačicom složili u tome da žene ne trebaju tešku šminku da bi pokazale svoju pravu ljepotu.  >>Tajči: Nemam nikakve namjere sudjelovati u Big Brotheru 