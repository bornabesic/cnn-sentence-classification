Legendarni 'Istrebljivač', jedan od najpoznatijih i najcjenjenijih filmova SF-a, ove godine dobiva svoj dugo očekivani nastavak. U pitanju je film 'Blade Runner 2049', koji već neko vrijeme nastaje pod budnom palicom Denisa Villeneuvea. Pogledajte teaser Nakon što je na kraju prvog filma nestao Rick Deckard (Harrison Ford), jednom najbolji istrebljivač, novi istrebljivač K (Ryan Gosling) tijekom svoje istrage pronalazi sakriveni misterij koji može uništiti društvo u godini 2049.. Pogledajte foršpan U filmu, uz Harrisona Forda i Ryana Goslinga u glavnim ulogama, glume i Robin Wright, Barkhad Abdi, Dave Bautista, Ana de Armas, Sylvia Hoeks, Lennie James, Mackenzie Davis i Jared Leto. Redatelj je gore spomenuti Denis Villeneuve, koji nam je prošle godine donio nevjerojatan 'Dolazak', a do sada se krasi podosta impresivnom karijerom, tako da očekujemo odličan film. 'Blade Runner 2049' u kina stiže početkom listopada. Tema: FILM 