Tom Cruise uzbuđeno je ovih dana najavio snimanje nastavka "Top Guna". Ovaj film, koji odlično kombinira akciju i ljubavnu priču proslavio je Cruise ali i Kelly McGillis koja je u filmu igrala Charlie. Ljepotica koja je u filmu zavela Toma Cruisea imala je turbulentan i težak život tijekom kojeg je krila i veliku tajnu.  Nakon Top Guna postala je još traženije glumačko ime u Hollywoodu i postala je seks simbol, ali nakon što je tijekom 90-ih snimila nekoliko filmova odlučila je povući se iz javnog života. Kelly je bila dva puta u braku. Prvi put se udala tijekom studentskih dana za Boyda Blacka i u braku su izdržali tri godine. Godinu dana nakon razvoda 1982. godine bila je žrtva silovanja. Dvojica tinejdžera provalila su u njen studentski stan i silovali su je. U tom periodu Kelly je u stanu živjela sa svojom djevojkom i to je bila strogo čuvana tajna jer Kelly nije htjela da mediji saznaju da je zapravo lezbijka. Tu tajnu je dugo, dugo čuvala i kad je kasnije u jednom intervju pričala o svemu što je proživjela rekla je kako je uvijek mislila da je silovanje bila kazna za  to što je voljela osobu istog spola. Ubrzo je pala u depresiju koja je liječila antidepresivima i alkoholom.  - Puno sam pila, previše i nisam ništa jela. Bojala sam se noći i kako bi prebrodila taj strah pila sam alkohol - rekla je u jednom intervju. Drugi put se udala 1989. godine za bogataša Freda Tillmana s kojim je dobila dvije kćeri Kelsey i Sonoru. Brak s Tillmanom imao je uspona i padova, a tijekom svih godina Kelly je i dalje skrivala pravu istinu o svojoj seksualnoj orijentaciji i tijekom tog perioda posezala je često za drogom. Od Freda se rastala 2002. godine i nakon toga počela je ići na psihoterapiju i prestala je piti alkohol i popravila je narušene odnose s kćerima. U jednom intervju 2009. javno je priznala da je lezbijka i sljedeće godine udala se za Melaniju Leis koja je radila kao konobarica u njenom restoranu.  Prije godinu dana Kelly je opet prošla kroz traumatično iskustvo kada su joj provalili u kuću i od tada je nabavila i dozvolu za nošenje oružja kako bi se osjećala sigurnije.