PRETPLATITE SE ZA JOŠ OVAKVOG SADRŽAJA: Trakavici Raguž – Muhek – Obilinović ne nazire se kraja. Tko koga maltretira pozivima i porukama, tko kome prijeti, tko koga voli, tko koga vara, više ne mogu razaznati ni njihovi najbliži. A svaki od aktera ima svoju istinu. Nakon što je Marina (29) ustvrdila da joj Romano ne da mira, da je maltretira pozivima i porukama, prijeti joj da će plivati u Savi i Jadranskom moru, oglasio se i Romano (37).  - Ne znam što ta žena sebi umišlja, ispada da sam ja neki luđak koji je proganja. Ja sam imao svoj život i prije nje, imam ga i sada, a nju nitko nije ni znao dok nismo krenuli. I sad kad više nismo skupa, pokušava se preko mojih leđa 'ogrebati' za komadić slave, za dvije rečenice u medijima. Ta me žena uopće ne zanima – kazao je Romano. No onda se oglasio Saša Muhek (30), objavom na društvenoj mreži u kojoj se Romano prepoznao.  - Ma taj Muhek je isto nebitan lik, neka me pusti na miru, i neka zabija golove u toj svojoj županijskoj ligi, ili kako se to već zove. To mu je i domet. Žorž je malo veći igrač od njega, i to ne samo na nogometnom terenu, nego i šire – poručio je Romano Muheku. - Tko je ikad čuo za njega i Marinu prije 'Big Brothera'? I što se on uopće javlja, ja sam mu odavno u lice rekao da nemam ništa s njim, da je to što se događalo između mene i Marine bila naša, a ne njegova stvar - dodao je. Nakon svega, popularni Žorž  kaže kako želi da se cijela ova priča napokon privede kraju. Koliko je zorz para rasua taj se nije rodia A post shared by Romano Obilinović (@romano_obilinovic) on Apr 23, 2017 at 10:30am PDT - Stalno me uvlače u taj svoj cirkus, njima treba pozornost medija koju ne mogu drugačije imati, a ja u tome apsolutno ne želim sudjelovati. Muhek me ne zanima, niti me ikad zanimao, a s Marinom sam se razišao, i ništa od nje ne tražim. Ni novac, ni mobitel..., ništa. Samo da me pusti na miru. Niti je zovem, niti joj šaljem poruke, a ako joj netko prijeti s nepoznatih brojeva, zašto je uopće zaključila da sam to ja? 'Ko zna 'ko njoj prijeti i zašto... - zaključio je.     