Zbog prvoaprilske instagramske objave pomislili smo da je frizuru drastično promijenila Gigi Hadid, no to je ipak bila samo varka. Ipak, njezina kolegica Cara Delevingne za ozbiljno se odlučila na hrabar beauty potez. Na Instagramu je podijelila fotku nove frizure koju je upotpunila crnom trakom za kosu i naočalama, a objavila je i video s treninga na kojem je vidljivo koliko dobro joj stoji kratka kosa. Mišljenja njezinih pratitelja su podijeljena. Dok jedni komentiraju kako je ovo 'Savršenstvo u jednoj fotografiji' i kako 'Ova žena može nositi svaku frizuru koju poželi', drugi ne misle tako - - Jesi li se ovako ošišala zato što si lezbijka? - napisao je jedan korisnik, dok ju je drugi upitao zašto se uopće odlučila na ovaj 'loš' potez. Ranije ovog mjeseca Cara je skratila kosu na bob dužinu, a to je očito bio postepen prijelaz do ćelavosti. Naime, za novu ulogu koju priprema, model i glumica navodno će morati potpuno obrijati glavu.