Martin Scorsese okuplja nekoliko stotina svojih 'dobrih prijatelja' za jednu od prvih projekcija svojeg ovogodišnjeg filma 'Silence'. A pod terminom 'dobri prijatelji' mislimo na 400 jezuita u Rimu. Oskarovac tako razvija dobre veze s Rimo-Katoličkom Crkvom, o kojoj je snimljen njegov najnoviji film. U pitanju je ekranizacija romana iz 1966. godine, 'Silence', japanskog autora Shusakua Endoa. Glavne likove glume Andrew Garfield (možete ga upravo sada pogledati u još jednom kandidatu za Oscara, filmu Mela Gibsona, 'Greben spašenih') i Adam Driver (prošlogodišnji negativac u 'Ratovima zvijezda: Sila se budi'), koji putuju u Japan u 16. stoljeću da bi našli svojeg mentora, oca Cristovaa Fereiru (glumi ga Liam Neeson). Otac James J. Martin, jezuitski savjetnik prilikom snimanja filma, dogovorio je prikazivanje za važnije Jezuite, a uvijek je moguće da će se i Papa, koji je Jezuit, pojaviti na projekciji. Premda se o filmu 'Silence' vrlo malo do sada čulo, za očekivati je da će film pokupiti dosta nagrada, prema prvim nagađanjima. Pogledajte video 'Silence' režira Martin Scorsese prema scenariju Jaya Cocksa, zasnovanom na noveli Shusakua Enda iz 1966. godine. U glavnim ulogama su Andrew Garfield, Adam Driver, Liam Neeson, Tadanobu Asano i Ciarán Hinds (pojavljuje se u novom filmu u Batmanu). Smješten u 17. stoljeće, film prati dva portugalska Jezuita koji se suočavaju s nasiljem i proganjanjem u Japanu dok pokušavaju širiti svoju religiju. Film se u kinima očekuje oko Božića ove godine. Tema: FILM 