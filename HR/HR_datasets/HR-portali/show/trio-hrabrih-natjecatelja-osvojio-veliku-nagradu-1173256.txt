Jučerašnja epizoda popularnog kviza "Potjera" ponovno je donijela jednu rekordnu emisiju. Trojac Vlado, Dominik i Milan bio je dekoncentriran u prvom dijelu kviza, no Dominik i Milan uzeli su više ponude, koje su obranili, te u završnoj potjeri bili bolji od lovca Krešimira Sučevića Međerala. Odgovorili su točno na čak 15 pitanja, te imali nedostižnih 18 koraka prednosti. Od svih lovaca tu je prednost dosad uspio stići jedino pokojni Mirko Miočić, dok je Međeralov rekord 17. Uspio je doći do 16 točnih odgovora, no iscurilo mu je vrijeme. Trio hrabrih igrača na kraju je podijelio 161 tisuću kuna.