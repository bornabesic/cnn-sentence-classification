Kako smo već najavili u prethodnim člancima, Charlize Theron preuzela je još jednom akcijsku ulogu, ovaj put jedne špijunke na smrtonosnoj misiji. U pitanju je film 'Atomska plavuša', snimljenom po romanu 'The Coldest City', Anthonyja Johnstona. Radi se o špijunskom trileru u kojem Theron igra ulogu  Lorraine Broughton, špijunke MI6-a koja je poslana u Berlin kako bi razotkrila špijunski lanac odgovoran za smrt jednog tajnog agenta, koji joj čini se i nije tako nepoznat. Iako je i do sada bilo jasno koliko će akcija u filmu biti opaka, tek smo sada, u ovom produženom videu, dobili pravi uvid u to koliko je dobro Theron preuzela ulogu opake akcijske junakinje. Pogledajte opaki akcijski video Redatelj filma je David Leitch, jedna polovina autorskog dvojca koji nam je donio 'Johna Wicka'. Uz izvrsnu Charlize Theron u filmu glume James McAvoy, Sofia Boutella te John Goodman i Toby Jones. 'Atomic Blonde' u kina dolazi 17. kolovoza ove godine, u distribuciji Blitza. Tema: FILM