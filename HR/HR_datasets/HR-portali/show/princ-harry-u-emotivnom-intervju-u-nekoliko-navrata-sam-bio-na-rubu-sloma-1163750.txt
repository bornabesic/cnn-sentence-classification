U emotivnom i iskrenom intervju koji je dao za The Telegraph, princ Harry ispričao je kako se nosio s tragičnom smrti mame Diane i kako ga je brat William ohrabrio da potraži psihološku pomoć. Princ Harry je imao 12 godina kad je princeza Diana poginula u prometnoj nesreći i u intervju je priznao da je tijekom tinejdžerskih godina ignorirao tugu i s tugom se počeo boriti godinama kasnije.  Osim s tugom morao se nositi i s činjenicom da je pod povećalom javnosti i da svi prate njegovo ponašanje i u jednom trenutku je shvatio da je na rubu sloma. Priznaje da je zavukao glavu u pijesak i odbijao je tugovati što se odrazilo na njegovo ponašanje i zato ga je brat William ohrabrio da zatraži stručnu pomoć. Harry je rekao listu da nije prošao razdoblje žalovanja sve do kasnih dvadesetih: "Moj način suočavanja s tim bio je guranje glave u pijesak i odbijanje da ikad pomisilim na nju, jer - što bi mi to pomoglo?" - U nekoliko situacija sam bio na rubu živčanog sloma. To su bile situacije u kojima su me tuge, laži i zablude pritiskale iz svakog ugla i jednostavno im se nisam znao oduprijeti. - ispričao je 32-godišnji Harry. Harry je otkrio da je konačno potražio savjet nakon razdoblja kako je sam rekao "totalnog kaosa". - William mi je bio velika podrška i hvala mu na tome - rekao je.  Harry, brat William i njegova supruga Kate vode kampanju za mentalno zdravlje 'Heads Together'. >>Princ George u rujnu kreće u školu, a William i Kate odabirom škole opet krše tradiciju >>Može li veza princa Harryja i glumice Meghan Markle preživjeti ovaj udarac? 