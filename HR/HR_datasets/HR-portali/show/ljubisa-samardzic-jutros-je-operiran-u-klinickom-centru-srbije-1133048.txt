Glumac i redatelj Ljubiša Samardžić jutros je operiran u Kliničkom centru Srbije, prenosi Kurir. Kako doznaju 80-godišnji glumac još prije tri tjedna požalio se da ima zdravstvenih tegoba i zbog toga je i hospitaliziran.  Liječnici srpskim medijima otkrivaju da je operacija prošlo dobro i da se glumac oporavlja, ali ne žele otkriti o kakvim se zdravstvenim problemima radi ni što je Samardžić operirao. Pozitivan ishod operacije zasigurno je najviše razveselio Ljubišinu suprugu Miru s kojom je u braku više od pedeset godina i s kojom svako ljeto ljetuje u Dubrovniku.  - Upoznao sam je na Bledu, evo skoro će pedeset godina, a ljubav traje. U njoj sam prepoznao nesvakidašnju ljepotu, zadivljujuću privlačnost, nepatvoreni šarm i inteligenciju. Odonda me osmjesima ispraća i dočekuje – otkrio je glumac u intervjuu za Večernji list.  >>'Napao sam Arkana pred njegovim ljudima kad nas je pokrao na nogometu'