Samosvjesna i uspješna, no, očito ni Angelina Jolie ne voli samoću. Kako piše američki tabloid In Touch, a prenosi srpski Blic, holivudska glumica nakon razvoda od Brada Pitta utjehu je pronašla u novoj romansi. Pittova bivša navodno je već neko vrijeme u vezi s muškarcem koji je poznati filantrop, a kojeg je upoznala prošle godine u Londonu. Iako se veza i dalje pokušava zadržati u tajnosti, procurile su informacije da Angelina novog partnera želi upoznati s djecom. - Naravno da će Brad zauvijek biti otac njezine djece, ali ona ipak želi njima predstaviti novog muškarca, i ima želju da ga njezina djeca zavole – otkrio je izvor blizak glumici za In Touch i nastavio dijeliti informacije o tome kako je Angelina zabrinuta za reakcije svoje djece u slučaju da se poželi udati za spomenutog gospodina. Brad Pitt navodno nije oduševljen ovom informacijom, a informacija o možebitnoj udaji posebno ga je šokirala – prenosi Blic.