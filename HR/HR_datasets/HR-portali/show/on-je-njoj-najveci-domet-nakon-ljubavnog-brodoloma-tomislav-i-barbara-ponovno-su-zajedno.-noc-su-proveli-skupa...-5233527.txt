Nakon ljubavnog brodoloma, Tomislav i Barbara ponovno su zajedno. Iako su im njihovi farmeri prognozirali kraj farmerske ljubavi, ovo dvoje farmera sve ih je iznenadilo, posebice kada su otkrili da Barbara nije spavala na Staroj farmi gdje žive nadničari, već na Novoj farmi zajedno s Gazdom Tomislavom.  „Dobit ćeš opomenu!“ kazao joj je Ante nakon što se zorom Barbara vratila na Staru farmu. „Prije kad smo bili tamo si mogla, a sada moraš spavati ovdje.“ dodao je Ante, piše Slobodna Dalmacija. Njihovu vezu prokomentiralo je drugi ljubavni par na farmi, Josipa i Goran. Josipa je rekla Goranu kako smatra da Tomislav s Barbarom samo skuplja 'poene' te zaključila: „Nikad oni neće biti skupa .To ti Josipa garantira, jer znaš zašto? On je njoj najveći domet“ Josipa je također dodala kako i da je Tomislav najzgodniji i najbolji, s ponašanjem kakvog ima, kaže, nikad ga ne bi pogledala. „Ja sam osoba koja ima svoju riječ i svoj karakter!“ dodala je, a Goran je kazao da je i on takav.