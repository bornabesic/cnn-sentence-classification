Dokumentarna sapunica RTL-a 'Ljubav je na selu' brojnim je farmerima i farmericama pomogla u pronalasku srodne duše. I dok gledatelje RTL-a uskoro očekuju novi kandidati koji su spremni uhvatiti svoju Amorovu strelicu, lanjski su već 'debelo' zaljubljeni, vjenčani i postali roditelji! Prošlu sezonu okrunile su zaruke između farmera Mihaela Sklizovića i Sare Hrnčić. Mihael je crnokosu Saru zaprosio pred kamerama i voditeljicom Marijanom Batinić, a Sara je pristala. Danas Mihael i Sara imaju sinčića Bornu starog osam mjeseci, a mladi roditelji zahvalni su što ih je baš 'Ljubav je na selu' spojila.   ‘Zahvaljujući showu "Ljubav je na selu" upoznali smo se i zaljubili. Sada živimo zajedno i imamo malog sina Bornu s kojim uživamo i uz kojeg u našem domu vlada prava obiteljska atmosfera. Još se nismo vjenčali, ali u budućnosti svakako planiramo svatove’, otkrila je Sara. A sjećate li se pete sezone kada je otkačena 'atipična' Ličanka s piercinzima i tetovažama, 22-godišnja Dragana Vojnović, ugostila Nemanju Blanušu te s njim vodila 'bitke'? Tada su se svađali kao pas i mačka te ga je Dragana jednom prilikom čak i otjerala sa svog imanja, pa nitko nije vjerovao da će baš on biti taj koji će joj ukrasti srce. No, bilo je baš tako! Dragana i Nemanja su se vjenčali početkom ove godine, a prije četiri mjeseca život im je obogatila nova članica obitelji, kćerkica Sara.   'Nema se tu što puno reći. Da nije bilo 'Ljubav je na selu' tko zna bismo li Dragana i ja bili zajedno, a kamoli postali roditelji! Sretan sam što je ispalo baš ovako da nas je ova emisija spojila i što sam postao sretni tata!', rekao je Nemanja. Osim njih, i Mato i Nikolina Smolčić postali su roditelji dvoje djece, Stjepan i Nikolina Pavlić imaju dvoje, a Tomislav i Karolina Copić, imaju jedno dijete.