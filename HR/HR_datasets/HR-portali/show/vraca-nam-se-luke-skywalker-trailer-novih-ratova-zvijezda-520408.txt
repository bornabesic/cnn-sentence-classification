Fantastična vijest za sve fanove 'Ratova zvijezda'. Disney i Lucasfilm pustili su u petak prvi trailer novog nastavka iz serijala, 'Ratovi zvijezda: Posljednji Jedi'. Riječ je o osmom nastavku franšize i nastavku filma iz 2015. 'Sila se budi'. Scenarist i redatelj 'Posljednjeg Jedija' je Rian Johnson, a Adam Driver, Daisy Ridley, John Boyega, Oscar Isaac, Lupita Nyong'o ponovit će svoje uloge u novom nastavku. Za Marka Hamilla, koji je utjelovio lika Lukea Skywalkera, koji se samo nakratko pojavio na kraju nastavka 'Sila se budi', očekuje se da će imati mnogo veću ulogu u 'Posljednjem Jediju'. Od novih lica koji se priključuju serijalu tu su Benicio del Toro i Laura Dern. Valja napomenuti kako je dio filma sniman u Dubrovniku. 'Posljednji Jedi' dolazi u kina 15. prosinca 2017. godine. Tema: FILM 