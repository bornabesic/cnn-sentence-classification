Teatar.hr na svojim internet stranicama objavio je poziv kazališta Gavella u kojem mole sve da se priključe akciji za potporu i pomoć u liječenju glumice Ankice Dobrić čije je matično kazalište Gavella.  Naime, kako bi pomogli svojoj kolegici u Gavelli će 1. lipnja predstavom "Nevidljivi" prikupiti sredstva za pomoć u liječenju Ankice Dobrić. Dragi kolege i prijatelji kazališta. Prijatelji su ljudi koje susrećemo na svom putu i na koje se možemo osloniti i u radosti i u boli, a da njihova ljubav nikad ne postavlja uvjete. Pozivamo vas na predstavu ‘Nevidljivi’ Tene Štivičić u režiji Matjaža Pograjca, 1. lipnja 2017. s početkom u 21.30 sati, koju će ansambl kazališta Gavella odigrati za potporu i pomoć u liječenju prijateljice i kolegice Ankice Dobrić. Ulaznice možete nabaviti na blagajni kazališta Gavella po cijeni od 70 kuna - piše u Gavellinom pozivu.    