Zagrepčanka Petra Bojić (22), prva je hrvatska Miss Supranational. Izabrana je u finalu izbora koji je održan u hotelu Luna Island na otoku Pagu. Kao prva hrvatska pobjednica, Petra je stekla pravo sudjelovanja na svjetskom izboru u Poljskoj, 2. prosinca ove godine. Prva pratilja je Elena Dizdar iz Zagreba, a druga Diana Bilušić iz Županje. Lentu Miss fotogeničnosti ponijela je Zabočanka Edita Marenić. Organizatorice izbora, Tamara Roglić i Sanja Bjedov Popović, podijelile su još četiri lente, a dobitnice su Ana Marija Carek (Miss Supranational personality), Lea Kelava (Miss supranational elegancije), Valerija Toloknova (Miss Supranational catwalk) i Lana Novak (Miss Supranational simpatičnosti). Djevojke su se predstavile u čak sedam izlaza (kožna galanterija Galko; dnevna odjeća butika Fabijana; modna kuća Bianco Nero, uz nakit Bead ItON odjeća i obuća butika Lu Lei iz Križevaca; kupaći kostimi Pletix, uz sunčane naočale Porsche design i Claudia Schiffer by Rodenstock i torbe za plažu i šeširi Paleno by Marina Galaxie; te večernje haljine i vjenčanice butika Mistic exclusive, uz nakit zlatarnice Roginić. Repliku svjetske krune Miss Supranational izradila je Marijana Petrović, vlasnica brenda modni nakit Maya. Program su vodili Davor Garić, Hana Tabaković, Paula Jelinek i Maja Lena Lopatny, a u zabavnom programu nastupio je glazbeni sastav Barabe i Jasmin Stavros. >>Finalistice izbora za miss uživaju na izletu brodom >>Finalistice hrvatskog izbora Miss Supranational Hrvatske uživaju na Pagu