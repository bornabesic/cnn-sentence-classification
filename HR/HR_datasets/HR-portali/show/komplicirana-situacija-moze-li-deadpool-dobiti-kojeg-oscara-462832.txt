Odgovor na pitanje u naslovu je vrlo vjerojatno 'ne'. Međutim, Ryan Reynolds neće samo tako odustati. Reynolds i njegov izvrstan tim 'marketingaša' stvorili su plakat kojim pokušavaju i svoj film nekako ugurati na dodjelu. Međutim, pogledate li malo bolje kategorije u kojima je 'nominiran', biti će vam jasno da je u pitanju samo još jedna njihova sprdnja. Ipak, ostaje pitanje - može li jedan film kao što je 'Deadpool' dobiti Oscara? Je li ta nagrada rezervirana isključivo za filmove u kojima su svi ozbiljni i koji se bave 'odraslim' temama ili možda stiže i vrijeme kada će se ipak svi filmovi uzimati u obzir? ‘Deadpoola’ možete već danas pogledati u CineStar kinima. Tema: Sve o Oscarima 