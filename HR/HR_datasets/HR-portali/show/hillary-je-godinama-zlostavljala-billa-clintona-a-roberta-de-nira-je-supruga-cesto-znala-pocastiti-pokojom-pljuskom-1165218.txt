Muškarci su češće nasilni prema ženama jer je to dio macho tradicije, jer su jači, jer im žene to dopuštaju samo da ih ne izgube. Žene, s druge strane, vrlo često zlostavljaju psihološki: riječima koje su katkad oštrije od noža, sitnim podvalama i uvredama, što su također teški oblici nasilja – kaže ugledna psihologinja Mirjana Krizmanić. Primjer psihološkog zlostavljanja bivša je američka predsjednička kandidatkinja Hillary Clinton. U nedavno objavljenoj knjizi “The Clintons’ War On Women” politički strateg Roger Stone detaljno je opisao da je Hillary sklona nasilju i ispadima pri kojima terorizira osoblje, tajne agente, čak i supruga.  - Hillary Clinton ima dugu povijest obiteljskog nasilja prema Billu. Tukla ga je, udarala čvrstim predmetima, grebala ga, zbog nje je krvario - piše Stone. - Hillary je bacala knjige i pepeljare na predsjednika. Šamarala ga je tako jako da bi ostajali crveni tragovi koje bi tajni agenti vidjeli nakon što bi on napustio sobu - otkrio je blizak izvor. Nasilje svoje supruge Mary trpio je i američki predsjednik Abraham Lincoln. Nasilničku narav pokazala je i mlada glumica Emma Roberts, čija je teta oskarovka Julia Roberts, a tata glumac Eric. U jednom hotelu u Montrealu 7. srpnja 2013. napala je dečka Evana Petersa, a policija je pozvana nakon što su gosti čuli da se Emma i Evan glasno svađaju u svojoj sobi. Navodno se se međusobno tukli, no zbog jasno vidljivih ozljeda, krvava nosa i traga ugriza na glumčevu tijelu Emma je uhićena. Kako 30-godišnji Evan nije želio protiv nje podići optužbu za napad, nakon nekoliko sati puštena je na slobodu. Igrač golfa Tiger Woods morao je bježati pred pobješnjelom suprugom Elin Nordegren koja ga je navodno napala upravo njegovom palicom za golf nakon što je doznala za njegove brojne preljube. Vatrenu narav ima i britanska manekenka Kelly Brook koja je napala dva bivša dečka. Glumca Jasona Stathama udarila je 2000. na vjenčanju Madonne i Guya Ritchieja, a i Dannyja Ciprianija prebila je nakon što je broj telefona dao jednoj striptizeti. Sve je to opisala u knjizi “Close up”. Buran odnos imali su i najveća zvijezda starog Hollywooda Humhprey Bogart te njegova treća žena Mayo Methot, koja je bila uvjerena da je Bogart vara pa je pila, bjesnjela, bacala stvari na njega: biljke, lončanice, sve što bi joj došlo pod ruku. Čak je jednom i zapalila kuću, ubola ga mesarskim nožem u leđa i nekoliko puta prerezala zapešće. Kako je to kada te žena istuče, na svojoj koži osjetio je i jedan od najistaknutijih fizičara današnjice Stephen Hawking koji je prvu, a kasnije je rekao i posljednju ljubav Jane nakon 30 godina braka ostavio zbog Elaine Mason 1995. godine. Ubrzo su se pojavile glasine da ona zanemaruje i fizički zlostavlja nepokretnog supruga. Stephen je 2004. godine završio u bolnici sa slomljenim zglobom nakon što ga je Elaine pretukla. Okončali su brak nakon nekoliko intervencija policije.     Iako dvostruki oskarovac Robert De Niro nije varao suprugu Grace Hightower, ona ga je u naletu ljubomore i bijesa znala počastiti pokojom pljuskom. Na listi nasilnih žena našla se i američka glumica i manekenka Carmen Electra, zvijezda serije “Spasilačka služba”, čija je veza s bivšim košarkašem Dennisom Rodmanom bila puna afera; čak su i jednom bili uhićeni nakon što ga je u napadaju ljubomore izmlatila i izgrebala. Batine od bivše djevojke Mary Woodson dobio je pjevač Al Green nakon što joj je rekao da se neće njome oženiti, a nakon burne svađe sa suprugom Ryan Haddon u bolnici je sa 20 šavova završio glumac Christian Slater. Legendarni 84-godišnji country glazbenik Willie Nelson sigurno se po lijepome ne prisjeća prve supruge Marthe Matthews, s kojom je bio u braku od 1952. do 1962. godine i dobio troje djece. Martha je nekoliko puta silovito fizički nasrnula na slavnog glazbenika, a najčešće se prepričava incident u kojem ga je, ljutita zbog njegovih učestalih izvanbračnih izleta, “zašila” za plahte njihove bračne postelje i pretukla drškom metle. >>I Robert de Niro se našao usred skandala. Ovime je mnoge iznenadio >>Katarina Rautek se zaručila, dva mjeseca nakon što je bivšeg optužila za zlostavljanje