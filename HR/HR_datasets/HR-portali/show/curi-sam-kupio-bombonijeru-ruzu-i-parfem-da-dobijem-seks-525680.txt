Farmer Zvonko Koprivnjak iz Popovca na prvi pogled je miran i sramežljiv, a zapravo je veliki šarmer i ljubitelj žena. Kaže da voli osvajati te zna kako ženi udovoljiti i što joj pokloniti. Zoran je sa ženama uvijek bio direktan. Kad je kao tek punoljetni mladić u Osijeku vidio djevojku koja mu se sviđala, prišao joj je i prvo pitao je li slobodna. Malo ga je čudno pogledala, no pozvao ju je na kavu i počeli su izlaziti i provoditi vrijeme skupa. Prekinuli su jer se morao vratiti u Baranju. Romantični Zvonko sjeća se da je tog dana kad su prekinuli bila subota. S godinama je Zvonko osim svoje direktnosti počeo koristiti i svoju strast prema plesu kako bi šarmirao ljepši spol. - Kako volim plesati i dobro plešem, jednu sam djevojku osvojio samo svojim plesom - rekao je Zvonko za RTL te nastavio: - U jednim sam svatovima plesao čak i kad sam bio na štakama. No kad ni ples nije pomagao, Zvonko je znao što žele vole i kako ih osvojiti. - Kupio sam djevojci bombonijeru, ružu i parfem kako bih dobio seks - iskreno je ispričao. Veseli Baranjac uvijek je spreman isprobati nešto novo, pa je tako ispričao i kako nije imao baš sreće s prvim stajanjem na role, - Bili smo na trgu u Osijeku i htio sam naučiti voziti role. Tražio sam od kolege da probam i u jednom sam trenutku pao i toliko se ozlijedio da sam bio plav po cijelom tijelu - rekao je.