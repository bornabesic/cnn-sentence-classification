Splitski pjevač sa zagrebačkom adresom Hari Rončević u klubu Roko predstavio je svoj novi, 11. samostalni studijski Album \"Di god da pođen\". – Na ovom je albumu puno gudača i violina, za razliku od prijašnjih, a i više naginje svjetskim trendovima. Autor sam cijelog albuma, osim što sam za pjesmu \"Daj reci mi\" glazbu ukrao od sina Tome – ispričao je Hari. Sinovi, 23-godišnji Toma i 18-godišnji Marin, koje ima sa suprugom Nelsi, vole glazbu, ali Hari kaže da nema želju biti slavni. A pjevač je na promociji izazvao smijeh pozirajući s parizerom na čelu. – Čuo sam da je to trend pa ga samo slijedim – našalio se pjevač.