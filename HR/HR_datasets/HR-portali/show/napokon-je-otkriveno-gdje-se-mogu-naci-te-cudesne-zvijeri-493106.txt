Slavna autorica serijala o Harryju Potteru, J.K. Rowling, pripremila je novu poslasticu za sve ljubitelje svijeta čarobnjaka. Čudesna stvorenja čine šarolik i važan dio čarobnjačkog svijeta u seriji romana o Harryju Potteru. Kroz prvih šest knjiga, Harry i njegovi prijatelji u svojim su avanturama, ali i tijekom predmeta 'Skrb za magična stvorenja', susreli mnoga od tih bića. Rowling je također napisala djelo 'Čudesne zvijeri i gdje ih naći', koje je pripisala izmišljenom istraživaču čarobnih životinja, magizoologu Newtu Scamanderu. Knjiga je poslužila kao vodič kroz magične zvijeri koje su spomenute tijekom filmova. Mnoga od tih legendarnih stvorenja izvučena su iz kultura raznih naroda, uključujući grčku i egipatsku mitologiju te britanski i skandinavski folklor. Pogledajte konačni foršpan za film U glavnoj ulozi gledat ćemo Eddieja Redmaynea koji glumi čarobnjaka Newta Scamandera. Radnja se događa 70 godina prije nego što je saga o Harryju Potteru započela. Naziv novog serijala ujedno je i naziv knjige koju je Harry čitao prije odlaska u Hogwarts, a koja je obavezna literatura svakog čarobnjaka. Skoro u svakom čarobnjačkom domu stiješnjenu između debelih svezaka magijskih priručnika naći ćete i primjerak 'Čudesnih zvijeri i gdje ih naći'. No, eto od sada, makar samo za kratko, i Bezjaci imaju priliku otkriti gdje žive Quintapodi (Petonošci), što jedu Puffleskeini (Jastučarke) i zašto nije dobro ostavljati mlijeko za Knarlove. 'Čudesne zvijeri i gdje ih naći', u distribuciji Blitza, možete pogledati od 17.studenog u svim kinima. Tema: FILM 