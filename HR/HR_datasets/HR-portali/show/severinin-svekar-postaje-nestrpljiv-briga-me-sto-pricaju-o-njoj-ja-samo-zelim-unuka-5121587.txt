Dragan Kojić Keba, Severinin svekar, na pitanja o braku njegovog sina i jedne od najvećih hrvatskih glazbenih zvijezda rijetko odgovara. Jedino što često onako brzinski istakne jest da je sa Severinom u super odnosima te da je ona odlična snaha. To potvrđuje i činjenica da Kebi upravo Severina piše pjesme za novi album, piše srpski Kurir. - Ona ih je napisala, ali to čuva kao iznenađenje, još mi ih nije pokazala. Na ideju da ona bude autorica tekstova došli smo spontano, u kućnoj atmosferi uz gitaru. U kući svi volimo glazbu pa se tako često okupimo, pjevamo i sviramo. Naša obiteljska druženja su stvarno prelijepa - otkrio je Keba. Nimalo ga ne smeta ni poneka loša priča o Severini. - Sve je to hiperprodukcija medija - zaključio je. ne skriva da bi volio dobiti unuka. - To se ne može sakriti. Kad bude bilo, znat ćete, slavit ćemo. Nek' smo živi i zdravi, bit će svega. Takva se radost ne može sakriti, a ja tako lijepu vijest ni ne bih želio skrivati. Jedva čekam da dobijem unuka. Nije mi bitno je li muško ili žensko - rekao je Keba i dodao da bi blizanci bili prava stvar. Kebin sin Igor nije sklon davanju izjavama u medijima. - Ni prije veze sa Severinom nije se volio previše medijski eksponirati. Nemoguća misija bila je natjerati ga da se slika za medije. On je jedna mudrica, uvijek je čvrsto na zemlji i umjeren u svemu - prisjetio se Keba, ali i priznao da je Igoru sad dok je u braku sa Severinom ipak malo teže zazirati od medija. - Naravno da je to sada neizbježno, ali ne njegovom voljom. Odrastao je u kući kroz koju su prolazili najpoznatiji ljudi s estrade i nema se on tu čega bojati, niti čezne za publicitetom. Igrom slučaja, sada je tu gdje je - zaključuje Keba kojemu nimalo ne smeta što javnost govori da je popularniji otkako se njegov sin oženio sa Severinom. - Ako je nekom lijepo tako razmišljati, meni je drago - rekao je samo kratko.