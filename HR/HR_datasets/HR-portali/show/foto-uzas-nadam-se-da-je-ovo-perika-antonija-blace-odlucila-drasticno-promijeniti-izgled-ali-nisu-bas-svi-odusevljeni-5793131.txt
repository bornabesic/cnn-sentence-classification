Antonija Blaće zbog prirode posla povremeno mijenja imidž, no u posljednje je vrijeme njegovala klasični stil - svjetlu, dugu kosu. Ako je suditi prema reakcijama na novu frizuru, čini se da se većina i navikla na takav izgled zgodne voditeljice. Blaće se na svom profilu na Instagramu pohvalila posve novim imidžem. Osim što je potamnila kosu, pa njezin komentar ‘Hello, chocolate world’ ima itekako smisla, drastično je promijenila šiške. One su sad ošišane neravno, začešljane na čelu i podsjećaju na bob. Naravno da Antoniji sve dobro stoji, pa tako i ova promjena, no nisu svi fanovi oduševljeni. Dok jedni pišu da je frizura fantastična i da joj sjajno stoji, ima onih koji se nadaju da je riječ samo o periki. Blaće se prije dvije godine udala za dugogodišnjeg dečka, vaterpolista Hrvoja Brlečića, no oboje su zatrpani obavezama pa, kao što je nedavno spomenula, premalo vremena provode zajedno.