Scenografija za snimanje Robina Hooda "Origins", u produkciji oskarovca Leonarda DiCaprija, niče i na Stradun, piše Dubrovački vjesnik. Snimanje će početi 10. veljače i trajati tri tjedna, a holivudska elita zasigurno će doći i nešto ranije. Prema ranijim napisima, među njima će biti i oskarovac Jamie Foxx te Jamie Dornan, britanski glumac koji se proslavio ulogom u filmskom hitu '50 nijansi sive'. Junaka Sherwoodske šume Robina Hooda glumi Taron Eggerton, a lady Marianne kći slavnog pjevača U2 Eve Hewson. Film će se snimati na četiri dubrovačke 'adrese', na Stradunu, u starom portu, u Ulici svetog Dominika i u Posatu. Dubrovački gradonačelnik Andro Vlahušić rekao je da će se samo na račun noćenja uprihoditi više od deset milijuna kuna. - To je produkcija od 90 milijuna dolara, a promocija će biti teška 100 milijuna dolara - otkrio je Vlahušić. U Dubrovniku su se dosad snimale 'Igre prijestolja' te 'ratovi zvijezda'. Tonci Plazibat / CROPIX / CROPIX Tonci Plazibat / CROPIX / CROPIX Tonci Plazibat / CROPIX / CROPIX Tonci Plazibat / CROPIX / CROPIX Tonci Plazibat / CROPIX / CROPIX Tonci Plazibat / CROPIX / CROPIX