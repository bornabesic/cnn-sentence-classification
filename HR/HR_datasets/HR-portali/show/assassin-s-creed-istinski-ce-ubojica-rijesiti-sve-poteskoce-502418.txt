Premda smo i prije nekoliko dana dobili video u kojem smo po prvi put vidjeli isječak iz nadolazeće ekranizacije video igre 'Assassin's Creed', nitko povezan s filmom ne spava pa nam je tako prikazan još jedan video. U njemu smo, za razliku od prvog videa u kojem smo mogli uživati, dobili priliku vidjeti kako izgleda akcija u filmu. Fight for free will. #AssassinsCreedMovie A video posted by Assassin's Creed (@assassinscreedmovie) on Dec 3, 2016 at 12:00pm PST Kako možemo vidjeti u videu, a i kako je već prije izjavljeno, radnja se odvija djelomično u Španjolskoj u 15-om stoljeću gdje se član tajnovitog reda ubojica, Assassina, bori protiv neznanog neprijatelja. Aguilar, ubojica u pitanju (glumi ga Fassbender), tako jaše na konju, bode ljude lijevo i na desno i spašava nevinog dječaka iz kočije. Sve to je iskusio u stvari Callum Lynch (ponovno Fassbender) putem stroja nazvanog Animus, koji omogućava svojim korisnicima da ponovno prožive svoja 'genetska pamćenja'. Pogledajte video U glavnim ulogama pojavljuju se Michael Fassbender kao Callum Lynch odnosno ubojica Aguilar, Marion Cotillard u ulozi doktorice Sophie Rikkin, Jeremy Irons glumi Alana Rikkina dok je Brendan Gleeson preuzeo ulogu Josepha. U ostalim ulogama su Michael Kenneth Williams, Callum Turner te Ariane Labed kao Maria, ubojica iz prošlosti. Film režira Justin Kurzel ('The Snowtown Murders', 'Macbeth'), dok su za scenarij zaduženi Bill Collage, Adam Cooper i Michael Lesslie. U domaća kina 'Assassin’s Creed' stiže 29. prosinca u distribuciji Blitza. Tema: FILM 