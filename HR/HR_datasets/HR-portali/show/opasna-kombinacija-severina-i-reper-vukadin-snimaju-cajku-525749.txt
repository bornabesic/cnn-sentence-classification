Prerano je još govoriti o njihovu novom projektu. Moglo bi biti nešto od toga, a i ne mora, rekao nam je Tomica Petrović. Severinin menadžer ipak nije želio potvrditi kako je pjevačica poželjela da joj idući hit napravi beogradski reper Vukadin Gojković, poznatiji kao Vuk Mob (27). U Srbiji se proslavio hitovima 'Kokaina' i 'Vatikan', a prije ponude Severine Kojić (46) pisao je pjesme turbofolk pjevačici Sandri Africi (29). Sudeći po njezinim pjesmama, Seve sprema novu pjesmu koja bi opako mogla zvučati kao tipična srpska cajka.  Vuk Mob proteklog se vikenda zabavljao na narodnjacima na beogradskim splavima, gdje je tulumario s prijateljima. Dok je tražio klub u kojem će nastaviti izlazak i dočekati jutarnje sate, nepoznati napadač propucao ga je nakon tučnjave u noćnom klubu. Reper je lakše ozlijeđen, a od napada se oporavlja u beogradskoj bolnici. Njegov prijatelj propucan je 12 puta i još je u kritičnom stanju, a ozlijeđena je i djevojka koja je bila s njima.