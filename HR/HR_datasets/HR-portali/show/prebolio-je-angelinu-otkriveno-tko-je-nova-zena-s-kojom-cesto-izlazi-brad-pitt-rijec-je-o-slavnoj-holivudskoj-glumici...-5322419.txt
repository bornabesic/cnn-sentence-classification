Već su dva mjeseca prošla otkako je vijest o rastavi Brada Pitta i Angeline Jolie sve šokirala s obzirom na to da su odavali dojam skladnog para. Holivudski glumac sve do ovog mjeseca izbjegavao je pojavljivanje u javnosti, no onda je uslijedilo predstavljanje filma 'Allied' u kojem mu je partnerica glumica Marion Cotillard koju se prvotno prozvalo kao krivca za raspad braka s Jolie. Oboje su te navode demantirali, a izvor blizak Bradu sada tvrdi da je nova žena u životu Brada Pitta jedna slavna plavuša. - Misteriozna plavuša s kojom je Brad viđen je Kate Hudson. Poprilično su se zbližili zadnjih tjedana, a sastajali su se u tajnosti. Jako privlače jedno drugo i uživaju u zajedničkom društvu - rekao je izvor za portal Woman's Day. Getty Images for The Harmonist   O ljubavnom životu Brada Pitta nedavno se oglasio i Kris Herzog, bivši tjelohranitelj glumca i njegove uskoro bivše supruge Jolie. - Brad i Jenn bili su i više nego sretni prije nego što je on upoznao Angie. Nikad nisam čuo da se svađaju ili varaju jedno drugo, a Jenn je bila potpuno slomljena kad je čula za aferu s Jolie - prisjetio se Herzog.