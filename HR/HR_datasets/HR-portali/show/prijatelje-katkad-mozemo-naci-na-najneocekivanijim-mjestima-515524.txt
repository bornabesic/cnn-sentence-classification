Prethodni video kojeg smo dobili za peti nastavak sage o neuništivim robotima pokazao nam je da bi neki roboti mogli promijeniti stranu za koju se bore. U isto vrijeme kada je foršpan objavljen smo saznali da je Michael Bay istinski odlučio povući se iz utrke i odustati od snimanja daljnjih filmova o Transformerima, nakon snimanja 'Transformers: Posljednji vitez'. Ta je vijest razveselila neke, rastužila druge, no kako god ju vi shvatili, to je i dalje vijest od osobitog značaja za ovu franšizu. Ovaj novi video pokazuje nam da stvari možda ipak nisu onoliko crne koliko je sugerirao video u kojem smo vidjeli da jedan od poznatijih Transformera, Bumblebee, možda pogiba. Pogledajte video  Nakon dolaska petog nastavka franšize u kina krenut će se s produkcijom samostalnog filma o Bumblebeeju, heroju gornjeg videa. Nije najavljeno koji glumci iz 'Transformers: Posljednji vitez' bi se mogli pojaviti u tom filmu. A glede glumaca u Transformersima, glavni glumac iz četvrtog nastavka, Mark Wahlberg, nastupa i u petici kao mehaničar i izumitelj Cade Yeagera, dok Optimusu Primeu glas kao i inače daje Peter Cullen. Uz gore navedene, Jerrod Carmichael, Mitch Pileggi, Laura Haddock i Anthony Hopkins također imaju uloge, no nije rečeno koje, dok John Turturro i John Goodman repriziraju uloge iz prethodnih filmova o Transformerima. 'Transformers: Posljednji vitez' u kinima očekujemo 23. lipnja ove godine, u distribuciji Blitz filma. Tema: FILM 