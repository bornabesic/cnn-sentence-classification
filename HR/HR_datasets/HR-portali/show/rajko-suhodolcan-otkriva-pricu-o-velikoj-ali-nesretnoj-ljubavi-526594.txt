Na tragu dosadašnjih glazbenih uradaka, Rajko Suhodolčan ne odstupa od provjerenog tamburaško-zabavnog koncepta i naravno, kajkavske ljubavne lirike.  Ovog puta s naglaskom na vječnu i neprežaljenu ljubav, koja se, eto, nije ostvarila onako kako bi to bilo najljepše, Rajko priča priču o tome da je ljubav još uvijek prisutna i živi i dalje u srcima i sjećanju protagonista. Za pjesmu 'Ne morem ja bez tebe' snimljen je i video spot kojeg možete pogledati premijerno. U spotu uz Rajka i  Klapu Bistrica iz Marije Bistrice sudjeluju Matija Kovačec i Nina Podhraški. 'Zahvaljujemo barunici Ruth Pukšić Hellenbach, vlasnici dvorca Hellenbach kraj Marije Bistrice na ljubaznosti pri ustupanju eksterijera dvorca za potrebe snimanja, dok je drugi dio spota rađen na lokacijama jezera, popularnih Bajera u Bedekovčini' ,  rekao je Rajko. Tema: Muzika