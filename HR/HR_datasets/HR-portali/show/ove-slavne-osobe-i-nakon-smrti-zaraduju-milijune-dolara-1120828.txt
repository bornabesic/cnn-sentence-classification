Forbes je objavio popis poznatih osoba koje su preminule, ali i dalje ostvaruju milijunsku zaradu. Lista se odnosi na zaradu u 2016. godini i sasvim očekivano na vrhu ovog popisa je kralj popa Michael Jackson koji je zaradio vrtoglavih 825 milijuna dolara.  Odmah iza njega sa puno skromnijim iznosom je strip crtač Charles Schulz kojem pripadaju zasluge za strip Peanuts čiji su glavni junaci dobro poznati Charlie Brown i njegov pas Snoopy. Schulz je u ovoj godini ostvario zaradu od 48 milijuna dolara. Sa 40 milijuna dolara zarade na trećem mjestu se našao igrač golfa Arnold Palmer koji je preminuo prije mjesec dana. Sljedeća tri mjesta zauzela su tri glazbenika. Kralj rocka Elvis Presley u 2016. godini je zaradio 27 milijuna dolara, Prince je imao zaradu od 25 milijuna dolara, a Bob Marley je zaradio 21 milijun dolara. U top deset po prihodima u ovoj godini, kaže Forbesova lista, ulaze i američki pisac i crtač stripova Theodor Geiel "Dr. Seuss", glazbenik John Lennon, fizičar Albert Einstein i pin up model Bettie Page.   