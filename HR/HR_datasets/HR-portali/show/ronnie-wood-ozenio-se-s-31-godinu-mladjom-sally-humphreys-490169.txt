Mladenka je nosila vjenčanu haljinu svoje majke, a mladoženja je svoj vragolasti imidž naglasio tek jarko ružičastim čarapama koje je spasirao na crno odijelo. Mladoženja je 65-godišnji Ronnie Wood iz Rolling Stonesa, a mladenka je, za njega zbilja mlađahna, 34-godišnja  Sally Humphreys.Vjenčali su se jučer na osmom katu londonskog hotela Dorchester, a ceremoniji su prisustvovali tek članovi obitelji i najbliži prijatelji. Woodov kum bio je Rod Stewart, a na vjenčanje je došao sa suprugom Penny Lancaster. Tatino vjenčanje nije propustila ni Woodova kćer Leah Wood (34) iz njegovog braka sa Jo, a došao je i Woodov stari prijatelj Sir Paul McCartney sa suprugom Nancy Shevell. Ron i Sally skupa su par godina, ali često su raskidali jer jedno vrijeme njihova ljubovanja ona je imala drugog partnera, a i Ron je još biou braku s Jo, ali na kraju se sve riješilo, a njihovu vezu mladenka je objasnila rekavši: - Ronnie je bio u braku pa odjednom više nije bio u braku, ja sam imala dečke pa u nekim trenucima nisam,...Čekali smo da oboje budemo čisti i to vrijeme je došlo i mislim da smo oboje trenutno na pravom mjestu. Ronnie iza sebe ima dva braka. S prvom suprugom Krissy Findlay bio je u braku od 1971. do 1978. S drugom suprugom Jo bio je u braku od 1985. do 2008., a rastali su se jer se Wood zaljubio u 21-godišnju konobaricu Katju Ivanovu.