Legendarni plaćeni ubojica, John Wick (još jednom ga glumi Keanu Reeves), prisiljen je opet prekinuti svoje uživanje u mirovini. Bivši suradnik, sa zlim namjerama, natjera Wicka da se sukobi s udrugom međunarodnih plaćenih ubojica, a sve u svrhu dobivanja kontrole nad tom organizacijom. Obvezan zakletvom koju je dao, John prihvaća posljednji posao te putuje u Rim gdje će se sukobiti s najsmrtonosnijim ubojicama na cijelom svijetu. U nastavku filma osim Keanua pojavljuje se i Lawrence Fishburne, a iz prvog dijela vraća se Bridget Moynahan, kao i John Leguizamo te Ian McShane, koje možete i vidjeti u foršpanu. Novi glumci u 'John Wick: Chapter Two' su, među ostalima i Common, Ruby Rose i Peter Stormare, a pridružit će im se Riccardo Scamarcio, Thomas Sadoski te Lance Reddick. A da priča ne bi bila sumorna, Wick je nabavio i novog psa, koji će možda i doživjeti kraj filma. Pogledajte foršpan Drugo poglavlje sage o Johnu Wicku preživjet će samo odabrani. 'John Wick: Chapter Two' u kina dolazi tijekom veljače 2017. godine. A ako ne možete dočekati priču o ovom plaćenom ubojici, predlažemo da u međuvremenu pogledate 'Assasssin's Creed', koji nam u kina dolazi za samo devet dana. Tema: FILM 