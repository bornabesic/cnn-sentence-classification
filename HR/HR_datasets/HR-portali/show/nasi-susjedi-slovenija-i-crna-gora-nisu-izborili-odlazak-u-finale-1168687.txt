Prva polufinalna večer 62. izdanja Eurosonga održano je večeras u Kijevu. Za nastup u finalnoj večeri se borilo 18 zemalja, a odlazak u finale izborilo ih je deset i među njima nisu naši susjedi iz Slovenije i Crne Gore. Deset zemalja koje ćemo gledati u finalu su Moldavija, Azerbajdžan, Grčka, Švedska, Portugal, Poljska, Armenija, Australija, Cipar i Belgija.  Slavko Kalezić pjesmom "Space" predstavljao je Crnu Goru i imao je upečatljiv nastup no njime nije osvojio simpatije glasača, baš kao ni predstavnik Slovenije Omar Naber koji je svoju zemlju predstavio pjesmom "On My Way" koju je napisao prije deset godina. Prva polufinalna večer bila je u znaku popa, uglavnom su to bile skladbe laganijeg ritma uz tek poneki izuzetak koji su nam priuštili predstavnici Grčke i Moldavije. Ono što je ovu večer razlikovalo od svih dosadašnjih na Eurosongu je činjenica da su prvi put u povijesti ovog prestižnog natjecanja na pozornici bila tri voditelja. U četvrtak u drugoj polufinalnoj večeri za ulazak finale natječe se naš predstavnik Jacques Houdek. 