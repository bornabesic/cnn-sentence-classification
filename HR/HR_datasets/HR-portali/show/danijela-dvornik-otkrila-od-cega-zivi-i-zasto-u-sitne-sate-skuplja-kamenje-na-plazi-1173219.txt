Za portal Flash.hr Danijela Dvornik otkrila je čime se trenutno bavi, od čega si je financirala nedavno putovanje u Indiju i zašto će do kraja života eksploatirati ime pokojnog supuga Dine Dvornika. - Od kada ne radim ništa, imam najviše posla. To ti se zove paradoks života. Krenula sam devastirati obalu jer vidim da svi nešto devastiraju. Može me se vidjeti kako tumaram plažama u sitne sate i skupljam kamenje umjesto praznih plastičnih boca, a da ne bi bilo da samo devastiram obalu, ja te kamenčiće oslikavam ručno i tako je nastao brend ReebaWish koji je tek u uzletu, ali polagano ide. - rekla je Danijela o novom poslu koji je pokrenula.  Osvrnula se i na nedavno putovanje u Indiju i rekla je kako bi svim Hrvatim preporučila da dva tjedna provedu u Indiji jer bi onda puno više cijenili život i naše željeznice i prijevoz. Ovo ljeto Danijela u Splitu organizira festival posvećen njenom suprugu i rekla je: - Eksploatirati ću njegovo ime dok sam živa baš za “dišpet” svima. Zar bi bilo normalno da tamo neki Pero Perić eksploatira ime i djelo moga muža? Moj pokojni muž mi je jednom rekao dok je bio živ: “Dani, kad jednom umrem, iskoristi sve šta možeš i nemoj odustati, jebe ti se šta drugi govore. To je tvoje i Ellino.”, i ja se toga držim ko Plenković HDZ-a. Razmišljam da pozovem Lidiju Bačić barem da stoji na bini kao prateći vokal…., to garantira planetarnu popularnost festivala. Na festivalu “AJ CHA“ Dinu u čast nastupit će Songkillersi, JINXI, Neno Belan, Ban i Diktatori, Tribute to Dino Dvornik i brojni drugi bendovi i DJ-i.