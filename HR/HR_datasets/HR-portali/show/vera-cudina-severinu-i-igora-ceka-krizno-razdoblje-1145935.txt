Vidovnjakinju Veru Čudinu od danas u programu RTL-a gledamo u ulozi članice stručnog žirija novog showa "Samo nebo zna". Njezin zadatak u showu jest pomoći kandidatkinjama u odabiru pravog muškarca. Čudina je tim povodom za RTL otkrila kakva godina čeka dva trenutačno najpopularnija ljubavna para kod nas – Severinu i Igora Kojića te Jelenu Rozgu i Stjepana Hausera. Severina i Igor u ovoj godini imat će jedno krizno razdoblje. – To krizno razdoblje prouzročeno je ljubomorom, ali brzo će to proći. Dobri su oni. Ona mora biti oprezna i shvatiti da sve ne mora biti savršeno i idealno. On živi po svome. On je umni dječarac, ali koji čvrsto stoji na nogama. Seve zna s njime, pa ga ponekad, ne bih rekla udari po guzi, nego pogladi gdje treba – objašnjava Čudina. Vera u ovoj godini ne čuje svadbena zvona za Jelenu i Stjepana i savjetuje im da ne odlaze ove godine pred oltar jer se trebaju još upoznati. – Stjepan gaji vrlo duboke osjećaje prema Jeleni. A ona je vladarica s velikom dušom, no istovremeno se ne otvara svakome. Važno je da ne bude iznevjerena. Ona je, kako bih ja rekla, dalmatinska mimoza. Savršena je kad procvjeta, ali joj treba pravi muškarac za to. On bi to mogao biti, ali se trebaju još malo upoznati. On se mora još malo smiriti. 