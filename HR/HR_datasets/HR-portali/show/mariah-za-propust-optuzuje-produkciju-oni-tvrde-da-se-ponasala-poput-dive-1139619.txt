Produkcijska kompanija koja je organizirala koncert Mariah Carey na Times Squareu u New Yorku odbacila je optužbe pop dive kako su joj najmerno sabotirali nastup. Podsjetimo; Mariah je nastupila pred milijun ljudi u sklopu novogodišnjeg programa, no dok je pjevala pjesme "Emotions" i "We Belong Together", otkriveno je da pjeva na playback, budući da je počela pjevati krivi tekst. Mariah je na Twitteru komentirala "s*** se događaju", no njena predstavnica Nicole Perna rekla je kako su tijekom probe produkcijsku kuću Dick Clarke upozoravali da slušalica u Mariahinim ušima ne radi, pa da stoga ne može čuti glazbu. Nije održala tonsku probu - Umjesto da to poprave rekli su da svejedno nastupi - kazala je Perna, a iz Dick Clarkea su njene optužbe nazvali apsurdnima. - Nevjerojatno je tvrditi da kuća poput naše koja je organizirala najveće glazbene događaje poput dodjele Billboardovih nagrada može kompromitirati svoj ugled takvim stvarima - kazali su iz Dick Clarke Productions i dodali kako su svi izvođači održali tonsku probu prije nastupa, a jedino je Mariah poslala nekog da to napravi umjesto nje, te se ponašala poput prave dive   >>Mariah Carey nogirao je bogati zaručnik, razlog prekida joj se nije svidio