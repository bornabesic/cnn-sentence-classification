- Nešto se kuha na relaciji Split - Istanbul - napisao je Romano Obilinović, bivši stanar Big Brother kuće i ovom objavom dao je naslutiti kako je na vidiku njegovo pomirenje s Marinom Raguž s kojom je romansu počeo tijekom Big Brothera. Iako je Marina u BB kuću ušla sa zaručničkim prstenom nije mogla odoljeti Romanovu šarmu i nakon izlaska iz realityja preselila se Romanu u Split. Sve je bila idila do listopada kada je Marina spakirala kofere i zbog manekenskog posla odselila u Istanbul. No, Romanove objave na Instagramu, fotografija Istanbula i fotografija njegovog i Marinininog dopisivanja porukama daju naslutiti da su izgladili nesporazume. Romano je počeo ponovno objavljivati i zajedničke fotografije s Marinom i u potpisima pisati da je ona njegova ljubav.