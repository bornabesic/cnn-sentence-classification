Angelina Jolie je u društvu djece Maddoxa (15), Paxa (13), Zahare (12), Shiloh (10), Knoxa (8) i Vivienne (8) u subotu stigla u Kambodžu na premijeru svog filma o genocidu u toj zemlji, 'Prvo su mi ubili oca'. Boravak je snimala za BBC, a već je u prvom intervjuu ondje progovorila o razvodu: ‘Ne mogu puno govoriti o tome, osim da je to bilo iznimno teško razdoblje za obitelj i da smo mi obitelj i uvijek ćemo ostati obitelj. Bilo nam je jako teško, mnogi ljudi prolaze kroz to. Cijela naša obitelj je prolazila kroz jako teško razdoblje. Nosimo se sa situacijom, samo se nadam da će nas sve ovo učiniti još jačima i bliskijima.’ Novi video koji je objavljen na stranicama BBC World News na Twitteru, prikazuje glumicu kako s djecom isprobava ondašnje delikatese - skakavce, tarantule i škorpione. I dok su Shiloh, Pax i Maddox bili dovoljno hrabri i podijelili pauka, Vivienne i Knox su samo pomagale u kuhanju. ‘Mislim kako su ovi insekti oduvijek bili dio prehrane ovdje, pogotovo u ratu. Ljudi kad su izladnjeli, mogu se prehraniti njima’, rekla je Jolie novinarki BBC-a. Mediji su posljednjih mjeseci prateći razvod slavne glumice i Brada Pitta podsjetili kako je Angelina prije nekoliko godina o Bradu pričala kao o divnom mužu i ocu, besprijekornom i požrtvovnom. Novinarka američke TV emisije Good Morning America pitala ju je vjeruje li još uvijek u te riječi na što je Jolie spremno odgovorila: ‘Naravno! Mi ćemo uvijek biti obitelj, uvijek.’ 41-godišnja Jolie podnijela je zahtjev za razvodom u rujjnu nakon zapravo nerazjašnjenog incidenta koji se dogodio između njenog najstarijeg sina Maddoxa i Pitta. Unatoč optužbama za obiteljsko nasilje istraga je pokazala da nema nikakve osnove za podizanje optužnice protiv Brada Pitta.