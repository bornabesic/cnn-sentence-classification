Besramno bogate obitelji koje žive život 's razglednice', prekrasni domovi koji odišu luksuzom i prekrasni ljudi 'bez mane' zajedno čine kulisu nove HBO-ove serije naziva 'Male laži' (Big Little Lies) koja ispod svoje uređene površine krije niz problema, velikih i malih laži te intriga s kojima se glavni likovi moraju suočiti. Reese Witherspoon (41) u seriji utjelovljuje kućanicu Madeline, a njezinu najbolju prijateljicu Celeste glumi Nicole Kidman (49) koja je u seriji pokazala naviše. I to doslovno. Naime, u gotovo svakom nastavku Kidman se pojavljuje u u vrlo eksplicitnom scenama, a ako je suditi prema njezinoj 'izvedbi' i izgledu, holivudska glumica bez problema može konkurirati dvostruko mlađim kolegicama. Glavni akteri 'vrućih ' scena su bogati supružnici Celeste i Perry koji se malo vole, a malo mrze. Njihov odnos prožet je nasiljem, ali i strašću koju su vjerno demonstrirali u seriji. Tako se u jednoj epizodi pojavila u toplesu pod tušem, a snimila je i 'škakljivu' scenu u kojoj se samozadovoljava. Isto tako, pokazala je golu guzu u eksplicitnim scenama seksa s Perryjem, kojeg glumi Alexander Skarsgård (40). S istim partnerom snimila je i vruću scenu seksa na kuhinjskom pultu. U jednoj epizodi prikazana je i scena sa Skarsgårdovim 'alatkom' u prvom planu, koja je mnoge oduševila, ali i iznenadila. Naime, nemoguće je ne primijetiti da je ista vrlo zavidne veličine pa se po društvenim mrežama počelo nagađati je li to 'prava stvar'' ili si je glumac ipak malo pomogao protezom.   