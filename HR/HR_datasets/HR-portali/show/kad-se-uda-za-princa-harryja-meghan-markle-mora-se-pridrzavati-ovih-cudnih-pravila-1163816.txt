Glumicu Meghan Markle britanski mediji već vide u braku s princom Harryjem i tvrde kako je samo pitanje dana kada će par objaviti zaruke.  U slučaju da Meghan postane članica kraljevske obitelji, morat će se odreći brojnih navika i pridržavati se cijelog niza pravila, od kojih su mnoga čudna. The Mirror je objavio nekoliko zaista neobičnih pravila kojih se drže svi članovi kraljevske obitelji, pa će ih se morati pridržavati i Meghan. Kada postane Harryjeva supruga, Meghan više neće smjeti igrati Monopoly. Ovo pravilo za sve članove obitelji 2008. donio je princ Andrew jer ovu igru smatra zlobnom. Članovima kraljevske obitelji savjetuje se da izbjegavaju jesti plodove mora kako bi izbjegli moguće trovanje ili alergijsku reakciju. Navodno princ Charles redovito krši ovo pravilo. Treće je pravilo da članovi ove obitelji ne smiju u javnosti iznositi svoje političke stavove ni izražavati naklonost prema političarima. Sljedeće neobično pravilo kaže da svaki član kraljevske obitelji mora uvijek hodati, sjediti i stajati u istom položaju. Točnije, pozicija i rang člana obitelji određuje gdje će taj član sjediti i stajati tijekom pojavljivanja u javnosti. >>Princ Harry otvorio dušu: U nekoliko navrata sam bio na rubu sloma >>Može li veza princa Harryja i glumice Meghan Markle preživjeti ovaj udarac? 