Reper Edo Maajka (38) uspio je posjetitelje Zagreb Chill&Grilla powered by Coca-Cola odvući od zamamnog roštilja prema pozornici, na kojoj će 'rokati' svoje najveće hitove te nove pjesme koje će odsvirati sa svojim novim bendom.  Edo je prije nastupa uživao u klopi i cugi, a rado se podružio i s obožavateljima koji su ga salijetili. Na pozornicu će se, kaže, popeti u 20:30.  Edo Maajka uživa u Chill&Grill festivalu pred večerašnji mega nastup. Požurite na Bundek! Reporteri: Maša Petranović i Ivan Borojević Osim Ede, posjetitelje najboljeg tuluma u gradu danas cijeli dan zabavljaju popularni DJ.-jevi. Grill delicije priprema Dario Lde, a posjetitelji imaju prilike sudjelovati na gastro natjecanjima.  Osim u poslasticama s roštilja, gosti će danas, sutra i prekosutra moći uživati i u jelima popularnih zagrebačkih restorana, a za okrijepu osigurane su Coca-Cole te čak sedam hrvatskih craft piva i kokteli s Jack Daniel'som. Kada se 'umorite' od fine klope, tu je i chillout zona gdje se možete zavaliti u ležaljke i čitati novine dok ispijate pivo. Zagreb Chill&Grill powered by Coca-Cola traje do 1. svibnja.  