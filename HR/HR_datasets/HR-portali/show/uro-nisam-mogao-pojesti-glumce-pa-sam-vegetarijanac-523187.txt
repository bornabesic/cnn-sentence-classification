Glumac Branko Đurić Đuro ( 54) prije 13 godina prestao je jesti meso. - Završili smo snimanje filma ‘Traktor, ljubav i rokenrol’ i napravili veliki party na kojem smo jeli odličan roštilj. U jednom trenu pitao sam producente gdje su dvije svinje, nekoliko kokoši i puran koji su igrali u filmu, a oni su znakovito namignuli prema roštilju - kaže Đuro, koji to nije mogao podnijeti pa od tad više ne jede meso. Podsjetimo, komičar je nedavno završio i tečaj za transcendentalnu meditaciju pa sad može podučavati kolege kako da se opuste. - Otkad meditiram, mirniji sam, precizniji, bolji - kaže. Tome ga je ponukala supruga koja meditira i trenira jogu. 