Mnogim mladencima velika želja je da im na vjenčanju zapjeva neka poznata glazbena zvijezda. Ovog vikenda Wedding City vodeći megastore za vjenčanja ispunio je želju mladencima koji su htjeli da im svadbeno slavlje uveliča Jacques Houdek. Avantura "Wedding Wish" započela je s mladencima Rominom i Igorom, čiji je prvi ples bila baš Jacquesova pjesma "Živim za to". Zaljubljeni mladenci na prvu nisu ni primijetili da im pjesmu pjeva Jacques uživo. Par je bio uzbuđen i sretan kad je shvatio da im Jacques pjeva uživo. Na sljedećem vjenčanju Ane i Nikice uz osmijehe i ushite prisutnih uz Jacquesa je zapjevala i jedna od gošća, a sretni je par oduševljeno primio najljepše želje za svoj zajednički život. Jacques je tu istu večer iznenadio Zrinku i Gorana te njihovih 130 uzvanika, a nakon što je razveselio ovaj par isto iznenađenje priredio je i bračnom paru Tei i Ivana. Pjesme "Stotinama godina" i "Zauvijek tvoj" orile su se iz grla veselih uzvanika koji su u euforiji fotografirali prvi kod nas zabilježen takav prizor.  – Pjevati na vjenčanjima za mene je uvijek iznova posebno uzbudljiv doživljaj i u tome istinski uživam. Kad imaš priliku uljepšati pjesmom nečiji najvažniji dan u životu, to je poseban trenutak, a najsretniji sam kada parovi izaberu upravo moju pjesmu za svoj prvi ples, zato što onda znam koliko im to znači. Imam predivne uspomene s nastupa na vjenčanjima tijekom karijere, a "crashanje" u organizaciji Wedding Cityja zauvijek ću pamtiti i sretan sam što smo sva ta iznenađenja zabilježili kamerom te ćemo ih spojiti u videospot za moj novi singl 'Kad nekoga voliš' – izjavio je Jacques Houdek 