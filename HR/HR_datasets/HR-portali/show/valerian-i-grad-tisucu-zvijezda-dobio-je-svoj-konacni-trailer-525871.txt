Studio EuropaCorp je objavio finalni trailer nadolazećeg kino hita godine, 'Valerian i Grad tisuću planeta', za čiju je režiju i scenarij zaslužan vizionar Luc Beson, a nastao je prema revolucionarnom grafičkom romanu koji je inspirirao generaciju. - Želio sam već davno napraviti ovaj film, ali sam čekao da se tehnologija usavrši kako bi mogao realizirati sve ono što sam zamislio u mašti. Kada sam pogledao Avatara, sve se promijenilo. Tada sam znao da su mogućnosti bezgranične - rekao je Besson. Na filmu je radilo preko 1800 ljudi, a dva VFX diva su se ujedinila u produkciji Valeriana. WETA i ILM, uz podršku Rodeo FX-a, tri najjača studija za specijalne efekte, koji su ujedno radili i na mega blockbusterima poput 'Avatara', 'Gospodara prstenova' i 'Osvetnicima', rade zajedno na ovom filmu. 1997. godine, film 'Peti element' je imao 180 VFX scena, a Valerian ima 2.734. Pogledajte finalni trailer Valerian (Dane DeHaan) i Laureline (Cara Delevingne) su specijalni vladini agenti zaduženi za održavanje reda u cijelom svemiru. Valerian ima u planu romantičnu vezu sa svojom partnericom Laureline, međutim ona će ga odbiti zbog njegove opsežne prošlosti sa ženama. Pod direktivom Zapovjednika (Clive Owen), Valerian i Laureline su poslani na misiju u međugalaktički grad Alpha, rastuću metropolu koja je sastavljena od tisuću planeta. Alpha ima sedamnaest milijuna stanovnika koji su ujedinili svoje talente, tehnologiju i resurse za dobrobit svih. Međutim, nemaju svi na Alphi iste interese i ciljeve; nevidljive sile će dovesti cijeli grad u veliku opasnost. Uz Caru Delevingne, Danea DeHaana i Clivea Owena u filmu će glumiti i planetarno popularna pjevačica Rihanna, za koju je Luc Besson rekao da će imati veliku ulogu i kako je uzbuđen zbog toga. 'Valerian i Grad tisuću planeta', u distribuciji Blitza, u domaća kina stiže u srpnju 2017. godine i to u najboljim formatima RealD 3D i 4DX. Tema: FILM