U svojem novom filmu, Ben Affleck glumi Christiana Wolffa, čovjeka koji je odrastao shvaćajući da je poseban. S inteligencijom genijalca i sposobnošću da barata brojevima na način koji zbunjuje prosječnu osobu. No također i sa nesposobnošću da na ikoji smislen način komunicira s običnim ljudima. A takve sposobnosti su točno ono što treba najvećim kriminalnim organizacijama na svijetu. Jer tko bi bolje obavljao posao plaćenog ubojice od nekoga tko ne komunicira s ljudima i tko može svaki detalj plana proračunati bez ikakvog problema? Pogledajte video Jasno, problemi nastanu kada ga krene provjeravati najzloglasnija agencija na svijetu - Porezna uprava. A kako ga oni provjeravaju i kako se krug oko njega počinje stezati, tako se zajedno s ulozima kreće povećavati i hrpa tijela u njegovoj blizini. Uz Bena Afflecka u filmu glumi Anna Kendrick (slušat ćemo ju u 'Trolovima'), kao i J.K. Simmons (preuzeo je ulogu načelnika Gordona u novom filmu s Batmanom i Supermanom, 'Justice League') kao uporni poreznik. Gavin O'Connor (redatelj izvrsnog 'Ratnika') režira film, kojeg ćemo u kinima vidjeti početkom studenog ove godine. Tema: FILM 