Američka glumica Gwyneth Paltrow prošli tjedan prihvatila je izazov poznatog kuhara Maria Batalija koji ju je nominirao da se priključi projektu koji je trebao podići svijest o tome da milijuni Amerikanaca obitelj prehranjuju sa samo 29 dolara što je otprilike 200 kuna.  Ipak slavna glumica od izazova je odustala već četvrti dan.  -Kao što sam i sumnjala, izdržali smo samo četiri dana. Ja sam pukla i pojela malo piletine i svježeg povrća i ako ćemo biti potpuno iskreni pola vrećice bombona. Moja perspektiva o tome koliko je teško pojesti cjeloviti zdravi obrok s tolikim budžetom zauvijek se promijenila u samo nekoliko dana, a s tim se izazovom 47 milijuna Amerikana susreće svakog dana, tjedna i godine- napisala je Gwyneth na svom blogu. Iako je sedmodnevni izazov završila tri dana ranije, glumica nije u potpunosti razočarana svojim pothvatom. -Za svoj pokušaja ispunjenja ovog izazova dajem si trojku-dodala je Gwyneth koja se već na samom početku našla na meti kritika. Skromni iznos trošila je na kupovinu limeta i raznog bilja, koje je iako zdravo, uopće nije zasitno. Osim Gwyneth izazovu su se priključili i američka pjevačica Debbie Harry te britanski glazbenik Sting koji će, nadamo se, u ispunjenju ovog izazova biti uspješniji. >>Slavna glumica uči kako preživjeti tjedan sa 200 kuna >>Gwyneth Paltrow i Chris Martin zajedno se odmaraju u Meksiku 