Već mjesecima slavni glumci Jennifer Aniston i njezin suprug Justin Theroux u medijima izlaze samo u kontekstu razvoda Jolie-Pitt. Premda oboje prilično uspješno izbjegavaju komentirati ljubavni krah bivšeg Jenniferinog muža, čini se da su na rubu živaca. Barem Justin. Theroux je očito već umoran od pitanja vezanih uz Brada Pitta pa je odlučio sam indirektno poslati poruku fotografijom na Instagramu, piše Us Weekly. Objavio je sliku grafita u Berlinu kao politički komentar aktualnih predsjedničkih izbora u Americi, no dodao je i hashtag kojim opravdava dio natpisa na slici. Naime, mural prikazuje fotografiju mlade žene koja srednji prst drži u ustima, a iza nje se nalazi niz ispisanih poruka, poput ‘j***š rasizam’, ‘j***š imperijalizam’, ‘j***š steroide’, ‘j***š politiku’ i - ‘j***š Brada Pitta’! Mnogi su ga u komentarima upozorili da to što je objavio ‘nije lijepo’ premda je Theroux odmah naznačio da se radi o slici koja opisuje njegovo raspoloženje oko izbora. Kako je vjerojatno i sam otkrio da na jednom dijelu piše ‘fuck Brad Pitt’, dodao je hashtag: ‘Ne, ova objava ne posramljuje nikoga jer nemam 11 godina i ozbiljan sam’.