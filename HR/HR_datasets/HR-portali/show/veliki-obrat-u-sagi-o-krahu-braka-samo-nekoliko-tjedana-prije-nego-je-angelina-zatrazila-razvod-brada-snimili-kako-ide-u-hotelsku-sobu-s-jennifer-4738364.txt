Jennifer Aniston potajno se susrela s bivšim suprugom Bradom Pittom u hotelu u New Yorku samo nekoliko tjedana prije nego li je Angelina Jolie odlučila okončati njihov brak, piše RadarOnline.com. Sastanak između bivših supružnika uhvaćen je nadzornim kamerama Gansevoort hotela dok su išli prema privatnoj sobi. Priča se da je 52-godišnjak bivšoj ispričao o poteškoćama u odnosu s Angelinom i pokušao joj se iskupiti nakon što ju je okrutno ostavio 2005. godine. Naime, holivudski zlatni par Jen i Brad bili su u braku pet godina prije nego li su naglo prekinuli. Jennifer, koja je sada sretno udana za Justina Therouxa, ostala je slomljenog srca kada se glumac ubrzo nakon prekida spetljao s Angelinom. Podsjetimo, prošlog je tjedna Angelina šokirala javnost ispunivši papire za razvod od Brad Pitta, a u dokumentima koje je predala sudu zatražila je skrbništvo nad njihovo šestero djece. Jenniferin suprug Theroux, kao i njezina najbolja prijateljica Courteney Cox stali su u obranu Aniston i kazali kako ona nema ama baš ništa s njihovim prekidom.