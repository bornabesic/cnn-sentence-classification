Osim s Arminom an Buurenom na New Year’s Eve 360 Novu godinu ćemo čekati i s još jednim dobrim nizozemskim DJ-em. Timoteus Timo Romme poznatiji je po umjetničkom imenu MOTi. Glazbenu karijeru ovaj je rođeni Amsterdamac započeo s 18 godina a bilježi i suradnje s najvećim imenima poput Tiesta ili Martina Garrica. Nastupao je i na ovogodišnjem festivalu Ultra Europe u Splitu, Hrvatska mu se izuzetno dopala pa ga evo sada i u Zagrebu gdje će nastupiti na prvoj večeri Croatia Winter Music Festivala. Otac vam je najveća inspiracija, je li vas uvijek poticao na umjetnost? I otac i majka podržavali su me i motivirali da se bavim kreativnom umjetnošću i glazbom. Ima puno roditelja koji usmjeravaju djecu prema obrazovanju samo kako bi ostvarili redovite prihode u kasnijoj dobi, pa je tako bilo i s mojim roditeljima. No, kada sam pokazao interes za kreativne umjetničke forme, podržali su me. Studirali ste modni dizajn. Pa kako ste se našli u electronic dance glazbi? Volio sam i još volim clubbing. U jednom trenutku, kada sam bio mlađi, kupio sam rabljene gramofone od jednog kolege i tada sam se zakvačio. Druga inspiracija koju često spominjete je Tiesto. Tiesto mi je dao drugu šansu u karijeri. Nakon što sam napustio Groovenaticse i počeo s brendom MOTi, pomogao mi je graditi novu karijeru temeljenu na glazbi koju sam mu poslao. Napustili ste Groovenaticse i nastupate sami. To je velika razlika, jesam li u pravu kada kažem kako je DJ-iranje vrsta osobnog izražaja prije svega drugoga? Velika je razlika. Kada ste sami na pozornici, imate više slobode. No, kada radite kao duet, onda imate i manje treme. Niste sami ispred tisuća ljudi. Nastupali ste u Hrvatskoj na Ultra Europe, jeste imali prilike vidjeti obalu i kontinent? Bio je to moj prvi nastup na Ultra Europe. Bilo mi je sjajno. Nakon toga otišao sam na Brač, Hvar i Vis. Vis obožavam! Tko vam se najviše sviđa u postavi New Year’s Eve 360? Ne znam ih sve osobno, no mislim kako je Sander van Doorn sjajan lik. Radili smo ranije na jednoj skladbi pa mogu reći kako je on zaista odlična osoba. Hoćete li možda sa Sanderom napraviti posebnu stvar za New Year’s Eve 360? Haha! Nismo ništa takvog još planirali, ali tko zna. Tko je danas po vama najbolji svjetski DJ? U tehničkom smislu definitivno Laidback Luke ili A-trak. Što se tiče nastupa, odlično mi je kako nastupaju The Chainsmokers ili DJ Snake. Od svih festivala na kojima ste nastupali koji je bio najveći? Mislim da je to bio RFM SOMNII Portugal a volio bih jednog dana nastupiti i na Coachelli. Koji vam je festival bio najbolji? Prošle godine sam nastupio na Airbeat One Germany! Publika je bila nevjerojatna, nikome nije bilo dosadno, nitko nije stajao na mjestu. Koja zemlja ima najbolju publiku? Svaka zemlja ima svoju vibru i publiku, ali Ultra u Hrvatskoj bila je čisto ludilo, sasvim sigurno! Tko od pjevača s kojima ste surađivali ima najbolji glas? Favorit mi je Ty Dolla $ign. Ali to je zato što sam bio njegov fan i prije nego smo surađivali. Volio bih raditi i s Ellie Goulding. 