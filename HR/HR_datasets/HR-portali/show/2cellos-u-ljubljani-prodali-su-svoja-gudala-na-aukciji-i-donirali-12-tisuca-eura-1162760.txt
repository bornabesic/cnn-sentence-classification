Dva gudala za violončelo na kojima su Stjepan Hauser i Luka Šulić svirali na brojnim koncertima širom svijeta, prodana su na dobrotvornoj  aukciji u Ljubljani za 12.000 eura. Sredstva dobivena aukcijom bit će namijenjena za poticanje glazbenih talenata u okviru slovenskog humanitarnog društva "Kumstvo". Ono podupire djecu iz siromašnih obitelji i osigurava im sredstva za stipendije za vrijeme školovanja. "Ne potječemo iz bogatih obitelji, i nama su dok smo se školovali pomagali brojni ljudi i donatori jer je glazbeno obrazovanje vrlo skupo. I prve instrumente kupili smo iz donacija", kazali su u razgovoru za Slovenski radio Šulić i Hauser, zahvalivši donatorima i ljudima koji su sudjelovali na dobrotvornoj dražbi. Duo 2Cellos nedavno je održao dva potpuno rasprodana koncerta u ljubljanskoj dvorani Stožice. >>Jedan član 2Cellosa uskoro će pred oltar, a kum je Elton John?! >>2Cellos sviraju na albumu najpoznatijeg svjetskog skladatelja filmske glazbe!​