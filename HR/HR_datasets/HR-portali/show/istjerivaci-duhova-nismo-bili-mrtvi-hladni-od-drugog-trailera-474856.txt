Nakon poprilično loše prihvaćenog prvog foršpana, stvari su se poprilično popravile u drugom foršpanu za 'Istjerivačice duhova'. No, i dalje smo mišljenja da se na foršpanu, a i na materijalu mora još dosta raditi. Onaj klasični humor kojim je original prepun je nestao i zamijenjen je uglavnom gegovima te šalama koje igraju na rasističku/mizantropnu kartu. Iako to možda funkcionira kod jednog dijela publike, mišljenja smo da će većina i dalje samo u nevjerici gledati. Kako god bilo, u novom se foršpanu i dalje vide velika poboljšanja, pa ipak mislimo da ima nade za film. Pogledajte video A osim materijala u foršpanu, na Facebooku su pokazana i odijela koja će nositi naše istjerivačice. Kako stvari stoje, izgleda da su poprilično dobro dizajnirana, te se na njih i ne može mnogo prigovoriti. Melissa McCarthy, Kristen Wiig, Leslie Jones i Kate McKinnon su u glavnim ulogama, dok su sporedne preuzeli Bill Murray, Sigourney Weaver i Dan Aykroyd. A kako je očigledno, Chris Hemsworth više ne glumi samo tajnika, već ispada da ima ulogu negativca, i to možda glavnog. 'Istjerivačice duhova' u kinima očekujemo sredinom srpnja. Tema: FILM 