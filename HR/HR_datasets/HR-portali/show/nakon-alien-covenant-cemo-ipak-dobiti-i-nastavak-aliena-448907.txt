 Kako je nastavak ‘Prometeja’, za kojeg je Ridley Scott najavio i ime , ušao u glavnu fazu produkcije, tako se i nastavak ‘Aliena’ morao ‘malo pomaknuti’ da ne dođe do sukoba sa Scottovim filmom. Kao što već znate, Scottov film, ‘Alien: Covenant’ bi u kina trebao stići tijekom 2017. godine . Blomkampov film, koji je po svemu sudeći značajno jeftiniji i jednostavniji za snimanje bi bio značajna , a nepotrebna konkurencija, je stoga stavljen na sporedan kolosijek. No to ne znači da je film u potpunosti otkazan ili zaboravljen. Sudeći po riječima Michaela Biehna stvar je posve obrnuta. - Fox je samo malo ‘zakočio’ novog ‘Aliena’ - rekao je Biehn. Biehn, kojeg pamtimo kao poznatog Hicksa iz ‘Aliensa’, je odao i neke detalje iz novog scenarija, koji ipak nisu novost. - film efektivno ignorira 'Alien 3' i 'Alien: Uskrsnuće' i u stvari se bavi događajima 20 godina poslije ‘Aliensa’. Namjeravaju vratiti mene i Newt (preživjela djevojčica iz ‘Aliensa’, op.a.), koja bi imala 27 godina tada - izjavio je Biehn. Tako da je, sudeći prema glumčevim riječima, ‘Alien 5’ živ i zdrav. Nadajmo se da će takav i ostati. 