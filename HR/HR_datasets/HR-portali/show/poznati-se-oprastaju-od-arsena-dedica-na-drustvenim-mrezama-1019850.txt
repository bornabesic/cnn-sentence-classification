Nedugo nakon što je u medijima objavljeno da je legendarni kantautor Arsen Dedić preminuo u 78. godini života, shrvani obožavatelji, prijatelji i kolege počeli su se opraštati od glazbenika putem društvenih medija.  U šoku i nevjerici mnogi su dočekali tužnu vijest, ali i smogli snage da upute nekoliko lijepih riječi čovjeku koji je obilježio hrvatsku glazbenu scenu i u njoj ostavio neizbrisiv trag.  – R.I.P. Arsen Dedić. Veliki car koji je obilježio jedno vrijeme i napisao mnogo predivnih pjesama... – napisao je među prvima na svom Twitteru srpski pjevač Vlado Georgiev. R.I.P. Arsen Dedić Veliki car koji je obilježio jedno vrijeme i napisao mnogo predivnih pjesama... Svoja lijepa sjećanja vezana uz Arsena na svom Facebooku s obožavateljima je podijelila i pjevačica Nina Badrić.  – Jednom sam imala tu privilegiju pjevati Arsenovu pjesmu. Zvala se to ''Večer posvećena Arsenu u Opatiji''. Tada je njegova dijagnoza bila poprilično loša. No uspio je tada izboriti još jednu svoju bitku. Pamtim ga kao velikana, legendu, jednog od najvećih pjesnika ovih prostora, čovjeka koji je volio moju najdražu Gabi i tatu genijalnog Matije. Pjevala sam Arsenovu "Otkako te ne volim". Poprilično sam promijenila harme i muzičari su bili u neviđenoj brizi kako će Arsen reagirati na sve to. Preuzela sam odgovornost i otpjevala njegovu pjesmu onako kako sam je ja čula – napisala je Nina pa nastavila: Arsen je tada digao ruke iznad glave nakon što sam otpjevala i rekao 'Ninaaaaaa pa to hoću čuti...ljudi...dajte malo više svoje osobnosti unesiteee u ove moje pjesme! Bravo Nina, snimi ovu pjesmu u tom svom aranžmanu.' Zadnji velikani glazbe ovih prostora polako odlaze. Sa stilom i dostojanstvom kao što su i živjeli. Arsene... neka Vam je laka zemlja, Bog neka pomiluje Vašu dušu. Pamtit ću Vas kao najvećeg šarmera među glazbenicima i kao najvećeg pjesnika. Neka Vam je laka zemlja, čuvali Vas anđeli i na rukama nosili...– poručila je shrvana pjevačica. Jednom sam imala tu privilegiju pjevati Arsenovu pjesmu. Zvala se to 'Večer posvećena Arsenu u Opatiji'. Tada je njegova... – Najviše će mi faliti Maestrove pošalice i igre riječima: ''Massimo,oni su civili,neka snatre!'' Ma prepotreseni smo da sakupimo misli o takvoj veličini. U svijetu glazbe i glazbene lirike nitko mu nije ravan i čini mi se da ćemo se dugo načekati prije nego što nam se opet dogodi ovakav umjetnik. Tu smo za Gabi i našeg prijatelja Matiju i cijelu obitelj! – kazao je Massimo koji je s Arsenom snimio duet za pjesmu ''Za jednom kapi čistoga života''.  – On je bio moj učitelj , moj mentor i prijatelj i jedna od najvažnijih osoba u životu. Bilo mi je teško ovih dana držati palčeve da dobije i ovu bitku koju je, nažalost, izgubio. Uvjeren sam da će poslije njega na neki način biti još više Arsena jer i oni koji možda nisu znali koliko je velik saznat će koga smo izgubili. Ostat će sa mnom dok budem živ. On je bio naš Bob Dylan, naš Leonard Cohen i najveći kantautor na ovim prostorima. Osjećam se  kao da sam izgubio starijeg brata koji je ostavio veliku prazninu – otkrio je Zoran Predin. Bivša pjevačica i PR stručnjakinja Lana Klingor Mihić zahvalila je maestru na svim životnim lekcijama koje joj je udijelio. – Vrijeme provedeno s tobom za mene je svaki put bila nova lekcija života, najzabavnijih sat-dva vremena... nikada dovoljno, nezamjenjivo... Hvala ti na svemu što si me naučio. Najviše od svega, hvala ti na profesionalnosti i komplimentu da nikada nitko na tako poseban način nije "upakirao" tvoju pjesmu. Hvala ti što si me doživio i prepoznao kao drugačiju, pomirljivu, lirsku, drsku i sentimentalnu. Do ponovnog susreta, grlim te snažno i beskrajno – napisala je Lana na svom Facebooku.  Vijest o smrti duboko je potresla i legendarnog novinara i urednika Miroslava Lilića. – Arsen je bio posebna pojava na našoj sceni i kao autor i kao interpret koji je već u ranoj mladosti ostvario lijep uspjeh. Bio je i nenadmašan i maestralan pisac televizijske glazbe, duhovita i cinična osoba, ali nikad zločest. Nažalost, izgubili smo univerzalnu glazbenu ličnost i umjetnika bez konkurencije na našoj glazbenoj sceni – kazao nam je Lilić. Izraze iskrene sućuti obitelji uputio je i gradonačelnik Milan Bandić. – S tugom sam primio vijest o odlasku Arsena, velikana hrvatske glazbene scene, svestranog umjetnika koji je ostavio neizbrisiv trag u srcima svih koji su ga poznavali osobno ili kroz glazbu kojom je doticao duše poklonika njegova stvaralaštva. U ovim preteškim trenucima gubitka supruga, oca, djeda, kantautora, legendarnog umjetnika i našeg dragog sugrađana, nema riječi utjehe, ali ostaju sjećanja i uspomene, ostaju djela, stihovi i note koji su bezvremenski i vječni – poručio je Bandić. – Velika je sada tuga... otišla je istinska legenda ne samo ovog našeg područja, nego legenda svjetskog kalibra... Arsene hvala za umjetnost!" – napisao je Đorđe Balašević oprostivši se s Arsenom Dedićem, kojem je posvetio i pjesmu nazvanu "Pesma Arsenu". Petar Grašo napisao je kako besmrtni ne umiru. – Umro je Arsen Dedić... tako pišu... ne... besmrtni ne umiru. Arsen je samo otišao, vratio se Onom koji nam ga je "posudio" da nam pokaže koliko nepresušnog talenta ima u Božanskom... Sretan put Arsene, sretan sam da sam živio u tvom vremenu... – napisao je Grašo. UMRO JE ARSEN DEDIĆ...tako pišu..ne..besmrtni je umiru..Arsen je samo otišao,vratio se Onom koji nam ga je "posudio" da... Od Arsena su se oprostili i političari. Zoran Milanović, Kolinda Grabar – Kitarović, Jadranka Kosor. – Rastužen viješću o smrti pjesnika, glazbenika i skladatelja Arsena Dedića, koji je svojim kantautorstvom na najljepši način obilježio pola stoljeća hrvatske glazbe, izražavam njegovoj obitelji duboku i iskrenu sućut. ZM – objavio je na svom Facebooku Zoran Milanović. Rastužen viješću o smrti pjesnika, glazbenika i skladatelja Arsena Dedića, koji je svojim kantautorstvom na najljepši na... – Želim izraziti duboko žaljenje zbog odlaska Arsena Dedića, velikog skladatelja i čovjeka. Njegove note i njegov opus zauvijek su utkani u našu povijest, kulturu i naše društvo. Vječna mu hvala!" – poručila je predsjednica. [IZRAZ SUĆUTI] KGK - "Želim izraziti duboko žaljenje zbog odlaska Arsena Dedića, velikog skladatelja i čovjeka. Njegove... "Daljine, daljine...Odlazak. Laku noć umjetniče". "Balada o prolaznosti. Sve je to balada o prolaznosti. Vidi se to jasno kad odlaze najveći". "Tugujući pjevati, pjevajući tugovati, noćas se mora putovati" – poručila je na Twitteru Jadranka Kosor, posvetivši glazbeniku statuse na Twitteru. - Teško mi je pojmiti da ga više nema. Ogroman je to gubitak za sve nas, pogotovo jer je sve do prije mjesec dana bio u kreativnoj formi. Pisao je pjesme, htio je pjevati na Krapisnkom festivalu. On je bio glazbeni Superman, otkrio nam je mnoge stvari, a uvijek je ostao svoj. Bio je pravi renesansni čovjek. Ako je Faust Vrančić krajem 16. stoljeća tražio svog Homo Volansa, definitivno ga je našao u svom sugrađaninu Arsenu. Bio je pravi renesansni čovjek - rekao je Siniša Škarica. - Bio je moj prijatelj od 1959. Zajedno smo dijelili dobro i zlo, još od studentskih dana. Tužna sam, ali ujedno i smirena, jer mu je Bog dao mir i spokoj. Mi ga se moramo sjećati po njegovoj genijalnosti, jer je bio najbolji u svemu čime se bavio - slikarstvu, poeziji i glazbi. Ponosna sam što smo bili bliski prijatelji više od 50 godina - prisjetila se Arsena Tereza Kesovija. - Među onim sam sretnicima koji su imali sreću (povremeno) družiti se s glazbenikom (kantautor, autor filmske i kazališne glazbe, skladatelj...) i pjesnikom, eruditom, cinikom, autorom antologijskih pjesama Arsenom Dedićem. Osim što sam s njim kao novinar napravio nekoliko (novinskih i tv) intervjua, osim što smo se imali prilike češće družiti nakon kazališnih i filmskih premijera (veličanstvena glazba iz "Glembajevih" Krleže, Vrdoljaka ali i Dedića), osim što smo se družili na privatnim večerama kod zajedničkog prijatelja Zlatka Viteza, s Arsenom sam surađivao (on, naravno, skladatelj glazbe a ja asistent velikom redatelju, profesoru Kosti Spaiću) na "Zlatarovom zlatu". Posljednji put smo se družili lani, na njegov rođendan, na motovunskom filmskom festivalu gdje je primao nagradu. Izgledao je tada dobro, malo umorniji, ali - kao i uvijek - opako duhovit. Rekao mi je tada: "Gledam te ja i slušam, razumijem te što govoriš ali, razumiju li te i drugi? Po tomu što politika danas jest, ti samo laješ a karavane prolaze. Ma, Branko, naivac si ti, koga još danas zanima istina, poštenje ili posao?! "Sve se više slažem s Arsenom; malo koga zanima istina, suština i kriteriji. A upravo je Arsen postavljao kriterije koje je teško čak i slijediti a kamoli dosegnuti. Nekoliko sam puta u Saboru citirao i njegove pjesme. Posljednji put stihove Tko stoji iza mene:Tko stoji iza mene u ovom strašnom vremenu?Iza jednih je nacija,A iza drugih žene,Jer snaga je u plemenu......Iza njih su njihovi, iza naših našiTo u istom času raduje i plaši,Drže se jarani, drže se zemljaci,Opet su u igri osobeni znaci...Napisao je pjesme koje ga svrstavaju u europski značajnog glazbenika, kantautora ravnog najboljima u svijetu. To potvrđuju Kuća pored mora, Moderato Cantabile, Vraćam se, Djevojka iz mog kraja, Sve što znaš o meni, Zagrli me, Tvoje nježne godine, Nedaj se, Ines... i stotine drugih.Hrvatska je izgubila velikog glazbenika, pjesnika i čovjeka. Arsene, na svemu Ti hvala. - objavio je nezavisni saborski zastupnik Branko Vukšić na svom Facebooku povodom smrti Arsena Dedića. >>Preminuo legendarni kantautor Arsen Dedić >>Matija: Nadam se da će moj tata Arsen biti u redu 