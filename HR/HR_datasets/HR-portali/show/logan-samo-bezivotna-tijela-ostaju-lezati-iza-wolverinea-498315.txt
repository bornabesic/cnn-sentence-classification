Premda je već neko vrijeme poznato da se radnja najnovijeg filma o legendarnom mutantu Loganu odvija u bliskoj budućnosti, tek smo nakon izlaska prvog foršpana (pogledajte ga tu) počeli dobijati i neke detalje o negativcima i radnji filma. No što je još bitnije, dobili smo i nekoliko posve impresivnih fotografija iz filma, koje je fotografirao redatelj Mangold osobno. Taken w/ Leica S 007 Vario Elmar 45mm, ISO 100 1/25 ƒ13 -- JM pic.twitter.com/yZxXcfYwHQ Tako se na njegovoj fotografiji sa seta vidi Logan (pravo Wolverineovo ime) u jednom malo oronulom izdanju. Superheroj je očigledno zasićen svijetom te hoda kroz ruševine istog. No fotografija koju je objavio Instagramov profil imena WponX (kodno ime pod kojim je Wolverine bio zarobljen te pretvoren u ono što danas jest) pokazuje nam junaka u njegovoj klasičnoj pozi, spremnog na napad. Silence A photo posted by @wponx on Nov 7, 2016 at 7:23am PST Radnja filma smještena je u budućnost 2024. godine. Logan i profesor Charles Xavier (Profesor X) moraju se pomiriti s nestankom X-Mena, s korporacijskim vođom Nathanielom Essexom koji vodi svijet u propast, Loganovim gubitkom moći regeneracije te Xavierovom Alzheimerovom bolešću. Uz pomoć djevojčice Laure Kinney, ženskog klona Wolverinea, Logan će krenuti u konačnu bitku protiv zlog Nathaniela Essexa. Hugh Jackmanu i Patricku Stewartu, se pridružuje i Stephen Merchant koji je preuzeo ulogu mutanta Calibana (pogledajte prve fotografije ovdje). Boyd Holbrook, koji je unajmljen za ulogu ogromnog mišićavog lika, mogao bi preuzeti ulogu nekog Hulkovog potomka. Negativac stvarno je gore spomenuti Nathaniel Essex, tj. Mister Sinister, kojeg glumi Richard E. Grant. Posljednji dio sage o neuništivom Kanađaninu, 'Logan', u kina u distribuciji Blitza dolazi početkom ožujka 2017. godine. Tema: FILM 