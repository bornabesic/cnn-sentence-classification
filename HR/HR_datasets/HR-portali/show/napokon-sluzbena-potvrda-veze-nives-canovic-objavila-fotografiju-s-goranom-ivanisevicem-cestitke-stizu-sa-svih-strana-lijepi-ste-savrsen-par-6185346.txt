Još od prošle jeseni šuška se da su Nives Čanović i Goran Ivanišević u vezi, ali diplomirana ekonomistica, glumica, radijska te televizijska voditeljica i bivši tenisač svo ovo vrijeme uporno su šutjeli o prirodi svoga odnosa. Iz fotografija na Instagramu bilo je preočito da je par zajedno slavio Novu godinu u Dohi, a Nives je Gorana nedavno pratila i na ATP turniru u Miamiju, gdje je Ivanišević bio zbog češkog tenisača Tomáša Berdycha, kojemu je donedavno bio trener. Sad je atraktivna 34-godišnjakinja napokon sama objavila prvu zajedničku fotografiju s 11 godina starijim Splićaninom, a sudeći prema komentarima, obožavatelji su je jedva dočekali. - Savršen par! Čuvaj ga, čuvajte jedno drugo! Čuvaj Teletubbiesa u njemu. Gradite ljubav koja nije potrošna - napisali su joj korisnici društvene mreže. Nekima je ipak malo zasmetala razlika u godinama pa su dodali: 'Ti lijepa, a on malo prestar'.