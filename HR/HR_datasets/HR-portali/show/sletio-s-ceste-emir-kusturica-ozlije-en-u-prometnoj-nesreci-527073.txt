Prometna nesreća dogodila se na cesti Beograd-Čačak, piše srpski Kurir.  Mercedes kojim je upravljao Vićentije Savić (67) sletio je s ceste, Emir Kusturica (62) i vozač su ozlijeđeni, a po njih je stigla hitna pomoć. Nakon nesreće, uputili su ih na daljnju dijagnostiku u bolnicu u Valjevu, no redatelj je privatnim prijevozom prevezen do Beograda.  Nije poznato koliko su teške ozlijede niti kako se nesreća dogodila.  Kusturica u posljednje vrijeme putuje zbog promocije filma 'Na mliječnom putu' u kojem i glumi pored Monice Bellucci (52). Početkom svibnja išao je na premijeru u Rim, prikazan je na beogradskom FESTU te festivalu u Veneciji.  Za vrijeme snimanja filma, redatelj se ozlijedio kada ga je konj zbacio sa sebe, a prije toga je, tada je otkrio, pao s magarca.