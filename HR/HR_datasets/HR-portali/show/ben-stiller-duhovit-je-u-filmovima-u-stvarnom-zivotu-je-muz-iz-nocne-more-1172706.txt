Razvodimo se u ljubavi i slozi nakon 18 godina braka. Naš prioritet i dalje su naša djeca i ovim putem molimo za mir - napisali su  u zajedničkoj izjavi glumac Ben Stiller i Christine Taylor. Nakon ove objave američki mediji su izvukli prljavo rublje holivudskog para i otkrili tajne njihovog braka. Naime, navodno je Stiller od supruge tražio da stalno bude na dijeti jer  mu je godilo kad su mu govorili kako zgodnu suprugu ima. Nagovorio je Christine da svaki dan dva sata vježba u teretani i da pazi što jede. Kontrolirao je njen dnevni unos kalorija i Christine je dnevno mogla pojesti samo deset badema, posni sir i jabuku. Da je glumac, poznat po ulogama u komedijama, zapravo osoba teške naravi, potvrdili su i njegovi suradnici koji su rekli da se na snimanjima redovito dere na ekipu s kojom radi i da mu je jako važno kako izgleda.