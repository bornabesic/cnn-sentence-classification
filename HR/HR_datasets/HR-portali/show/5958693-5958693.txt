Nakon što joj je u prošloj epizodi showa 'Tvoje lice zvuči poznato' pjesma 'The Fox' donijela pobjedu, ovaj vikend Nives Celzijus gledat ćemo kao Zorana Prodanovića Prlju iz benda Let 3. Nova TV   Nova TV   - Ne znam što je toj gljivi. Stvarno je poludjela kad sam ja u pitanju - komentirala je Nives, koja će otpjevati hit 'Ero s onoga svijeta'. Misli da će biti dobra u tome, a hoće li joj i ova transformacija poći za rukom, tek ćemo vidjeti. - Luckasti su. Očekujem da me Mario Petreković još malo bolje uputi u sve - dodala je Nives. Dalibora Petka ovaj put očekuje dvostruki izazov s pjesmom 'Don't Go Breaking My Heart'. Hologramskim prikazom vidjet ćemo njegovu transformaciju u Eltona Johna, dok će se na pozornici pojaviti kao RuPaul. Nova TV   Nova TV Nova TV   - Bio sam žena, bio sam muškarac, sad sam i jedno i drugo - zaključio je radijski voditelj, koji nije ni znao da ova dva izvođača imaju duet. - Kod RuPaula mogu čak malo i pretjerati, nitko mi neće zamjeriti - rekao je Petko. Barbadošku pjevačicu Rihannu utjelovit će Ivana Mišerić s pjesmom 'We Found Love'. Nova TV   - Obožavam ju. Baš sam sretna. Taj njezin gard, hladna je, samouvjerena i moćna - oduševljena je Ivana. Kaže kako će joj problem vjerojatno predstavljati falset. - Teško će mi biti kontrolirati svoju čeljust, jer Rihanna puno i ne otvara usta - izjavila je Mišerić. Nova TV   Jednog od najpopularnijih i najutjecajnijih glazbenika, američkog kantautora Princea, utjelovit će Bojan Jambrošić. - Opet jedna legenda! Ima da to odradim kako treba. Ovaj put ipak ima malo više plesa - zaključio je Bojan, a pjevat će 'Cream'. Vokalna trenerica Martina Tomčić savjetovala mu je da u interpretaciji bude samozatajan i mističan. Uzbudljive nastupe osigurat će nam još Mia Anočić Valentić kao Tereza Kesovija, Mario Roth kao George Michael, Ana Gruica kao Doris Day, a Danijela Bilića vidjet ćemo u ulozi pjevačice belgijskog benda Vaya con Dios.