Pred kandidatima je jedan od najzabavnijih ali i najtežih izazova do sada – razbijanje automobila. U novom izazovu, pred kojim se nalaze kandidati showa 'Život na vagi', potrebno je smanjiti automobil udarajući ga čekićima, kako bi on mogao proći kroz zadana vrata. Nagrada u ovom izazovu vrijedna je truda jer tim koji bude bolji, brži i spretniji dobiva 3 kilograma manje na vaganju. Dok svaki tim ima svoju taktiku, Plavi tim ipak smatra da bi Crveni mogli pobijediti jer je njih više.  Iznenađenjima tu nije kraj, kandidate će prije vaganja dočekati iskušenje, odnosno još jedan pokušaj izbjegavanja eliminacija. Koji će tim pobijediti u najtežem izazovu do sada, kakvo će ih iskušenje dočekati prije vaganja i hoće li se timovi protiviti tomu, ne preostaje nam ništa drugo već doznati u novoj epizodi showa 'Život na vagi' u 20:10 sati samo na RTL-u. 