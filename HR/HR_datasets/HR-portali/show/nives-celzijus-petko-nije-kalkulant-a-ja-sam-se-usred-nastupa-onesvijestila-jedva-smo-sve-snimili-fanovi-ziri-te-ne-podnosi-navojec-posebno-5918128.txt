Za Nives Celzijus njezin sunatjecatelj iz reality showa 'Tvoje lice zvuči poznato' Dalibor Petko nije kalkulant. Spisateljica i pjevačica je, naime, na svom Instagramu u objavi objasnila da ju je zasmetalo što su neki ljudi u komentarima na društvenim mrežama Petka prozvali zbog pet bodova koje joj je dodijelio u zadnjoj epizodi popularne emisije. - Petko je dao tih 5 bodova jer je kao najbolji prijatelj suosjećao i brinuo za mene u toj situaciji. Naime, usred nastupa sam pala u nesvijest i bilo je pitanje hoću li uopće uspjeti snimiti svoj nastup. Zna i on da to nije nastup za 5, ali zna i da sam se zaista borila da ostatak ekipa ne ostavim na cjedilu, napisala je Celzijus. - Vjerojatno bi većina vas postupila jednako na njegovom mjestu jer to je ljudski i to je prijateljstvo, dodala je. U komentarima na objavu oglasio se i Petko ostavivši emoji srca kao odgovor. Međutim, drugi Nivesini pratitelji nisu propustili priliku komentirati navodne nepravde koje Celzijus doživljava u emisiji u kojoj je trenutno trećeplasirana s 220 bodova, devet manje od vodećeg Marija Rotha. - Mislim da te žiri ne podnosi, posebno Navojec. Neopravdano loše ocjene dobivaš, napisao je korisnik dotur.luigi. - Mislim da si nebrojeno puta zakinuta u ocjenjivanju, dodala je korisnica Danijela. Podsjećamo, korisnici su putem Facebook profilma reality showa 'Tvoje lice zvuči poznato' negodovali zbog niskih ocjena koje je dobio Mario Roth i izostanka pobjede za Bojana Jambrošića koji unatoč, po njima, izvrsnoj izvedbi hitova Miše Kovača nije uspio odnijeti pobjedu.