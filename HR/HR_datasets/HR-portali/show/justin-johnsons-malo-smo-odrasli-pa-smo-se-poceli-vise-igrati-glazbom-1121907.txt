 Od kada traje vaše glazbeno putovanje i djelovanje na domaćoj glazbenoj sceni? Prva postava se sastala već davne 2001. godine. Od tada se postava dosta mijenjala, ali unatoć tome snimljen je jedan demo album na engleskom jeziku i 2013. godine album „Na krivom mjestu u pravo vrijeme“.  Ova najnovija verzija Justin's Johnsona djeluje nešto više od godinu dana i trenutno nemamo planova za update kadrova. Što trenutno radite i pripremate po tom pitanju? Trenutno završavamo svoj drugi studijski album pod nazivom "All in", ostale su nam slatke brige oko miksa i mastera tako da bi trebao izać do kraja ove godine. Možemo reći da smo malo odrasli i počeli se igrat više glazbom, što je rezultiralo i nekim novim zvukom. Na novom albumu ćete moći osjetiti stare Justinse ali s nekim swing i punkabilly momentima. Od suradnji na albumu imamo pismu sa Sašon Antićem iz TBF-a što će biti sljedeći singl. Radimo na još jednoj suradnji o kojoj baš i nemožemo još pričati. Materijal je snimljen u studiju MC Pavarotti u Mostaru, miksamo kod našeg Ivana „Božanskog“ Božanića u Zagrebu, master snimke radimo u SAD-u. Zašto ste se odlučili prijaviti na Karlovačko RockOff festival i što vam znači ulazak među 15 finalista? Zapravo smo se prijavili sat vremena prije isteka roka i sve to na nagovor. Na kraju smo upali u tih petnaest. Sve to nam je značilo samo dodatnu promociju novih stvari pred izlazak albuma. Jeste li poslušali "konkurenciju"? Što mislite o ostalim pjesmama i izvođačima s ovogodišnjeg RockOff-a? Poslušali smo koliko smo mogli, ali znamo ih mi i od  prije. Super nam je što ima puno različitih žanrova.   