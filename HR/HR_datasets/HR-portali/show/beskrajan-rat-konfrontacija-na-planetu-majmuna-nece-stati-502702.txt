Nakon što je prethodni nastavak ove franšize, 'Planet majmuna: Revolucija', odlično prošao kod kritičara te je zaradio je preko 708 milijuna dolara na kino blagajnama diljem svijeta, bilo je očigledno da nećemo morati dugo čekati na još jedan nastavak rebootane franšize. Takvo očekivanje se pokazalo točnim kada smo sredinom listopada dobili teaser za deveti nastavak franšize, koji nam je još jednom i opet pokazao kako ljudi jednostavno nisu sposobni biti dobri prema simpatičnim majmunima te kako nas naprosto sve treba istrijebiti. S takvim tonovima dolazi nam i prvi foršpan za treći nastavak rebootane franšize, imena 'War for the Planet of the Apes'. Kako je vojska, uz zločeste znanstvenike, i dalje glavni negativac, tako ćemo u filmu gledati kako okrutni Pukovnik vodi armiju ljudi protiv Caesara i njegovih majmuna. Nakon što majmuni pretrpe nezamislive gubitke, Caesar se uputi na osvetoljubivi pohod s namjerom da se osveti svim ljudima. Epska bitka je jedino što će odlučiti koja vrsta će zavladati planetom (spoiler alert - nisu ljudi). Pogledajte foršpan Matt Reeves, redatelj prethodnog nastavka, 'Planet majmuna: Revolucija', vraća se još jednom u redateljsku stolicu, a uloge će popuniti Woody Harrelson, Steve Zahn, Judy Greer, Karin Konoval, Amiah Miller i Terry Notary, uz nezaobilaznog Andyja Serkisa (jer nitko drugi ne zna glumiti u odijelu), kao majmuna koji je započeo sve, Caesara. Film se u kinima očekuje sredinom blockbusterske sezone naredne godine. Tema: FILM 