Mladi youtuberi Petra Dimić (17) i Davor Gerbus (19) otkrivaju jesu li ikad bili nešto više od prijatelja i što ih privlači kod suprotnog spola. Zajedno su započeli svoju internetsku karijeru 2014. godine na YouTube kanalu The Lazy Wave, vodili su natjecanje 'Videostar', a sada su i dio prve regionalne serije na YouTubeu 'Isti san'. - Jako smo ponosni što smo dio takvih uzbudljivih projekata - istaknuli su Zagrepčani. Filip Dejanović (17), koji je u youtuberskom svijetu poznatiji kao 'The Sikrt', objasnio je kako je kao novorođenče dobio ožiljak na mjestu, gdje je trebao biti pupak i zašto je to simbol pobjede. - Cijelo djetinjstvo sam proveo u bolnici i zato me danas hvata panika dok gledam plave zidove, a nikad ne nosim ni plavu odjeću - rekao je mladi Karlovčanin.YouTuberica i učenica Ugostiteljsko-turističke škole Gloria Berger (17) ispričala je da želi postati profesionalna kuharica. - Kuhanje je čista kreativnost. U ugostiteljstvu ću uvijek pronaći posao - napomenula je Gloria. Pobjednik prvog Videostara Matija Lazarević (20) prisjetio se kad je svom bratu Dinu odrezao repić. Dodao je da njegova idealna djevojka ne mora biti savršena. - Bitan je karakter i da osjetim privlačnost - pojasnio je Matija. U novom JoomBoos magazinu doznajemo više i o Janu Kovačiću (18), skrivenom dragulju serije 'Isti san'. - Trenutno učim tehnike pjevanja - rekao je Jan. Najmlađa glumica serije 'Isti sa'”, Lara Borna Brkljač (10) ispričala je kako se organizira u školi. Jedini Dalmatinac u ekipi, Marko Vuletić (17) kao klinac prošao je operacije srčanih zalizaka, koje su stajale milijun kuna. - Nisam shvaćao ozbiljnost prve operacije, ali druge me je bilo strah - požalio se Marko. Dennis Domian (27) progovorio je o borbi s depresijom.