Kad sam otpjevala pobjedničku pjesmu, odmah sam nazvala kći Taishu. Bila je jako ponosna, rekla nam je Nives Celzijus (35). U finalnoj epizodi četvrte sezone showa 'Tvoje lice zvuči poznato' pjevala je 'Dani California' Red Hot Chili Peppersa i pobijedila.  Iako je Nives od početka miljenica publike, jako se iznenadila kad je vidjela da bodovima znatno odskače od kolega. Kad su pročitali njezino ime kao pobjedničko bila je sretna, šokirana i zbunjena. - Nikad prije nisam takvo što doživjela. Nisam znala što i kamo dalje. Kad sam počela pjevati, zaboravila sam tekst. Čak i pjesmu kojom sam pobijedila. I jutro poslije mi izgleda kao san. Ne vjerujem da je gotovo - rekla nam je Nives. Dodaje da se u njoj probudilo mnogo različitih emocija pa je malo i zaplakala. Žiri ju je nazvao najvećim iznenađenjem sezone. Složili su se da su razbili sve predrasude koje su prije imali o njoj. - Nismo razgovarali o tome što su mislili o meni prije showa. Često mi se to događa. Ljudi čuju moje pjesme pa me tako i dožive. I Martina Tomčić mi je rekla da je iznenađena jer nije očekivala da mogu iznijeti neke zahtjevnije pjesme - rekla nam je Nives. Njezin sin Leone (12) samo jednom je bio na snimanju showa, kad se maskirala u lisicu i s pjesmom ‘The Fox’ norveškog dua Ylvis pobijedila. - U godinama je kad mu ništa ne drži pažnju duže od 15 minuta. Inače je pogledao samo moj nastup i nastavio svojim poslovima - kaže Nives. Kći Taisha (10) jako voli show. Prošlih sezona njih dvije su zajedno gledale i komentirale. Taisha je i zaslužna što je mama pristala sudjelovati u showu jer ju je dugo nagovarala. - Od prve sezone je priželjkivala da me vidi u showu i stalno me ispitivala zašto mene ne zovu. Rekla je da joj je najsretniji dan u životu bio kad je čula da ću nastupati i da jedva čeka doći na snimanja. I tada je govorila da ću sigurno pobijediti - rekla nam je Nives. Iako zna puno maminih kolega, djevojčica je bila presretna jer je upoznala Bojana Jambrošića (31), Sandru Bagarić (43) i Ivanu Husar (39). Pobjedu je slavila s ekipom showa. Iako je tempo bio naporan, nisu, priča Nives, bili umorni. - Znali smo da je gotovo, da ćemo se napokon naspavati i to nas je držalo budnima - kaže Nives, koja se nakon showa ipak neće odmoriti nego odmah kreće u nove poslovne projekte. Želim se ozbiljnije okušati u glumi. Dosad sam igrala epizodne, manje uloge. Voljela bih se glumom malo ozbiljnije baviti, a napeti su mi film i kazalište, kaže pjevačica i spisateljica. Nives voli raditi nekoliko poslova istovremeno. Kao djevojka je radila kao manekenka, okušala se i kao pjevačica, voditeljica, a pohađala je i satove glume želeći se isprobati i na tom polju.  Nives je javnost prvi put upoznala u spotu Mladena Burnaća 'Ne zovi mala policajce'  te je odmah poslije toga uz pomoć Zrinka Tutića snimila i svoj prvi album 'Cura moderna'.  Za nogometaša Dinu Drpića udala se 2005. Dok je on igrao u njemačkom Karlsruheu, Nives je pisala šaljive seksi kolumne za njemački Bild. Njemački su ih tabloidi prozvali hrvatskim Beckhamima. Budila je maštu izjavama da se s Dinom seksala nasred Dinamovog stadiona, a tu je izjavu prenio čak i britanski Times.  Potom je 2008. napisala knjigu 'Gola istina' i za nju je, kao za najprodavaniju knjigu u Hrvatskoj te godine, trebala dobiti nagradu Kiklop za Hit godine. Organizatori joj je nisu htjeli uručiti pa ih je Nives tužila i 2013. dobila nagradu. Godinu dana kasnije Nives i Dino su se razveli. - Unatoč neizmjernoj želji, trudu i ljubavi, koja je neosporna, nismo uspjeli spasiti naš brak. Tužna sam i ne želim više govoriti o toj temi - rekla je tada Nives. Razloge kraha veze koja je trajala od 2004. godine zadržali su za sebe. Nakon razvoda, pjevačicu se nije vidjelo s drugim muškarcem. Ona kaže da brine o djeci i puno radi pa za ljubav nema vremena. - Stalno jurim s posla na posao i sumnjam da će netko potrčati za mnom. Ne vjerujem da je to pravi način da se dogodi ono vatreno prepoznavanje - rekla je Nives. Tri ljepotice: Nives (13) na ljetovanju s mamom Mirom i sestrom MateomM na slici dolje kao petogodišnjakinja Lani je u 'Vitezu slavonske ravni' u osječkom Hrvatskom narodnom kazalištu igrala lik pjevačice na dvoru grofa Pejačevića u doba austrougarskog cara. Njezinu izvedbu svi su hvalili. Celzijus kaže da sve stigne napraviti jer ima pomoć mame, sestre, Dina i bivše svekrve. - Uspijem ja sve u jednom danu, samo ponekad nemam baš dovoljno vremena za sebe - zaključila je Celzijus.  Bila je manekenka i foto-model. Zrinko Tutić pomogao joj je u pjevačkoj karijeri. Napisala je ‘Golu istinu’ i dobila Kiklopa. Glumila je u osječkom HNK a sad bi na film