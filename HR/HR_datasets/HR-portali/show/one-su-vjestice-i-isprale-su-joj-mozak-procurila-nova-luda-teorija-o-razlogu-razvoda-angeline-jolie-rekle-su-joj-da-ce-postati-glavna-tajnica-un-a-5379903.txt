O tome da su nekadašnje savjetnice bivšeg ministra vanjskih poslova Williama Haguea i bliske prijateljice Angeline Jolie, kumovale njezinom razvodu od Brada Pitta strani su mediji već spekulirali, a on je navodno opisao kao vještice. Chloe Dalton i britanska političarka bosanskog porijekla Arminka Helić dugogodišnje su bliske suradnice i prijateljice Angeline Jolie, a dugogodišnji član osoblja obitelji Jolie-Pitt, Dan Wootton, komentirao je za britanski Sun: ‘Trojac je udružen i Brad tu nema šanse. Čovjek se vrlo lako uhvati u Angelininu mrežu za Chloe i Arminku, ona je zavodnica najprofinjenijih metoda.’ Osim toga, one 41-godišnju glumicu silno podržavaju u njezinim političkim i humanitarnim nastojanjima te su joj navodno obećale da će s vremenom preuzeti mjesto glavne tajnice UN-a. Portal TMZ navodi da je dvojac sugerirao Angelini da se obrati socijalnoj službi u vezi sukoba Brada i sina Maddoxa, no nadležne su službe odbacile sve optužbe. Glumac se navodno trudio da im brak uspije, no Helić i Daltona su joj po njegovom mišljenju ‘isprale mozak’. Angelina je navodno prestala donositi odluke u dogovoru s Bradom, već ih je počela donositi u dogovoru s njima. Izvor je novinarki Daily Maila rekao da je Helić ‘pametna, snažna i posebno odana’ te da ima ulogu Angelinine ‘asistentice, savjetnice i najbolje prijateljice’. Helić i Dalton, koje su svojedobno bile savjetnice bivšeg ministra vanjskih poslova Williama Haguea, s Jolie su se upoznale i zbližile još prije pet godina. No, Angelina je stekla veliko povjerenje u njih i Helić je prošle godine imenovala predsjednicom svoje humanitarne organizacije JPDH (Jolie-Pitt-Dalton-Helić) koja se bavi problemima ženskih prava, od izbjeglištva preko zdravlja i obrazovanja do nasilja nad ženama. Posljednjih je dana procurila i vijest da se Angelina namjerava preseliti u London zbog posla koje je dobila u UN-u, no njezin je glasnogovornik to demantirao rekavši da glumica ima obavezu ostati u Los Angelesu kako bi ispunila obavezu odlaska na terapije, i s djecom, i s bivšim suprugom.