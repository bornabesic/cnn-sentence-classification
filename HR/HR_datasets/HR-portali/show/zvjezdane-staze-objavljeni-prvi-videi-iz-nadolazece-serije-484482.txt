Bryan Fuller, producent koji nam dovodi novi serijal 'Zvjezdanih staza' na televiziju, otkrio je neke detalje o nadolazećoj seriji. Prema njegovim riječima, već u siječnju ćemo moći opet gledati Federacijine brodove kako warpaju alfa kvadrantom Alfa i otkrivaju nove avanture. Uz nove kadrove, saznali smo i da se brod zove 'USS Discovery' te da je serija i nazvana po njemu. Pogledajte video Producent Fuller je objasnio da serija neće biti epizodne prirode, tj. da svaka epizoda neće biti za sebe, već će slijediti jednu dugačku priču, poput novele. Usporedio je novu seriju sa zadnjim sezonama 'Zvjezdane staze: Deep Space Nine'. - Nova serija će podsjetiti gledatelje na glavnu poruku 'Zvjezdanih staza' - gurajte granicu dalje. Trebamo slaviti napredak naše vrste jer trenutačno nam ipak treba malo pomoći - konstatirao je Fuller. Prema njegovim riječima, serija će se odvijati u 'osnovnom' svemiru, a ne u rebootanom svemiru J.J. Abramsa, no nije naznačio kada bi se serija mogla odvijati. Doduše, sudeći prema dizajnu broda, imamo dojam da se odvija negdje između originalne serije i 'Nove generacije'. 'Star Trek Discovery' bi na male ekrane trebao stići tijekom siječnja 2017. godine, a ako vam nedostaju 'Zvjezdane staze', uvijek možete otići do kina u kojima trenutačno možete pogledati 'Zvjezdane staze: S one strane', u distribuciji Blitz Filma.   Tema: FILM 