Sanjin Španović, voditelj emisije "Veto" na N1 televiziji pohvalio se poklonom koji je nosio u sinoćnjoj emisiji u kojoj mu je gost bio Drago Prgomet. Naime, Španoviću, inače velikom navijaču Dinama i hrvatske reprezentacije, službenu kravatu kluba poklonio je MNK Futsal Dinamo. - Gospodski, a ne obiteljski klub - napisao je uz fotografiju na Facebooku Španović, koji je jedan od najvećih kritičara Zdravka Mamića i godinama upozorava na to da bi se sadašnji Dinamov savjetnik trebao potpuno maknuti iz nogometa. 