Pjevačica Neda Ukraden ovo ljeto otkrila je da njezina mama Anđelija boluje od Alzheimerove bolesti zbog čega više uopće ne prepoznaje Nedu. Iako se nadala da će se moći brinuti za majku, ovih dana morala je donijeti tešku odluku i smjestiti je u Dom za starije i nemoćne u Beogradu.  – Strašni su trenuci kad se lomite trebate li voljenu majku s kojom ste proveli 66 godina smjestiti u dom za starije i nemoćne. Mučile su me dvojbe ima li to smisla, je li to grijeh, mjesecima sam se borila sama sa sobom – rekla je Neda za Avaz.ba. Nedavno je rekla kako nakon svakog susreta s 91-godišnjom mamom neutješno plače jer je strašno boli što ne prepoznaje ni njezinu djecu ni unuke. – Najteže mi je što više ne prepoznaje moju kćer Jelenu, praunuke, mene... Plačem svaki put kad je vidim takvu, ali to je najbolje za nju jer više ne može živjeti bez cjelodnevne skrbi – kaže Neda.  >>Neda Ukraden se hvali lijepom kćeri