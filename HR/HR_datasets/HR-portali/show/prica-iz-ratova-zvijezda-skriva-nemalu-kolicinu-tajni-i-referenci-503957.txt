Nakon nekoliko mjeseci čekanja, i nestrpljivog grickanja noktiju, 'Rogue One: Priča iz Ratova Zvijezda' je napokon stigao u kina. Uz svježi uvid u svemir legendarnih 'Ratova zvijezda', ovaj posljednji spinof skriva i veliki broj easter eggova, tajni i zgodnih referenci na ranije nastavke serijala. Mi smo ih odlučili sve pobrojati, a prije nego što nastavite čitati, imajte na umu da u nastavku teksta slijede nemali spojleri za spomenuti film. Popis ćemo započeti s referencama za filmove koje su neki zagriženiji fanovi ove franšize možda i sami uočili. Erso u kući ima čašu plavog mlijeka, istu onakvu kakvu je i Luke pio sa svojim ujakom i ujnom u 'Ratovi zvijezda: Epizoda IV'. Tijekom scene u kantini u Epizodi IV, Obi-Wan i Luke te Dr. Cornelius Evazan i Ponda Baba se sukobljavaju, a Ponda kao rezultat ovog okršaja gubi ruku koji Obi-Wan bez pardona odsijeca svojim lightsaberom. Ovaj dvojac srećemo i u Rogue One kada Jyn i Cassian nabasaju na njega na ulicama Jedhe. C-3PO i R2-D2 vidimo u trenutku kada Pobunjenici odlaze na Scarif, što znači kako ova dva lika nastavljaju svoju tradiciju pojavljivanja u svakom Star Wars filmu. U biti, R2-D2 i C-3PO su jedina dva lika koji su se pojavili u svakom Star Wars filmu do sada. Jimmy Smits je reprizirao svoju ulogu Baila Organe iz prva tri filma (gledano kronološki, ne redoslijedom snimanja). Genevieve O'Reilly je Mon Mothma u Rogue One: A Star Wars Story, a istu ulogu je već glumila u Star Wars Episode III: Revenge of the Sith. Uz to, Organa i Mon Mothma su dio vijeća Yavina 4, skupa s Janom Dodonom iz Nove Nade kojeg smo nedavno gledali u 'Igri prijestolja' u kojoj je tumačio Selmyja Barristana. Mon Mothma i Organa u jednom trenutku u filmu spomenu svojeg 'prijatelja Jedija' ," Obi-Wan Kenobija koji se u tom trenutku i dalje skriva na Tatooineu. Tijekom Bitke za Scarif, originalni Zlatni vođa Jon 'Dutch' Vander i Crveni vođa Garven 'Dave' Dreis se pojavljuju pred kamerama zahvaljujući ponovno iskorištenim snimkama iz 'Nove nade'. Ostatak popisa svih Rogue One tajni i referenci donosi IGN Adria. Tema: FILM 