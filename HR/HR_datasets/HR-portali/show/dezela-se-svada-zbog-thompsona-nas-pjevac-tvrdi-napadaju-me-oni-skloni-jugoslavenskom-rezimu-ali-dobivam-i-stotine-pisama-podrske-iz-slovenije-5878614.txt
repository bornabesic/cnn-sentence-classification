Uoči koncerta Marka Perkovića Thompsona u Mariboru, razvila se velika rasprava u tamošnjim medijima. Od samostalnosti Slovenije nikada se nije ovoliko raspravljalo u slovenskoj javnosti kao o koncertu Marka Perkovića Thompsona - piše Slobodna Dalmacija. U svom prvom razgovoru za slovenske medije Thompson je rekao da sve to zajedno utječe na njega i da ga pogađaju sve te neistine.   - Nisam iznenađen. Ljudi imaju različite poglede na mnoge aspekte, kao i na moje pjesme. Vjerojatno se neki ne slažu s svjetonazorima o kojim pjevam. Moje najveće vrijednosti su kršćanska vjera, ljubav prema svojoj domovini, svojoj obitelji i drugih prioriteta koji su zajednički za sve osobe s takvim svjetonazorom, a nije važno da li su Hrvati, Slovenci, Nijemci ili osobe bilo koje druge nacionalnosti - kazao je Thompson.   - Naravno da me pogađaju te neistine. Oni pokušavaju na sve moguće načine prikazati me kao negativca jer svjetonazor koji nastojim promicati potpuno je suprotan njihovom. Najčešće se radi o ostacima bivšeg komunističkog, jugoslavenskog režima - nadodao je.   Na pitanje kako komentira navode da njegova glazba potiče na netoleranciju i širenje ultra nacionalističkih ideja Thompson kaže: Svatko tko želi može poslušati moje pjesme, i biti će mu jasno da su takve izjave daleko od istine!   Marko Perković Thompson kaže da je iz Slovenije primio stotine pisama podrške.