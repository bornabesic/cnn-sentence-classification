Nakon hvaljenog globalnog hita 'X-Men: Dani buduće prošlosti', redatelj Bryan Singer vraća se u novom nastavku popularne franšize 'X-Men: Apocalypse'. U novom nastavku vraća se prvi i najmoćniji mutant iz Marvelovog svemira - Apocalypse, koji je skupio moć ostalih mutanata te postao besmrtan i nepobjediv. Razočaran svijetom kojeg je našao nakon stoljeća sna, regrutira tim moćnih mutanata, uključujući i obeshrabrenog Magneta (Michael Fassbender), kako bi uništili čovječanstvo i stvorili novi svjetski poredak kojim bi vladali. Sudbina Zemlje visi o koncu. Raven (Jennifer Lawrence) uz pomoć Profesora X (James McAvoy) vodi ekipu mladih X-Mena kako bi zaustavili svojeg najvećeg neprijatelja i spasili čovječanstvo od potpunog uništenja. Pogledajte novi  foršpan filma 'X-Men: Apocalypse' Snažna glumačka postava predvođena je Jamesom McAvoyjem, Michaelom Fassbenderom, Jennifer Lawrence, Oscarom Isaacom, Nicholasom Houltom, Rose Byrne, Oliviom Munn, Evanom Petersom i mnogim drugima. 'X-Men: Apocalypse' u hrvatska kina dolazi u svibnju ove godine u distribuciji Blitz film i video. 