Nakon iznimno uspješne dvije sezone glazbenog natjecanja 'Zvjezdice', došlo je vrijeme za njegovu „odrasliju“ verziju. Više od tisuću talentiranih pjevačkih nada diljem Hrvatske prijavilo se za novi glazbeni show 'Zvijezde' kako bi pred članovima žirija, redom iznimno cijenjenih profesionalaca u glazbenoj industriji, pokazala što znaju i umiju svojim glasom. Samo jedan od njih bit će pobjednik i osvojiti vrijednu nagradu! Najvažniju ulogu u novom glazbenom showu ima peteročlani žiri. Tony Cetinski, Massimo, Goran Lisica Fox, Remi i Maja Bajamić imaju veliku zadaću: pronaći pjevačku zvijezdu među talentiranim mnoštvom natjecatelja u dobi od 16 i 35 godina, a koji imaju samo jedan cilj – stati na pozornicu i zasjati kao nova pjevačka nada! Žiri će u svakom dijelu natjecanja imati dvostruku ulogu. Osim što će odlučivati koji od kandidata svojim glazbenim sposobnostima zaslužuje prolazak u ostale faze natjecanja, pa sve do finala, Tony, Massimo, Fox, Remi i Maja će također imati priliku i dijeliti savjete, hrabriti i pomagati natjecateljima.  Kroz cijelo glazbeno putovanje kandidate će voditi Antonija Blaće, jedno od najomiljenijih lica malih ekrana kojoj je glazba velika strast. Nakon uloge kreativne producentice showa 'Život na vagi', Antonija se vraća na male ekrane.  „Svaka emisija u kojoj na bilo koji način pomažemo u ispunjenu snova i želja je jedna divna priča. Predivno je stati na pozornicu pred ovako šarolik i iznimno stručan žiri koji će kandidate itekako motivirati da se pokažu u najboljem svjetlu“, izjavila je Antonija, dodajući kako je počela potraga za novom hrvatskom pjevačkom zvijezdom! Kako će izgledati potraga za 'Zvijezdom', saznajte uskoro na RTL-u! >>Iskreni Neven: Želim zasnovati obitelj i to mi je glavna motivacija za skidanje kilograma >>Intimna Gabrijelina ispovijest: Zbog debljine ne mogu dobiti posao i sama sam​ 