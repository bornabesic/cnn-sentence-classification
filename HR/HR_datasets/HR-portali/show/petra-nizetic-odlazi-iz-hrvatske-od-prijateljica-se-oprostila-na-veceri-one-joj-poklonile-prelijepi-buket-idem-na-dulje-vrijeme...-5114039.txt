Novinarka, blogerica i producentica Petra Nižetić napušta Hrvatsku i odlazi u SAD. Petra će u Americi ostati duže vrijeme, a prije odlaska priredila je oproštajnu večer za svoje prijateljice, piše Story.hr. Petra je, među ostalima, pozvala i bivšu misicu i suprugu legendarnog košarkaša Dine Rađe, Viktoriju Rađu i poznatu splitsku fotografkinju Sonju Dvornik, koja je na svom Instagram profilu podijelila fotografiju prijateljica s oproštajne večeri. Na fotografiji se vidi da su prijateljice nasmijanoj Petri poklonile lijepi buket cvijeća složen od ružičastih ruža i bijelih ljiljana. - Da, priredila sam oproštajnu večer, intimnu, pozvala sam svoje najbolje prijateljice iz Splita. Bile smo kod mene doma i super smo se zabavile, baš kao i uvijek - rekla je novinarka, blogerica i producentica Petra Nižetić za Story.hr. Petra je otkrila i da nije zabrinuta zbog dužeg izbivanja iz Hrvatske: - Jako sam uzbuđena, no nema tu nikakve pretjerane brige, nije mi prvi put da odlazim tamo, iako ovaj put idem na dulje vrijeme - rekla je Petra, a prenosi Story.