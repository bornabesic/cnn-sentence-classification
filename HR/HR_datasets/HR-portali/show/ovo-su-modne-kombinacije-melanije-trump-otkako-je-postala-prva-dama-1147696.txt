Nakon inauguracije Donalda Trumpa za predsjednika Amerika njegova supruga Melani Trump povukla se iz Bijele kuće u New York i sve do ovog vikenda nije se pojavljivala u javnosti. Par se nakon dva tjedna susreo u Palm Beachu  gdje imaju imanje i gdje je par u subotu organizirao gala bal Crvenog križa, a u nedjelju navečer gledali su finale Super Bowla. Sve oči bile su usmjerene na prvu damu i njene modne kombinacije koje je odabrala za ovo prvo pojavljivanje u javnosti nakon inauguracije. U petak je u Palm Beach sletjela u casual izdanju i visoke potpetice ovaj put je zamijenila ravnim cipelama Christian Louboutin i nosila je crvenu Givenchy haljinu. Ni za gala večer Crvenog križa bivša manekenka nije eksperimentirala s bojama. Odabrala je toaletu u rozoj boji  s blagim v izrezom koju je upotpunila s velikim komadom nakita, lijepim i sigurno skupim naušnicama. U nedjelju navečer sa suprugom i desetogodišnjim sinom gledala je finale Super Bowla i za tu priliku se odlučila za ležernu kombinaciju; bijele skiny hlače i jednostavan plavi pulover s v izrezom.  Sudeći po modnim kombinacijama iz prošlog vikenda i onima koje je nosila na inauguraciji Melania je sklona jednobojnim kombinacijama i igra na sigurno. Svijetlo plava kombinacija koju je nosila na inauguraciji ima potpis Ralpha Laurena i neodoljivo podsjeća na stil Jackie Kennedy. Bio je to pravi pogodak baš kao i  bijela haljina  manje poznatog dizajnera francuskog podrijetla Hervéa Pierrea koju je nosila na inauguracijskom balu. Melania je sama sudjelovala u dizajnu haljine za inauguraciju.  Bijela, svijetlo plava, crvena i roza zasad je spektar boja koje Melania preferira, stilski ne griješi, elegantna je i  decentan. Očito je da je napravila veliki modni odmak u odnosu na vrijeme kad je tek ušla u brak s Trumpom kada je sve što je nosila bilo kičasto i bez ukusa.   >> Mi kolače nazivamo po njoj, a Melania nas nikada ne spominje >> Trumpova administracija tražila da kopiraju Obamu: 'Wow! Prvo je Melania ukrala govor Michelle Obame i sada ovo' 