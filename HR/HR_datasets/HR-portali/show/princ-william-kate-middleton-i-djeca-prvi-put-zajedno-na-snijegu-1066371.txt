Najpoznatiji britanski par, Kate Middleton i princ William, odveli su svoje dvoje djece, dvogodišnjeg Georgea i desetomjesečnu Charlotte, na prvo zajedničko skijanje i oduševili svijet prekrasnim obiteljskim fotografijama. Kraljevska obitelj prošlog je tjedna boravila negdje u Francuskoj, a lokaciju su držali u strogoj tajnosti. Za razliku od prijašnjih prigoda, kada su dopustili fotoreporterima da ih snimaju na putu, ovog su puta dolazak dozvolili samo jednom fotografu, koji je napravio divne fotografije. Kate i William su odlični skijaši, a nakon dvije godine pauze ponovno su stali na skije. Na objavljenim fotografijama vidi se kako je obitelj uživala u snježnim radostima pa su se, osim skijanja, i grudali, ali i pravili snjegovića. Mnoge su ove fotografije podsjetile i na prvo skijanje prinčeva Williama i Harryja s njihovom majkom Dianom u Austriji 1991. godine. >> Preslatki princ George spreman je za novo razdoblje u svom životu 