Manekenka (32) udala se u Los Angelesu za 26-godišnjeg milijardera, osnivača Snapchata. Miranda Kerr i Evan Spiegel vjenčali su se u svom domu, a na svadbi je bilo 40-ak najbliže rodbine i prijatelja. Miranda i Evan prohodali su 2014., a zaručili se dvije godine poslije. Manekenka je izjavila da se nisu seksali prije braka jer je njen novopečeni suprug tradicionalan.  - Moj partner je jako tradicionalan i ja to poštujem - rekla je bivša Victorijina anđelica. Miranda iz prijašnjeg braka s glumcem Orlandom Bloomom (40) ima sina Flynna (6).