Redatelj filma 'Kralj Arthur - Legenda o maču', pokušao je obraniti čast svojeg prijatelja Davida Beckhama (42). Slavni nogometaš dobio je manju ulogu u ovom filmu, ali je doživio totalini fijasko jer su ga obožavatelji iskritizirali zbog loše glume. - On glumi kao što Victoria pjeva, grozno. Srećom, ne gradi karijeru na tome - pisali su korisnici društvenih mreža. No, Madonnin bivši suprug, Guy Ritchie (51) je u televizijskoj emisiji Beckhama je nazvao talentiranim glumcem.  - Odlično se ponaša pred kamerom i vrlo je uvjerljiv - rekao je Ritchie, no David priznaje: - Volim izazove, ali se nikad ne bih ozbiljno bavio glumom jer nisam rođen za ovaj posao. Dosad je igrao sebe u filmu 'Goal' i 'Goal 2', a cameo ulogu dobio je i u Ritchiejevu filmu iz 2015. 'Šifra U.N.C.L.E.' 