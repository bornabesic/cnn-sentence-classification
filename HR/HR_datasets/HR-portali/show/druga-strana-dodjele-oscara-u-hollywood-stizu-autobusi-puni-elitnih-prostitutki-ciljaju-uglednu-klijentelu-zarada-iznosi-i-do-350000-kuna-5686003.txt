Dodjela filmske nagrade Oscar u Los Angelesu nesumnjivo je najglamurozniji događaj u svijetu šoubiza, no ne karakteriziraju ga samo zlatni kipići, nasmiješeni Emma Stone i Ryan Gosling, dizajnerske haljine i crveni tepih. Ispod blještave površine krije se puno mračniji svijet u kojem na holivudskom glamuru zarađuju svodnici, prostituke i dileri. Kako se približava svečana dodjela Oscara, u Los Angeles se slijeva na stotine mladih djevojaka koje se nadaju da će profitirati od najstarijeg zanata na svijetu. Bivša načelnica losanđeleske policije, Stephany Powell, rekla je za britanski Sun: ‘Svodnici znaju da je ovo doba godine kad mogu zaraditi puno novca.’ Powell je 30 godina radila u policiji, a danas vodi organizaciju koja pomaže mladim djevojkama da se izvuku iz prostitucije. ‘Jednom sam čula za tulum na privatnom golf terenu na kojem su podigli šator u kojem su djevojke pružale usluge muškarcima. Svodnici u ovo doba preplave internet s oglasima za posao, a cure rade u hotelskim predvorjima ili barovima. Imat ćemo dosta policajaca u civilu u Hollywoodu kako bi našli djevojke koje pružaju seksualne usluge’, rekla je. U tjednu dodjele Oscara jedna djevojka može zaraditi i iznos u protuvrijednosti od 350.000 kuna, a one koje su se pojavile u pornografskim filmovima imaju najvišu cijenu jer mnogo mušterija želi ostvariti fantaziju odnosa s porno zvijezdom. Mnogi svodnici nude i ugovor o povjerljivosti za ‘uglednu’ klijentelu. Ovaj vikend će cijene za jedan sat porasti na iznos u protuvrijednosti od 7.000 kuna, a za cijelu noć na oko 60.000 kuna. Velike zvijezde filmske industrije navodno nisu škrte s napojnicama pa se honorar može značajno povećati. Privatni detektiv Dan Hanks koji je pomogao u istrazi protiv poznate holivudske madam Michelle Braun, kaže: ‘Hollywood je podmazan industrijom droge i seksa. Sve se to zna i sve se plaća gotovinom. Tulumi nakon dodjele Oscara organiziraju se unaprijed i nijedna slavna osoba ne želi ponoviti trenutak kakav se primjerice dogodio Hughu Grantu kad su ga uhvatili na cesti s prostitutkom. Neke djevojke koje se angažiraju za tulume su eskort dame, a neke su porno glumice. Uvijek ima i onih koje su došle u Hollywood kako bi ostvarile neki svoj san, no to se jednostavno nije dogodilo. Plaćaju im i za šutnju, to je najvažnije pravilo. Tulumi se održavaju u privatnim kućama, hotelima i klubovima.’ Holivudska madam Deborah, koja nije htjela otkriti puno ime, potvrđuje da je ovo najbolje vrijeme za zaradu. Dodjela Oscara je sjajna, kaže ona tvreći da djevojke zarađuju između 5.000 i 50.000 dolara. 'Tulumi su unaprijed organizirani, a mobiteli i kamere su strogo zabranjeni. Čula sam da je jedna poznata filmska zvijezda prije koju godinu ostavila 20.000 dolara napojnice, no poznati rijetko imaju direktan kontakt sa svodnicima. Oni kažu svom čovjeku koji ima svog čovjeka, a on to prenese kome treba. Mnogo je ljudi između glumačke zvijezde i same djevojke. Oscari su poput Nove godine za filmske zvijezde. Njima to označava kraj godine, a ako njihov film osvoji nagradu, onda tulumare bez granica.’ Fred Prouser / REUTERS Tom Sizemore s djevojkom Heidi Fleiss, bivšom madam,   Djevojke dolaze autobusima nadajući se da će dobiti svoj dio kolača. Jedna od najpoznatijih holivudskih svodnica Heidi Fleiss vodila je lanac prostitucije devedesetih, a jedan od njezinih najpoznatijih klijenata bio je Charlie Sheen, koji to nije skrivao. Među njezinim klijentima u knjižici našla su se i imena poput Toma Sizemorea, Johnnyja Deppa, Georgea Lucasa i drugih. Prije sedam godina u anonimnom razgovoru za propali Gawker dvojica lokalnih dilera kokainom otkrila su da u vrijeme Oscara očekuju dvostruku zaradu. Osim poroka ove se godine očekuje i velika politička napetost, mogući su i prosvjedi, pa će se stoga na ulicama Los Angelesa u noći dodjele Oscara naći više od tisuću policajaca.