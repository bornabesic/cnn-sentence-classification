 Nakon najave da će Seth Gordon režirati filmsku verziju megapopularne serije o spasiteljima s losanđeleških plaža, došle su i vijesti o glavnim, a i sporednim glumcima u filmu. Tako će ulogu glavnog spasioca (prije David Hasselhoff kao Mitch Buchannon) preuzeti Dwayne Johnson, poznatiji po svojem nadimku The Rock , a protutežu će mu pružiti sveprisutni Zac Efron . Za glavnu žensku ulogu odabrana je Ilfenesh Hadera , koja je do sada uglavnom glumila u serijama. Osim tih glumaca, pridružiti će im se i glumica Alexandra Daddario kao i fotomodel Kelly Rohrbach. Film će se fokusirati na Johnsona, koji se kao vođa elitne skupine spasitelja, mora udružiti s mladim i bahatim olimpijcem Efronom da bi spasio svoj voljeni Zaljev. Prema trenutačnim podacima, film bi trebao izaći 2017. godine u ljeto. 