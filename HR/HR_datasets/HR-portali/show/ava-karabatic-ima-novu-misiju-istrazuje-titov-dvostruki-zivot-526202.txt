Enigma Tito me oduvijek privlačila. Zanima me tko je taj lik o kojem moji roditelji pričaju s toliko ljubavi, kaže Ava Karabatić (29). Na srpskoj televiziji vodi talk-show 'S Avom o...', u kojem je povodom Dana mladosti - Titova rođendana, istražila tko je Josip Broz Tito. Kao prava istraživačka novinarka, pohvalila se, povukla je i svoje veze u Moskvi preko kojih je trebala ući u njihov državni arhiv. No zapela je i prije nego što je počela. - Kad su čuli da tražim sve o Titu prije Drugog svjetskog rata, odbili su me - požalila se Ava, koju to ipak neće pokolebati. - Sad tek želim istražiti sve o njemu. Toliko ima još nepoznanica. Je li bio samo jedan Tito ili tek jedan od njih - zapitala se.