Ne samo da su čarobni napitak ponijeli sa sobom na set, nego su shvatili i da imaju istog doktora.  No „bolest“ ih nije omela da strogo i pravedno ocijene naše kandidate. Na početku novog tjedna kuhari-amateri su bili podijeljeni u dvije skupine, obje su pripremale sarmu, no jedna je to slavno jelo kuhala na tradicionalan način dok je druga skupina morala upotrijebiti maštu i spraviti modernu verziju omiljenog jela. -Kuharstvo su tri, četiri godine svaki put okrene naglavačke. To što se mi držimo tradicionalnog govori više o nama nego o kuharstvu- komentirao je Gretić ovotjednu nit vodilju, a dok „tradicionalisti“ nisu imali manevarskog prostora, „modernisti“ su se vrlo kreativno bacili na rješavanje današnjeg izazova.  Anja je odlučila pripremiti sarmu od janjetine i badema u crvenom kupusu, Josip je radio sarmu od blitve, ječma i grdobine, Diana se odlučila za ljetnu varijantu hladnih sarmica od muzgavca i blitve, a Karolina je željela raditi „raw food“ varijantu sarme s klicama, sjemenkama, tofuom i seitanom, no na posljetku se odlučila za mesnu varijantu. Tomislavove „seksi sarmice“ su apsolutno oduševile žiri, a i Davor se posebno pripremio za ovaj tjedan. -Bili smo na Sljemenu, četiri dana smo trčali gore dolje, skupljali smo borove iglice- kazao je Davor kome je kondicijski trening očito razbistrio um i poboljšao kulinarske mogućnosti. Naime, upravo je on prvi kandidat koji je ovoga tjedna zaslužio imunitet. Od večeras će kandidati, točnije svakoga dana po jedan, moći osvajati imunitet, a četvero najsretnijih i najspretnijih na kraju tjedna neće moći završiti u duelu. Koga će sljedećeg kulinarske vještine spasiti od mrskog dvoboja, a zbog koga će naš žiri morati otvoriti novu bočicu „lijeka“, doznat ćete već sutra u 21 sat na RTL Televiziji! >>Gretić i Plavi tim: Vrag bez šibe i gastro ratnici >>Ajngemahtec i kobasice sa zeljem Gretiću povisili tlak 