Jedan od najsimpatičnijih trenutaka ovogodišnjeg crvenog tepiha definitivno je neočekivani poljubac Johna Travolte i Scarlett Johansson. Naime, dok je lijepa Scarlett pozirala fotografima, iza leđa joj se prišuljao glumac i iznenadio je poljupcem . S obzirom na to da nije odmah shvatila o kome je riječ, lijepa glumica ostala je šokirana. Glumičino skamenjeno lice uhvatili su fotografi pa se već danima po medijima piše da glumici taj poljubac baš i ''nije sjeo''. Ona tvrdi da to uopće nije istina. – Nema ništa čudno, grozno ili neprimjereno u Travoltinu ponašanju. Njegov pozdrav bio je totalno sladak i dobrodošao – brani ga glumica. Dodala je i kako fotografija izvlači stvari iz konteksta te da se na snimci jasno vidi njena reakcija kada je shvatila da je osoba koja joj se prišuljala zapravo njen dragi kolega. – Nisam ga vidjela nekoliko godina i zadovoljstvo mi je što me tako dočekao – rekla je Scarlett koja je s Travoltom glumila u filmu "A Love Song for Bobby Long". >>Evo kako je Scarlett reagirala kad joj se s leđa prikrao Travolta >>'Anything Can Happen': Scarlett Johansson potpuno podbacila na crvenom tepihu