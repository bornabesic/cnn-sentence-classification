Ususret koncertu u Tvornici kulture ove subote, Pavel je otkrio glazbene goste - Maju Posavec i Greenhouse Blues Band Brass, koji će pojačati standardnu postavu i sa njima izvesti ponajbolje pjesme iz dosadašnje karijere, kao i pjesme sa novog albuma ''Družba krivih odluka''. Uoči koncerta objavljen je novi spot/singl ''Junaci Hatzove ulice'' u kojem se ovaj puta ne pojavljuju članovi benda. Spot je režirao Porinom nagrađeni redatelj Boris Sekulić, snimao Rino Barbir, a montirao Filip Meštrović. Videospot ''Junaci Hatzove ulice'' pogledajte ovdje. ''Junaci Hatzove ulice'' peti je singl s nedavno objavljenog albuma ''Družba krivih odluka''. Naslov novog Pavelovog izdanja preuzet je upravo iz ove generacijske pjesme o svima koji su činili i čine društvo koje je svoje dane i noći većinom provodilo u Aljošinom bivšem stanu u Hatzovoj ulici. Većina pjesama s novog albuma referira se upravo na osjećaj pripadnosti i sigurnosti koju pruža prijateljstvo i slatko – gorki osjećaj prolaznosti vremena s ljudima čije su karakteristike nekad bile one muzičara, studentice ili sanjara, a danas su postali očevi i majke. Selidbom iz stana zaključeno je jedno veliko poglavlje života koje je bilo inspiracija novim Pavelovim hitovima od kojih se oni već objavljeni naveliko vrte radijskim eterom! Satnica za koncert je sljedeća: SUBOTA, 27.5. VRATA/BLAGAJNA: 20:00 / PAVEL: 22:00 Ulaznice za subotu (27.5.) i dalje su u prodaji na svim prodajnim mjestima Eventima, u Dirty Old Shopu i Dallas Recordsu Zagreb (Paromlinska 49/1), po sljedećim cijenama: 70 kn / pretprodaja 90 kn / na dan koncerta