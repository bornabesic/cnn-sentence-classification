Pri kraju epizode 'Tri, dva, jedan – kuhaj!' Ozana, Katarina, Moira i Zdravko ostali su potpuno zbunjeni odlukom žirija da niti jednom od ova dva para ne dodijele pobjedničkih 20 bodova. - Moira i Zdravko, imali ste previše stvari na tanjuru. Punjene prepelice, cous-cous, krema od brokule, vrganji. Jednostavno previše. Trebali ste pripremiti barem tri tanjura - jedno predjelo ili juhu, prepelice za glavno jelo i desert. Nisam zadovoljan ni nazivom deserta. Bilo bi bolje da je to bila pita od sira, a ne cheesecake. A prijateljice Ozana i Katarina… Dok vas gledamo kako kuhate, imamo dojam da vam je tako svejedno. Možemo pohvaliti prilog u glavnom jelu, ali jabuke su predebelo narezane. Umak od vrganja se mogao bolje iskoristiti. Stoga smo odlučili da niti jednom paru ne damo tih pobjedničkih 20 bodova i na to imamo pravo, zaključio je Tomislav Špiček zbog čega nema pobjednika u posljednjem redu radnih jedinica, ostavivši Moiru i Zdravka te Ozanu i Katarinu s bezbroj upitnika nad glavom.  Žiri je kod ostalih minidvoboja lakše došao do odluke kome dati 20 bodova. Sanji i Moreni je u roladi buta divlje svinje ostao komadić čačkalice, zbog čega ih je Ivan Pažanin zamalo diskvalificirao. Tako su njihovi 'protivnici', Arsen i Željan proglašeni uspješnijim parom u duelu i osvojili su 19 bodova (jedan bod im je umanjen zbog neuredne radne jedinice).  Nakon dva neuspjela pokušaja, Kristijan i Martin napokon su pobijedili u duelu. Imali su bolji desert, juha im je bila ukusna baš kao i prilog, iako moraju poraditi na filetiranju ribe koja je bila bolja kod Natali i Hrvoja.  Tko će uhvatiti zadnju šansu za vlak koji vodi u finalni tjedan? Doznajte u četvrtak, 4. svibnja u 21:10 na RTL-u, u novoj epizodi kulinarskog showa 'Tri, dva, jedan – kuhaj!'. 