Na glasu je kao nepopravljivi ženskaroš, ali jedna žena ipak je uspjela ukrotiti Roda Stewarta (68). Pjevač je otkrio da toliko voli svoju 26 godina mlađu suprugu Penny Lancaster da nije mogao prestati buljiti u njenu fotografiju kad ga je nedavno napustila nakon što su se gadno posvađali. Vratila se za dva tjedna. - Dok je nije bilo, uokvirio sam njenu fotografiju i stavio je pored kreveta. Njeno lice bilo je zadnje što sam vidio prije nego sam zaspao i prvo što sam vidio kad sam se probudio - ispričao je Stewart kojega je tuga inspirirala da obradi pjesmu Toma Waitsa \"Picture In A Frame\" na njegovom novom albumu Time. - U pjesmi pjevam o ta dva tjedna koje sam proveo bez Penny - otkriva Rod koji je u braku s manekenkom šest godina te imaju dvoje djece, sedmogodišnjeg Alastaira i dvogodišnjeg Aidena. Glazbenik s pet žena ima osmero djece. 