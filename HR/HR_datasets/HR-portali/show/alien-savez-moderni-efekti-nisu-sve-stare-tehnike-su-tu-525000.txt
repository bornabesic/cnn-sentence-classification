Puno puta se dogodilo da je film koštao 100 pa i više milijuna dolara, ali da nikome nije bilo jasno na što je sav taj novac otišao, jednom kada smo vidjeli film u kinima. Trenutačno je posve jasno da je novac uložen u 'Alien: Savez' prešao tu magičnu znamenku od 100 milijuna, no kad pogledamo novi video koji je izašao, posve je jasno na što je novac utrošen. Premda ima iznimno puno kompjuterskih animacija u finalnom proizvodu, Ridley Scott je i dalje redatelj koji pripada staroj školi, pa su tako svi ti efekti samo nadogradnja na prave elemente. Tako je cijeli brod na kojem se odvija radnja, svemirski brod 'Savez', dobrim dijelom izgrađen u stvarnosti, a razne eksplozije i drmanja kamere su uistinu snimljene, a ne samo kompjuterski dodane. Pogledajte video U filmu glume Michael Fassbender, Katherine Waterston, Billy Crudup, Danny McBride i Demián Bichir. Film režira legendarni Ridley Scott. Film je u kinima u distribuciji Blitza od danas, a svoju ulaznicu možete kupiti već sad na blagajnama kina, putem aplikacija ili on-line na stranicama kina. Tema: FILM 