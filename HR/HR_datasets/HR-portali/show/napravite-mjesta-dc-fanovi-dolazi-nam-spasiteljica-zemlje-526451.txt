Moć, otmjenost i mudrost: nadahnjujuće kvalitete koje se neizostavno poistovjećuju s najvećom superjunakinjom svih vremena, poznatom u cijelom svijetu kao Wonder Woman. Štovani i dugogodišnji arhetip DC-ja i globalni simbol snage i jednakosti više od 75 godina - kako i kada se pojavila te zašto joj je dobrobit čovječanstva toliko važna? Gal Gadot preuzela je glavnu ulogu u 'Wonder Woman', epskoj akcijskoj pustolovini redateljice Patty Jenkins ('Čudovište') i prvi samostalni film DC-jeve superjunakinje. Prije nego što je postala Wonder Woman, ona je bila Diana, princeza Amazonki, odgojena u skrivenom otočnom raju, trenirana da postane ratnica bez premca. Ali kad se avion američkog pilota sruši u more kraj otoka Amazonki i Diana sazna za razorni sukob koji hara vanjskim svijetom, odluči napustiti svoj dom, uvjerena da može zaustaviti prijetnju koja se navila nad cijeli svijet. Boreći se uz bok muškarcima u ratu koji će okončati sve ratove, Diana će otkriti svu snagu svoje moći i svoju istinsku sudbinu. Pogledajte video U glumačkoj postavi su, osim Gal Gadot, Chris Pine ('Zvjezdane staze'), Robin Wright ('Muškarci koji mrze žene'), Danny Huston ('Sukob titana'), David Thewlis ('Teorija svega'), Connie Nielsen ('Gladijator'), Elena Anaya ('Koža u kojoj živim'), Ewen Bremner ('Snowpiercer'), Lucy Davis, Lisa Loven Kongsli, Saïd Taghmaoui i Eugene Brave Rock. Patty Jenkins režirala je film prema scenariju Allana Heinberga, priču su osmislili Zack Snyder, Allan Heinberg i Jason Fuchs prema DC-jevim likovima. Wonder Woman stvorio je William Moulton Marston. Film su producirali Charles Roven, Deborah Snyder, Zack Snyder i Richard Suckle, dok su Stephen Jones, Geoff Johns, Jon Berg, Wesley Coller i Rebecca Steel Roven izvršni producenti. 'Wonder Woman', u distribuciji Blitza, pogledajte pretpremijerno 31. svibnja u CineStaru i to u najboljim formatima IMAX, 4DX i REALD 3D, a ulaznice možete kupiti na blagajni kina ili online na Blitz-CineStaru. Tema: FILM