Nakon što je u prošloj emisiji oduševio kao Prince, Bojan Jambrošić ovog je puta na pozornicu showa Tvoje lice zvuči poznato' stigao transformiran u Josipu Lisac.. Otpjevao je njezin hit 'Danas sam luda' i za svoj nastup dobio pohvale žirija, ali i same glazbene dive Josipe Lisac  koja je pomno pratila njegovu izvedbu. - Odlično! Glazbeno i vizualno izrazito atraktivno. Moram priznati da je Bojan ljepši nego ja. Ovaj spot snimljen je prije 30 godina, a cijela je priča izrazito moderna. Odlično je skinuo karakteristike u mom izražavanju. Sviđa mi se kako je u jednom trenutku naherio usta baš kao što i ja to ponekad radim. Nije ništa karikirao. Jako, jako dobro. Moram pohvaliti i kostimografiju koja je fenomenalna. Famozno je sređen. Perfektno! Želim mu puno sreće - rekla je Josipa za Dnevnik.hr te otkrila  da duže vrijeme prati Bojanove transformacije. - Slušala sam i kako je skinuo Doris Dragović. To je nestvarno. Izvanredno kako je otpjevao njezin vokal! A tek Princea... Skinuo ga je u svakom detalju. Za svaku pohvalu - zaključila je. 