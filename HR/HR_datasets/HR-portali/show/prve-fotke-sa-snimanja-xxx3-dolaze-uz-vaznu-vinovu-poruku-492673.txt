Godina 2017. bit će poprilično bitna godina za Vina Diesela. Osim što ćemo te godine čuti kako glumac daje glas Grootu u nastavku hita iz 2014. godine, 'Čuvarima galaksije', vidjet ćemo ga i u osmom nastavku 'Brzih i žestokih'. No premda smo i zbog prvog i drugog od ta dva filma oduševljeni, ipak bismo rekli da nam je bitniji njegov povratak u franšizu koja je pokazala njegovu vrijednost kao glumca akcijskih filmova, 'xXx'. A kako znamo koliko je Vin aktivan na društvenim mrežama (pogledajte samo njegov odgovor na dramu oko svađe s Dwayneom Johnsonom), sigurno ćemo vidjeti još mnogo materijala. Xander... A photo posted by Vin Diesel (@vindiesel) on Sep 22, 2016 at 10:03pm PDT Kako nam naslov novog filma kazuje, glavni lik prvog filma, Xander Cage, vraća nam se u eksplozivnom izdanju. Ne samo da je lažirao svoju smrt prije gotovo deset godina, već je u miru živio u samonametnutom progonstvu od onda. No kada se pokaže da zlikovac Xiang (Donnie Yen) posjeduje oružje kojim može donijeti kraj svijeta, tj. apokalipsu, Xander izlazi iz 'mirovine'. Pogledajte prvi foršpan Kako smo rekli, Diesel se vraća, što znači da nećemo vidjeti Ice Cubeovog Dariusa Stonea u ovom filmu. Protiv Vina stat će Donnie Yen u ulozi negativca, dok će Samuel L. Jackson reprizirati ulogu agenta Augustusa Eugenea Gibbonsa, a uz njega ćemo gledati i zvijezdu Bollywooda Deepiku Padukone koja će glumiti lovca iz Cageove prošlosti. Nina Dobrev ('Vampirski dnevnici') također će se naći u jednoj od uloga, a vidjet ćemo i Ruby Rose (Orange Is the New Black). Poseban gost u filmu je i borac UFC-a, Conor McGregor. U ostalim ulogama su Tony Jaa, Toni Collette, Rory McCann, i, malo bizarno, brazilski nogometaš Neymar. U ulozi redatelja naći će se originalni redatelj, D.J. Caruso. Film 'xXx: Povratak Xandera Cagea' u distribuciji Blitz filma dolazi u hrvatska kina polovicom siječnja 2017. Tema: FILM 