Bivša Miss Dalmacije Dina Jelaska Marie u sretnom je braku s jednim od najbližih suradnika šeikove obitelji, s kojim je dobila troje djece. Atraktivna Splićanka već deset godina živi u egzotičnom Dubaiju. Dina i u dalekim Ujedinjenim Arapskim Emiratima ima svoju malu oazu, koja je podsjeća na rodni grad. 'To je njihova marina. Ondje često doručkujemo, more i plaža su blizu, mjesto izgleda kao mala Francuska u Dubaiju. Asocira me na dom, rekla je Jelaska za IN magazin. Sa suprugom često ide i u ribolov, a ona, kao prava Dalmatinka, skoro uvijek ulovi veće i bolje od njega, smije se. Za Dubai kaže da je grad koji u svemu mora biti prvi, a toliko je velik da ga ni ona još nije stigla u potpunosti obići. Ljudi puno rade, ali zato si vikendom i mogu priuštiti put na Sejšele ili Maldive. 'Ovdje nitko ne zaključava kuću ni aute jer se ne krade. Poštuju se red, rad i disciplina. Naravno da ima i onih koji nemaju, ali uvjeti rada su sasvim ok. Indijac, koji je siromašan, ovdje djeci može osigurati i školu i hranu, ima kuću i stan i auto'', rekla je Dina. U Split dolazi kad god može, uglavnom za blagdane, a životom je i više nego zadovoljna. 'Supruga djeca i ja malo viđamo jer stalno radi. Kod kuće kuhamo, posadili smo tikvice, mentu, ružmarin, masline... Živim lagodno - imam vozače, ispeglanu odjeću, voće koje poželim...', pohvalila se bivša misica. Za supruga, koji ju je osvojio strpljivošću, ima samo riječi hvale. 'Ako treba, oprat će zahod i baciti smeće. Odgojen je, romantičan, ne zaboravlja važne datume i uvijek me iznenadi cvijećem. Moja riječ mu je važna. Imamo konflikte, ali ponosna sam na njega', otkrila je Dina.