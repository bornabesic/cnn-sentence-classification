Ako ste pratili našu filmsku rubriku, već vam je neko vrijeme poznato da se snima reboot filma o King Kongu iz 1976. godine (prvi foršpan pogledajte tu). Redatelj nove verzije, Jordan Vogt-Roberts, dao si je dosta truda da se njegov film nikako ne bi mogao zamijeniti s verzijom koju smo 2005. godine dobili od Petera Jacksona. U videima koji su iskrsnuli na službenim stranicama filma, na Twitteru te na Facebooku, taj trud se još pojačao. Tako smo na Twitteru saznali nešto o glavnom liku filma (ne, nije Kong), lovcu Jamesu Conradu. Lik kojeg glumi Tom Hiddleston, kapetan James Conrad, je osim što je sposoban lovac, i te kako stručan vojnik i borac. Ovakva karakterizacija, koju smo dobili i prije filma, a i prije puštanja trećeg foršpana u opticaj, zasigurno će pomoći da nam lik bude jasniji i mnogo prije nego što u kinima vidimo kakav on uistinu je. U glavnim ulogama su već spomenuti Tom Hiddleston ('Osvetnici', 'Thor: Svijet tame'), Samuel L. Jackson (vidjet ćemo ga ove godine u trećem dijelu sage o 'xXx'-u), dobitnica nagrade Oscar® Brie Larson (pojavljuje se u trećem dijelu 'Osvetnika'), John Goodman (ove godine reprizira ulogu koju je imao u 'Transformers: Doba izumiranja') i John C. Reilly. 'Kong: Otok lubanja', u distribuciji Blitza, u domaća kina stiže u ožujku 2017. godine. Tema: FILM 