Lani je postao igrač Real Madrida, a 2016. nogometašu Mateu Kovačiću nastavilo je ići uzlazno na svim životnim poljima. Naime, nakon šest godina veze navodno se zaručio sa Zagrepčankom Izabelom Andrijanić. Glasine je potaknula fotografija na Instagramu koju je objavila Izabela, a na kojoj ona sramežljivo pokazuje prsten na svojoj ruci. To je, naravno, potaknulo salvu pitanja njezinih prijatelja o tome znači li to da su se konačno zaručili, na što im je ona samo odgovorila znakom srca. Upoznali su se još u srednjoj školi i od tada su nerazdvojni, a prije života u Španjolskoj skupa su živjeli i u Milanu. Prošli tjedan u gostima u Madridu bila im je i njegova obitelj. Možda su slavili zaruke. >> Lijepa djevojka Matea Kovačića potpuno je oduševila Španjolce 