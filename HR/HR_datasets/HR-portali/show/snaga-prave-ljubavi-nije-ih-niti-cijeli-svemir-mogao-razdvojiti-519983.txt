U bliskoj budućnosti, ljudi će se uputiti i na druge svjetove. Prvi kolonizacijski brod upućen je u misiju kolonizacije Marsa, međutim odmah nakon polijetanja saznaje se da je jedna od astronautkinja trudna. Ubrzo nakon slijetanja, ona umire od komplikacija prilikom rađanja prvog čovjeka na crvenom planetu, ne otkrivši tko mu je otac. Tako je započeo neobičan život Gardnera Elliota, prvog čovjeka rođenog na drugom svijetu. U istraživanju svoga porijekla, Gardner započinje online prijateljstvo s Tulsom, djevojkom iz Colorada na Zemlji. Kada napokon dobije priliku otići na Zemlju, Gardner poželi isprobati sva čuda o kojima je mogao čitati na Marsu i susresti djevojku koju voli. Međutim, kada znanstvenici počnu s pripremom za njegov odlazak, otkriju da njegovo krhko tijelo ne može izdržati Zemljinu silu gravitacije. Pogledajte foršpan 'Svemir između nas' režira Peter Chelsom po priči Stewarta Schilla, Richarda Bartona Lewisa i Allana Loeba. U glavnim ulogama su Asa Butterfield, Gary Oldman, Britt Robertson i Carla Gugino. Film u naša kina dolazi 11. svibnja, u distribuciji Blitza. Tema: FILM 