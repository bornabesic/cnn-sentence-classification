Glumac Brian Tee (Wolverine, Jurski svijet), objavio je na svojem službenom Twitteru sliku u kojoj se vidi da se u novom nastavku 'Ninja kornjača' naši heroji u poluoklopu još jednom bore protiv svojeg najpoznatijeg protivnika. Premda je to postalo jasno jednom kada smo vidjeli video u kojem Kornjače spriječavaju 'Foot Clan' da izvrši pljačku, ovo je prva prava potvrda da se 'Shredder', odnosno Oroku Saki, vraća u serijal. Osim toga, tako je i potvrđeno da Tohoru Masamune, glumac koji je glumio 'Shreddera' u prethodnom nastavku 'Kornjača', neće reprizirati svoju ulogu. Povratnici u film su, osim kornjača, Megan Fox kao April O’Neill i Will Arnet kao nebitni lik. Kao nove negativce dobivamo Garyja Anthonyja Williamsa i hrvača WWE-a, Stephena 'Sheamusa' Farrellyja koji glume Beebopa i Rocksteadyja. Stephen Amell odglumiti će Caseyja Jonesa, izvrsnog borca i saveznika naših heroja. 'Nindža kornjače: Izlazak iz sjene' u kina stiže drugog lipnja ove godine, u distribuciji Blitz Film i Video. Tema: FILM 