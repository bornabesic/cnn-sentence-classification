Nije tajna da sve više poznatih zvijezda svake godine otkriva čari hrvatske obale. Neke od njih tu su došle zbog poslovnih, a neke zbog privatnih obveza. No, zajedničko je svima da se rado vraćaju na ljetovanje u Hrvatsku. Diskokraljice Sister Sledge ovog su tjedna nastupile u zadarskom Arsenalu. Sestre Joni i Debbie nakon odličnog koncerta provele su dan na Ilirijinu event-brodu Nada u obilasku Kornata, gdje su uživale u kristalno čistom moru i ljepotama Nacionalnoga parka, te domaćim delicijama. Posebno su oduševljene maslinovim uljem i ističu da će se svakako vratiti. Braća blizanci, košarkaši Brook i Robin Lopez odmaraju se pak u Dubrovniku. Iako su na terenu rivali, jer Brook igra za Brooklyn Nets, a Robin je od iduće sezone član New York Knicksa, ljetuju zajedno. Ne sumnjamo da su šetajući dubrovačkim ulicama našli i neki suvenir koji će ponijeti sa sobom. Stalni je gost Jadrana je i zvijezda Borussije iz Dortmunda Matts Hummels. On je kupio vilu u Posedarju, gdje provodi svako ljeto. Jadran voli i najbolji svjetski tenisač Novak Đoković. Nakon Crne Gore, Nole se s obitelji odmarao na kornatskom otoku Žutu. Tamo se družio s Brankom Đurićem i njegovom obitelji. Đurina kći Zala se na svom Facebook profilu pohvalila fotografijom s teniskim asom. >> Rasberger: Srbi se nemaju pravo ljutiti na Novaka Đokovića što je došao u Hrvatsku 