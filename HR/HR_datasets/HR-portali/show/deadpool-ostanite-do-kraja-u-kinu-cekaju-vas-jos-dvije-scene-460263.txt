'Deadpool' u kina stiže za samo dva dana, tako da je bilo krajnje vrijeme da saznamo još neke detalje o filmu. I to ne o glumcima ili redateljima, već detalje vezane za radnju, koji su svima važni. Naime, osim komičnog trenutka poslije odjavne špice, 'Deadpool' ima još jednu scenu, nakon cijele odjavne špice, poput one u 'Osvetnicima'. Scenarist filma, Rhett Reese, izjavio je tako na svojem Twitteru da nitko još uvijek nije vidio cijeli film. Stoga, grijte stolice i čekajte do samog kraja za taj detalj koji bi mogao biti povezan s najnovijim nastavkom 'X-Mena' i uživajte u činjenici da ćete vidjeti nešto što novinari nisu imali priliku vidjeti. Scenaristu Reeseu pridružio se i crtač i pisac stripova, Robert Liefeld, tako da smo poprilično sigurni da se radi o pravoj stvari. A kao što je već godinama to uobičajeno, na američkom Super Bowlu se u pauzama puštaju samo ekskluzivni foršpani i reklame, s cijenom od preko pet milijuna dolara za trideset sekundi spota. Tako je i 'Deadpool' dobio svoj posljednji spot prije dolaska u kina. ‘Deadpoola’ ćemo u kinima moći vidjeti već 11. veljače ove godine, čak dan ranije nego u SAD-u. U filmu osim Ryana Reynoldsa i Morene Baccarin (Firefly), glume Ed Skrein i Gina Carano . Uz njih uloge imaju i T.J. Miller i Brianna Hildebrand uz Stefana Kapičića. Kao redatelj filma nastupa Tim Miller, za kojeg mislimo da nas neće razočarati , jer ipak se radi o njegovom prvom djelu. Nakon 'Deadpoola' ostaje nam samo da vidimo kamo X-Meni idu u 'X-Men: Apokalipsi', koja u kina stiže 27. svibnja ove godine. 