Jacques Houdek s velikim uzbuđenjem pratio je nastup Nine Kraljić na Eurosongu. Poznati pjevač iskazivao je potporu mladoj kolegici još od trenutka kad je odabarana za ovogodišnju hrvatsku predstavnicu na pjevačkom natjecanju u Švedskoj. A s njom je pobijedio i u prvom izdanju hrvatskog Voicea. - Vjerujem u tebe, draga Nina, razvali večeras onako kako samo ti to znaš! - napisao je Jacques uoči njenog nastupa, a kad je stupila na pozornicu bio je u transu: - Kakvaaa srećaaaa! Plačem od uzbuđenja, srce će mi iskočiti van, ponosan do neba! Najbolja moja Nina, hvala Bogu! - napisao je pjevač. Nakon Nininog ulaska u finale Jacques je poručio sljedeće: - Dame i gospodo - Nina Kraljić! Tako se to radi! Vjera koju imam od prvog dana u Ninu i njen talent jedino je što mi je večeras umirilo srce da ne iskoči van od silnog uzbuđenja i treme koju sam imao, proživljavajući svaki tren izvedbe... Ovo je čisto savršenstvo na kakvo nas je ona i navikla. Predivno je bilo, jasno, kristalno, umjetnički, emotivno, odmjereno, minimalno, a opet tako maksimalno... Bravo za cijeli tim, ali najviše za Ninu Kraljić! - napisao je Jacques. A na Facebooku se oglasila i Ana Rucner koja je na Eurosongu nastupila za BiH, no njezin tim nije uspio izboriti nastup u finalu. - Čestitke mojoj Hrvatskoj, ponosna sam da smo napokon u finalu. A posebne čestitke i mojoj BiH, svi smo pobjedinci. Ovo je bilo predivno iskustvo - navela je Ana. >>Nina Kraljić ušla u finale Eurosonga! 