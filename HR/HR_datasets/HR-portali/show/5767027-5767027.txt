Nakon Tine Turner i Don Omara Mario Roth ove nedjelje u zabavnom showu 'Tvoje lice zvuči poznato' postaje Danijela Martinović. Nova TV   - Super simpatična pjesma, pozitivna, vesela, puna te neke Danijeline vedrine i duha - kazao je Mario. kojega će, kako bi što uspješnije utjelovio Danijelu, scenskim pokretima učiti trener Igor Barberić, koji je i sam radio koreografiju za spot'Volim barabu'. Mario ističe kako će se morati puno smijati, što mu neće biti problem te dodaje kako će se potruditi da bude na razini zadatka. S posljednjeg mjesta na tablici u prošlotjednoj epizodi Bojan Jambrošić uzvraća udarac s transformacijom u pjevača Omija, zbog kojega će prvi put proći proces tamnjenja kože. Nova TV   - Znam samo jednu njegovu pjesmu, hvala Bogu da sam dobio upravo tu - rekao je Bojan, koji će nastupiti s 'Cheerleader'. - Stvarno ću pokušati zamisliti da sam na nekoj plaži i da pjevam osobi svog života i to je to - zaključio je Jambrošić. Nakon dva muška lika, Nives Celzijus ove nedjelje napokon ćemo vidjeti u nježnijem, ženskom izdanju. Nova TV   - Super! Napokon sam žena i to lijepa žena - sretno će Nives, koja će utjeloviti Shakiru i izvesti 'Objection' . - Inače imam dosta dobar rad bokovima. Veseli me svo to mrdanje i drmanje - priznala je Nives, a hoće li joj transformacija u žensku pjevačku ikonu biti lakša ili teža od onih u muškarce,  tek ćemo doznati. Ivana Mišerić nastavlja s preobrazbom u muški spol, a nastupit će kao frontmen hard rock benda Kiss s pjesmom 'I Was Made For Loving You'. Nova TV   - Zvuče mekše nego što izgledaju. Opet je falset u igri - komentirala je Ivana i zaključila da treba biti cool. Ove nedjelje vidjet ćemo i Dalibora Petka kao jednu od pjevačica benda Spice Girls, Daniel Bilić transformirat će se u Pitbulla, Ana Gruica u Ilana Kabilja, a Mia Anočić Valentić utjelovit će Sanju Doležal iz Novih fosila.