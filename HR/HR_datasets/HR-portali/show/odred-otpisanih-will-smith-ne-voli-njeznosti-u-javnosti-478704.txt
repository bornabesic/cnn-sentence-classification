Iako do izlaska novog uratka iz Warner Brosove kuhinje ima još gotovo dva mjeseca (50 dana, da preciziramo), spomenuta produkcijska kuća nas je već krenula bombardirati TV spotovima sa svih strana. Doduše, na domaćim televizijama je spomenute spotove teško za uhvatiti, no zato tu imamo internetske servise. I da budemo iskreni, sve što smo do sada vidjeli o ovom filmu, a novi spotovi to potvrđuju, nam se jako sviđa. Pogledajte video Velik dio materijala iz prvog i drugog TV spota spada u već viđeno, tj. pokazano u prethodnim foršpanima, no i dalje se mora priznati da ti foršpani spadaju među bolje napravljene uratke. Treći foršpan, s druge strane, ima i nov materijal, i to između Joela Kinnamana i Willa Smitha, odnosno njihovih likova, Ricka Flagga i Deadshota. Zabavni su, no i dalje donekle mračni, što je, kad to sparimo s poprilično kvalitetnom muzičkom podlogom u spotovima, odlična stvar. Nadajmo se da će i muzika u filmu ostati na barem jednako kvalitetnom nivou. Pogledajte video Iz pera scenarista i redatelja Davida Ayera dolazi nam film zasnovan na likovima iz DC-ovog stripa 'Suicide Squad'. U filmu glume Jai Courtney, Jay Hernandez, Adewale Akinnuoye-Agbaje, Ike Barinholtz, Scott Eastwood, Cara Delevingne, Adam Beach, i Karen Fukuhara uz već legendarnog Willa Smitha, Jareda Leta i Margot Robbie. Pogledajte video 'Odred otpisanih' stiže u naša kina u distribuciji Blitz film i video krajem blockbusterske sezone ove godine, 4. kolovoza, u svim današnjim kvalitetnim formatima, kao što su 3D i IMAX. Tema: FILM 