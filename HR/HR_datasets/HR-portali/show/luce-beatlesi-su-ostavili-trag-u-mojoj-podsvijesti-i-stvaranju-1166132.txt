Mlada glazbenica Lucija Ćustić-Luce pridružila se velikoj listi glazbenika koji će sudjelovati na koncertnom spektaklu “Sretan rođendan, naredniče Pepper!”, na kojem će se 27. svibnja u Lisinskom obilježiti 50 godina od izlaska albuma  “Sgt. Pepper's Lonely Hearts Club Band” legendarnih Beatlesa. Ove godine navršava se 50. rođendan jednog od najvažnijih albuma rock glazbe, „Sgt. Pepper's Lonely Hearts Club Band“ Beatlesa. Sjećate li se kad ste se prvi put susreli s ovim albumom? Susreta s cijelim albumom se bas i ne sjecam, ali se sjećam kad mi se profesorica iz hrvatskog u srednjoj školi obratila sa "Lucy in the sky with diamonds",a ja sam ju začuđeno gledala, pa mi je rekla da je to Beatles pjesma, kako to da ju ne znam. Čim sam došla doma, išla sam poslušati koja je to pjesma i svidjela mi se na prvu. Izvodit ćete najpoznatije hitove grupe The Beatles. Koliko je glazba The Beatlesa utjecala na vaš glazbeni smjer  i vašu glazbu općenito? Slušala sam ih sporadično, nekad bi "nabasala" na njih pa zapela za jednu pjesmu i onda nju na repeatu slušala, pa onda neki period uopće ne.. U svakom slučaju iznimno ih cijenim i vjerujem da su ostavili trag negdje i u mojoj podsvijesti i stvaranju. Možete li navesti koja vam je najdraža pjesma od The Beatlesa? Don't let me down i While my guitar gently weeps Koja je prva pjesma koju ste čuli od The Beatlesa? Ne znam koja je prva, ali sjecam se da su kućom odzvanjale Yesterday, Let it be i Yellow submarine jer su bile u knjižnici s notama koju sam imala pa sam ih često vježbala na klaviru i pjevala. Koji vam je najdraži Beatles? John Lennon >>Novim singlom 'Bar još tren' Luce otkriva svoju vedriju stranu