Ben Affleck je prošlog tjedna otkrio kako se ipak ne razvodi od supruge Jennifer Garner, a noćas je na svom Facebook profilu priznao kako je prošao tretman liječenja od alkoholizma. - Odlučio sam priznati da sam se liječio od alkoholizma jer želim naučiti svoju djecu da se ne trebaju sramiti tražiti pomoć, ali i kako bih druge inspirirao da naprave isto. Sretan sam da imam podršku obitelji i prijatelja, a pogotovo supruge Jennifer, koja mi je pomagala u svemu, i brinula se o našoj djeci dok sam se ja borio s problemima - napisao je Affleck. Glumac je još prije pet godina u intervjuu za Hollywood Reporter kazao kako bi mogao imati problema s alkoholizmom, jer je odrastao uz oca koji je bio alkoholičar. Affleck je tada dodao i kako se "previše zabavlja", budući da je baš tada Oscarom nagrađen njegov film "Argo". Posljednje dvije godine je osim obiteljskih problema imao i loše poslovne odluke. Fanovi i kritika su sasjekli njegovu ulogu u filmu "Batman protiv Supermana", baš kao i film "Računovođa". >>Jennifer Garner i Ben Affleck odlučili braku dati drugu šansu