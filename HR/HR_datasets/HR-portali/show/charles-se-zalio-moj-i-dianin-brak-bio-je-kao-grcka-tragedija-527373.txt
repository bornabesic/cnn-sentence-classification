Princ Charles pisao je pisma prijateljici Nancy Reagan, supruzi bivšeg američkog predsjednika Ronalda. Nakon njezine smrti 2016. godine uvrštena su u Predsjedničku zakladu u Kaliforniji. 'Naš brak je grčka tragedija' napisao je u pismu iz 21. lipnja 1992. godine princ Charles, misleći pritom na suprugu, princezu Dianu. - Nitko ne može razumjeti što to znači dok mu se to ne dogodi. Jednog dana ću ti ispričati cijelu priču - slomio se Charles, što je mnoge iznenadilo jer su ga poznavali kao vrlo hladnog i otuđenog. Njegovi sinovi William i Harry nedavno su i sami progovorili o smrti svoje majke, ali ni oni nikad nisu znali za sadržaj njegovih pisama koja je slao bliskim prijateljima, pa su tek sada doznali da je i njihov otac patio. U pismima je otkrio i da je bio ponosan na svoju suprugu, koja je blistala na plesnom podiju povodom Reaganove inauguracije 1985. godine, kad je plesala s Johnom Travoltom.