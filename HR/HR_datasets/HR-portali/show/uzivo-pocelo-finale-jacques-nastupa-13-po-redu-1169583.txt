Portugalski predstavnik Salvador Sobral pobjednik je 62. izdanja Eurosonga. Pjesma "Amar Pelos Dios" donijela mu je ukupno 758 bodova. Drugi je bio bugarski predstavnik Kristian Kostov s pjesmom "Beautiful Mess", koji je skupio 615 bodova, a treći moldavski Sunstroke Project i pjesma "Hey Mamma". Naš predstavnik Jacques Houdek završio je kao 13. sa 128 bodova, no po glasovima publike bio je deveti. Tijek glasovanja i večeri: Prvih 12 bodova dobio je Portugal, a Azerbajdžan nam je dao i prvi bod. Oni su s 12 bodova nagradili Bjelorusiju.Druga 12-ica za Portugal od San Marina! Trenutno su u uvjerljivom vodstvu! Još jedna 12-ica za Portugal. Jacques još uvijek ima samo jedan bod. Izrael je posljednji put na Eurosongu, pa se njihov žiri oprostio. Nevjerojatno, i oni su dali 12 bodova Portugalu! Susjedi Crnogorci dali su nam pet bodova. Zanimljivo, Portugalu nisu dali ni boda, a Grčkoj 12! Talijani su dobili prvih 12 bodova od Albanaca! Maltežani nam uvijek daju poneki bod, pa su nam tako i večeras dali 6 bodova. Talijani su od Malte dobili novih 12 bodova. Nažalost Makedonci nam nisu dali ni jednog boda, a svojih prvih 12 bodova dobila je Bugarska. Portugal uredno osvaja veliki iznos bodova, a Danci su svojih 12 bodova dali susjedima Šveđanima. Ni od Austrijanaca nismo dobili boda, a prvu 12-icu dobile su Nizozemke. Slijede susjedski bodovi. Norvežani su dali dosta bodova Šveđanima i dancima, 10 je dobio Portugal, a 12 Bugarska. I Španjolci su bile dobre ruke prema Portugalcima. Dali su mi još 12 bodova. Finci su Portugalu dali osam, a 12 Švedskoj, koja se tako trenutno probila na četvrto mjesto. Francuski žiri dao je 10 Italiji, a 12, vjerovali ili ne, Portugalu. Ni od Grka nismo dobili bod. Trenutno imamo 12 bodova, a 12 bodova od grčkog žirija, očekivano dobija Cipar. Litva je još jedna od zemalja koja je Portugalu dala 12. Sad su već u uvjerljivom vodstvu. Esonski žiri dao je Portugalu "samo" osam bodova, a 12 bodova od njih dobila je Bugarska. Iz Moldavije 10 bodova otišlo je Bugarskoj, a 12 Rumunjskoj. Opet očekivano. Evo nas u Armeniji. Njihovih 12 bodova otišlo je Portugalu. Nakon kratke pauze glasa bugarski žiri. Oni nsiu dali ni boda Portugalu, a 12 bodova dobila je Austrija. Od Islanda smo nekad dobijali bodove, no večeras ništa. I njihovih 12 bodova ide Portugalu. Nažalost, žiri susjedne Srbije nije nam dao ni boda. I oni su dali 12 bodova Portugalu. U Australiji je već jutro, a njihovih 12 bodova otišlo je Australiji. Ni od njih nismo dobili bod. Talijani dijele dobru karmu s nama, a 12 bodova dali su Azerbajdžanu. Hvala njemačkom žiriju. Nakon dugo vremena, dobili smo nove bodove, njih tri. Njemačka je 12 bodova dala Norveškoj. Portugal je 27. zemlja koja glasa, a njihovih 12 bodova ide Azerbajdžanu. Švicarski žiri povećao je zalihu Portugalu i dao im još jednu 12-icu, a 12-u su Portugalu dali i Nizozemci. Nijemci su dobili prve bodove od Irske, a 12 bodova od njih dobila je Belgija. Već smo u Gruziji, ni od njih nismo dobili boda, a novih 12 bodova stiže u Portugal. Živjeli susjedi! Cipar je vratio Grčkoj 12-icu i dao im 12 bodova. Bjelorusija svojih 12 bodova daje Bugarskoj, koja se tako učvrstila na dugom mjestu. Rumunjska nam je dala nova tri boda, a 12 bodova dali su Nizozemskoj. Mađarski žiri dao je kao i mnogi dosad 10 Bugarskoj, a 12 Portugalu. Nevjerojatno, ni od Slovenaca nismo dobili bodove, a 15-u 12-icu dobio je Portugal. Belgija je 10 bodova dala Bugarskoj, a 12 Švedskoj. Poljska je nova zemlja koja je Portugalu dala 12 bodova. Sad su već u uvjerljivom vodstvu. Velika Britanija također je Portugalu dala 12 bodova. Ukupno 17-a 12-ica. Zanimljivo, hrvatski žiri je dao Mađarima prvu 12-icu. Ni Česi nam nisu dali boda, a njihovih 12 otišlo je opet u Portugal. Hvala domaćinima! Ukrajinci su nam dali najviše sedam bodova, a njihovih 12 odlazi u Bjelorusiju. Nakon glasova žirija u vodstvu je Portugal s 382 boda. Bugarska ima 278 na drugom mjestu. Jacques je na kraju osvojio 13. mjesto sa 128 bodova, a po glasovima publike zauzeo je deveto mjesto! Kako je teklo izvođenje:  Pred 200 milijuna ljudi koji prate show putem malih ekrana glasaju 42 zemlje. Naš predstavnik Jacques pjevao je 13. po redu. Prvi je na pozornicu izašao mladi Izraelac Imri Ziv (25) s pjesmom "I Feel Alive". Imri je svoj put počeo u izraelskom Voiceu, a plasman u finale izborio je u drugom polufinalu. Druga po redu je predstavnica Poljske Kasia Mos, koja je otpjevala pjesmu "Flashlight". Kasia dolazi iz glazbene obitelji, obožava životinje i bori se za njihova prava. Nakon Kasie pjevaju Bjelorusi iz grupe NAVI. Jedni su od rijetkih koji pjevaju na svom jeziku - pjesma se zove " "Historyja majho žyccia". Duo NAVI poznat je u svojoj zemlji, a napisali su i nogometnu himnu svoje zemlje. Četvrti finalist je Austrijanac Nathan Trent (25), koji pjeva svoju pjesmu "Running On Air". Nathan je u finale došao preko drugog polufinala, baš kao i naš Jacques. Inače Nathan je svestrani glazbenik koji svira violinu i klavir i oko sebe širi pozitivnu energiju. Slijedi Armenka Artsviok s pjesmom "Fly With Me". Po mnogima je jedna od favorita ovogodišnjeg Eurosonga. U prijevodu njeno ime znači orao. Natjecala se i ruskoj verziji Voicea. Evo nam i simpatičnih sestara iz Nizozemske  koje čine grupu O'G3NE. Otpjevale su pjesmu "Lights And Shadows". Publika u dvorani burno je pozdravuila odličnu moldavsku grupu Sunstroke Project, koja je kao sedma po redu otpjevala pjesmu "Hey Mamma". Predstavnik Mađarske Joci Pápai (35) izašao je na pozornicu u Kijevu. Predstavnike romske zajednice iznimno je ponosan na svoje podrijetlo, a elemente romske glazbe unio je i u svoju pjesmu "Origo", koja se na kladionicama svrstava među prvih pet. Evo nam i glavnog favorita za pobjedu. Pobjednik San Rema, talijanski predstavnik Francesco Gabbani pjeva "Occidentali's Karma". Francesco je u samo dvije godine postao jedna od najvećih talijanskih zvijezda, nakon što je postao prvi glazbenik koji je dva puta zaredom pobijedio na San Remu. Dankinja moćnog glasa Anja Nissen deseta je po redu, s pjesmom "Where I Am". Anja je pobjednica danskog Voicea prije tri godine. Još jedan od favorita nastupa kao 11. po redu. Portugalac Salvador Sobral pjevao je emotivnu pjesmu "Amar Pelos Dios". O njemu se posljednjih dana dosta pisalo, pogotovo kad je u javnost dospjela informacija da čeka transplataciju srca. Azerbajdžanska pjevačica Dihaj na pozornici izvodi pjesmu "Skeletons". Nakon nje pjevat će naš Jacques Houdek! Jacques upravo nastupa! Sretno!   Bravo Jacques! Čini se kako je u finalu otpjevao bolje i moćnije nego prije dva dana. Ako ne bude zakulisnih igara, mogli bi doći i među prvih pet! Još smo pod dojmom Jacquesovog nastupa, a već je pjevao i Australac Isaiah, koji je pjevao "Don't Come Easy". Već je izvedena i 15. pjesma. Grkinja Demy imala je malu tremu, no na kraju je bez većih problema otpjevala "This Is Love". Evo nam i Španjolca Manela Navarra s pjesmom "Do It For Your Lover". Njegov izbor izazvao je dosta kontroverzi u Španjolskoj, budući da je na španjolskom izboru bio prvi po žiriju, no tek treći prema publici. Norveški predstavnik DJ Jowst pjevao je pjesmu "Grab The Momment" i izazvao još jedno oduševljenje u publici. Nakon kratke pauze kao 18. po redu gledamo Britanku Lucie Jones, koja izvodi "I'll Never Give Up On You". Nastupala je u X-Factoru, a sada karijeru gradi u mjuziklima. Cipranin Hovig sa svojim plesačima uspješno je održao ravnotežu na pozornici i otpjevao pjesmu "Gravity". Nakon što su lani diskvalificirani, ove godine ponovno u finalu gledamo Rumunje. Dobro poznato jodlanje u pjesmi "Yodel It" izvode Ilinca i Alex Florea. Nijemica Levina 21. je po redu. Pjesma se zove "Perfect Life". Evo i malo rocka na pozornici. Očekivano, najveći pljesak dobili su Ukrajinci. Grupa O.Torvald djeluje od 2005. godine, a u Kijevu izvode pjesmu "Time". Jedna od najmlađih natjecateljica je Belgijka Blanche. Ima samo 17 godina, no njena "City Of Lights" je na kladionicima od početka jedna od prvih favorita. Jedan od najzgodnijih natjecatelja je Šveđanin Robin Bengtsson. Upravo je otpjevao "I Can't Go On". Najmlađi natjecatelj je Bugar Kristian Kostov koji je u ožujku napunio 17 godina. Pjesma "Beautiful Mess". Francuskinja Alma nastupila je kao posljednja s pjesmom "Requiem". Slijedi pauza tijekom koje će se moći glasovati, a onda ćemo doznati rezultate. U show programu upravo nastupa Ruslana, pobjednica Eurosonga 2004. s pjesmom "Wild dances". Dok traje show program, na svom facebook profilu javio se i sam Jacques, i zahvalio svima na podršci:     