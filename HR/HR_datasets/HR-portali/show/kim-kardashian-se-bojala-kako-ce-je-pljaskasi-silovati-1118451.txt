Kim Kardashian se osim straha za vlastiti život bojala i da će je pljačkaši silovati kada su je u njenom pariškom apartmanu napali naoružani muškarci odjeveni kao policajci. Kako je rekao izvor za TMZ, Kim je ležala polugola u krevetu i čula je korake na stepenicama. U panici je pokušala nazvati svog tjelohranitelja  Pascala Duviera, koji je za to vrijeme čuvao njene sestre Kourtney i Kendall u jednom pariškom klubu. No, nije stigla jer su pljačkaši za nekoliko sekundi bili u sobi, povukli je za noge, vezali i ostavili u kadi. Kim je u trenutku kada je razbojnik povukao za noge strahovala da će je silovati, kazao je izvor policiji. Željeli su samo nakit - Molila ih je da je ne ubiju jer ima dvoje male djece, no oni su željeli samo nakit. Kada im je otkrila gdje je prsten vrijedan četiri milijuna dolara, pustili su je i pobjegli na biciklima, kazao je izvor za TMZ. Inače, ukupno su odnijeli nakita vrijednog čak deset milijuna dolara. Izgleda da je sama Kim dala pljaškašima povod jer je nekoliko dana prije na društvenim mrežama pozirala s vrijednim prstenom kojeg joj je darovao suprug Kanye West. Navodno su pljaškaši koji su pričali samo francuski došli upravo po njega, jer jedino što su govorili bilo je "ring, ring  (prsten, prsten)". Potreseni Kim i Kanye nisu se još oglasili ni u medijima ni na društvenim mrežama. Osim ukradenog nakita lopovi su odnijeli i dva Kimina mobitela na kojima je bilo puno privatnih fotografija, pa se poznati par boji i moguće ucjene. >>Zavezali je i zatvorili u kupaonicu: Balkanska banda Pink Panther opljačkala Kim Kardashian?