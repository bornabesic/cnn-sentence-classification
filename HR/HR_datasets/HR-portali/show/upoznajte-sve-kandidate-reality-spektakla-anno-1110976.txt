Jeste li već odabrali svog favorita? Alen Serdar, Zagreb Alen Serdar je dvadeset šestogodišnji turistički tehničar iz Zagreba. U „Anno“ se prijavio zbog zabave i novih iskustava, a iako nema pretjeranog iskustva sa stočarstvom i poljoprivredom, osim činjenice da su mu roditelji iz Like, u showu će se boriti do kraja. Za sebe kaže da je rođeni vođa, uvijek nasmijan i spreman za šalu, u slobodno vrijeme se glupira ili trenira, a posebno je ponosan na svoj „ulični“ fakultet i činjenicu da je proputovao cijelu Europu. Priznaje da voli biti ispred kamera pa se već nebrojeno puta našao u ulozi statista ili glumca u reklamama. Boji se morskih pasa, vjeruje u čast i poštenje i želi postati planetarno poznat i zapamćen dugo nakon smrti. Ana Tomšić Blažan, Rijeka Ana ima trideset jednu godinu i živi u Rijeci, a po zanimanju je grafička dizajnerica.  Za sebe kaže da je hrabra, dobra i iskrena, ali ponekad živčana, bezobrazna i sebična. Teško podnosi autoritet i uglavnom ne pristaje na kompromise te voli uvijek dobiti ono što želi. U show se prijavila jer je oduvijek željela sudjelovati u realityju u kojem bi mogla ispitati granice svoje izdržljivosti i odricanja. Boji se hladnih i mračnih prostorija i divljih životinja, a ne voli dvolične, lažljive i osjetljive ljude. Voli pobjeđivati i biti uvijek prva, a u slobodno vrijeme snima kulinarske video filmove, piše kuharicu i brine o psu. Anamarija Bijuković, Split Anamarija Bijuković ima dvadeset četiri godine i živi u Splitu, gdje studira za inspekcijskog i kadrovskog menadžera. Završila je vojnu obuku, trenira cross fit i bavi se sportom te uživa u druženju s prijateljicama. Za sebe kaže da je nepredvidljiva i lukava snažna osoba veselog karaktera, voli izazove i zabavu, ali ne voli bube. Nada se da će u showu testirati granice svoje izdržljivosti, steći nova iskustva i izazove. Cijeni čast, poštenje, lojalnost i patriotizam, a kod drugih ju najviše smetaju sebičnost, neodlučnost, škrtost, neiskrenost i lijenost. Bavila se poljoprivredom i stočarstvom, a neostvarena želja joj je uspjeti u životu. Ante Jović, Ražanac (Zadar) Ante Jović ima trideset dvije godine i dolazi iz mjesta Ražanac u blizini Zadra. Otac je dvoje djece, završio je nadbiskupsku klasičnu gimnaziju i prometnu školu, a za sebe kaže da je zanimljiv i komunikativan. U show se prijavio jer voli izazove, u slobodno vrijeme odlazi u divljinu, a boravak u 10. stoljeću će mu lakše pasti jer se kod kuće bavi poljoprivredom i stočarstvom. Ima mnogo neostvarenih želja, no samo jednu osobinu koji ne podnosi kod drugih - licemjerje. Božena  Šimek-Šuplika, Varaždin Božena je medicinska sestra u mirovini, dolazi iz Varaždina, ima pedeset i sedam godina, a tijekom radnog staža provela je 15 godina u Oružanim snagama RH. Aktivna je članica Streličarskog kluba "Cekin", udruge veterana 7. gardijske brigade "Puma" te voditeljica projekta "Žene sjeverozapadne Hrvatske u Domovinskom ratu“. Kaže da je veselje njezino elementarno stanje te da je vječiti i nepopravljivi optimist. Hrabra je i lojalna te sklona preuzimati odgovornost, kako za uspjehe, tako i za neuspjehe. U show se prijavila jer joj prijatelji oduvijek govore da je rođena nekoliko stotina godina prekasno. Božica Jurkić, Gračac Božica Jurkić ima pedeset jednu godinu i dolazi iz Gračaca. Majka je petero djece i baka dvoje unučadi. U slobodno vrijeme bavi se tkanjem, filcanjem, štrikanjem, heklanjem, vezenjem i izradom nakita. Bavila se i cvjećarstvom i ugostiteljstvom, a danas je predsjednica udruge „Vilin dol“ koja promiče ličku kulturu. Za sebe kaže da je stroga, poštena, iskrena i osjećajna, a kod bližnjih cijeni čast, poštenje i lojalnost. Neostvarena želja joj je dobitak na lutriji. Darko Radović, Split Darko Radović je četrdeset osmogodišnji inženjer arhitekture iz Splita. Bavi se plivanjem, biciklizmom, veslanjem, planinarenjem i meditacijom. Voli čitati i putovati. U show se prijavio jer smatra da se ne može ostvariti kao osoba u ovom modernom svijetu.  Nema iskustva s poljoprivredom i stočarstvom, ali mu je velika želja naučiti. Za sebe kaže da je otvorenog duha, osoba koja slijedi svoj instinkt i emocije, druželjubiv i komunikativan, ali i da uživa u samoći. Smatra da će ostvariti sve svoje želje, a za sada su mu najviše bitne preveslati Mediteran, preplivati Beringov prolaz i biciklom obići Zemlju. Ivo Kajinic, Bjelovar Ivo Kajinic ima četrdeset devet godina i živi pokraj Bjelovara. Završio je srednju ekonomsku, oženjen je i otac četvero djece. Umirovljen je, ali se zajedno sa suprugom bavi poljoprivredom u vlastite svrhe. Osim toga bavi se i drvodjelstvom, kovanjem metala, izradom alata i povrtlarstvom. Bio je u ratu s Antom Gotovinom i kaže da mu je u to vrijeme nadimak bio Ružica. Od starih zanata bavi se kovanjem metala. U show se prijavio zbog avanture. Za sebe kaže da je jednostavan, komunikativan i odgovoran te da ima avanturističkog i natjecateljskog duha. Kristina Mitak, Zagreb Kristina je doktorica veterinarske medicine. Ima četrdeset tri godine, živi u Zagrebu, a svi koji je poznaju slažu se da joj nadimak „multipraktik woman“ savršeno pristaje. Uz to što je zaposlena u struci, u slobodno vrijeme pjeva s bendom, bavi se latinoameričkim plesovima i hortikulturom te uzgojem mađarskih vižli. Pila, čekić i čavli joj nisu strani; sama je sagradila nastambe za svojih četrdeset kućnih ljubimaca.  Opisuje se kao vedru, komunikativnu, duhovitu, otvorenu i vrijednu osobu, a u show se prijavila zbog izazova i kako bi sama sebi dokazala što sve i koliko može. Smetaju ju licemjerje, laž, lijenost, pasivnost i pesimizam, a neostvarena želja joj je imati privatni posao uz struku. Nikolina Smajo, Osijek Nikolina je rođena u Osijeku prije dvadeset jednu godinu, gdje danas radi kao konobarica. U slobodno vrijeme se bavi trčanjem, vezenjem i čitanjem knjiga. Za sebe kaže da je sramežljiva, mirna i povučena, a u show se prijavila jer voli povijest i želi makar na tren proživjeti ono o čemu čita u knjigama i što je zanima. Kod bližnjih cijeni čast, poštenje, iskrenost i povjerenje, a iz takta će je lako izbaciti laganje, prepotencija i neiskrenost. Ne smatra se vođom jer ne voli zapovijedati i donositi odluke umjesto drugih i za druge. Romeo Maglić, Pula Romeo je kovač iz Pule, ima pedeset godina i radi u vlastitoj radioni. Za sebe kaže da je nešto između „Rain Mana, Monka i Felinija“, nema strahova ni fobija niti neostvarenih želja, a u show se prijavio zato što će iskusiti svakodnevicu bez struje. Cijeni čast i poštenje, a nepravda ga može izbaciti iz takta. Samozatajan je, vrijedan i otvoren za nove izazove i iskustva. Sanja Behtan, Donja Zelina Sanja živi u Donjoj Zelini. Rođena je prije četrdeset četiri godine, udana je i majka troje djece. Po zanimanju je dekoraterka. U slobodno vrijeme voli izaći van i plesati, pročitati dobru knjigu, obrađivati vrt i družiti se s nećakinjom, a svojedobno je vodila i obrt za restauraciju starog namještaja i natjecala se u ekstremnim skokovima. Za sebe kaže da je komunikativna i zabavna, a u show se prijavila zbog zabave i ljubavi prema starinama. Natjecateljskog je duha i smatra se vođom, a neostvarena želja joj je zanimanje policijske inspektorice u radnoj knjižici.Sarah Arbutina, Zagreb Sarah Arbutina, Zagreb Sarah ima devetnaest godina, živi u Zagrebu i po zanimanju je dizajnerica odjeće. Slobodno vrijeme provodi u teretani, a za sebe kaže da je uporna, spremna na suradnju i da rado pomaže drugima. U show se prijavila zbog novog iskustva, a snalaženje sa stokom i uzgojem hrane joj ne bi trebalo teško pasti s obzirom na to da je dugo živjela na selu. Željela bi raditi u vojsci, ponosna vlasnica konja, a televizijski nastupi joj nisu strani.  Smetaju ju ljudi koji ne vole razgovarati, nisu druželjubivi, koji su svadljivi, lažu, kradu i koji ne cijene sebe. Tin Mlivić, Zagreb Tin dolazi iz Zagreba, ima osamnaest godina i reklamira proizvode na društvenim mrežama. U slobodno vrijeme se bavi glazbom i glumom, a za sebe kaže da je dječak koji živi svoje snove. U show se prijavio jer želi sve probati. Boji se mraka, cijeni čast, iskrenost i poštenje, a neostvarena želja mu je snimiti glazbeni spot. Smatra se vođom jer je iskren, pravedan i pošten i poručuje: „Bacite me među vukove i postat ću vođa čopora“. Toni Torcello, Viškovo Toni ima trideset godina, dolazi iz Viškova u blizini Rijeke, a po zanimanju je trgovac. U slobodno vrijeme igra nogomet i tenis i bavi se ribolovom. U show se prijavio jer mu se sviđa kako se u desetom stoljeću sve moralo izrađivati i cijenio se rad. Za sebe kaže da je pouzdan, veseo i otvoren te smatra da je osoba natjecateljskog duha i ima kvalitete vođe. Kod drugih najviše cijeni poštenje, dok mu najviše smetaju lijenost i pametovanje. Tijekom sudjelovanja u showu najteže će mu pasti razdvojenost od djevojke i roditelja, a da pobjedi, dobitak bi podijelio s najbližima i pomogao bi onima kojima je potrebno. Željko Car, Koprivnica Željko ima pedeset godina, dolazi iz Koprivnice i umirovljeni je policajac. Petnaest godina je bio pripadnik MUP-a, a sudjelovao je i u Domovinskom ratu. Danas radi na ranču i bavi se poljoprivredom i glazbom. Obožava povijest, sve što je vezano uz vitezove, svoju djecu i životinje s kojima provodi dane na ranču. U show se prijavio jer mu svako natjecanje diže adrenalin i voli taj osjećaj. Smatra se vođom, a kako i ne bi kada je bio viši stožerni narednik u Domovinskom ratu.  Aktivni je i veliki meštar Viteškog reda. >> I Gotovinin ratnik ide u srednji vijek 