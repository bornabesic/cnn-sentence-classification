 U intervjuu kojeg je dao za brazilski CinePop, Mark Wahlberg je potvrdio da se namjerava vratiti u peti dio svjetski popularne franšize - Transformere. Kako je Wahlberg potvrdio svoje sudjelovanje, tako je i vrlo vjerojatno da će se Transformerima vratiti i Michael Bay , koji za sada nije ništa rekao o svojem radu na projektu. Kao scenaristi su odabrani Art Marcum i Matt Holloway (Iron Man), a unajmljen je i Ken Nolan (Pad crnog jastreba). Iako je cijeli serijal do sada dobio samo prosječne ili loše kritike, ukupna zarada od preko 4 milijarde dolara je garancija da ćemo Transformere još dugo gledati na velikima a i malim ekranima. 