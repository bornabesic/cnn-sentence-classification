Pjevačica priprema svoj novi solo album. S hip hop grupom Black Eyed Peas, koja slavi 22. rođendan, Fergie (42) se razišla. - Nećemo tražiti novu pjevačicu već krećemo s novim projektom Masters Of The Sun - rekao je član grupe Will.i.am. Dodao je kako će za taj projekt angažirati pjevačicu Nicole Scherzinger (38). Fergie se grupi Black Eyed Peas pridružila 2002. kao vokal, a više od pet godina nisu snimili nove pjesme. Glazbenica je 2006. izdala prvi solo album, 'The Dutchess'. S grupom je zadnji put nastupala još 2015. na festivalu Coachella u Kaliforniji. Fergie je od 2009. u braku s holivudskim glumcem Joshom Duhamelom (44). Par ima sina Axla Jacka (3).