Sony Pictures je otkrio novi poster za svoj fantasy film 'The Dark Tower', odnosno kako je prevedeno na hrvatski 'Kula tmine'. Kao što možete vidjeti u nastavku, ovaj posljednji promidžbeni poster za nadolazeći film prikazuje Idrisa Elbu i Toma Taylora, odnosno Rolanda i Jakea Chambersa u nimalo bezbrižnoj šetnji, skupa s citatom 'neka tvoji dani na Zemlji budu dugi'. Spomenuti citat je česti pozdrav u romanima iz franšize 'Kula tmine', a fanovi ove sage se nadaju kako ovaj plakat sugerira da će nadolazeći film biti vjeran svojem predlošku. Ipak, to se ne čini vjerojatnim s obzirom na to da filmska verzija 'Kule tmine' vuče inspiraciju iz čak sedam romana Stephena Kinga no definitivno neće biti izravna adaptacija, kako je nedavno otkriveno iz Sonyja. Film će režirati Nikolaj Arcel, a uz Elbu i Taylora, glavnu ulogu tumači i Matthew McConaughey koji će igrati Waltera Padicka, odnosno tzv. čovjeka u crnom'. Više informacija o ovom projektu donosi IGN Adria. Tema: FILM 