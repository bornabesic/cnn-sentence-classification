Dok će se Martina pridružiti djevojkama Maji i Nataliji u noćnom izlasku, Anicu i supruga Ivana očekuje izlazak na romantičnu večeru. - Ja i Ivan nikada nismo bili na romantičnoj večeri. Izlazili smo na plesnjake, događaje u obitelji - kazala je Anica koja se posebno razveselila romantičnoj večeri u Grčkoj sa suprugom. No, čini se kako neće sve proći kako je Anica razmišljala te će se ponovno susresti sa svojim grčkim neprijateljem – hranom. Naime, dok će Ivan uživati u večeri, Anica ju neće ni probati. - Ja se ne usudim ništa probati jer mi se ništa ne dopada. Ni približno našoj kuhinji - odlučno će Anica, a Ivan je konstatirao kako bi mogao – bez problema preživjeti s grčkom hranom.  Unatoč tome što se Anica u hotel vratila praznog želuca, bila je sretna radi provedenog vremena sa suprugom. - Romantična večera s Ivanom je bila dobra, ali ja bi rađe da je to bilo u sobi, da smo sami. Nisam naučena na restoran i na tako nešto. I na tuđu uslugu - zaključila je.  Kako su se djevojke provele u noćnom izlasku te kakva ih iznenađenja još očekuju prije povratka u Hrvatsku, ne propustite doznati u večerašnjoj epizodi showa 'Moje prvo putovanje'.