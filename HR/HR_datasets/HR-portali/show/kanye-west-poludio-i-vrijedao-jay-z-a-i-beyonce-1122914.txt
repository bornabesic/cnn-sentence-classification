Odnosi između Kanyea Westa i Jay Z-ja su se zahladili i prijateljstvo repera više nije snažno kao nekada. Kanye, koji je inače poznat po tome da napada prijatelje, bivše i sadašnje, na jednom od nedavno održanih koncerata publici je ispričao što zamjera Jay Z-ju. Nakon što je Westova supruga Kim Kardashian bila žrtva pljačke u Parizu Jay Z je samo nazvao Kanyjea i pitao ga je li njegova obitelj dobro, a Kanye smatra da je mogao učiniti i puno više od toga. – Nije u redu da me samo nazoveš i pitaš kako sam. Svrati do moje kuće, dovedi svoju djecu i ženu, pa braća smo. Sjednimo i pričajmo kako je tko – uzrujano je govorio Kanye i još dodao kako njegova kći North i sin Saint nisu nikada upoznali Blue Ivy, kćer Jay Z-ja i Beyonce.  Izvori bliski Jay Z-ju kažu da reper smatra Westa totalnim luđakom, a s njim je bio u OK odnosima samo iz poslovnih razloga.  