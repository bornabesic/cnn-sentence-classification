Brazilskog zatvorenika Rafaela Valadaa debljina je koštala slobode. Stokilaš je pokušao pobjeći iz zatvora u Ceresu, no zapeo je već na prvom zidu, piše Daily Mail. Zaglavio se u rupi, a čuvare koji su ga okružili prizor je dobro oraspoložio pa su se smijali dok su ga vadili iz zamke. – Urlao je od boli kad je pomoć stigla. Čini se da je podcijenio veličinu svog trbuha – rekao je policijski glasnogovornik. Noć prije iz istog je zatvora pobjegao drugi zatvorenik, a njegov primjer odlučili su slijedili Valadao i još dvojica zatvorenika. Metalnom šipkom uspjeli su napraviti rupu u armiranobetonskom zidu, no na jedan čimbenik očito su zaboravili. Valadaa su iz rupe u zidu usred noći morali vaditi vatrogasci, a nakon akcije spašavanja zbog slomljenog je rebra prebačen u bolnicu. Naravno, pod policijskom pratnjom. >> U bijegu od policije spuštao se niz uže pa pao i teško se ozlijedio