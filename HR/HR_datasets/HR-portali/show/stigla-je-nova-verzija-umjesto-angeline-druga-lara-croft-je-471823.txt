Kako smo već prije izvijestili, potraga za novom Larom Croft do nedavno je bila u punom jeku, a sada je, po svemu sudeći, došla kraju, jer odabrana je ovogodišnja dobitnica Oscara za sporednu žensku ulogu, Alicia Vikander. Vikander je jedna od zaposlenijih glumica trenutačno, s čak pet prošlogodišnjih, a već tri ovogodišnja filma. Raznolikim ulogama pokazala je da je glumica koja i može i zna prikazati mnogo različitih likova. No sad je krenula preko špijunskog, pa sf filma i putem prestižne drame do svoje prve uloge u visokobudžetnoj franšizi. Premda ne sumnjamo da će se glumica pokazati kao dobra, i dalje ćemo se za krajnju odluku strpjeti do prvih foršpana za film. Redatelj filma je Norvežanin Roar Uthaug, a radnja filma bi se trebala odvijati na Islandu gdje bi se Lara trebala boriti protiv suludog kulta. Scenaristi Daugherty i Robertson-Dworet imaju iskustva s hit filmovima, pa nam se čini da je film barem po tom pitanju na dobrom putu. Datum izlaska filma još uvijek nije objavljen, a Vikander ćemo imati prilike vidjeti ove godine u novom filmu o Jasonu Bourneu.     Tema: FILM 