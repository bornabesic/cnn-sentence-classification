Odnedavno nam je postao dostupan foršpan za film 'Luda djevojačka', koji se nije libio pokazati nam i psovke i sve 'neugodno' što će snaći mlade dame. Novi foršpan kojeg smo dobili otkriva nam sve to, s malo ublaženim govorom, ali ako je sudeći po ovom videu, pred nama je jedna od prvih pravih komedija ljeta. Pogledajte video U fantastičnoj komediji 'Luda djevojačka' pet najboljih frendica s fakulteta (Scarlett Johansson, Kate McKinnon, Ilana Glazer, Jillian Bell i Zoe Kravitz) nakon punih deset godina ponovno se sastaje i odlučuje provesti ludi vikend u Miamiju. Međutim, njihovo ludo partijanje naglo prelazi sve legalne granice kada slučajno ubiju stripera. Kako pokušavaju pronaći izlaz iz nimalo ugodne situacije, njihova noć će otići u nekim potpuno neočekivanim smjerovima i u konačnici ih zbližiti u trenucima kada će im to najviše biti potrebno. Film 'Luda djevojačka', u režiji redateljice Lucie Aniello, možete pogledati u kinima od 22. lipnja. Tema: FILM