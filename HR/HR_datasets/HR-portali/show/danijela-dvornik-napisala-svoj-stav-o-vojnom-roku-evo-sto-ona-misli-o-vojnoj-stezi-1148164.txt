Tema o mogućnosti ponovnog uvođenja obveznog vojnog roka još uvijek je vruća i svatko ima svoj stav. Poznati poput Jana Kerekeša i Filipa Dizdara nisu skloni ideji da se opet uvede obveza odsluživanja vojnog roka, dok su se, recimo, Giuliano i Robert Kurbaša oglasili kao zagovornici ove ideje.  Na Facebooku je svoje mišljenje o vojnom roku podijelila i Danijela Dvornik te se prisjetila i razdoblja u kojem je njezin suprug Dino Dvornik bio na odsluženju vojnog roka i kako je to završilo. – Hajde, kada svi spominjete vojni rok, koji će eto napraviti od slinavca muškarca, ja vam moram reći da nisam izrazito naklonjena toj ideji jer mislim da nisu svi muškarci za stegu, disciplinu i oružje stvoreni. Mom mužu je to bio čisti gubitak 1,5 godine života kada je samo htio biti mlad i kreativan. On se vojsci odupirao na svaki mogući način i nakon 6 mjeseci su ga otpustili jer nisu znali kako s njim, nijedna kazna nije urodila plodom, a svekar kakav jest, nije htio intervenirati za njega. Ovaj skraćeni vojni rok, isto je gubitak vremena, jer siliti nekoga na nešto, nije baš produktivno. Tko želi, neka ide. Ono što želim reći... to je isto kao da žene prisilimo da svaka mora roditi, ako je to ekvivalent muškoj vojsci (često te dvije usporedbe idu zajedno). Ja sam u školi učila 2 godine o pušci M48 i učila gađati, ali ništa nisam pogodila i dan danas nemam pojma o tome. Ono što mislim da će utjecati na to da od slinavca napravimo muškarca jesu majke (njih prve spominjem s razlogom) i očevi. Majke se često puno više zaštitnički odnose prema sinu nego prema kćerima. Često im dopuštaju da budu slinavci i kad odrastu . "Pusti to, mama će" nešto je što oni uče od malih nogu. Dajte ih u sport neka se tamo čeliče disciplini, radu i odricanju. To je bolje nego vojska. >>Pogledajte kako je Ella Dvornik našminkala mamu Danijelu, umirat ćete od smijeha >>Danijela Dvornik napala Ninu Badrić zbog pjesme protiv pobačaja 