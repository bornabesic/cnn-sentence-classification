  Premda su mnogi već sumnjali u to, a redatelj je i potvrdio navode u intervjuu, tek smo jučer dobili prvi video u kojem je potvrđeno da je glavni protivnik Ninja kornjača u najnovijem nastavku rebootanog serijala nitko drugi doli beztjelesni mozak, Krang.         Krang, koji se prvi put pojavio u animiranom obliku još daleke 1987. godine, a godinu dana poslije je i u stripu imao premijeru. Poslije Shreddera, kojeg smo vidjeli u prvom nastavku Ninja kornjača, iz 2014. godine, Krang je najopasniji protivnik kojeg su Kornjače susrele. Uz svoju armiju i uz pomoć neosvojive tvrđave Technodrome, pokušati će osvojiti Zemlju, a na putu će mu se naći samo naše Kornjače.       U ovom nastavku ‘Nindža kornjača’ vidjeti ćemo i njihove stare glupave neprijatelje - Beebopa i Rocksteadyja. Gary Anthony Williams i hrvač WWE-a, Stephen 'Sheamus' Farrelly, uskočili su u uloge te dvojice blentavih nasilnika. Još jedan dodatak filmu je i  Stephen Amell (Arrow) u ulozi “dobrog” tipa Caseyja Jonesa, kojeg je prije glumio Elias Koteas. Laura Linney će nastupiti u ulozi Rebecce Vincent.     #Rocksteady #Beebop #TortugasNinja #TMNT2 pic.twitter.com/9gu1SqI7rB   Kao što se moglo i očekivati, radnja je i dalje smještena u New Yorku, a zanosna Megan Fox je opet April O’Neill, dok Will Arnet nažalost nije ništa više doli komičan odušak. Michael Bay se drži uloge producenta, a promjena se dogodila na mjestu redatelja. Umjesto Jonathana Lebesmana ovaj put u redateljskoj stolici imamo Davea Greena. Drugi nastavak pizzoždera i ninja u hrvatskim kinima gledati ćemo u lipnju ove godine, u distribuciji Blitz film i video. Cowabunga i turtle power! 