U sinoćnjoj epizodi  "Ljubav je na selu" farmerica Sandra Blažina i farmera Stanka Rajčić upoznali svoje momke i dame koje su im slali pisma s željom da se upoznaju. Sandru su redom iznenadili svi dečki, obasipajući je darovima, a jedan od njih joj je čak priznao da se već u nju zaljubio pa je lijepa crnka zaključila da ga je očito očarala. No zato joj je jedan odmah 'stao na žulj'. Očijuka s drugima - Jesi li zbario koju curu u busu? - upitala ga je Sandra. Kandidat je odgovorio da je djevojka njega prva poljubila i da joj je on uzvratio poljubac – u usta! Sandra nije bila zadovoljna njegovim odgovorom iako joj je pokušao objasniti da s tom djevojkom ne misli ništa. I idući momak razočarao je Sandru. -Ti si jedna zločestoća, kao imaš tremu, a očijukaš s drugim djevojkama - rekla mu je Sandra, dok se on pokušao izvući iz situacije rekavši da je to bilo čisto ljudsko i prijateljsko očijukanje te da nema ništa zlobno u tome.  Stanko Rajčić upoznao je svoje dame od kojih je jedna četrnaesto dijete u obitelji, a druga je odmah zaključila da su se 'kliknuli'. Jedna je, pak, preuzela Stankovu ulogu i ispitala ga pregršt pitanja, da bi mu na kraju i zapjevala!  Došao je red da se farmeri odluče koga vode sa sobom na farmu, a koga puštaju kući. Stanku Rajčiću se, kako je rekao, paralo srce dok je izgovarao imena dama koje ne idu dalje, baš kao i Sandri koja nije imala lagan zadatak pa su se momci zapitali jesu li možda krivi poklon poklonili, a i ozbiljno su shvatili susret s njom jer su se namjeravali ženiti.Na kraju Sandra nije mogla odlučiti kojeg će trećeg momka poslati kući pa je zamolila Marijanu da je pusti da odluči do sutra. - Nisam im mogla naći manu jer je premalo bilo vremena pa bih rado da do sutra donesem odluku, kazala je Sandra, a Marijana joj je udovoljila želji budući da je jedina farmerica u emisiji. Denis Penić je pak potpuno šokirao svoje kandidatkinje. - Naime, ja sam odustao od sudjelovanja u emisiji jer sam našao svoju bolju polovicu, ali ne u emisiji - rekao je Denis dodajući da mu je žao što ih je razočarao.  No Marijana se dosjetila Alojza Kanceljaka koji nije dobio toliko pisama da bi prošao dalje, ali ga je telefonski pozvala da dođe u emisiju, na što je on pristao! Došlo je vrijeme za tulum, a Marijana je predstavila Alojza i otkrila mu da nastavlja u emisiji tražiti srodnu dušu. Ne gubi vrijeme - Kad mi je Marijana rekla da sam prošao, to mi je bio najbolji trenutak u životu - kazao je 'Putin dobra srca' kako su ga od milja prozvali. Alojzove djevojke stići će na njegovu farmu, no budući da su na tulumu ostale i Denisove djevojke, Alojzu se svidjela Anja s kojom je, čini se, imao i intiman odnos! - Tko prizna, pola mu se prašta - kazala je Anja kada ih je Marijana dovela pred gotov čin da priznaju što se to dogodilo za vrijeme tuluma. Marijana je obznanila svima da se moraju iskazati u seoskim poslovima pa su djevojke morale pokazati koliko su spretne s balama sijena, baš kao i Sandrini momci koji su se bacili u guljenje povrća. Svi zadaci računaju se i mjere te odlučuju koga će na kraju farmeri ostaviti na svojim farmama i dati im šansu da ih bolje upoznaju. Što sve treba podnijeti za malo ljubavi te tko će u tome biti najbolji, gledatelji će saznati idući ponedjeljak u 21.10 sati u novoj epizodi.  