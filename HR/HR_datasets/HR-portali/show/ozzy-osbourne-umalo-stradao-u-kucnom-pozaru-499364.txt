Glazbenik Ozzy Osbourne umalo je stradao u kućnom požaru. Naime, on i supruga Sharon zaspali su u četvrtak s upaljenim svijećama koje su se zapalile i izazvale požar. - Osjetila sam kako mi se u snu stišće grlo od dima i kako me peckaju oči, a ptom su me potpuno razbudili naši psi koji su počeli strahovito lajati - ispričala je za E! Sharon i dodala: - Potrčali smo u dnevni boravak i vidjeli požar. Ozzy, koji je dan prije operirao ruku, pokušao je vatru gasiti baš tom rukom omotanom u zavoj koji je u jednom trenutku samo planuo. Sve što smo pokušali učiniti da ugasimo vatru pošlo je krivo. Srećom, vatrogasci su zahvaljujući alarmu brzo stigli na mjesto nesreće. Nitko nije ozlijeđen i spašeni smo. 