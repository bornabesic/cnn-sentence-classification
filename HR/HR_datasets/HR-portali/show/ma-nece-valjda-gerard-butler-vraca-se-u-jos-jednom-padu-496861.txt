Film 'Pad Olimpa' iz 2013. iznenadio je mnoge jer je uspio na proračunu od samo 70 milijuna dolara zaraditi bez ikakvog problema podosta više od uloženog. No nastavak, 'Pad Londona' bio je još šokantniji jer je snimljen i za manje novaca, a i zarada je bila značajno veća. Stoga nije nimalo iznenađujuće što ćemo posebnog agenta Mikea Banninga vidjeti i treći put u nekom 'Padu'. Ovaj put put padaju anđeli, kako se može zaključiti iz naslova filma. Naime, film je dobio ime 'Angel Has Fallen', a anđeo u pitanju je predsjednički avion. Kako se čini prema prvim navodima, ovaj put nije još jednom meta predsjednik SAD, već Banning osobno. Jasno, kako napadačima na predsjednika nije bilo problem raznijeti Bijelu kuću u prvom filmu i pola Londona u drugom, niti u ovom se dijelu neće libiti uništiti dobar dio nekog grada, a ovaj put je u pitanju Washington. Premda još nije potvrđeno da se Eckhart vraća u ulogu predsjednika, za očekivati je da će se vratiti te da će i on imati poteškoća. Isti pisci koji su napisali prvi film, Creighton Rothenberger i Katrin Benedikt, vraćaju se za trojku, a Butler preuzima i ulogu producenta. Redatelj još uvijek nije odabran, kao što nije objavljen niti datum dolaska filma u kina. O svim vijestima vezanim za ovaj film moći ćete pravovremeno čitati u našoj rubrici FILM. Tema: FILM 