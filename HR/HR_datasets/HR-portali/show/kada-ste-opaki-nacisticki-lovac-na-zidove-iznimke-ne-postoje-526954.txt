Tijekom Drugog svjetskog rata, kapetan SS-a Stefan Brandt poslan je na misiju da istraži prognanog njemačkog monarha, cara Wilhelma II. Na osamljenom imanju u Nizozemskoj, dok vojska nacističke Njemačke prodire sve dublje u unutrašnjost te mirne zemlje, Car živi svoj život. No nacisti su zabrinuti da se oko Cara stvara špijunska zavjera. Dok se Brandt polagano infiltrira u Carevu svakodnevicu, nađe se opčinjen prelijepom Nizozemkom Mieke. Ali njihova sreća bit će kratkog vijeka kada otkrije njenu tajnu, da je ona Židovka. Nenadani dolazak ozloglašenog Heinricha Himmlera, vođe SS-a, dovest će Brandta pred odluku koga mora slijediti - ili naciste ili svoje srce. Film je temeljen na hvaljenoj knjizi 'The Kaisers Last Kiss' iz 2003. godine, autora Alana Judda. Pogledajte video U glavnim ulogama su Jai Courtney kao kapetan SS-a, legendarni Christopher Plummer u ulozi monarha Wilhelma II te Lily James kao Nizozemka Mieke. U sporednoj ulozi naći ćemo Eddieja Marsana, koji je preuzeo ulogu Heinricha Himmlera, dok se režije prihvatio David Leveaux. Film u kina dolazi 03. kolovoza ovog ljeta. Tema: FILM