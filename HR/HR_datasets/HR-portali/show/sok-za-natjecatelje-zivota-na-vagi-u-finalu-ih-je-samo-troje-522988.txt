Pred kandidatima je posljednji izazov sezone. Marijana Batinić kandidate dovodi na vojnički poligon sa 14 prepreka koje igrači moraju savladati u najkraćem mogućem roku i pri tom se pošteno iznojiti, ali i uvaljati u blato. Kandidate očekuje najbolja nagrada do sada – pobjednik izazova dobiva direktnu ulaznicu u finale. Osim bodrenja, trenerima Sanji Žuljević i Mariju Mlinariću će pripasti i težak zadatak sudaca koji će morati paziti da kandidati ne bi zaobišli ili nepravilno prešli pojedinu prepreku za što će ih se kažnjavati s plus pet sekundi na prolazno vrijeme.  U punoj vjeri u preostale kandidate treneri Sanja Žuljević i Mario Mlinarić će im priuštiti proizvoljan trening. Znaju da se svi sada mogu i sami snaći, a čast da odradi zagrijavanje pripada Darjanu koji obećava da će svoje suparnike pošteno oznojiti. Nakon zagrijavanja ekipa dolazi u donju teretanu provjeriti što su im treneri pripremili. Na treningu neće biti šale jer je ovo posljednji trening prije posljednjeg vaganja pa će Sanja i Mario očekivati punu radnu spremu. Dok svi daju sto posto od sebe Mario uviđa da nema Nevena. Nevenu je zlo zbog toga što je u zadnjem tjednu u želji da skine što više kila i tako uđe u finale premalo jeo što se Sanji i Mariju nikako neće svidjeti.  Slijedi vaganje i Marijana Batinić najavljuje da će se čak dvoje kandidata naći ispod crvene linije i kako u finalu ima mjesta tek za troje. Tko će to biti doznajte večeras u 20 sati u emisiji 'Život na vagi'. 