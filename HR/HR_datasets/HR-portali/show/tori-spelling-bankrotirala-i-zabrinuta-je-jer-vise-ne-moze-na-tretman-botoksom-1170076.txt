Tori Spelling bila je zvijezda tinejdžerske serije "Beverly Hills 90120", a već prije snimanja ove serije iz 90-ih, glumica je uživala u zvjezdanom statusu jer je njen tata bio poznati i bogati producent Aaron Spelling.  U tom periodu Tori je uživala u lagodnom životu, ali nakon tatine smrti posvađala se s mamom i od tate oporukom nije dobila milijunsku novčanu svotu koju je priželjkivala. Tori se snašla i sa suprugom Deanom snimala je reality o njihovu životu, imala je i nekoliko manjih uloga u televizijskim serijama i osmislila je svoju liniju nakita.  Međutim, financije joj nisu jača strana i trošila je više nego što je zarađivala, a to joj se sada obilo o glavu. Država je Tori i njezinu suprugu ''sjela'' na račune jer državi duguju šest milijuna kuna za porez. Njezinu suprugu prijeti zatvor zato što već godinu i pol nije platio alimentaciju bivšoj ženi.  Radar Online piše kako su Tori i Dean u ožujku dobili peto dijete i unatoč tome što su bankrotirali, Tori ne odustaje od svojih tretmana za uljepšavanje. Naime, shrvana je što su joj računi blokirani i što zbog toga ne može ići na redovite tretmane botoksom i sada joj je glavna briga kako naći novac za tretmane. Njeni poznanici šokirani su ovakvim Torinim razmišljanjem i ne shvaćaju kako joj je botoks važniji od toga kako će prehraniti djecu.