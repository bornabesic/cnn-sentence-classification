Jedan od najmoćnijih i najglamuroznijih holivudskih glumačkih parova Angelina Jolie i Brad Pitt angažirat će privatnog suca u brakorazvodnoj parnici koja će se odvijati daleko od očiju medija i javnosti, a svrha takve odluke je zaštititi zajedničku njihovu zajedničku djecu i privatnost obitelji, izvijestio je CNN. "Angelina Jolie i Brad Pitt i njihovi odvjetnici potpisali su sporazum o očuvanju prava na privatnost njihove zajedničke djece i obitelji, u skladu s kojim će svi sudski dokumenti ostati povjerljivi. Angažirali su privatnog suca koji će donijeti sve potrebne sudske odluke i pridonijeti ubrzanju donošenja presuda o svim preostalim pitanjima", stoji u zajedničkom priopćenju dvoje glumaca. Jolie i Pitt vjenčali su se 2014. nakon desetgodišnjeg zajedničkog života. Jolie je podnijela zahtjev za razvodom u rujnu prošle godine. Par ima šestero djece, troje usvojene i troje biološke.