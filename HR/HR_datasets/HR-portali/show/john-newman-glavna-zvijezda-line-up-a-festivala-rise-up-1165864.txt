Na jučerašnjem druženju u zagrebačkom klubu Johann Franck službeno je predstavljen Rise Up festival. Brojne okupljene pozdravila je Super Babe Killah, koja je kao rođena porečanka, ali i posjetiteljica brojnih festivala s posebnim veseljem govorila o samom festivalu koji će se održati  9. i 10. lipnja na porečkoj Peškariji.  Okupljenima se obratio organizator festivala Igor Cossetto ‘’John Newman, Rudimental, Icona Pop, Roger Sanchez, Faithless DJ set, Stereo MC’s, RedFoo i Vindon Havin. Svi na jednom mjestu. Poreč, sunce i more. Što vam više treba?’’  Organizator uz bogat line up posjetiteljima nudi i spektakularan vizualni doživljaj, tako da uz glazbene zvijezde festivala posjetitelji će moći uživati i u vrhunskom produkcijskom showu. Pripremili su i bogat gastronomski program s regionalnim masterchefovima i u suradnji s Agencijom za ruralni razvoj Istre. Također, posjetitelji festivala moći će porečku panoramu promatrati s nebeskih visina – iz balona na topli zrak u suradnji s Pegaz klubom iz Maribora ili pak s mora, jer će jedan od partyja biti osiguran na Atlasovom party brodu. Svaku večer u ponoć u zrak će se pustiti na tisuće svjetlećih lampiona, čija prodaja ide u humanitarne svrhe, a prikupljena sredstva bit će uplaćena potrebitim s područja lokalne zajednice. ” S obzirom da poslujemo u destinacijama već 60 godina, smatramo kako je naša odgovornost razvijati destinacije u kojima djelujemo, kao i sudjelovati u aktivnom upravljanju sadržajima na destinacijama. Upravo ovakvi glazbeni festivali predstavljaju motiv dolazaka izvan glavne turističke sezone i povećavaju konkurentnost naših destinacija. Rise up 2017. upravo je takvo događanje koje će oplemeniti odmor našim gostima’’, naglasio je Dean Krizmanić iz Lagune Poreč.   ‘’Čast nam je nastupati na festivalu s takvim glazbenim imenima, još nam je veća čast bila kada smo saznali da smo jedini hrvatski band koji će nastupati, tako da ćemo morati dati sve od sebe da obranimo naše boje’’ poručuju iz banda Vindon Havin. U odličnoj atmosferi i glazbi uživala su brojni ljubitelji ljetnih glazbenih festivala poput: Anite Dujić, Kristine Šalinović, Damira Kedže, Slavka Sobina i mnogi drugi.  Ulaznice za glazbeni spektakl nalaze se u prodaji preko sustava Eventim te u  poslovnicama agencija Kompas i Atlas u Hrvatskoj i Sloveniji i do kraja tjedna se mogu kupiti po dvostruko nižoj early birdcijeni. Više informacija o paketima ulaznica možete pronaći na službenoj stranici festivala www.riseupporec.com.  >>Will Smith na Facebooku objavio da stiže u Hrvatsku! 