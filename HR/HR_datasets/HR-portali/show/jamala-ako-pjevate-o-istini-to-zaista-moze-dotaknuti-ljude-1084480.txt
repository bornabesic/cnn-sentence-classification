Ukrajinska predstavnica na Eurosongu, Jamala, dala je kratki intervju nakon što je noćas pobijedila, piše Eurosong.hr. – Ne mogu riječima opisati kako se osjećam. Ovo je sjajno. Ovo je ludo – rekla je na samom početku objednica Jamala i dodala kako je bila sigurna da je bila u pravu u jednom da – ako pjevate o istini, to zaista može dotaknuti ljude. Nakon zahvalnosti Stockholmu i organizatorima natjecanja Eurosonga 2016., te  ukrajinskoj delegaciji, Jamala je otkrila kako je u budućnosti čeka rad na novom albumu koji će izaći uskoro. – Radim na novom alumu. Izaći će vrlo brzo. Već danas sam napisala jednu novu pjesmu, koja je inspirirana upravo sloganom ovogodišnjeg Eursonga – rekla je pjevačica i otpjevala djelić pjesme We Are Together. Zanimljivo je i to da je istaknula kako bi, da je bila u mogućnosti da glasuje, svoj glas poslala upravo drugoplasiranoj australskoj predstavnici Dami Im. >> Ukrajina pobjednica Eurosonga, Hrvatska na 23. mjestu 