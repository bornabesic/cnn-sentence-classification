Čini se kako je noćas procurio cijeli scenarij sedme epizode serije Igra prijestolja, koja će se na HBO-u emitirati tek u ljeto 2017. godine. Kako su objavili američki mediji, korisnik Reddita pod imenom awayforthelads iznio je cijeli niz detalja. Iz početka se mislilo kako se radi o izmišljotini nekog fana, sve dok stranica Watchers on the Wall koja piše o seriji nije potvrdila da su neke od tih stvari istinite,a  to su im potvrdili izvori sa snimanja. HBO zasad šuti o ovom curenju, a ako je sve u otkrivenom scenariju istinito, očekuje nas sezona u kojoj će biti povratka starih likova, trudnoća, povezivanja nekih nespojivih likova i, naravno, smrti nekih omiljenih junaka. UPOZORENJE: ukoliko želite izbjeći spojlere, ne čitajte nastavak teksta! Sudeći po scenariju, neprirodni savez stvorit će Cersei, Dany i Jon, kako bi pobijedili Bijele šetače. Cersei, Tyrion, Jon, Daenerys, Jorah, Varys, Missandei, Qyburn, Euron Greyjoy, The Mountain i The Hound okupit će se u Kraljevom grudobranu. Jon Snow će na susret dovesti jednog od nemrtvih Bijelih šetača kako bi ih uvjerio kolika je prijetnja Night's Kinga. Cersei se ipak predomišlja, i to u trenutku kad je trebala poslati svoju vojsku. Ona se nada  da će Bijeli šetači pobiti njene neprijatelje, što zgadi Jaimea, koji okreće leđa svojoj sestri i ljubavnici i bez njene potpore kreće u bitku. Cersei također vjeruje da je ponovo trudna s Jaimejem, no kasnije tijekom sezone budi se u lokvi krvi te se vjeruje da je pobacila.Kako bi ušli u trag Bijelim šetačima, Jon pak kreće sjeverno od Zida s ekipom koju čine Tormund Giantsbane, Beric Dondarrion, The Hound, Thoros of Myr i Jorah, no upadnu u zamku na otoku u zaleđenom jezeru gdje Thorosa ubije polarni medvjed (što znači da je Bericu preostao zadnji život), apogine i Jonov ujak Benjen. Spasi ih Daenerys sa svoja tri zmaja, no jednog od njih, Viseriona, ubije Nights King, a zatim oživi i svrsta u svoje redove. Viserion će sad umjesto vatre rigati plavi plamen, a to će Night's King iskoristiti kako bi srušio zid. Konačno se sureću Daenerys i Jon Tada će se dogoditi i ono što očekuju svi fanovi - susret Daenerys i Jona, koji će do kraja sezone i završiti u krevetu. Vratit će se Gendry, kojeg smo zadnji put vidjeli kako vesla iz Dragonstonea u sezoni tri, baš kao i Nymeria, Aryina vučica. Vraća se i Jorah, koji je uspio izliječiti svoju smrtonosnu bolest uz Samovu pomoć. Sam i Bran također otkrivaju i Jonovo pravo podrijetlo, kao i pravo ime - Aegon. Gilly u međuvremenu naleti na informaciju da je Rhaegarov brak bio poništen te se legalno oženio za Lyannu Stark - što znači da je Jon legitimni nasljednik prijestolja. Nakon što je u prošloj sezoni ubila Waldera, Arya će, koristeći njegovo lice, sazvati sve muške članove obitelji Frey i započeti zdravicu - pa ih sve odjednom nasmrt otrovati. U međuvremenu, Littlefinger će pokušati okrenuti Aryju protiv njene sestre. No, Sansa će ga, uz Branovu pomoć, prozrijeti i narediti njegovo pogubljenje, a pogubit će ga Arya. Lannisteri i njihova vojska će napasti Dorne i Highgarden i uništiti obitelji Martell i Tyrell, a lady Eleanna će priznati Jaimeu da je ona ubila Joffreya. Jaime joj potom dopusti da si oduzme vlastiti život ispijanjem otrova. Na putu natrag, Dany upadne u zasjedu Lannisterove vojske, no uspije ih pobijediti - unatoč činjenici da je Qyburn razvio "anti-zmajsku artiljeriju". Tyrion u međuvremenu počinje brinuti o Danyjinom ponašanju, nakon što je poslala Drogona da spali nekoliko gospodara Westerosa - uključujući i Samovog oca Randylla - zato što su joj se odbili pokoriti. Euron se pak sukobljava sa Yarinom flotom i uspije je poraziti, a nju zatočiti, dok Theon u posljednji trenutak uspijeva pobjeći. Također je uhvatio i Ellariju, navodno uz pomoć savezništva sa Cersei. No, u strahu pred vojskom Bijelih šetača, Euron se ipak vraća u Pyke. Theon potom napokon ponovo susreće Jona Snowa, koji ga ostavlja na životu samo zato što je spasio Sansin život. Što će od ovoga biti točno vidjet ćemo sredinom 2017. Sedma sezona "Igre prijestolja" imat će samo sedam epizoda, umjesto uobičajenih deset. >>Fanovi ih snimili: Procurio veliki obrat u najpopularnijoj TV seriji!