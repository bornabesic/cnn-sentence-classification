Premda su početna predviđanja pokazivala da bi film mogao zaraditi 65-75 milijuna dolara, nitko nije očekivao da će 'Deadpool' u svojem prvom vikendu toliko premašiti prognoze. Zarada je ispala veće od ikojeg očekivanja, i mogla bi promijeniti način na koji se filmovi klasificiraju. Za vikend je 'Deadpool' zaradio čak 135 milijuna dolara, što njegovu zaradu čini većom od ikoje prethodne za film s oznakom R (materijal za odrasle, djeca bez pratnje ne smiju gledati film), ali i veće od ikoje prethodne za film o superjunacima (osim 'Osvetnika'). Osim tih rekorda, film je imao sedamnaesto najbolje otvaranje ikad, što je poprilično kvalitetno kad uzmemo u obzir s kakvim rekorderima se morao nositi i u koje je vrijeme pušten u opticaj (izvan blockbusterske sezone). Najbolji dio cijele priče jest taj da pričamo o filmu koji je snimljen za poprilično smiješnih 58 milijuna dolara. Ovo je film kojem je trebalo jedanaest godina da stigne na velika platna, jer toliko dugo su se glavešine u Foxu nećkale oko davanja novca. No sada, kada je očigledno da je film u prvom vikendu zaradio preko dvostruko više od uloženog, što je točka kada se film smatra profitabilnim, očigledno je da će veliki studiji bolje razmisliti o snimanju filmova s oznakom R. Svakako će o tome razmisliti jednom kada shvate da je 'Deadpool' vjerojatno ovako maestralno uspio upravo zato što je dobio oznaku R. - Nikad prije nismo napravili superjunački film s oznakom R. A kada nešto nije bilo prije napravljeno, teško je predvidjeti kako će se stvari razviti - izjavio je Chris Aronson iz Foxa. Da sumiramo, anti-superjunački film, sa svom golotinjom i neprikladnim vicevima, ipak je uspio dobiti oznaku A na CinemaScoreu (stranica koja mjeri uspjeh filma) i 97% na sličnoj stranici PostTrak. S 85% na Rotten Tomatoesu i čak 8,7 na IMDBu, možemo reći da je film premašio apsolutno sva očekivanja. Posve je moguće da ćemo u narednih par godina dobiti mnogo više filmova koji 'uškopljena' verzija, tj. PG13. ‘Deadpoola’ možete već danas pogledati u CineStar kinima. Tema: FILM 