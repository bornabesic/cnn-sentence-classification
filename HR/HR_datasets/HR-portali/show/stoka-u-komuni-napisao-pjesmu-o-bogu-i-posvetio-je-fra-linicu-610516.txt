Reper Marin Ivanović Stoka trenutno se nalazi u komuni u Španjolskoj gdje je na odvikavanju od droga, a u odvikavanju mu pomaže i vjera. Stoka se okrenuo religioznosti i spas potražio u Bogu, a na svom Facebook profilu objavio je pjesmu koju je posvetio fra Zvjezdanu Liniću. – Dragi Bože, hvala ti što uvijek me pratiš, uvijek kad zastranim ti na pravi put me vratiš, moje molitve shvatiš, sive rime pozlatiš, jer molitva je najbolji lijek kada patiš. Hvala ti što mač si moj, oklop, koncentracija, u sivom svijetu, punom zla, bojna formacija. Hvala ti na koracima, godinama, zraku, hvala ti na svakom novom jutru i mraku, na ljubavi i miru, izvoru di rime izviru, hvala što to mogu pročitati na leptiru, na oblacima bijelim, cvjetnim poljanama cijelim, hvala ti dragi Bože što baš se veselim, hvala na pozitivi, dobrom treningu i sportivi, hvala što si uz mene kad dođu dani sivi. Ti uvijek si sa mnom kad padnem dole nisko, primiš me za ruke kad vidiš da mi je klisko, digneš me na noge, pokažeš mi put, kažeš duboko udahni kad vidiš da sam ljut. Tjeraš me naprijed kad ja nemam volje, daješ mi motiva, kažeš da mogu bolje. Srce puniš ljubavlju, daješ moć da mazim, da brinem se za druge, na propuste da pazim, polako da gazim po životnoj stazi, bacaš na me svjetlost da znam di se nalazim. Dragi Bože žao mi je, što vrag dušu krao mi je, život nisko pao mi je, sat skoro stao mi je, šta jako dugo dao sam to, obitelj klao mi je i zato puno ti hvala što moje molitve si slušo u bitku s vragom skupa sa mnom ušo, otjero si đavla, mako trnje s puta, vratio mi život, opet sam unutra, u igri nasmijan, ko sunce sijam, trezne glave idem, sam sebi prijam. Kiše sad mi sjaje i vjetar snagu daje, budim se sa guštom, uživam dan dok traje. Šećem se i molim, oko sebe volim, srce puno ljubavi, glava me ne boli – pjesma je koju je Stoka objavio te na kraju napisao "za dragog Zvjezdana Linić, prijatelja fra Žaca i brata Vjeku Rimca. Nedugo nakon toga, objavio je i drugu pjesmu, također s vjerskim naglaskom. – Isus daje mi bljesak, moć za dobit pljesak, da idem laganini  po bini, pričam čudesa, mirno da koračam, ne proguta me živi pijesak, blato mato, Bože hvala ti za to. Tvoja ljubav puni srce, oči sjaje kao zlato – dio je druge pjesme. >> Reper Marin Ivanović Stoka opet na liječenju od ovisnosti o kokainu 