Fantastičan interes za ulaznicama odličan je pokazatelj da će dvanaesto izdanje INmusic festivala ove godine oboriti sve dosadašnje rekorde posjećenosti! Tri mjeseca do INmusica, a već je popunjeno 80% kapaciteta festivala! Spektakularan line-up, najpovoljnija cijena ulaznica, euforične reakcije stranih i domaćih medija, očaravajuća lokacija te jedinstvena replika Teslinog tornja samo su neki od čimbenika koji garantiraju da će nadolazeće, dvanaesto izdanje, postati i najuspješnije u povijesti INmusica. Sve ovo prepoznala je i publika INmusic festivala o čemu svjedoči i nezapamćen interes za festivalskim ulaznicama – tri mjeseca prije početka INmusica #12 već je popunjeno 80 posto kapaciteta festivala! INmusic festival pripremio je ove godine iznimno kvalitetan glazbeni program koji može konkurirati nekim od najvećih i najposjećenijih europskih festivala poput: Rock Werchtera, Mad Cool Festivala, Rosklidea, Nos Alive festivala, Sziget festivala, a po neusporedivo nižoj cijeni! Dok se za navedene festivale cijene ulaznica kreću od 170 do 300 eura, cijene ulaznica za INmusic prilagođene su kupovnoj moći hrvatske publike i nakon promjene cijene ulaznica iznose samo 60 eura. Međunarodna i domaća priznanja medija i publike pristižu sa svih strana, a kao jedno od najvećih ističe se ono kultnog glazbenog časopisa New Musical Expressa koji je INmusic festival uvrstio među dvanaest najboljih festivala na svijetu! Kao najveći “aduti” ovogodišnjeg INmusic festivala ističu se glazbeni divovi – Kings of Leon, Arcade Fire, Alt-J, Kasabian kao headlineri, što je rezultiralo nevjerojatnom potražnjom za ulaznicama publike iz cijelog svijeta temeljem koje organizatori očekuju i rekordnu posjećenost! INmusic festival #12 održati će se od 19. do 21. lipnja 2017. godine na zagrebačkom Jarunu uz potporu Ožujskog piva kao powered by sponzora te OTP banke koja na festivalu omogućava beskontaktno plaćanje, a na festivalu će nastupiti neka od najatraktivnijih svjetskih imena suvremene autorske glazbe – Kings of Leon, Arcade Fire, Alt-J, Kasabian, Michael Kiwanuka, Flogging Molly, Darko Rundek, Slaves, Repetitor, Booka Shade, The Strange, Kel Assouf, Public Service Broadcasting i mnogi drugi. Besprijekoran program INmusic festivala čini ga i ove godine jednim od najznačajnijih kulturnih događaja u Hrvatskoj, a rekordi se ruše i u području turizma što potvrđuje činjenica da najpoznatija svjetska stranica za rezervaciju smještaja Booking.com već sada označava da je smještaj u Zagrebu u 2017. godini najtraženiji za vrijeme INmusic festivala od 19. do 21. lipnja 2017. Ulaznice za dosad najspektakularnije izdanje INmusic festivala dostupne su u preko stotinu poslovnica OTP banke diljem Hrvatske, Dirty Old Shopu u Zagrebu (Tratinska 18) i putem službenog festivalskog webshopa po cijeni od 449 kn, a sedmodnevne kamperske ulaznice po cijeni od 250kn dostupne su također putem službenog festivalskog webshopa. >>Najpovoljnije ulaznice za INmusic festival #12 u prodaji još samo do petka!   