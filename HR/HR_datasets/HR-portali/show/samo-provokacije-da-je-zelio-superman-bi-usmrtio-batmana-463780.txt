Kako to već godinama radi, Jimmy Kimmel je i ove godine održao svoju tradicionalnu emisiju u kojoj su se pojavile i zvijezde iz nadolazećeg hita, 'Batman v Superman: Zora pravednika'. Henry Cavill i Jesse Eisenberg su bili predstavljeni u snimljenim segmentima, no Ben Affleck je stigao uživo, i predstavio je nešto duži segment već poznate borbe dvojice superjunaka. U njemu se vidi da je Superman, premda su nam dosadašnji foršpani davali naznaku da je suprotno, u stvari poprilično suzdržan i da koristi samo djelić svojih moći i sposobnosti da bi pobijedio Batmana. U glavnim ulogama su Ben Affleck, Henry Cavill i Gal Gadot. Sporedne su preuzeli Jesse Eisenberg (Lex Luthor) te Jeremy Irons u ulozi butlera Alfreda. Uloge iz 'Čovjeka od čelika' repriziraju Amy Adams (Lois Lane), Lawrence Fishburne (Perry White) i Diane Lane (Martha Kent). Osim Gal Gadot i Bena Afflecka, pridošlica u filmu je i Jason Momoa, koji glumi Aquamana. Film u CineStar kinima možete pogledati od 25. ožujka 2016. godine, ili pretpremijerno već 23. ovog mjeseca. Što mislite, koliko će se Superman suzdržavati? Ima li Batman šanse? Tema: FILM 