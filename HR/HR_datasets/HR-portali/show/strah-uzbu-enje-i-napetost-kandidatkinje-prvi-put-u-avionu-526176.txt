Kandidatkinje showa 'Moje prvo putovanje' ne mogu sakriti svoje oduševljenje putovanjem koje je pred njima.  - Jako sam uzbuđena i veseli me što ću upoznati neku novu državu i običaje tih ljudi. Svejedno mi je koji grad ću upoznati jer i tako nisam nigdje bila - kazala je Anica Kralj, domaćica iz Petrove Gore, a uzbuđenje s njom dijeli i kći Martina Tenšek koja kaže da je kao svog suputnika na putovanju odabrala majku iz razloga što joj niti jedna prijateljica ne bi povjerovala.  - Mama isto nije imala mogućnost da putuje, pa ovo je sad izuzetna prilika - dodala je Martina.  No, osim što će kandidatkinje po prvi puta otići na putovanje, po prvi puta će se voziti i avionom. Strah, uzbuđenje, napetost istovremeno će osjetiti tijekom svog prvog leta avionom, a dok će dvije najbolje prijateljice Maja i Natalija let provesti uz vrisku i smijeh, majki Anici i kćeri Martini neće baš biti do smijeha. - Malo sam se bojala, zaboljela me jako glava i zub. Kad smo slijetali, nisam se osjećala dobro, kao da propadam - opisala je Anica svoj prvi let avionom.  Kako će putnice doći od aerodroma do hotela, s kakvim će se sve izazovima susreći te koga će nenadani problemi dovesti do ruba suza, ne propustite pogledati već u prvoj epizodi showa 'Moje prvo putovanje' u ponedjeljak 29. svibnja na Novoj TV.