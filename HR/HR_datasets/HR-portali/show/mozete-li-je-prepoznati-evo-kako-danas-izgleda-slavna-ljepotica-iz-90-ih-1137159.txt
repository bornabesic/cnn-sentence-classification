Pamela Anderson (49) kanadsko-američka glumica koja je 'žarila i palila' u devedesetima prošlog stoljeća, kad je bila jedna od zvijezda popularne serije Spasilačka služba, još uvijek privlači pozornost gdje god se pojavi. Tako je prije nekoliko dana gostovala na snimanju izbora za belgijski top model koji je održan u pariškom hotelu Le Lido. Pojavila se u haljini Viviene Westwood, a mišljenja stručnjaka podijeljena su oko njezina odjevnog izbora, dok je u medijima uglavnom dobila velike pohvale. Boravak u Parizu iskoristila je i za promociju svoje fondacije posvećene borbi za prava ljudi, životinja i zaštitu prirode. – Ovdje sam kako bih poručila da moda ne bi trebala biti okrutna prema ljudima, okolišu ili životinjama – kazala je poznata vegetarijanka.