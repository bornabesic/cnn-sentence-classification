Godinu dana nakon dolaska 'Prizivanja' u kina dobili smo i nastavak, tj. spin off tog filma, podosta zastrašujući 'Annabelle'. Nevjerojatno uspješno djelo, koje je na proračunu od samo šest i pola milijuna dolara uspjelo zaraditi čak 256 milijuna, još jednom će nas plašiti u kino dvoranama svojim glavnim likom, zastrašujućom lutkicom Annabelle. Kao što smo već naučili, demonske lutke nisu nešto što se lagano ubije. Barem ne, ako je za vjerovati horor filmovima. Najnoviji uradak o sablasnoj lutki već u samom foršpanu kreće iznimno neugodnim scenama, pa bi možda bilo bolje da video ne gledate na poslu. Pogledajte prvi službeni foršpan Radnja prati jednog lutkara i njegovu suprugu, koji par godina nakon tragične smrti njihove kćerke, ugošćuju časnu sestru i nekoliko djevojčica iz sirotišta. Ali nitko nije očekivao da će njihov dom pritom postati poprište jezivih događaja, kada se probudi lutkarevo najgroznije djelo, sablasna kreacija Annabelle. 'Annabelle 2' režira Šveđanin David F. Sandberg, koji iza sebe nema mnogo velikih filmova, prema scenariju Garyja Daubermana, koji je napisao i prvi dio sage o 'Anabelle'. U glavnim ulogama nalaze se Miranda Otto, Anthony LaPaglia, i Stephanie Sigman. Film se u kinima očekuje tijekom kolovoza. Tema: FILM 