Prvi kadrovi iz novog filma Guya Ritchieja, o drugačijem pogledu na legendu o kralju Arthuru, pokazali su nam da redatelj stvarno ima posve novu viziju o tome što se stvarno dogodilo. A sudeći prema prvom foršpanu, kojeg smo vidjeli još prije deset mjeseci, u filmu će nas dočekati tipična Ritchiejeva režija, s ubrzanim kadrovima i brzim izmjenama dijaloga te modernom muzikom. Koliko će takav pristup biti prijemčiv današnjoj publici, jer ipak je u pitanju klasičan materijal s magijom i fantastičnim elementima, tek ćemo vidjeti. Novi video iz filma nastavlja s onime što smo već vidjeli, pa dobivamo još frenetičnih kadrova, još brzih rezova te jednog kralja koji baš i ne izgleda presretno što je dobio taj posao. Pogledajte video Uz Hunnama u glavnoj ulozi, vidjet ćemo i Jude Lawa u ulozi njegovog opakog ujaka čarobnjaka, Vortigerna. Djimon Hounsou glumi Arthurovog mentora Bediverea (koji je iz nekog razloga odjednom crnac, dok je inače velški vitez), dok je Astrid Bergès-Frisbey dobila ulogu Guinevere. Kako nam se čini, mogli bismo dobiti podosta zabavan film. 'King Arthur: Legend of the Sword', u produkciji Warner Bros.-a u kina stiže sredinom svibnja 2017. godine. Tema: FILM 