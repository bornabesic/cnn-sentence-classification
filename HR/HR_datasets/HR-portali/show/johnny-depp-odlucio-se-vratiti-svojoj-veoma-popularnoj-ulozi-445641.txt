 Tim Burton i Disney idu ruku pod ruku od samih početaka Burtonovog filmskog rada, tako da nije niti čudno da Burton opet radi film, ‘Alisa s one strane ogledala’ , za Disney. A još je manje čudno što će se i u tom filmu opet pojaviti Johnny Depp . Jasno, bilo bi poprilično glupo kad se Depp ne bi pojavio u nastavku hita iz 2010. godine , no ne bi bilo iznenađujuće. No, ovaj put je Burton u producentskoj ulozi, jer je redateljsku stolicu preuzeo James Bobin , koji iza sebe ima samo dva filma o Muppetima. Sudeći po foršpanu, trebali bismo dobiti film koji ozračjem odgovara prethodnom, no ipak ćemo se strpjeti do narednog foršpana za neku jasniju odluku. Kao i u prethodnom filmu, Johnny će utjeloviti Tarranta Hightoppa, Ludog klobučara, dok će Alisu još jednom glumiti Mia Wasikowska . Uz njih u nastavku će se opet pojaviti i Helena Bonham Carter kao Crvena Kraljica, a i Anne Hathaway kao Bijela kraljica. Nova imena u serijalu su poznati Sacha Baron Cohen kao ‘Time’ i Rhys Ifans kao Zanik Hightopp, otac Tweedledeeja i Tweedleduma. Film u distribuciju dolazi krajem svibnja 2016. godine , što znači da ga u isto to vrijeme možete i kod nas u kinima pogledati. 