Iako je cijeli foršpan posve dobar, prave poklonike Marvelove kinematografije najviše će zanimati posljednjih par sekundi u kojima po prvi put vidimo novo izdanje superjunaka koji se baš i nije proslavio u zadnjoj svojoj kinoverziji. Pogledajte video Spiderman, kojeg ovaj put glumi Tom Holland, pojavljuje se na tek tri sekunde, no čak i sa samo tako malo vremena uspio je razveseliti mnoge diljem Interneta. U glavnim ulogama su Robert Downey Jr., Chris Evans, Sebastian Stan i Scarlett Johansson. Pridružuju im se Don Cheadle kao Warmachine, Anthony Mackie kao Falcon, Paul Rudd kao Antman i Elisabeth Olsen kao Scarlet Witch. Chadwick Boseman preuzeo je ulogu Black Panthera, a atentatora na Kapetana Ameriku, Crossbonesa, glumi Frank Grillo. 'Kapetan Amerika: Građanski rat' u kina stiže krajem travnja ove godine. Tema: FILM 