Iako smo do sada imali priliku odigrati 13 igara iz serijala 'Call of Duty' (čak i više, ovisno kako ih brojite), te su igre u ovih četrnaest godina postojanja uspjele nekako zadržati i svoju popularnost, kao i šarm originalne igre. A kad god se nešto pokazuje toliko popularnim, jasno je da se dodatni projekti kreću razvijati oko toga. Tako je objavljeno da Activision Blizzard razvija svoj filmski svemir, poput onoga kakvog ima Marvel sa svojim superherojima. No umjesto superheroja (ili čudovišta kakva su u Universalovom filmskom svemiru), pratit ćemo vojnike koji su inače glavni likovi igara iz serijala 'Call of Duty'. Activision Blizzard trenutačno razvija scenarije, za nekoliko filmova, a radnja bi se trebala fokusirati na elemente iz igara 'Black Ops' i 'Modern Warfare'. Svime upravljaju Stacey Sher i Nick van Dyk, predsjednici Activision Blizzarda. Sher je izjavila da se radnja planira već nekoliko vrijeme te da je osmišljen plan za par godina unaprijed jer tvrtka želi filmski svemir poput Marvelovog. A kada pogledamo da se razmatra i serija iz istog svemira, kao i kad uzmemo u obzir da su i Stacey Sher kao i Van Dyk ozbiljni producenti s podosta hitova iza sebe, izgleda nam kao da ćemo uskoro dobiti još jednu ekranizaciju video igre. Iako nije postavljen datum, 2019. godina bi mogla biti ta u kojoj će stići prvi film. Tema: FILM 