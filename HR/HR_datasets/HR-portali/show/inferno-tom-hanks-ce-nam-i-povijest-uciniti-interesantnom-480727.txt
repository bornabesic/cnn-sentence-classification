Jedva je desetljeće prošlo otkad je 'Da Vincijev kod' prebačen na velika platna, a samo sedam godina otkad je nastavak tog mega hita, 'Anđeli i demoni' postao filmsko djelo. Stoga je poprilično iznenađujuće koliko je malo tih djela ostalo u umovima ljudi, što u filmskom, što u književnom obliku. No mora se priznati da su zaradili izvrsnu količinu novaca, posebice van tržišta Sjeverne Amerike, tako da se i redatelj Howard a i Tom Hanks ove godine vraćaju s trećom adaptacijom neke knjige Dana Browna. Ovaj put je u pitanju knjiga 'Pakao' i kao i inače, ništa nije onakvim kakvim se čini. Pogledajte video 'Pakao' stiže u kina krajem listopada ove godine, a osim Hanksa moći ćemo u ulozi njegove pomoćnice vidjeti Felicity Jones. Hoće li svijet podleći misterioznoj virusnoj bolesti ili će doktor Langdon opet spasiti sve? Tema: FILM 