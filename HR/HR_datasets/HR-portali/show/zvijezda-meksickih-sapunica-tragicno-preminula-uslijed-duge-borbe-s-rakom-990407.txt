Nakon dugogodišnje bitke s rakom, meksička glumica Lorena Rojas preminula je danas u Miamiju. Imala je svega 44 godine. Vijest je objavila njena agencija LatinWE. – Lorena, koja se hrabro borila s bolesti od 2008. godine, posljednji put je izdahnula u svom domu, uz nju su bili obitelj, prijatelji i dečko. Lijepa glumica rođena je u Meksiku, a nedavno je proslavila rođendan. Ujedno je tada i posljednji put objavila status na Twitteru, napisavši da je zahvalna na predivnom danu. Bila je zvijezda brojnih sapunica, ali i filmova te mjuzikla. Tijekom 2008. godine dijagnosticiran joj je rak dojke, a otad se angažirala i sakupljala sredstva protiv opake bolesti. Posljednjih mjeseci bolest se proširila i na jetra te je to bio uzrok smrti. Iza nje ostala je kći Luciana, koju će sada odgajati Lorenina sestra Mayra. Sama glumica odlučila je da će kćer ostaviti sestri na brigu nakon smrti. Gracias a TODOS por celebrar mi cumple  conmigo  Hermoso día Lore 