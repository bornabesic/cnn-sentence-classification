Švedski redatelj Anders Weberg je koncept ‘slow cinema’ (žanr u kojem su naglašeni dugački polagani kadrovi, uglavnom bez dijaloga i konkretne radnje, op.a.) doveo na nivo o kojem su drugi samo u šali pričali. Njegov najnoviji film, 'Ambiancé', je tako nakon prvotnog teasera od samo 72 minute dobio i pravi foršpan od sedam sati i dvadeset minuta. Probali bismo vam opisati ovaj 'foršpančić', no  problem je u tome što smo pogledali samo prvih dvadeset minuta. Budimo iskreni, premda gledamo foršpane i razne druge videe po cijele dane, čak niti mi, a vjerojatno niti itko drugi nema vremena niti strpljenja pogledati foršpan od sedam sati i 20 minuta. U tih dvadeset minuta vidjeli smo dvije prilike, jedna u crnom, druga u bijelom, kako skupljaju kamenje na plaži. Osim toga, ništa drugo se nije dogodilo, što u stvari i je poanta foršpana. Ako imate snage, pogledajte pa nam javite što se dogodilo dalje. Pogledajte video Glumci Stina Pehrsdotter i Niclas Hallberg su jedini koji se pojavljuju, kroz svih sedam sati foršpana. Muziku je skladao njemački kompozitor Martin Juhls, koji će skladati i muziku za film s trajanjem od mjesec dana, tj. od 720 sati. Nakon teasera od 72 minute iz 2014. godine i foršpana od 7 sati i 20 minuta iz ove godine, film od 720 sati stiže u kina 2020. godine. Tema: FILM 