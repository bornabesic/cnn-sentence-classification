Nakon duge potrage za pravom ljubavi, bivša natjecateljica showa „Ljubav je na selu“, popularna Nevenka Bekavac, nakon skoro dvije godine veze, udala se u Sinju danas poslijepodne, piše rtl. Uporna Neve nakon duge potrage za pravom ljubavi izrekla je sudbonosno "da" svom odabraniku, Sinjaninu Zvoni Petričeviću, s kojim je u vezi već dvije godine. „Odlučili smo da vjenčanje bude skromno, a kuma mi je Vita Maslačak! Nadam se da ću imati dug i uspješan brak“ – samo za RTL otkrila je Nevenka Bekavac koja je za vjenčanje odabrala ružičastu haljinu. Par se vjenčao kod matičara. Simpatična Splićanka u zadnje dvije sezone emisije „Ljubav je na selu“ postala je prava zvijezda, a svi su je zapamtili po njezinom neuspješnom traženju dečka. Ipak, popularna Neve uspjela je naći ljubav mimo RTL-ovih kamera. Našoj Nevi želimo sve najbolje u bračnim vodama, a svim kandidatima, ali i gledateljima emisije "Ljubav je na selu" ovo je samo još jedna potvrda da ljubav uvijek nađe svoj put! >> Nevenka Bekavac slomila je srce Žigi, a sad se vraća u show >> Nova sezona "Ljubav je na selu": Ženu traže lola, kauboj i moderni Tarzan 