Sinoćnja dodjela Billboardovih nagrada u Las Vegasu prošla je u znaku šljokica, ogromnih frizura i dekoltea. Kraljica večeri bila je Cher koja je šokirala modnom kombinacijom. Njezin nastup najavila je Gwen Stefani. Cher se pojavila u kostimu koji je star 20 godina i zasjenila mlađe kolegice. Zapjevala je pjesmu 'If I Could Turn Back Time' i odjenula prozirni triko i kožnu jaknu. Nakon toga, otpjevala je svoj najveći hit 'Believe' u srebrnom kostimu. Cher je na Billboardovoj dodjeli osvojila nagradu za doprinos glazbi, a u govoru je zahvalila svojoj majci. - Mama mi je rekla da neću biti najpametnija, da neću biti najljepša, da neću biti najtalentiranija, ali ću biti posebna. Kada sam upoznala Sonnyja, on mi je rekao isto. Radila sam s prekrasnim ljudima i na tome sam zahvalna - naglasila je. Na dodjeli najviše nagrada je dobio reper Drake, odnosno osvojio je 10 od 22 kategorije za koje je bio nominiran.