Premda je snimanje filma 'Alien: Covenant' (za naš prostor će film vjerojatno dobiti naziv 'Prometej 2') tek nedavno završilo, izgleda da je studio iza filma, 20th Century Fox, i te kako optimističan što se tiče izlaska filma u javnost. Naime, prvotni datum filma, 4. kolovoza 2017. godine, maknut je i film je dobio novi datum, gotovo tri mjeseca ranije. Taj podatak potvrđen je i na Facebook stranici filma koja je donijela i prvi plakat za nadolazeći film. Kako se čini, u filmu se radnja vrti oko članice posade nazvane Daniels (Katherine Waterston) koja putuje na svemirskom brodu Covenant, koji putuje svemirom ka pustoj planeti koju nastanjuje jedino David. Oni koji se malo bolje sjećaju imena likova iz 'Prometeja' (film je nastavak tog filma), sjetit će se da je David android koji preživi događaje kojima smo svjedočili u tom filmu. Michael Fassbender, koji glumi i Davida i još jednog značajno naprednijeg androida imenom Walter, čini s gore spomenutom Waterston, Billyjem Cruddupom i Jussie Smollet glavne likove filma. Pridružuju im se i Noomi Rapace koja reprizira ulogu iz prvog filma, kao i Guy Pearce koji isto čini. Kako je rekao Fassbender (gledamo ga uskoro u filmu 'Assassin's Creed'), ovaj film će se vratiti istinskim horor elementima serijala 'Alien', a mi se nadamo da će uistinu tako i biti. Tema: FILM 