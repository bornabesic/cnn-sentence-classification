Mišo Kovač (75) i Željko Kerum (56) upoznali su se puno prije nego što je Mišo zapjevao za Željkovu kampanju za gradonačelnika 2009. - Mišu znam iz davnih dana, još iz vremena kad je bio s Anitom. Cijenim ga kao pjevača i osobu, i zato je moja ideja bila da ga angažiram za svoju kampanju - kaže bivši splitski gradonačelnik. Njega je Neno Ninčević tužio jer tvrdi da mu je ostao dužan honorar za pjesmu. Mišo i bivši gradonačelnik Splita u svibnju 2009. prvi su put udružili glasove te Kerumovu izbornu pjesmu “Splite, ja te volim” otpjevali zajedno. Svoje dionice Željko je snimao u Splitu a Mišo svoje u Zagrebu. U svega nekoliko tjedana otkako su se upoznali, šibenski je pjevač poučio Keruma kako na bini dignuti ruku u zrak u Mišinu stilu te motivirati publiku da pjevaju njegove najveće hitove. Dvojica prijatelja zahladili su odnose kad je Kerum postao gradonačelnik Splita. Mišo je tad rekao da ga je Željko razočarao jer je zaposlio svoje prijatelje i članove obitelji te ga usporedio s vlastelinom Franjom Tahijem. S Mladenom Grdovićem Kerum nije htio duet. Zadranin se hvalio da će postati ministar ako Kerum opet pobijedi. O duetu se govorilo kao o gotovoj stvari, no Mišo je rekao da će odlučiti tek kad posluša pjesmu. Na kraju je Kovač popustio. Sve što je u životu napravio, Kerum je napravio sam i bez ičije pomoći. Nitko mu nije čuvao leđa. Kao što nitko nije stajao iza mene osim pjesme i naroda, rekao nam je Mišo.Tako tvrdi i Željko Kerum, koji je iznimno ljutit na cijelu situaciju. Smatra da je ovaj napad na njega smišljen samo zbog izborne kampanje u kojoj se bori za mjesto gradonačelnika Splita. - Kakvih 600.000 kuna za jednu pjesmu? Ja sam autorima pošteno platio čim su je dovršili. Ako je ‘Cesarica’, koja je postala evergreen i koju je pisao - da tako kažem - maestro Gibonni, koštala tadašnjih 2000 maraka, odnosno 7500 kn, kako bi ova pjesmica mogla koštati 600.000 kn -  zapitao se Željko Kerum, koji ne može pojmiti da ga netko tako želi ucjenjivati za plaćeni posao. - Pjesma ‘Splite, ja te volin’ nastala je 2009. i na njoj su radili Neno Ninčević i pokojni Mato Došen, a snimljena je u studiju Nenada Šiškova. Čim su je dovršili, ja sam im platio za nju 6000 eura, odnosno 45.000 kuna, i bio sam uvjeren da je time moj dug prema njima riješen - objašnjava Željko Kerum, kojem je prije tjedan dana Kovač nastupio na predizbornom skupu na lokalnim izborima, kad su zagrljeni opet pjevali spornu pjesmu.  Nekoliko dana nakon toga pojavila se vijest sa suda da Kerum duguje Ninčeviću 600.000 kuna, a odvjetnici tvrde da je to zbog kršenja autorskih prava jer se pjesma koristila i na promomaterijalima u kampanji. Kerum je ljutit i na pravosuđe. - Ma ja sam taj spor već jednom dobio na sudu u Zagrebu, gdje su me najprije tužili. Kad su tamo izgubili spor, onda su promijenili sud i sve prebacili u Split na Trgovački sud, sucu Bakaliću. Revoltiran sam cijelom tom pričom, koja mi se podmeće, da dugujem nekome novac, jer to nije istina - kaže Kerum, koji se zato nije želio ni pojaviti u Splitu ni na jednom ročištu jer cijeli ponovljeni proces smatra lakrdijom. - To vam je kao da vam netko želi bocu mineralne, umjesto pet kuna, naplatiti 50.000 kuna. To je obična prijevara - završio je kandidat za splitskoga gradonačelnika, koji sve te napade pripisuje upravo želji da mu se minira kampanja. - Njegove pjesme znam napamet i često ih pjevam. Teško mi se odlučiti koju Mišinu skladbu najviše volim - govorio je Kerum kad su ga 2009. godine pitali zašto je odabrao Mišu da mu pjeva u kampanji i da zajedno pjevaju duet. Kad je pjesma bila gotova, Kovač je naglasio da je to prvi duet koji je pristao snimiti s muškarcem. Dodao je da od početka karijere pažljivo bira s kim će pjevati, pa je snimao samo s kćeri Ivanom i Doris Dragović. Dvije godine kasnije pjevač je zaključio kako je upravo on tadašnjega gradonačelnika Splita doveo na vlast, no Kerum je, bunio se tad Kovač, u Makarskoj zaposlio članove svoje obitelji, zbog čega ga je usporedio s vlastelinom ugarskog podrijetla. - Mene je Franjo Tahy pozvao da mu pjevam na rivi u Splitu. Zvali me dva dana prije nastupa. Rekao sam: ‘Ne dolazi u obzir, Mišu Kovača se zove barem dva miseca prije’. Znate li ko je Franjo Tahy? Kerum! - pričao je Mišo Kovač u klubu Torcide Makarska. Kerum mu te izjave nije zamjerio.  Prije mjesec dana pomogao je Mišinoj bivšoj supruzi Aniti, koju su deložirali iz obiteljske kuće u Tribunju. Ponudio joj je posao u kuhinji svog restorana u Splitu. Mišo Kovač danas ističe da jako cijeni Keruma jer je čovjek iz naroda.  Autor njihove pjesme, Nenad Ninčević, Keruma je tužio jer mu ovaj za pisanje pjesme, organiziranje dueta s Mišom, prenošenje prava korištenja njegovog autorskog djela i Ninčevićev osobni angažman u kampanji, nije isplatio dogovorenih 600.000 kuna. Kerum tvrdi da je sve plaćeno, a kao svjedoka koji je potvrdio da je isplatio dug naveo je Mišu Kovača. Skladateljeva odvjetnica Ivana Knezović tvrdi drukčije. - Da je sve podmireno, sudski postupak ne bi se ni pokrenuo - rekla je Knezović. Komentirala je i Kerumovu izjavu da je 'Kakvih 600.000 kuna? Pa ‘Cesarica’ je koštala 2000 maraka'. Odvjetnica je pojasnila da je sudski postupak pokrenut radi grubih kršenja autorskih prava, u što je uključeno i tiskanje CD-ova bez suglasnosti autora, navođenje i korištenje naslova pjesme kao predizbornog slogana opet bez suglasnosti autora, tiskanje na razne predizborne materijale... Za pjesmu, organiziranje dueta s Mišom, prenošenje prava korištenja autorskog djela i angažman u kampanji Ninčević je tražio od Keruma da potpišu ugovor. Ovaj je odbio i rekao da je njegova riječ dovoljna Mišo je i ove godine otpjevao sa Željkom Kerumom, što znači da je njihovo prijateljstvo čvrsto, unatoč tomu što je Mišo neki put nepromišljeno znao napadati svog prijatelja i kandidata za gradonačelnika