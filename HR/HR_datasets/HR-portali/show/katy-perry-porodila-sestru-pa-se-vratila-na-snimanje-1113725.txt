Pop-pjevačica Katy Perry (31) izvrsno se snalazi i izvan svjetske zabavne industrije. Uspješna glazbenica u ponedjeljak je pomogla sestri Angeli Hudson (33) pri porodu njezina drugog djeteta.  Nakon vještog asistiranja, pjevačica se vratila u studio i nastavila snimati svoj peti album. Koautorica hita "Rise" još 2014. se na Twitteru hvalila svojim primaljskim vještinama. – Napokon u svoj životopis mogu dodati: pomaže porađati djecu u dnevnoj sobi. Ovo je bio čudesan dan. Teta Katy – napisala je tada. Nakon svjetske promocije albuma "Prism", pjevačica je u lipnju izdala pjesmu "Rise" koju nije htjela "čuvati" za novi album. – Sada više nego ikada trebamo jedinstvo u svijetu – objasnila je Katy raniji izlazak hita. Trenutačno snima peti studijski album te nastavlja eksperimentirati s novim glazbenim stilovima i suradnicima.     >> Katy Perry proglašena kraljicom društvene mreže