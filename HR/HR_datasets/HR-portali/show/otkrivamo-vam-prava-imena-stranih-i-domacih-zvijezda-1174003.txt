U Hollywoodu je rijetko koja osoba koja se bavi showbizzom zadržala svoje pravo ime i prezime, a sve i kod nas i u regiji  dosta je estradnjaka koji su se zbog slave odrekli svog pravog imena i prezimena i prigrlili umjetničko ime. Pjevačica Katy Perry svoje ime dva put mijenjala. Kada je izdala svoj prvi gospel album skratila je svoje ome Kathryn u Katy a prezime Hudson je ostavila. Kada je kasnije promijenila glazbeni smjer i postala popularna odbacila je i prezime Hudsona jer nije htjela da je se zamijeni s glumicom Kate Hudson i uzela je majčino djevojačko prezime Perry. Ni Demi Moore nije voljela svoje pravo ime Dometria, a ni prezime Guynes nije se uklapalo u njen imidž i zato je uzela novo ime i prezime. Glumica Kim Cattrall zapravo je Clare Woodgate, a iza imena Margaret Mary Emily Anne Hyra krije se zapravo Meg Ryan. Komplicirano i predugo ime i prezime koje ide ovako; Florian Cloud de Bounevialle O'Malley Armstrong zapravo je ime i prezime poznate pjevačice Dido. Nicki Minaj ne može si oprostiti što se zbog karijere odrekla svog imena Onika Tanya Maraj i često ističe su joj nametnuli to ime koje nikako ne voli. Glazbenik Bruno Mars ima zanimljivu priču oko promjene svog imena. Naime, on se odrekao svog imena Peter Gene Hernandez ali odlučio je da njegovo novo ime ipak ima poveznice s njegovim životom. Kada je imao dvije godine tata mu je dao nadimak Bruno jer ga je sin podsjećao na hrvača Brunu Sammartina. Pjevač si je dodao prezime Mars jer je od djevojaka često dobivao komplimente kako nije s ove planete. Natali Portman, glumica izraelskog podrijetla ulaskom u glumačke vode odlučila je uzeti djevojačko prezime svoje bake i  odrekla se prezimena Herschlag. Dugačko ime i prezime nisu se nikako sviđali glumici Helen Mirren i zato je odbacila ?kobasicu' od imena Ilyena Lydia Vasilievna Mironov. I među našim estradnjacima ima podosta onih koji zbog karijere koriste umjetnička imena. Jacques Houdek je jedan od njih,  zbog glazbene karijere odrekao se imena Željko. U rodnom listu Doris Dragović piše kako je njeno ime zapravo Dorotea.  Njen sugrađanin Tedi Spalato zbog umjetničkog dojma promijenio je svoje ime i prezime i više nije Tadija Bajić. Glazbenik Rambo Amadeus je tako zapravo Antonije Pušić, Jasmin Stavros je prije bio Milo Vasić, Edo Maajka se zove Edin Osmić. Umjetničko ime uzela je i Nives Celzijus koja je prije dolaska na estradu bila Nives Zeljković, baš kao i što se Tajči prije glazbene karijere zvala Tatjana Matejaš.