Glumica Tamara Garbajs na Instagramu se emotivnom fotografijom i porukom zauvijek oprostila od oca koji je preminuo nakon teške bolesti. ‘Volim te, tata… spavaj s anđelima’, napisala je Tamara uz fotografiju iz djetinjstva koju je objavila. Njezin je otac bolovao od leukemije, a premda se obitelj još nedavno nadala da ide na bolje, da se osjeća dobro, stvari su se naglo pogoršale kad je obolio od upale pluća. ‘Da, vjerovala sam da će potrajati… Upala pluća na tu dijagnozu je bila pogubna’, napisala je Garbajs u komentarima. Najveća podrška u ovim trenucima joj je obitelj. Tamaru su gledatelji zavoljeli prije šest godina kad je glumila u TV seriji ‘Larin izbor’, a jednu od posljednjih uloga odigrala je u seriji 'Vatre ivanjske' kao Gina Kolar.