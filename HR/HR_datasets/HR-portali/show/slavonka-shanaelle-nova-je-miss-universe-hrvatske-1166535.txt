Shanaelle Petty (19) iz Slavonskog Broda nova je Miss Universe Hrvatske. Prva je pratilja Elena Jung (19) iz Vodnjana, a druga Marijana Josipović (21) iz Osijeka, koja je izabrana i za Miss fotogeničnosti prema izboru fanova na službenom Facebook profilu direkcije. Izbor je održan sinoć u studiju HRT-a u Zagrebu. Lijepa Shanaelle završila je Terey Sanford Highschool u Americi. Voli crtati, kuhati, šivati. Svira klavir, a voli i tenis i odbojku. Nova Miss Universe mašta o poslu u NASA-i, jer joj je san istraživanje svemira. Osim što će predstavljati Hrvatsku na svjetskom izboru, Shanaelle je dobila stipendiju Zagrebačke škole ekonomije i managementa (ZŠEM) u vrijednosti od 20.000 eura, obuću, odjeću, nakit, te niz drugih nagrada.