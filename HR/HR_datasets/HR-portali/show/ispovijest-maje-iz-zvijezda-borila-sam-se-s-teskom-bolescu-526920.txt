Pjevačica i članica žirija 'Zvijezde' Maja Bajamić (25) u mlađim je danima patila od teškog oblika astme i mnogo puta bila hospitalizirana, te javno progovorila o toj teškoj životnoj situaciji. Rođena Splićanka sa zagrebačkom adresom Maja Bajamić svestrana je pjevačica, koja je progovorila o najtežem životnom razdoblju. Za RTL ispričala je sve o teškoj životnoj situaciji s kojom se borila u  mlađim danima. - Kao dijete bila samo jako boležljiva, imala sam astmu, pa tako dok su svi trčali i skakali vani, ja ne bih mogla jer mi ne bi bilo dobro, zato sam pjevala i tako sam utažila svoj temperament - započela je svoju ispovijest Maja. S ovom kroničkom upalom dišnih puteva, pjevačica se borila deset godina, te priznaje da ju je sama ta bolest potpuno osvijestila, jer je kao dijete poželjela biti medicinska sestra, što je u konačnici i završila. - Zahvaljujući toj bolesti, postala sam veliki borac. S time sam živjela i svoju priču nikada nisam htjela dijeliti sa svojim vršnjacima. Jasno se sjećam tog perioda, bilo je to teško razdoblje, uvijek sam pronalazila alternative da nadoknadim trčanje u prirodi - objašnjava pjevačica te dodaje kako je baš zbog astme naučila o odgovornosti, ali i razvila svoje socijalne i liderske vještine, odnosno drugim riječima, zahvaljujući toj slabosti, ona je jačala. - Osim što sam uvijek morala nositi sve potrebne lijekove,  znala sam navući inhalaciju na špricu u šestoj godini života. Bio je to period mog života u kojem mi je najveća podrška bila majka, koja je provela neprospavane noći kraj mene, kako mi se ne bi nešto dogodilo - kazala je pjevačica, koja je morala spavati na tri, četiri jastuka zbog kašlja ili teškoće s disanjem. U ovom bolnom razdoblju, glumica je pronašla spas u glazbi. - Glazba me oslobađala, a osim što sam vježbala doma, nakon posjeta bolnici i nakon što bih primila dobila injekciju, otišla bih na dječji festival - dodaje Maja, koja tek danas shvaća koliko je njezina ljubav prema glazbi bila velika. Uz sve, Maja se od malena bavila sportom, iako joj to doktori nisu preporučivali. Počela je s plivanjem, pa je dvije godine trenirala odbojku, a završila s judom. Obzirom na to da je astma bolest koju ljudi ili prevladavaju ili nastave živjeti s njom, Maja je u 15. godini odlučila uzeti život u svoje ruke i tada ostvarila svoju najveću želju i počela se baviti judom. Upravo je taj sport bio prekretnica u Majinom životu, jer je pjevačica baš zbog njega uspjela preboljeti astmu. - U trenutku kada sam počela trenirati judo, tada je nestala astma. Izazvala sam tu bolest i sebe samu i pobijedila sam, a moja je obitelj ostala iznenađena. Sedam godina sam trenirala i to me oslobađalo, a najveći uspjeh je što sam uspjela pobijediti ovu tešku bolest - zaključuje talentirana pjevačica.