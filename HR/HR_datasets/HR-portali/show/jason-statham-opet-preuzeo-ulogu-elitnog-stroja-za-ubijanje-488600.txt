Kada pogledamo filmove Jasona Stathama, jedna stvar nam je uvijek jasna. Jason je u filmovima razbijač, koji dođe, razbije, i ode sa ženom/novcem/autom ili nekom drugom bitnom stvari koju je ganjao. To smo očekivali u filmu 'Ledeni ubojica', i to smo i dobili u tom filmu. Statham je bio cool ubojica, koji je samo želio 'rješavati' ljude i da ga se pusti na miru. No izgleda da mnogi nisu shvatili lekciju koju je dijelio u prvom filmu, pa se Statham vraća u nastavku tog filma. I budimo iskreni, ako vam Statham daje lekciju, bilo bi bolje da ga poslušate. Pogledajte video Arthur Bishop (Jason Statham) vraća se kao Mehaničar u nastavku akcijskog trilera iz 2011. godine. Kada ga prevari lijepa i lukava žena (Jessica Alba), primoran je vratiti se životu koji je ostavio iza sebe. Bishop se opet nađe u smrtnoj opasnosti – dok pokušava eliminirati neke od najopasnijih muškaraca na svijetu. Jason Statham i 'Ledeni ubojica: Povratak', u distribuciji Blitz filma, počinju lomiti ruke i noge u našim kinima za samo dva tjedna, 08. rujna ove godine. Tema: FILM 