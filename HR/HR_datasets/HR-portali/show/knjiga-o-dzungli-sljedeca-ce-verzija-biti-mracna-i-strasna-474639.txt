Unatoč planetarnom uspjehu vrlo nevinog reboota kultne Knjige o džungli, Andy Serkis je najavio kako će njegov nastavak biti puno mračniji te ga 'neće biti strah plašiti djecu.' - Naš je film namijenjen malo starijoj publici - izjavio je režiser i glavni glumac nadolazećeg filma, nakon čega je pojasnio kako će film biti namijenjen publici od 13 godina starosti nadalje. 'Knjiga o džungli 2' se tako prema Serkisovim riječima neće bojati plašiti djecu jer poznati filmaš smatra kako se današnji filmovi previše trude biti prikladni za sve dobne uzraste te posljedično postaju previše pitomi. Konkretnije, nastavak ovogodišnjeg kino hita će biti 'prilično mračan' te će se fokusirati na 'priču o strancu, o nekome tko pokušava prihvatiti zakone i običaje nove sredine i prilagoditi se na novu kulturu.' Film 'Jungle Book: Origins' koji će kod nas vjerojatno biti preveden kao 'Knjiga o džungli: Početak' bi u naša kina trebao stići za dvije i pola godine, dok Amerikanci već znaju i njegov točan datum izlaska na njihovim prostorima - 19. listopada 2018. Izvor: adria.ign.com Tema: FILM 