U CineStaru je otvorena pretprodaja kinoulaznica za zaključno poglavlje filmske sage o jednom od najvećih stripovskih junaka ikad 'Logan: Wolverine', koji kreće s prikazivanjem pretpremijerno 1. ožujka u IMAX, RealD 3D, i 4DX formatu. Svi koji žele prvi pogledati jedan od najočekivanijih filmova godine svoje ulaznice mogu kupiti već danas u CineStaru i to na blagajnama kina te online, putem smartphone aplikacije i na web stranici Blitz CineStara. Godina je 2029. Mutanti su nestali s lica zemlje - gotovo u potpunosti. Izolirani i malodušni Logan provodi dane opijajući se u svojem skrovištu blizu meksičke granice, zarađujući sitne novce kao vozač. Zajedno s njim skrivaju se i mutant Caliban te oslabljeni Profesor X čiji jedinstveni um pati od sve gorih napadaja. Ali Loganovi pokušaji da se povuče od svijeta i svojih dužnosti odjednom su uništeni kad se pojavi tajanstvena žena s molbom da na sigurno odvede jednu posebnu djevojčicu. Uskoro Loganove kandže ponovno moraju biti isukane kako bi savladao sve mračne sile i zlokobnog protivnika iz svoje prošlosti, tijekom smrtonosne misije kad će umorni ratnik početi ispunjavati svoju sudbinu. Hugh Jackman se posljednji put vraća svojoj najpoznatijoj ulozi Wolverina, Patrick Stewart je Profesor X, a u ostalim ulogama su Stephen Merchant, Richard E. Grant i mlada Dafne Keen. Film je režirao James Mangold ('Walk the Line', 'The Wolverine'), a producirali su ga Hutch Parker, Simon Kinberg i Lauren Shuler Donner. Za regionalnu distribuciju brine Blitz film i video, a svoje ulaznice za superherojski spektakl sezone možete kupiti pritiskom na ovaj link. Tema: FILM 