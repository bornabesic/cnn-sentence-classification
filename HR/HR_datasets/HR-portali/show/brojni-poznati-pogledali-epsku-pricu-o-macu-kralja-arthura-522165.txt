Sinoć je u najluksuznijem kinu u Hrvatskoj, Kaptol Boutique Cinema By CineStar, održana posebna projekcija filma 'Kralj Arthur: Legenda o maču'. Akcijska avantura redatelja Guya Ritchieja privukla je veliki broj poznatih osoba iz hrvatskog javnog života, pa su tako na premijeri bili nazočni Renata Sopek, Mirjana Mikulec, Damir Kedžo i Jelena Žnidarić Zsa Zsa, Kristina Krepela, Dean Pelić te Vitezovi Zelingradski, koji su se sjajno uklopili u ovu starovjekovnu vitešku priču. Film prati priču mladog Arthura, koji nakon što mu otac bude ubijen, a zli stric Vortigern nasilno preuzme krunu, izgubi nasljeđe te se nađe na nemilost mračnih ulica grada. Život mu se u potpunosti promijeni kada izvuče mač Excalibur iz kamena i sazna pravu istinu o svome porijeklu. Arthur uz pomoć prijatelja kreće u epsku bitku za povratak prijestolja i najslavniji mač u povijesti. Redatelj Guy Ritchie ('The Man from U.N.C.L.E.,' 'RocknRolla', filmovi o Sherlocku Holmesu) unio je u ovu poznatu vitešku priču elemente magije i fantazije, kao i svoj dinamični stil režije, u kojem se izmjenjuju ubrzani kadrovi, brzi dijalozi i sjajni soundtrack. Glavna uloga pripala je Charlie Hunnamu, koji je široj publici poznat po ulozi u hvaljenoj seriji 'Sinovi anarhije'. Britanski glumac Jude Law pojavljuje se u ulozi njegovog strica Vortigerna, a Eric Bana glumi Arthurovog oca. 'Kralj Arthur: Legenda o maču' u distribuciji Blitza kreće s kino prikazivanjem u svim CineStar kinima 11. svibnja, i to u najboljim formatima REALD 3D i 4DX, a ulaznice se mogu kupiti na blagajnama CineStara te online, na stranici CineStara. Tema: FILM 