Gitarist grupe Queen Brian May britanskim medijima otkrio je kako su izgledali posljednji dani Freddieja Mercuryja. - Bio je uništen psihički i fizički. Zbog određenih komplikacija povezanih s HIV-om nedugo prije smrti ostao je bez stopala na jednoj nozi. Jedne večeri kad sam bio kod njega pokazao mi je što se dogodilo. Bilo mi je užasno gledati ga kako pati. Freddie se ispričao što me uzrujao na toj večeri, ali rekao sam mu da nisam uzrujan nego mi je teško što mu ne mogu pomoći - rekao je Brian May Gitarist je dodao kako su svi članovi benda znali da Freddie ima HIV, ali on o tome nije volio pričati niti se žalio kroz kakvu patnju prolazi.