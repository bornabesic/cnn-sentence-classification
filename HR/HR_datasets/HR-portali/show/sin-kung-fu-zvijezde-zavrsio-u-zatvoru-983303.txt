Sin holivudskog glumca  Jackieja Chana, 32-godišnji Jaycee, završio je iza rešetaka zbog zlouporabe droge. Iako su mu prijetile 3 godine zatvora, Jaycee je osuđen na šest mjeseci i novčanu kaznu u iznosu od 2100 kuna, piše Guardian. Mlađi Chan uhićen je u kolovozu zbog pružanja utočišta narkomanima i nelegalnog posjedovanja 100 grama marihuane. Tužitelji su na sudu naveli da je Chan u svom domu organizirao druženje na kojem su uz njega još dvojica muškaraca pušila marihuanu. -Prekršio sam zakon i moram biti kažnjen. Kad izađem iz zatvora više neću ponoviti istu grešku jer ne želim ponovo iznevjeriti svoje prijatelje i obitelj- izjavio je Chan pred sudom. Slavni holivudski glumac nije krio tugu nakon što su njegova sina Jayceea krajem kolovoza priveli zbog zlouporabe droge. - Vrlo sam ljut i šokiran. Kao javnoj osobi, jako me sram. Kao ocu, srce mi je slomljeno. Nadam se da će svi mladi naučiti lekciju iz ovoga i ostati što dalje od droge - izjavio je tada Jackie Chan. >>Sin Jackieja Chana uhićen zbog droge: Postao sam najgori mogući primjer >>Dosta mu je pucnjave, Jackie Chan želi biti azijski Robert De Niro 