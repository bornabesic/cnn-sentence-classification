Nakon nekoliko poprilično kvalitetnih foršpana za najnoviji film iz franšize o 'Zvjezdanim stazama', 'Zvjezdane staze: S one strane', napokon smo dobili priliku vidjeti i isječak iz filma. Pogledajte video Da budemo iskreni, prva stvar, odnosno video koji nam je na pamet pao je video iz sada već klasične serije, 'Seinfeld'. Pogledajte video U glavnim su ulogama Idris Elba kao negativac Krall i Sofia Boutella kao misteriozna izvanzemaljka te Chris Pine kao kapetan James T. Kirk. Zachary Quinto se vraća kao Spock dok ćemo u ulogama Uhure, Bonesa McCoya i Chekova opet vidjeti Zoë Saldanu, Karla Urbana i nesretno poginulog Antona Yelchina. Film je režirao Justin Lin (upravo radi na snimanju 'Brzih i žestokih 8'), dok su za scenarij odgovorni Doug Jung i Simon Pegg, kojeg u filmu možemo vidjeti u ulozi inženjera Scottyja. Producenti filma su J.J. Abrams i Bryan Burk. 'Zvjezdane staze - S one strane' u naša kina stižu 27. srpnja u distribuciji Blitza i to u najprestižnijim formatima, uključujući i IMAX. Pratite našu stranicu FILM za svakodnevne nove vijesti o ovom nadolazećem hitu. Tema: FILM 