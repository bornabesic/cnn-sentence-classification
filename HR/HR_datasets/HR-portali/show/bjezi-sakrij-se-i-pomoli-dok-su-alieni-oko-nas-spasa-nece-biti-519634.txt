Posada kolonizacijskog broda 'Covenant' (savez, op.a.), s preko 2000 naseljenika, na putu je prema drugoj strani galaksije, gdje otkrivaju ono za što misle da je nepoznati raj. No to je zapravo mračan i opasan svijet prepun grozota. Kada otkriju užasnu tajnu koju skriva nepoznati svijet, morat će isplanirati put za bijeg. 'Alien: Savez' nam pokazuje kako će se u takvom groznom okruženju snaći članica posade Daniels (Katherine Waterston) koja putuje na već spomenutom svemirskom brodu 'Covenant'. Daniels će na gore spomenutom planetu, za kojeg svi članovi posade misle da će im biti savršen dom, naći Davida. Kako se zasigurno sjećate, David je android koji 'preživi' (barem jedna njegova polovica) grozne događaje u 'Prometeju' (a i koji ih je uzrokovao). Stoga je bitno vidjeti tog lika još jednom te saznati što se s njim zbivalo. U glavnim ulogama u nadolazećem filmu nalaze se Katherine Waterston, Billy Cruddup i Jussi Smollet. Michael Fassbender glumi androida Waltera, a kako smo rekli prije, reprizira i svoju ulogu iz 'Prometeja', kao android David. Sporedne uloge popunjava  Noomi Rapace koja kao i Fassbender reprizira ulogu iz 'Prometeja', a Rapace i Fassbenderu se pridružuje i Guy Pearce. Preostale sporedne uloge preuzeli su James Franco, Callie Hernandez, Carmen Ejogo, Danny McBride, Amy Seimetz i Demián Bichir. Redatelj filma je Ridley Scott, a film u sva bolja kina, u distribuciji Blitz CineStara, dolazi 18. svibnja ove godine. Tema: FILM 