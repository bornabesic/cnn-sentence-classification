Nakon tri vala objavljenih izvođača poznat je program dvije najveće pozornice Sea Star Festivala – Addiko Tesla Stagea i Nautilus Arene powered by Radio 101. Impozantan, eklektičan i uzbudljiv je miks izvođača koji će u umaški Stella Maris stići 26. i 27. svibnja s mnogih europskih i regionalnih adresa, baš kao i njihova publika. PETAK, 26. SVIBNJA Addiko Tesla Stage, glavna pozornica festivala prvog će dana ugostiti ogromna svjetska i regionalna glazbena imena. Popis predvode elektro-punk ratnici The Prodigy uz koje stoje najveći bend ovih prostora Dubioza Kolektiv, britanski dubstep heroji Modestep te domaćini Urban & 4 i Fakofbolan. Nautilus Arena powered by Radio 101, druga po veličini pozornica, smještena unutar ATP stadiona bit će poprište tvrde mješavine hip hopa i elektronike. Srpski Bad Copy, slovenski Matter i hrvatski Kiša metaka, High5 & Kuku$ te Krankšvester donose tešku uličnu poetiku, a izuzetno ugledni trojac Marina Karamarko, Aney F i Umek napravit će od stadiona ogroman klub na otvorenom. SUBOTA, 27. SVIBNJA Subotnja Addiko Tesla pozornica donosi rasplesanu kombinaciju globalnih superstarova i regionalnih heroja. Fatboy Slim vraća se u Stella Maris na točno sedmu godišnjicu svog prvog hrvatskog nastupa, a pridružuju mu se Paul Kalkbrenner s ekskluzivnim «Back To The Future» setom, talijanski house mag Spiller, techno ikona Petar Dundov i synth pop dvojac Nipplepeople. Nautilus Arena powered by Radio 101 donijet će potpuno drugačiji zvuk u kojem će glavne uloge igrati Pendulumov DJ set, hip hop Elementala i Sassje, alt rock PipsChips&Videoclipsa, Jonathana i beogradskih Artan Lili te punk folk zagrebačkih Brkova. Dvije od ukupno šest festivalskih scena dobile su svoje glavne aktere, dok će artisti koji nastupaju na ostale četiri – Exotic Laguni, Zion Beatsu, Silent Octopusu i Cinema Stageu – biti objavljeni u sljedećih desetak dana, kao i program nultog dana (četvrtak 25. svibnja) i «dana poslije» (nedjelja, 28. svibnja). Ulaznice Objava programa glavnih pozornica po danima olakšat će odabir onom djelu publike koja se odluči doći u Umag na jedan dan. Za njih je u ponudi ograničena količina jednodnevnih karata po promo cijeni od 199 kn, uz 50% popusta. Oni koji se odluče na puni boravak na Sea Staru mogu birati između festivalske ulaznice čiji je limitirani kontigent u prodaji po 299 kn, uz 30% popusta u odnosu na finalnu cijenu, te VIP Gold po 749 kn. Sve vrste ulaznica mogu se kupiti na prodajnim mjestima Entria i Ticketshopa. Sea Star Festival smješten je umaškom kompleksu Stella Maris. Sve pozornice nalaze se u neposrednoj blizi mora, a udobni i sjajno opremljeni smještajni kapaciteti (kamp, hoteli, apartmani, vile) nalaze se na svega 100 metara ili najviše desetak minuta šetnje od festivalskog prostora. Više informacija o ulaznicama, smještaju i prijevozu pronaći se može na www.seastarfestival.com. >>Ovako će izgledati Sea Star Festival u Umagu!