Chris Cornell, jedan od najznačajnijih i najutjecajnijih rock vokala svih vremena, preminuo je u 52. godini. Njegov glasnogovornik Brian Bumbery u izjavi za AP rekao je kako je Cornell preminuo u srijedu u Detroitu. Brian je dodao kako je glazbenikova smrt veliki šok za njegovu suprugu i cijelu obitelj.  Policija u Detroitu priopćila je kako se u ovom slučaju radi o samoubojstvu. Navodno je Chrisova supruga u srijedu navečer nazvala njegovog dobrog prijatelja jer je bila zabrinuta što joj Chris ne odgovara na telefonske pozive. Prijatelj je došao do glazbenikove hotelske sobe i nakon što mu nakon dužeg kucanja Chris nije odgovorio provalio je u sobu i našao ga na podu kupaonice. Frontman legendarnih Soundgardena i grupa Audioslave i Temple Of The Dog pred zagrebačkom publikom nastupio je prošle godine u travnju.    