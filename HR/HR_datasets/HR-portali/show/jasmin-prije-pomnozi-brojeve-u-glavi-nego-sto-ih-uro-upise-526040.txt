Jasmin Vujić već je u 'Superljudima' pokazao da mu obavljanje matematičkih radnji ne predstavlja nikakav problem. Za to mu ne treba ni papir ni olovka, a dokazat će da mu ne treba ni puno vremena. Svega nekoliko sekunda je dovoljno da zbroji više od desetak troznamenkastih brojeva ili, pak, da pomnoži peteroznamenkaste brojeve. Jasmin, popularno zvan Čovjek Kalkulator, u polufinalnoj emisiji 'Superljudi' će tako još jednom nadmašiti sva očekivanja žirija, ali i Đurinog mobitela. Naime, operaciju koju je Jasmin dobio kao zadatak, Đuro će pokušati izračunati mobitelom, no neće uspjeti ni utipkati sve brojeve, a Jasmin će već ponuditi rezultat. Naravno, točan! Prvu polufinalnu emisiju, u kojoj se uz Jasmina natječe još pet kandidata, gledajte u petak u 20 sati na RTL-u.