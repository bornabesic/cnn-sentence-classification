Prvi kratki videi iz filma 'Ghost In the Shell' ostavili su nas bez daha, jer su uistinu pokazivali da je u pitanju jedna jako dobro shvaćena i odrađena rekreacija originalnog anime predloška. Mnogi su bili skeptični prema redatelju Rupertu Sandersu i prema zvijezdi filma, Scarlett Johansson, no kako možete vidjeti u prvom pravom foršpanu, takve misli bismo trebali skloniti jer ono što nam je predočeno je istinski vrhunsko. Pogledajte video A kako ima i onih koji su prigovarali na nejapanske glumce te na 'manjak' originalne muzike (premda mi ne razumijemo što bi u novom djelu trebala raditi stara muzika), donosimo i ovaj video, kojeg su novinari snimili na novinarskom događaju u Japanu. Kako možete vidjeti, problemi ipak postoje samo tamo gdje ih ljudi traže, a pred nama je vrlo vjerojatno jedan izvrstan film. Pogledajte video U filmu glavnu ulogu ima Scarlett Johansson, dok joj podršku rade Takeshi Kitano, Juliette Binoche, Pilou Asbæk i Michael Pitt. U kinima ćemo ga moći vidjeti krajem ožujka 2017. godine.   Tema: FILM 