Britanska pjevačica Adele na nedavnom je koncertu u australskom Brisbaneu potvrdila nešto o čemu se dugo nagađalo, a to je da se udala u tajnosti.  Prije nego što je otpjevala jednu od svojih najpopularnijih pjesama "Someone Like You", prisutnima u dvorani potvrdila je da su ona i njezin dugogodišnji partner Simon Koneci u tajnosti izrekli sudbonosno "da".  "Bez obzira na to koliko prekid boli, bez obzira na bol koja vas pritom guši... onaj osjećaj kad prvi put shvatite da ste zaljubljeni neopisiv je. A ja sam o tom osjećaju ovisna. No ne kanim više prolaziti kroz takvo što jer sam sada udana žena. Pronašla sam svog čovjeka", kazala je pred 60.000 obožavatelja.  Adele je u vezi sa Simonom od 2011. Par ima četverogodišnjeg sina Angela.  Adele je na turneji po Australiji prvi put, a karte za njezine koncerte u svim većim gradovima rasprodane su.  >>Adele uzela sve nagrade, trudna Beyonce ukrala show >>Živi povučeno u dvorcu u Irskoj, bogatija je od Adele i sve je iznenadila dolaskom na Grammy​ 