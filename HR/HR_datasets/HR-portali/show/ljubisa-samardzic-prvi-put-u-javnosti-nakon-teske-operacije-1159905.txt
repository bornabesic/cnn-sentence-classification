Novi film slavnog srpskog glumca i redatelja Ljubiše Samardžića Panta rei otvorio je 64. beogradski festival dokumentarnog i kratkometražnog filma. Na premijeri se pojavio i sam Samardžić, kojemu je to bilo prvo pojavljivanje u javnosti nakon teške operacije, prenosi Kurir. Popularni Smoki došao je u pratnji članova obitelji, ali ipak nije imao snage da održi govor. Panta rei je Samardžićevo intimno svjedočanstvo koje daje prikaz jednog vremena - od njegovog skromnog djetinjstva u poslijeratnoj Jugoslaviji, dolaska u Beograd, studija na Akademiji za film i TV, do velike karijere glumca - ali i portret domaće kinematografije. >> Obitelj Ljubiše Samardžića konačno otkrila kakvo je zdravstveno stanje glumca >> Evo po kojim ulogama pamtimo Ljubišu Samardžića