Sony je odgodio treći nastavak 'Zločestih dečki' i to ne za malen period. Will Smith i Martin Lawrence tako će nam se u serijal o opakim policajcima vratiti tek u siječnju 2018. godine. Prvotni datum izlaska filma bio je poprilično ambiciozna veljača naredne godine, sve dok producenti nisu to odgodili za blockbustersku sezonu iste godine. No ovakva odgoda daje nam do znanja da je ipak netko možda primijetio da blockbusteri imaju snage novac zarađivati cijele godine, te da uistinu nije nužnu nagurati sve filmove u ljeto neke godine da bi zarađivali novac. Uz takve pomake, film je dobio i drugačiji naziv, pa se od prethodnog jednostavnog naziva 'Bad Boys 3' preimenovao u 'Bad Boys For Life'. Pisac i scenarist ostaje Joe Carnahan, koji za Sony također pokušava snimiti i ekranizaciju igre Uncharted. Willa Smitha trenutačno možete u kinima vidjeti u 'Odredu otpisanih', u distribuciji Blitz filma, dok Martin Lawrence nema karijeru pa ga više ne možete vidjeti nigdje. Tema: FILM 