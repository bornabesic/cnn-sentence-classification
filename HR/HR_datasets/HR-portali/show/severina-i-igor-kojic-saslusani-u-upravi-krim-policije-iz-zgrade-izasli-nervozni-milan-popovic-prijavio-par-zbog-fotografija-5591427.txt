Severina i Igor Kojić saslušani su danas u Upravi kriminalističke policije na Novom Beogradu, po prijavi koju je podnio Milan Popović, prenosi Slobodna Dalmacija. Kako se navodi u tekstu, Milan je nedavno podnio prijavu protiv Severine i Igora Kojića zbog Igorovog objavljivanja fotografijama Popovićevog i Severininog sina Aleksandra bez odjeće na društvenim mrežama. Kako piše Slobodna Dalmacija, Severina i Igor su nervozno razgovarali sa inspektorima, a u istom raspoloženju napustili su krim policiju. Milan Popović je u intervjuu kojeg je dao srpskom Kuriru ovih dana ustvrdio: – Obitelj Kojić je sastavni dio života Severine Kojić. Istina je da sam podnio nekoliko tužbi, a moj cilj je da obitelj Kojić ostane sastavni dio Severinina, a ne i sastavni dio života mog sina.   Severinin menadžer Tomica Petrović o slučaju: 'Popović je zbog fotografija već podigao dvije prijave u Hrvatskoj, i obje izgubio'“Milan Popović je u Beogradu podigao privatnu kaznenu prijavu protiv Igora Kojića zbog postavljanja fotografija Severininog sina Aleksandra na Instagram što je nastavak njegovog pritiska i pokušaja diskreditiranja Severine i njenih bližnjih. Severina i Igor su tim povodom u svojstvu građanina otišli na policiju dati iskaz. Milan Popović je zbog objavljivanja fotografija već podigao dvije krivične prijave u Hrvatskoj, a i sudsku tužbu na Prekršajnom sudu u Zagrebu. Obje krivične prijave su odbijene kao neosnovane, a sudski spor je izgubio. Naime, Sektor kriminalističke policije je dana 12.12.2016., Općinskom državnom odvjetništvu za mladež u Zagrebu podnio kaznenu prijavu protiv Milana Popovića za kazneno djelo pokušaja oduzimanja djeteta pa je za pretpostaviti da Milan Popović diže prijave protiv Severine i njenih bližnjih, kako bi se stvorio dojam da je ona ta koja krši zakon. Sve to radi isključivo iz svog osobnog interesa i na žalost ne razumije da time nanosi ogromnu i nepopravljivu štetu svome djetetu.“