Nekoliko novih videa je stiglo u opticaj, tako da bismo mogli vidjeti malo bolje što nas očekuje u filmu 'Zvjezdane staze: S one strane' za samo par tjedana. Dobar dio promo materijala jako je dobro pokazao sve što bismo trebali saznati, dok je pažljivo skrivano sve što bismo tek u filmu smjeli vidjeti. Prvi video, 'Fly', očigledno pokazuje komične elemente filma, za koje su zaduženi scenaristi Pegg (glumi Scottyja) te Jung. Video nije prepun smijeha, ali 'Zvjezdane staze' nisu komedija, pa je jasno zašto je to tako. I dalje donosi nužno potrebnu lakoću u film. Pogledajte video Spot 'Big Attack' pokazuje nam značajno tmurniji ugođaj od prethodnog spota. Premda se autori jako trude da nam ne otkriju više no što je nužno, može se reći da je u pitanju 'spasilačka misija' zbog koje Federacija uđe u konflikt s vanzemaljcem Krallom. Čini se da bi jedan dio te misije mogao biti i oslobađanje planeta kojim Krall vlada, no o tome više u filmu. Pogledajte video U glavnim su ulogama Idris Elba kao negativac Krall i Sofia Boutella kao misteriozna izvanzemaljka te Chris Pine kao kapetan James T. Kirk. Zachary Quinto se vraća kao Spock dok ćemo u ulogama Uhure, Bones McCoya i Chekova opet vidjeti Zoë Saldanu, Karla Urbana i nesretno poginulog Antona Yelchina. Film je režirao Justin Lin (upravo radi na snimanju 'Brzih i žestokih 8'), dok su za scenarij odgovorni Doug Jung i Simon Pegg, kojeg u filmu možemo vidjeti u ulozi inženjera Scottyja. Producenti filma su J.J. Abrams i Bryan Burk. 'Zvjezdane staze - S one strane' u naša kina stižu 27. srpnja u distribuciji Blitza i to u najprestižnijim formatima, uključujući i IMAX. Pratite našu stranicu FILM za svakodnevne nove vijesti o ovom nadolazećem hitu.   Tema: FILM 