Dok mi čekamo da nam u kina stigne najnoviji reboot nekog filma koji nije trebao modernu verziju ('Sedmorica veličanstvenih', s redateljem Antoineom Fuquaom), Hollywood već oči okreće ka drugim djelima koje bi mogli upropastiti. Tako je producentski studio Relativity Media svoje napore usmjerio ka jednom od legendarnijih westerna svih vremena, vrlo hvaljenom i nagrađivanom filmu Freda Zinnemanna s Garyjem Cooperom u glavnoj ulozi - 'Točno u podne'. Cooper je za film tj. ulogu šerifa koji se mora sukobiti s bandom osvetoljubivih ubojica, dobio i Oscara, a film je dobio i Oscare za montažu te glazbu. - 'Točno u podne' je jedan od legendarnijih filmova svih vremena i počašćen sam što ću biti dio ljudi koji će osuvremeniti tu bezvremenu priču te ju donijeti novim generacijama - izjavio je Dan Brunetti, generalni direktor producentske kuće Relativity Media, koju je od bankrota ranije ove godine spasio Kevin Spacey. O napretku ovog projekta pravovremeno ćete moći pročitati na našim stranicama o FILMu. Tema: FILM 