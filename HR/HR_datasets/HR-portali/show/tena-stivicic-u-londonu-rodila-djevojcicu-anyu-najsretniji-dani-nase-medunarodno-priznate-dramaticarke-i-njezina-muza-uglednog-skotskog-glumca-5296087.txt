Međunarodno nagrađivana i priznata hrvatska dramatičarka Tena Štivičić rodila je u Londonu djevojčicu imenom Anya. Ponosni otac je poznati i cijenjeni škotski glumac Douglas Henshall s kojim se autorica “Tri zime”, ovjenčane Susan Smith Blackburn Prizeom, vjenčala u Las Vegasu 2010. godine. Djevojčica će, po odluci roditelja, uzeti oba prezimena, Henshall i Štivičić, a Tenini roditelji Mirjana i Ivo Štivičić, kojima je Anya prvo unuče, već spremaju kofere za put u London.