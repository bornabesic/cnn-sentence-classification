Poznato je da Oliver Dragojević zadnjih 30 godina ne nastupa u Srbiji, a ne daje ni izjave i intervjue za tamošnje medije, pa ne čudi što srpski mediji danas prenose intervju koji je Oliver dao srpskom Nedjeljniku. U razgovoru s urednikom Nedjeljnika Brankom Rosićem razgovarao je o politici i glazbi, o Hajduku i Titu. Pjevač je rekao kako ga politika nikada nije zanimala jer je to pokvaren posao. - Mene su svake godine zvali kad su birali Vladu, zovu me zbog politike iako dobro znaju da me ne treba zvati jer to ne volim - rekao je Oliver.Ispričao je i kako se njegova mama odlučila baš dati mu ime Oliver i zašto je njegov brat dobio ime Aljoša. - Moja mama je poznavala ljude koji su se bavili čitanjem i pisanjem, pa ih je pitala za savjet. Za pokojnog brata su rekli da se nazove Aljoša. Rekli su - neka se zove Aljoša i to je za Istok i ako ostanu Rusi, a u slučaju da dođe do sr..., daj drugome sinu zapadno ime, pa sam ja dobio - Oliver. Tako smo imenovani u doba Hladnog rata - ispričao je.