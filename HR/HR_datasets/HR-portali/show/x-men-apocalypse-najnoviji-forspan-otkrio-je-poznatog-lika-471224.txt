Fanovi stripovskih superjunaka s nestrpljenjem očekuju novi, deveti po redu film iz Marvelovog mutantskog svemira, 'X-Men: Apocalypse', koji je ujedno i nastavak filma 'X-Men: Dani buduće prošlosti'. Prethodni nastavak, 'X-Men: Dani buduće prošlosti', zaradio je impresivnih 750 milijuna dolara te je prvi X-Men koji je nominiran za nagradu Oscar u kategoriji 'Najbolji vizualni efekti'. Redatelj Bryan Singer u novom nastavku suprotstavlja X-Mene izvornom i najmoćnijem mutantu – Apocalypseu. Nepobjedivi i besmrtni Apocalypse oslobođen je 1983. nakon što je tisuće godina proveo zatočen. Bijesan jer se mutante više ne smatra bogovima, Apocalypse okuplja tim moćnih mutanata, uključujući i obeshrabrenog Magneta, kako bi uništio čovječanstvo i utemeljio novi svjetski poredak u kojem bi vladao. Magneto prihvaća Apocalypseovu ponudu da mu se pridruži kao jedan od četiri jahača Apokalipse. Kako bi spriječili globalno uništenje, Raven (Jennifer Lawrence) i Profesor X (James McAvoy) predvode tim mladih X-Mena u epskoj borbi protiv na prvi pogled nezaustavljivog neprijatelja. A pri samom kraju foršpana, pokazan nam je i jedan poprilično poznat lik... Pogledajte posljednji foršpan Zadnji film u popularnoj trilogiji, u distribuciji Blitza, X-Men: Apocalypse, koja je započela s X-Men: Prva generacija, pogledajte u svim kinima od  19. svibnja. Tema: FILM 