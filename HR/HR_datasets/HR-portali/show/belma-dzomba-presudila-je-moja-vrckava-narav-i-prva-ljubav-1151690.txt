Svakome treba predah od monotone i stresne svakodnevice, a s RTL-a javljaju da imaju pravi način da pobjegnete od monotone svakodnevnice. Naime, od ponedjeljka, 27. veljače na RTL-u se počinju emitirati smiješne kućne videosnimke  ‘Da pukneš!’. Novu emisiju obilježava i povratak Belme Džomba na male ekrane, koja će zajedno s Davorom Jurkotićem imati voditeljsku ulogu. Lijepa Riječanka gledatelje će tako uvesti u inspirativna viralna videa nakon osam godina izbivanja s malih ekrana. Belma je svoju televizijsku karijeru započela s 24 godine kao voditeljica na Kanalu RI, a široko hrvatsko pučanstvo prvi puta se s njom susrelo u natjecateljskom showu 'Pobjedi Šolu'. Nakon toga je angažirana u emisiji 'Večera za 5', gdje je svakodnevno s kandidatima prolazila kroz kulinarske slatke muke, a ovih dana se, nakon poduže pauze, vraća na male ekrane. - Drago mi je da se vraćam, dugo nisam bila na TV-u i u medijima jer sam se bavila pravom i bila odvjetnički vježbenik. Ipak, presudila je moja vrckava narav i prva ljubav, a to je televizija, odnosno novinarstvo. A znate kako se kaže - prva ljubav zaborava nema! - objašnjava Belma kojoj će se na ekranu pridružiti i Davor Jurkotić, Belmin prvi šef! - Budući da Davora znam dugi niz godina, a bio mi je i prvi šef na Kanalu RI, drago mi je da ponovno radimo skupa. Uz njega je uvijek zabavno i otkačeno, što ćete imati priliku i vidjeti! - otkrila je Belma. >>Pogledajte kako Mirza Džomba pleše kako mu kćer kaže >>Pogledajte slatki video u kojem je glavna zvijezda kći Belme i Mirze Džombe 