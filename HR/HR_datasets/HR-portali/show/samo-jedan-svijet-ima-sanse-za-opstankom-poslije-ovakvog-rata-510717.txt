Godina koja je pred nama i sezona blockbustera koja nam dolazi će ove godini biti i više nego napučena razno raznim eksplozivnim filmovima. Jedan od filmova kojima se posebice raduju ljubitelji ljetnih filmova jest i najnoviji film o Transformerima, 'Transformers: The Last Knight'. Kako već od prije znamo, peti film neumiruće franšize Michaela Baya u svoju radnju pokušava ubaciti apsolutno sve što može. Tako smo dobili i naznake da će se u filmu pojaviti kako kralj Arthur tako i nacisti. Ne možemo reći da razumijemo zašto se nacisti (toliko popularni negativci u današnje doba) pojavljuju u filmu s divovskim robotima koji mijenjaju oblik. Pogledajte video Ali ipak, kako se nećemo upitati zašto postoje divovski vanzemaljski roboti koji mijenjaju oblik, tako se nećemo niti mučiti pitanjima oko veze tih robota s nacistima. Uz sve to, vođa pozitivaca, Optimus Prime, mogao postati negativac. Kako se moglo vidjeti na plakatu filma, Optimus stoji iznad 'mrtvog' Bumblebeeja, a i u foršpanu smo saznali da je Optimusu nešto utjecalo na um. Ipak, i dalje je samo vjerojatno da će Optimus Prime na kratko vrijeme biti na 'krivoj strani' jer ne govorimo o materijalu za Oscara već o ljetnim blockbusterima. Pogledajte video Glavni glumac iz četvrtog nastavka, Mark Wahlberg, nastupa i u petici kao mehaničar i izumitelj Cade Yeagera, a robotu Optimusu Primeu, koji je sad možda hackiran pa je izdajica, glas po peti put daje Peter Cullen. Jerrod Carmichael, Mitch Pileggi, Laura Haddock i Anthony Hopkins također imaju uloge, no nije rečeno koje. John Turturro i John Goodman repriziraju uloge iz prethodnih filmova o Transformerima. Turturro opet nastupa kao trapavi i zbunjeni agent Simmons (po svemu sudeći, lik nije nimalo napredovao), kojeg je glumio u prva tri filma o Transformerima, a Goodman ponavlja svoju ulogu kao ratni Transformer Hound, kojeg smo vidjeli u četvrtom dijelu. 'Transformers: The Last Knight' u kinima očekujemo 23. lipnja ove godine. Tema: FILM 