Predivno se osjećam, nakon dugo vremena došla sam u Zagreb na odmor. Unatoč poslovnim obavezama, nastojim što češće dolaziti jer želim da sin i kći što više vremena provedu s mojom obitelji i nauče hrvatski jezik, rekla je nam Annamaria Đumbrek (42), bivša dance zvijezda. Ona se devedesetih proslavila hitovima 'Novi svijet', 'Svoja ili ničija' i '100%'. Odmalena se bavila plesom. Bila je u plesnoj skupini Tihane Škrinjarić, a kasnije su je plesačice iz skupine pratile na turnejama. Posljednjih 18 godina živi u Riminiju. S Talijanom, filozofom Luceom Valentinijem upoznala se na Hvaru. Zbog njega se i preselila u Italiju. U braku su bili 13 godina i imaju sina Leonarda (8). Sa sadašnjim zaručnikom Alanom Stoccom (35) već je šest godina u vezi, a prije sedam mjeseci dobili su kćer Virginiju. Alan je osobni trener te zajedno drže dva fitness centra u Riminiju i okolici. - Radi se o malim studijima namijenjenima klijenteli koja želi ekskluzivniji tretman. Svaki klijent ima svojeg osobnog trenera koji mu je u potpunosti posvećen i prati njegov razvoj. Pet nas je zaposlenih, a neki od mojih trenera već u pet ujutro kreću na trčanje s klijentima – objasnila je Đumbrek. Osim što je osobni trener, Annamarija vodi grupe za pilates, pole dance, fitness, bodyflying i funkcionalni trening. Kad dođe na odmor u Hrvatsku, bivša dance zvijezda Annamaria uživa u maminoj kuhinji, a suprug Alan je sretan jer svaki put nauči barem desetak novih hrvatskih riječi. Često posjećuje mjesta na koja je odlazila u svojoj mladosti. Čim su stigli u Zagreb, obitelj je odvela u najdraži kafić u samom centru grada, gdje su uživali i opuštali se. Dobro raspoloženi, odmarali su se od posla u Riminiju i punili baterije za povratak   Annamaria i suprug Alan trenutačno grade treći fitness centar u okolici Riminija. Planiraju proširiti posao te sagraditi fitness lance u čitavoj Italiji, a s vremenom i u ostatku Europe. Svoje zaposlenike često hvali pa može biti opuštena kad dođe na odmor u Hrvatsku jer zna da je na poslu sve pod kontrolom. - Kažu da sam zahtjevna, ali dobra šefica. Želim da svaki klijent dobije maksimalnu uslugu, a s druge strane mogu reći da sam opuštena jer imam povjerenja u svoje zaposlenike - rekla nam je Annamaria. Annamaria je devedesetih bila seks-simbol i mamila uzdahe Đumbrek se 1999. preselila u Italiju, no zbog poslovnih obaveza rijetko je posjećivala Hrvatsku. Otkad je rodila Virginiju nastoji dolaziti češće kako bi ona i sin Leonardo proveli što više vremena s njezinim roditeljima i sestrom. Annamaria je ponosna na hrvatske korijene te želi da njezina djeca upoznaju zemlju i jezik, pa se sad trudi u Zagreb dolaziti najmanje svaka tri, četiri mjeseca. - Ostala sam u kontaktu sa svojim plesačicama iz plesne skupine Tihane Škrinjarić, mojim curama Petrom, Mirelom i Medejom. Stalno smo bile po turnejama i provodile zajedno 24 sata dnevno. Bile smo poput obitelji – prisjetila se. Svoje stare hitove danas ne sluša, ali pustila ih je sinu i mužu. – Leonardo se svaki put šokira kad me vidi, ne može vjerovati da sam to ja. Zna me kao učiteljicu fitnessa i plesa. Vremena se mijenjaju, promijenila sam se i ja pa mu znam reći da je njegova mama živjela nekoliko različitih života - našalila se Annamaria. Prvi spot snimila je kao 16-godišnjakinja. Rado se prisjeća devedesetih i dance ere. Družila se sa Divasicama, Ninom Badrić i ostalim 'denserima'. Annamaria Đumbrek nastavila se baviti pjevanjem, s jazz bendom Miss Ann & The Band nastupala je u Italiji - Kad se sjetim te odjeće, frizura, stila..., svaki put kažem ‘ajme meni. Da netko nađe i objavi neku sliku gdje smo sve zajedno bilo bi mi baš neugodno - rekla je i dodala da su to ipak bila druga vremena. Tad se to “furalo” i bilo je moderno. Svako vrijeme nosi nešto svoje, a ona je uvijek bila ponosna na ono što radi. I u Italiji se nastavila baviti glazbom. 2006. je snimila album na engleskom “No Side Effect”, koji je bio peti najprodavaniji te godine na indijskom tržištu. Ima i jazz bend Miss Ann & The Band, s kojim je nastupala u Italiji, no trenutačno mu se zbog poslovnih i obiteljskih obaveza ne može u potpunosti posvetiti, pa kaže da joj je to sad više kao hobi. - Pjevanje mi je oduvijek bilo lijek za dušu, opušta me. Pjevam pod tušem i bez tuša, pjevam u kuhinji, na terasi, pjevam gdje god stignem, ali najdraže mi je u autu. Vau, u autu rasturam – rekla je kroz smijeh. Dance kraljice devedesetih na okupu - Annamaria u društvu kolegica Nine Badrić i Elle O povratku u Hrvatsku ne razmišlja, no ističe da je vrlo ponosna što je Hrvatica. U Italiju je došla kad su joj bile 22 godine. - Nakon 18 godina, koliko živim u Riminiju, mogu reći da sam se integrirala i ušla totalno u priču. Ne osjećam se kao stranac u tuđoj zemlji, osjećam se kao Talijanka - priznala nam je bivša pjevačica. Annamaria je bila seks simbol, a na vrhuncu slave pristala je skinuti se za Playboy i pokazati svu raskoš svojih oblina. Za razliku od burnih devedesetih, danas živi mirnim i obiteljskim životom. Bivša dance zvijezda pozira sa zaposlenicima, osobnim trenerima u svom fitness centru ‘A & A personal trainers’ u Riminiju u Italiji - Dižem se u pola sedam i pripremim sve za klince. Leonardo ide u školu, a Virginiju dođe čuvati tatina baa. Nakon toga jurim na posao - opisala je početak svojeg dana. Sa suprugom i dvoje djece živi u dvoetažnom stanu u potkrovlju u centru grada. Kaže da ima prekrasnu terasu s pogledom na more. Nakon napornog radnog tjedna obitelj se vikendom opušta odlaskom u prirodu. - Tad napokon možemo prestati razgovarati o poslu. Pokupimo klince i odemo negdje izvan grada. Time punimo baterije za novi radni tjedan, ali to puno znači i za našu obitelj. Trenutačno živimo za to - objasnila je. U spotu za pjesmu ‘Novi svijet’, za koji kaže da joj je najdraži iz glazbene karijere devedesetih