Ostalo je još malo vremena za prijave izvođača za ovogodišnji Karlovačko RockOff festival. Četvrtu godinu za redom ovaj festival okuplja talentirane bendove i kroz natjecanje im daje priliku da se dodatno predstave hrvatskoj publici. Nitko od prijavljenih nije ograničen žanrovski, ali ni brojem objavljenih albuma ili singlova. Jedan od najboljih glazbenih festivala u Hrvatskoj – Karlovačko RockOff nastao je kako bi glazbenici mogli pokazati na čemu rade i čime se žele predstaviti. Utemeljitelj Karlovačko RockOff festivala je Hrvatsko društvo skladatelja, a od 2016. godine organizaciju festivala preuzima Unison, uz podršku Karlovačkog kao generalnog sponzora. Bendove će odabrati stručni žiri u sastavu - direktor festivala Hrvoje Horvat, Damir Martinović Mrle, Lada Furlan Zaborac (Bambi molesters), Alen Marin (Kojoti) i Denis Mujadžić Denyken (producent). Svi bendovi koji prođu u finalne večeri, dobit će jaku medijsku podršku radija, televizije i digitalnih medija.  Svoje prijave šaljite do 31.05. i nemojte propustiti priliku biti dio ove jedinstvene priče.  Više o prijavama pronađite ovdje. 