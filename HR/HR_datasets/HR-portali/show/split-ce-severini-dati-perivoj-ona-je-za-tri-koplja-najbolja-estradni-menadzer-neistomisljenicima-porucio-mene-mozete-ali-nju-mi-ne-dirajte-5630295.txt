Nakon što je Ivan Bubalo uzburkao javnost izjavom da Nina Badrić nije nikakva zvijezda jer 'pjeva samo na eventima i nikada nije održala samostalni koncert u Splitu', svima je dao do znanja tko to na hrvatskoj estradi, ali i šire, nema konkurenciju. - Ovakav talent rađa se jednom u 99 godina... Gluma, pivanje, pisanje, manekenstvo, slikanje, režija... Svega čega se ona uhvati - najbolja je. Najveća umjetnica Splita od stvaranja države. Jednog dana na padinama Marjana križat će se ulice - Gorana Ivaniševića i Ivana Balića s ulicama Stipe Božića i Tonija Kukoča, a uzbrdo ide ulica Dina Rađe i Blanke Vlašić... E tu će grad dati Severini Perivoj. A odatle se vidi do Italije - napisao je na Facebooku estradni menadžer. Svjestan da se s njegovim mišljenjem mnogi neće složiti, odmah je dodao kako njega slobodno mogu napadati, ali Severinu neka ne diraju jer 'je najbolja'. - Koje svetogrđe! Severinu staviti na razinu jedne Blanke? Meni to izgleda kao loš vic. Da joj glas ugodnije zvuči, bilo bi lijepo - samo su neki od komentara na Bubalovu objavu.