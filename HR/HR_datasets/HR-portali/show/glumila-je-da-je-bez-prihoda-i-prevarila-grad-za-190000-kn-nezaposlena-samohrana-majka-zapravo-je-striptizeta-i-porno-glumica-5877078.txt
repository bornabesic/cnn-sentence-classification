Žena iz Watforda kraj Londona prevarila je grad za 22.000 funti (oko 190.000 kn) pretvarajući se da je nezaposlena. Hannah Panayides (35) lažirala je podatke i od gradskih vlasti godinama primala financijsku pomoć tvrdeći da je samohrana majka bez posla. No, Hannah je istovremeno noću radila kao striptizeta za što je dobivala i po 150 funti (oko 1.300 kn), a glumila je i u nekim pornografskim filmovima. Sveukupno je gradske vlasti oštetila za 22.000 funti sve dok nisu primili dojavu o njezinoj zaradi u godini dana pa su počeli istraživati kako živi.   Priznala je da je radila za industriju za odrasle, kompaniju Adult Work, preko kojih je znala zaraditi i 100 funti (870 kn) dnevno. Britanski mediji otkrivaju da se u pornografiji služila pseudonimom Delta White i da je glumila u nizu filmova. Na sudski se poziv nije odazvala i u odsutnosti je prošli tjedan proglašena krivom za prevaru i kažnjena sa 440 funti (3.800 kn) kazne. Osim toga, mora vratiti i cijeli iznos koji je prevarom dobila od grada.