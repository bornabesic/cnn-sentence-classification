Kao što smo bili rekli prije nekoliko dana, ocjena kojom se do nedavno dičio 'Batman v Superman' na stranici IMDb zasigurno će padati. Tako je trenutačno na i dalje poprilično visokih 7,5. No iako tada još nisu bile objavljene mnoge recenzije kritičara, vidjelo se da kritici film baš i nije sjeo. Od tih 424 milijuna, čak je 170 milijuna otpalo na američku distribuciju, dok je ostatak međunarodna. Film je tako uspio oboriti rekord kojeg su do sada držali 'Osvetnici', s 392,5 milijuna zarade, a brži i žešći bio je i od sedmog nastavka 'Brzih i žestokih'. Zarada od ponovnog gledanja već u ovom trenutku 30% je veća od prognozirane, pa smo posve uvjereni da se Batmanu i Supermanu smiješi vedra budućnost. Pogledamo li kako se o filmu priča po društvenim mrežama, možemo vidjeti brojeve od preko 100 tisuća spomena hashtaga #BatmanvSuperman na Twitteru i Instagramu. Službena 'Batman v Superman' stranica na Facebooku uspjela je prijeći čak četiri milijuna fanova, dok su na YouTubeu videi o filmu konstantno u Top10. U glavnim ulogama u filmu nastupaju Henry Cavill (Superman), Ben Affleck (Batman) i Amy Adams (Lois Lane). Sporedne uloge preuzeli su Gal Gadot (Wonder Woman), Jesse Eisenberg (Lex Luthor), Jeremy Irons (Alfred Pennyworth), Diane Lane (Martha Kent), Laurence Fishburne (Perry White) i Holly Hunter (senatorica Finch). 'Batman v Superman: Zora pravednika'  u CineStar kinima možete pogledati već danas. Tema: FILM 