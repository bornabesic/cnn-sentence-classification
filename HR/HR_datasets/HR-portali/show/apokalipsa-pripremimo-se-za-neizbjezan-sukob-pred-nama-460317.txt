Deveti po redu film iz Marvelovog mutantskog svemira, 'X-Men: Apocalypse', dobio je za Super Bowl još jedan odličan foršpan. Film, koji je nastavak filma 'X-Men: Dani buduće prošlosti', s nestrpljenjem očekuju mnogobrojni fanovi stripovskih superjunaka diljem svijeta. Kako smo već prije napisali, glavni negativac ovog dijela spomenut je u samom naslovu filma, Apocalypse (Oliver Isaacs), a imali smo priliku nakratko upoznati ga u odjavnoj špici filma 'X-Men: Dani buduće prošlosti' . Apocalypse se prvi put poja­vio 1986. godine u stripovskom serijalu X-Factor kao vođa skupine mutanata pod i­menom Alliance of Evil. Kako je prolazilo vrijeme, Apocalypse, pravim imenom En Sabah Nur, predstavljen je kao najmoćniji mutant. U ovom dijelu X-Mena, Apocalypse se budi poslije tisućljetnog sna i formira tim moćnih mutanata, u­ključujući i Magneta kojeg tumači Michael Fassbender. Po Apocalypseovoj volji, njegovi 'Jahači apokalipse' trebaju 'pročistiti' čo­vječanstvo i stvoriti novi svjetski poredak, s Apocalypseom na čelu. Takvim protivnicima usprotiviti će se Raven (Jennifer Lawrence) i Profesor X (James McAvoy), uz grupu mladih X-Mena kako bi zaustavi­li sveopće uništenje i spasili čovječanstvo od propasti. Redatelj filma opet je Bryan Singer, dok su scenaristi Michael Dougherty i Dan Harris. X-Men: Apocalypse u hrvatska kina stiže krajem svibnja ove godine, u distribuciji Blitz Film i Videa. 