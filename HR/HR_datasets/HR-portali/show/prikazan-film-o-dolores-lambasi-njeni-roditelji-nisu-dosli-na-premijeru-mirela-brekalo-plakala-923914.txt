'Ovo nije njezina biografija, nije uvid u njezinu intimu' Oni su navodno pozivnicu dobili, ali su film pogledali u privatnosti pa ih ne zanima kinopremijera. Kada su objavljene informacije o filmu "Naslovnica", pojavile su se i priče da su Doloresini roditelji bijesni na Menđušić pa su je čak planirali i tužiti, no navodno su od tog pothvata odustali nakon što su shvatili da nemaju zakonske osnove. – Ovo nije njezina biografija, nije uvid u njezinu intimu, nema naknadnih rekonstrukcija detalja iz njezina privatnog života, nema indiskrecije – rekla je autorica filma. Mirela Brekalo se rasplakala Na premijeri je bila i Doloresina kolegica Mirela Brekalo iz serije "Ruža vjetrova". Glumica, koja je bila i Doloresina profesorica na Akademiji, film je pogledala dan prije, kako se na premijeri ne bi slomila. No, svejedno je plakala. Iako se pojavljuje u puno scena u "Naslovnici", Stojan Matavulj, glumac koji je upravljao automobilom u kojem je poginula Dolores Lambaša, nije došao pogledati film o glumici. Iako je vidljivo da je film sniman s drugom namjerom, kao dio šire priče o ljudima s naslovnice, vrlo je dirljiv.