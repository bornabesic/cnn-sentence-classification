Vijest da će Đorđe Balašević 13. svibnja održati koncert u Zadru, nisu svi prihvatili s oduševljenjem. Zato je Zadranin Boris Marin na svom Facebooku stao u obranu Balaševića i njegova nastupa u Zadru.  – Čovjeku se spočitava, namjerno i lažno, da je velikosrbin, četnik i pitaj Boga što sve ne. A istina je sasvim drukčija od tih zlih jezika. Mi Hrvati imamo toliko dobrih pjevača i pjevačica… Imamo klape… Od davnina smo muzikalan narod, to je istina, ali nitko, baš nitko ljepšu pjesmu o Vukovaru nije napisao i ispjevao od tog prozvanog Balaševića. Čovjeka koji je i kroz pjesmu osudio četničku i JNA agresiju na Hrvatsku. Čovjeka koji je za sve Srbe u Srbiji koji gledaju na stvari ovako kao i ovi naši zbog kojih ovo i pišem ''ustaša i neprijatelj Srbije'', a ovdje kod nas je četnik… ili što sve već ne. E pa, gospodo, sramite se! – napisao je Marin na svom Facebooku, prenosi Znet.hr.  Za ovaj komentar saznao je i sam Đorđe Balašević te je uputio pismo Marinu, a na svom Facebooku pismo je objavila Balaševićeva kći. Obraćajući se Marinu, Balašević je u jednom dijelu pisma napisao i ovo: Rekao si, otprilike, da umem napisati pesmu bolje od drugih, i hvala Ti na tome. To je ono. U tome je stvar. I pretežno sam samo zato Ustaša ili Četnik, od prilike do prilike. Prvi koji se jave su uvek Neostvareni. Doživeo sam priznanje da se za neke tuđe pesme kaže da su 'onako, balaševićevske'? Neki su, pak, doživeli priznanje da ih nazivaju slovenačkim Balaševićem, istarskim Balaševićem. slavonskim ili crnogorskim Balaševićem? I šta će njima onda Pravi Balašević? Pojavi se lik koji beskrupulozno piratira 'Kalendar mog detinjstva'. Krene da po kazalištima uz pijanistu priča o svom dedi? I samo mu još ja falim!? Taj, ili Takav, će prvi viknuti iz mraka uoči mog dolaska u Čakovec, Osijek, pa i u Zadar, evo? Kad već nisam dolazio dvadesetosam godina, baš nisam morao ni sad? Samo će se otkriti ko je tu pravi a ko kineski Balašević? Na kraju pisma Balašević je poručio Borisu da bi ga volio vidjeti na koncertu u Zadru. Cijelo pismo pročitajte u nastavku.