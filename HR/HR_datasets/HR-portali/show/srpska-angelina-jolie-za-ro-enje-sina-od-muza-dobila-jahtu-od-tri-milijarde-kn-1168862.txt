Ruski bogataš Andrej Meljničenko, težak 12,8 milijardi dolara, supruzi Aleksandri kupio je megajahtu Sailing Yacht A, koja je prošlog tjedna izišla iz brodogradilišta u Monaku, vrijednu tri milijarde kn. Tako joj je zahvalio na sinu kojeg je rodila prije nekoliko tjedana. Sailing Yacht A  dugačka je 143 metra, ima osam katova, može primiti 20 gostiju i ima 54 člana posade. Za dizajn jahte zaslužan je Philippe Starck, a navodno je veliki utjecaj na sam dizajn imala i bivša manekenka Aleksandra, koju u rodnoj Srbiji zovu njihovom Angelinom Jolie.  Srpski mediji prenose kako se na jahti nalazi i velika garderoba u koju se ulazi očitavanjem otiska prsta.  Aleksandra je dobra prijateljica s našom pjevačicom Ninom Badrić koja je prije tri mjeseca bila pozvana u Monako na druženje i darivanje povodom rođenja sina. Par je u braku od 2005. godine i imaju i petogodišnju kći Taru.       