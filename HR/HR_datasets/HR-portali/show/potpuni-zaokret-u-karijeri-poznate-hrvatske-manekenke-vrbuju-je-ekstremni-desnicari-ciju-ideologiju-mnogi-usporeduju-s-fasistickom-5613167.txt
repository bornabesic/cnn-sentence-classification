Zagrepčanka Nina Morić, koja već godinama živi i radi u Milanu, navodno je spremna za nove poslovne izazove. Prema pisanjima talijanskog portala Novella2000 manekenka i televizijska voditeljica uskoro bi se mogla okušati i u političkim vodama. Ninu, naime, u kampanji za nadolazeće izbore želi angažirati stranka CasaPound. Ekstremni desničari, koji javno iskazuju netrpeljivost prema strancima i čiju ideologiju mnogi uspoređuju s fašističkom, navodno bi se ovih dana trebali susresti s Ninom i dogovoriti suradnju. U program, šuška se, žele uključiti i njezina dečka Luigija Favolosa, koji bi trebao biti zadužen za odnose s javnošću. Morić još nije ni potvrdila ni demantirala ova medijska nagađanja.