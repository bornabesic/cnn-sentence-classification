Nakon što se najpoželjnija Britanka Pippa Middleton zaručila za dugogodišnjeg dečka Jamesa, počelo se nagađati tko bi mogla biti kuma na vjenčanju. Mnogi priželjkuju da to bude vojvotkinja Kate, no do toga vjerojatno neće doći. Razlog je što ne žele da Kate zasjeni sestru na vjenčanju. - Pippa bi voljela da je sestra pokraj nje jer u koga bi se drugog pouzdala da sve ide po planu? No, ako je vaša sestra buduća kraljica, sigurno bi zasjenila mladenku i privukla pažnju – objasnila je Judy Wade, stručnjakinja za kraljevsku obitelj. Tu su i djeca za koju bi se Kate morala brinuti pa bi uloga kume bila zapostavljena. Ostaje samo čekati koga će Pippa odabrati za tu važnu ulogu. 