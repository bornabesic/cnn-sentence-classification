Zagrebački bend The A! predstavlja novi singl sa nedavno objavljenog albuma „Stereo“ koji je dvostruko dvojezično izdanje, a ovo im je šesti studijski singl na hrvatskom jeziku. Za novi singl The A! je odabrao pjesmu „Pusti me van“ koja govori o bijegu iz svakodnevnice i borbu protiv „matrice“ što će bend pokušati dočarati i u spotu kojeg je režirala Anita Nadj. Pjesmu će, kao i do sada, slijediti i engleska inačica koja je namjenjena stranom trzištu. The A! je prvi hrvatski bend koji je uspješno završio kampanju na Kickstarteru , a njihovi engleski singlovi se vrte na preko 600 radijskih postaja diljem svijetam te su dobili velik broj priznanja od ljudi iz struke. “Strong” , pjesma sa engleske polovice albuma ušla je u polufinale jednog od najjačih natjecanja “indie” izvođača pod nazivom “International Songwriting Competition” gdje su se kao suci u žiriju izmjenjivali etablirani autori i izvođači kao što su: Tom Waits, Avicii, Peter Gabriel, Lorde, Joe Bonamassa, Chris Cornell i mnogi drugi što pokazuje koliki je ugled tog natjecanja. Hrvatske verzije „Nikad“, „Divan sunčan dan“ i „Jedan dobar razlog“ su najpoznatiji uratci benda koju su zastupljeni u domaćem radijskom eteru, a bend trenutačno promovira album nizom nastupa uživo diljem Hrvatske i regije. Na dan premijere singla nastupili su na „Ja Bih“ festivalu gdje su premijerno svoju glazbu predstavili sarajevskoj publici, a to im nije prvi put da su sudionici nekog festivala. Naime, The A! je svoj debitantski nastup imao na INmusic festivalu 2013. godine, a od tada su nastupali i na Summer Sound (Brač), ST@RT (Split), All Senses Weekend (Split) i Festivalu jednakih mogućnosti te HR Demo klubu gdje su osvojili 2.mjesto. The A! možete čuti uživo u četvrtak, 25. svibnja na Trgu bana Josipa Jelačića gdje nastupaju na humanitarnoj priredbi pod nazivom Festival Jednakih Mogućnosti, a uskoro planiraju i organizirati live promociju singla. Više o bendu saznajte na njihovoj Facebook stranici.