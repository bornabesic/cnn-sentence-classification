Završen je prvi krug natjecanja u showu 'Zvijezde', a prolaz u drugi krug sinoć je izborila i Antonija Kihalić (24) iz Petrinje koja je oduševila žiri svojim glasom, ali i šokirala životnom pričom. - Kao mala sam ostala bez roditelja - rekla je talentirana Antonija. Naime, njezin otac Vlastimir 2005. godine počinio je trostruko ubojstvo. U svoju suprugu Željku i dvije žene ispalio je po dva hica. Kao motiv naveo je to što ga je žena namjeravala ostaviti, a spomenute žene podržavale su joj u toj nakani. - Imala sam 13 godina, moj tata ubio je mamu i njezine prijateljice i onda se objesio u zatvoru par godina kasnije. Brat i ja bili smo kod bake i djeda. Vlastimir je, priča Antonia, imao PTSP te je bio u jako lošem stanju. Mlada pjevačica obožava glazbu jer pomoću nje prenosi emocije. Pred žirijem je zapjevala 'House Of The Rising Sun'. - Kad si počela pjevati, odmah si me uvukla u priču. Izvadila si baršunasti, mekani bluzerski sag i žarko želim znati gdje će to ići. Raduje me što ćemo se družiti sljedećim epizodama - rekla joj je Remi.