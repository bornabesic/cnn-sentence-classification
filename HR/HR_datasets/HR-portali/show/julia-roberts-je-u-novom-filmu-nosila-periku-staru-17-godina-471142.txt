Nastavljajući sa svojom tradicijom hitova smještenih za vrijeme popularnih blagdana, legendarni redatelj Garry Marshall snimio je 'Majčin dan', zabavnu romantičnu komediju o prvoj ljubavi svih na svijetu. U najnovijem holivudskom kino hitu koji 05. svibnja stiže u CineStar kina, Jennifer Aniston, Kate Hudson, Julia Roberts, Jason Sudeikis i Britt Robertson nastupaju u povezanim pričama o ženama kojima je zajedničko jedno: majka. Majke koje će tek roditi, samohrane majke, maćehe, homoseksualne majke, napuštene i izgubljene majke - ovaj emocionalni film odaje počast svim majkama. Tijekom tjedna prije tog dana u godini posvećenom majkama, životi grupe snažnih i nesavršenih žena punih ljubavi, od razvedene majke koja se mora nositi s maćehom svoje djece do mlade mame koja traži svoju biološku majku, služit će kao osjećajan i humorističan podsjetnik da je svaka majka heroj na svoj način. Kako se približava njihov dan, svaka od njih će dokazati snagu majčinske ljubavi u slatkoj, pametnoj, drskoj i seksi proslavi. Prva zvijezda koja je prihvatila ponudu za nastup u Marshallovom filmu, što joj je četvrta suradnja s redateljem, bila je Julia Roberts. Glumi Mirandu, kraljicu sveprisutnog kanala kućne prodaje. Savršene frizure i odjeće, Miranda ima tajnu koja će se otkriti do kraja filma. Jennifer Aniston preuzela je ulogu Sandy, razvedene majke dvoje djece koja se izbezumi kad se njezin bivši muž naglo ponovno oženi. Mladu Jesse, koja se udala za Indijca i rodila mu dijete, glumi Kate Hudson. Svojem mužu ispričala je neke neistinite stvari o svojim roditeljima, dok svojim roditeljima nije rekla ništa. Uskoro će svi saznati istinu. Pogledajte video Jedan od kurioziteta iz filma jest činjenica da je u filmu Julia Roberts nosila istu periku koju je nosila i na snimanju filma 'Notting Hill'. - Postoji puno interpretacija mojeg izgleda u filmu. Željela bih da sam mu i ja mogla toliko vremena posvetiti. Dosta toga je bilo na brzinu napravljeno - Izjavila je Roberts. Poput mnogih hvaljenih Marshallovih filmova i televizijskih serija, 'Majčin dan' pun je neočekivanih obrata, popraćenih njegovim karakterističnim optimističnim humorom. Ne postoji bolji način za proslavu 'Majčinog dana' od ovog filma. Izvedite svoje prijateljice, djevojke, žene, majke ili osobe koje volite u najbliže CineStar kino i uživajte u ovoj emotivnoj filmskoj priči.  'Majčin dan' je treća komedija iz serije filmova 'Valentine’s Day' i 'New Year’s Eve', koja vam donosi smijeh, suze i filmske mega zvijezde. Film u distribuciji Blitza stiže u sva CineStar kina u četvrtak 05. svibnja.   Tema: FILM 