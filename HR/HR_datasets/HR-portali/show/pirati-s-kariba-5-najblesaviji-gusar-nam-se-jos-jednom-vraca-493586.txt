Premda je prvi datum objave filma 'Pirates of the Caribbean: Dead Men Tell No Tales' bio smješten u daleku 2018. godinu, izgleda da se još prije više od pola godine netko u Disneyu malo zamislio oko tog datuma, pa je film pomaknut cijelu godinu i pola unaprijed, na svibanj 2017. A kako nas samo osam mjeseci dijeli od datuma izlaska filma, vrijeme je došlo da se objavi prvi foršpan za peti nastavak sage o gusarima. Pogledajte teaser Johnnyju Deppu, Geoffreyju Rushu i Orlandu Bloomu, koji opet nastupaju kao kapetan Jack Sparrow, kapetan Barbossa i Will Turner, će se pridružiti Javier Bardem, kojeg možete vidjeti i u foršpanu. Njima podršku daju mlade snage, Brenton Thwaites i Kaya Scodelario. Thwaites je preuzeo ulogu Henryja, sina Willa Turnera, dok je jedina ženska uloga zapala Kayu, koja je uskočila umjesto Keire Knightley. Pogledajte foršpan Premda još uvijek nije dostupna radnja iz filma, naznačeno je da će se ovaj put suludi kapetan Jack boriti protiv zloglasnog kapetana Salazara (Javier Bardem), koji je nakon izlaska iz Bermudskog trokuta odlučio pobiti sve gusare. Prema trenutačnim podacima, film u kina dolazi 26. svibnja 2017. godine. Tema: FILM 