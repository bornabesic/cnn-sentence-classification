Nije tajna da je glazba prva ljubav pjevača Ivana Zaka, a adrenalinske vožnje brzim automobilima u kontroliranim uvjetima strast, kojoj se prepušta u svakoj prilici koju ugrabi. Stoga je u razmaku od svega nekoliko dana uspio uživati u oboma i pritom se odlično zabavio. U okolici Zaprešića snimio je kadrove nove pjesme "Za ljubav rođeni" koju je, kako je i obećao svojim fanovima, napisao u razmaku koncerata koje održava diljem regije. Autor i pjevač proputovao je ljetos jadransku obalu, a zbog brojnih je nastupa nakratko svoj glazbeni studio prebacio na jahtu. U pauzama između koncerata pisao je romantične jesenske stihove i skladao glazbu prožetu pop ritmom.   – Obećao sam publici novu pjesmu, a obećano moram i ispuniti. Nova pjesma rasplesat će svakoga bez obzira na to što su pred nama tmurni jesenski dani. Pjesma je brza, živog ritma, a govori o ljubavi koja se rodila ujesen – rekao je pjevač čiji novi hit "Za ljubav rođeni" fanovi iščekuju s nestrpljenjem. Netom što je snimio spot, stigao je poziv iz Dubrovnika i to od najboljeg hrvatskog vozača, višestrukog europskog pobjednika brdskih utrka, Nike Pulića. Uoči Međunarodne auto utrke na brdskim stazama – Memorijala Željka Đuratovića – koja se vozila u okolici Dubrovnika, pjevač je dobio priliku odmjeriti snage s našim najboljim automobilistom te sjesti za volan trkaćeg automobila. O adrenalinskoj utrci sa šampionom Ivan je oduvijek sanjao, a i sam je ljubitelj brzih automobila pa ovakvu priliku nije želio propustiti. Navukao je automobilističko odijelo i kacigu te krenuo u adrenalinsku avanturu.   – Utrkivati se s Nikom Pulićem prije svega je velika čast i zadovoljstvo. On je legenda automobilističkog sporta, nositelj nekoliko titula pobjednika europskih natjecanja i jasno je da nisam dvojio niti sekunde kada me pozvao na dvoboj. Sjeo sam u auto i dojurio u Dubrovnik. Obuzeo me neopisiv adrenalin i dat ću sve od sebe, jer nije lako imati takvog protivnika. Ne razmišljam imam li šansu pobijediti ga, već jednostavno želim uživati u svakom trenutku utrke – rekao je Zak prije samog starta. Malo zatim začulo se turiranje trkaćih automobila u kojima su sjedili Pulić i Zak, a onda je dvoboj započeo. Zavoji, brzina i prašina koja se dizala iza jurećih automobila, bili su uvod u uzbuđujući dvoboj u kojemu je Zak pokazao svoju vještinu za volanom. Pulić je ostao iznenađen pjevačevom odvažnošću na trkaćoj stazi, a Ivan nije mogao riječima opisati svoje uzbuđenje.  – Ako mu ikad dosadi glazba, Ivan može bez problema sjesti u trkaći automobil te se, uz par mojih savjeta, profilirati u ozbiljnog vozača. Moram mu odati par tajni i trikova kojima se koristim za volanom, ali njegov talent i strast su neosporni, što je odličan kapital za početak – rekao je Pulić. Zak je obećao Niki da će uskoro ponoviti ovo adrenalinsko iskustvo kako bi pokušao ugroziti Nikinu minimalnu prednost pred ulaskom u cilj brdske trkaće staze u Dubrovniku.  – Ma ovo je bilo genijalno! Teško mi je ocijeniti svoju vožnju, ali utrkivati se s najboljim vozačem u povijesti hrvatskog automobilističkog sporta i barem mu na trenutak ugroziti prednost za volanom – pa to je vrh, nema dalje! Jedva čekam sljedeći okršaj! – uz smijeh je konstatirao Zak. Nakon ovog zabavnog i nezaboravnog iskustva u Dubrovniku vraća se pripremama za spektakularni koncert u zagrebačkoj Areni 11. veljače 2017. iznenađenja – zaključio je Ivan. >> Ivan Zak na festivalu primio nagradu čitatelja 24 sata i Večernjeg lista 