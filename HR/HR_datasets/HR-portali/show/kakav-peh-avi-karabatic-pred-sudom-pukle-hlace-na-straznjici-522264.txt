Došla sam u bijelom, kao golubica, rekla je Ava Karabatić (28) prije ročišta na zadarskom sudu. Kasnila je dvadesetak minuta jer 'nije htjela riskirati glavu zbog gužve u prometu'. Ovaj put pojavila se s poderanim hlačama na stražnjici, a na prošlom ročištu nije odjenula grudnjak jer je 'steže i žulja'. Prati trendove: Ava je poderane hlače uparila s torbicom koja izgleda kao Chanelova Na ponovljenom suđenju starleta se s majkom Sanjom (46) i bivšim dečkom Špirom Miličićem (32) našla na optuženičkoj klupi zbog ucjene umirovljenog profesora talijanistike Živka Nižića (72). On joj je navodno slao lascivne poruke. U zamjenu za šutnju trojac je, prema optužnici, tražio 9000 eura. Presuda će biti sljedeći tjedan. Ako ih proglase krivima, Avi i njezinoj majci Sanji prijeti od jedne do pet godina zatvorske kazne. - Nije mi lako otkad ovo traje. Jedva sam dočekala iznijeti obranu. Teško mi je gledati majku, koju to vraća u prošlost i kojoj je narušeno zdravlje. Za sebe kažem da sam ojačala. Ranjiva sam, ali ne i lomljiva - kaže Karabatić. Dodala je da “ništa u životu ne bi mijenjala”. - Život je tu da se borimo. Čak sam zahvalna profesoru što me je naučio da istodobno budem pantera i srna. A pogotovo što nas je tjerao da čitamo poučne knjige. Pisanje je moj poziv. Više bih voljela da me osude, nego da nekom naštetim - zaključila je.  