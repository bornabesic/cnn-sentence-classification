Glumica AnnaLynne McCord na Dan žena priznala je da je bila žrtva silovanja i svojim primjerom želi potaknuti druge žene da prijave silovatelje. Zvijezda serije "90210" i "Reži me" otkrila je da ju je kao tinejdžericu silovao prijatelj  koji je tu večer prespavao kod nje.  - Probudila sam se usred noći, a on je bio na meni i silovao me. Nisam ga prijavila, htjela sam samo zaboraviti na to - ispričala je 29-godišnja glumica. Godinama je samu sebe krivila za to što se dogodilo i upala je u depresivno stanje. - Počela sam se rezati po rukama i htjela sam se ubiti. Uloga u seriji "90210" spasila me i izvukla iz očaja - rekla je AnnaLynne.  Svog silovatelja nekoliko godina kasnije srela je u jednom noćnom klubu, prišao joj je i rekao da mu je to bila najbolja noć u životu.  Zbog svega što je proživjela odlučila je pomoći žrtvama silovanja i postala je ambasadorica Dobre volje za New Somaly Fund. >>Dramatična ispovijest glumice: Kao dijete sam seksualno zlostavljana, a posao sam izgubila jer sam odbila spavati sa šefom >>Trudna porno zvijezda napada muslimane i brani Ku Klux Klan