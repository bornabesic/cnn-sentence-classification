Nakon što je Petra Dugandžić proglašena pobjednicom u kategoriji televizijskoga glumačkog ostvarenje godine, njezini kolege iz serije “Zlatni dvori” ustali su i glasnim pljeskom ispratili je na pozornicu. – Dok sam kod kuće spremala govor, svako malo sam se rasplakala. Bila sam iskrena i nagrada mi mnogo znači. Kada sam doznala da sam nominirana, rasplakala sam se. Zbog maminih zdravstvenih problema imala sam dosta tešku godinu, bila je bolesna i danas nije mogla doći u HNK. Odrasla sam s njom u ovom kazalištu, ovdje je ona provela cijeli radni vijek i sanjala sam o tome kako ću na ovim daskama igrati silne uloge. No život je htio da tu i tamo na ovoj sceni uberem koju nagradu, a nije ni to loše. Još sam pod dojmom, ovo je ostvarenje mojih snova – rekla je Petra koja je zahvalila kolegama, Novoj TV i obitelji, ali i gledateljima. – Mnogo mi znači što me žiri svrstao među pet najboljih s tako velikim imenima. Usto, tu su i glasovi publike za koju smo tu i za koju stvaramo. Kada te oni nagrade, nema ljepšeg osjećaja – rekla je glumica. Za prvi pobjednički poljubac bio je zaslužan suprug Saša Vranković. Nakon dodjele bilo je vrijeme za zasluženo slavlje. Trenutačno skida kilograme koje je Kata natukla, što objavljuje na društvenim mrežama i YouTube kanalu, gdje publika može pratiti proces njezina mršavljenja. Tri tjedna nije okusila ništa osim namirnica koje joj je propisala trenerica. No Ružu je proslavila šampanjcem i smijala se od sreće do zore.   >>Ruža pripada mojoj jutarnjoj ekipi, oni su moj stup i izvor energije >>Ružu ću rado pokazivati svojim gostima jer je jako važna i izrazito lijepa >>Sedmero veličanstvenih u HNK-u slavilo nagradu čitatelja 