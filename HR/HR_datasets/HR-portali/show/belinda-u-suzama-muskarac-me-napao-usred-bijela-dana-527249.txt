Klavijaturistica Belinda Bedeković (46) objavila je na Facebooku šokantan video. Otkrila je da je napadnuta te je kroz suze ispričala kako je još uvijek u šoku. - Ovo što mi se desilo ne bi željela da se ikome dogodi. Hodala sam gradom kada mi je u jednom trenutku prišao muškarac, normalno i uredno odjeven. Pitao me jesam li ja Belinda Bedeković. Sa smiješkom sam mu odgovorila da jesam jer sam očekivala da će me pitati nešto vezano uz moju glazbu - priča klavijaturistica. U sljedećem trenutku muškarac ju je divljački primio za košulju i počeo vikati da ga njezino sviranje nervira i izluđuje. - Strgao mi je gumbe. Mislila sam da će me lupiti - govorila je Belinda i dodala kako su prolaznici uspjeli smiriti situaciju. - Ne mogu vjerovati da se tako nešto može desiti. Utješite me i recite da se to nikome nikad više neće dogoditi - rekla je klavijaturistica koja napad nije prijavila policiji.