Redatelj Luc Besson objavio je na Twitteru post u kojem po prvi put vidimo glumce Dane DeHaana i Caru Delevingne u oklopima iz filma 'Valerian and the City of a Thousand Planets', koji se upravo snima. Film se očito snima prema stripovskom predlošku kojeg su napravili pisac Pierre Christin i ilustrator Jean-Claude Mézières, 'Valerian'. Strip neprekidno izlazi još od 1967. godine, a u njemu pratimo pustolovine 'prostorno-vremenskih' agenata Valériana i Laureline. Kroz svojih skoro 50 godina izlaženja, strip je ostavio značajan utjecaj na pop kulturu i SF filmove, tako da njegovo djelovanje možemo vidjeti i u 'Ratovima zvijezda', 'Petom elementu', 'Avataru' i mnogim drugim filmovima. Uz Caru Delevingne i Dane DeHaana u glavnim ulogama, Luc Besson najavio je da će u filmu glumiti i pjevačica Rihanna. Sudeći prema slikama koje je Delevingne objavila na Instagramu, snimanje napreduje, pa je samo pitanje vremena kada će se krenuti na specijalne efekte, a od tog trenutka nas samo malo dijeli do objave prvog foršpana. There's no place like home #backtowork #Valerian #regram @lucbesson DAY 33 A photo posted by Cara Delevingne (@caradelevingne) on Mar 1, 2016 at 12:11am PST Cara Delevingne trenutačno je zaposlena 'Odredom otpisanih', a Dane DeHaan bavi se nezavisnim dramama. Valerian bi u kina trebao stići sredinom srpnja 2017. godine. Što mislite, hoćemo li dobiti još jedan SF klasik poput 'Petog elementa' ili bismo mogli dobiti film poput 'Lucy'? Tema: FILM 