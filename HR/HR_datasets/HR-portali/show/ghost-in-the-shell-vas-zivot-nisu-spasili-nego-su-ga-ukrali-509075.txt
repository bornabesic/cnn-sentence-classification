U zadnjih je nekoliko godina popularno 'rimejkanje' svega i svačega, a kako je dobar dio takvih projekata ostavio gorak okus u ustima onih koji se sjećaju originala, tako je i vijest da nam dolazi filmska ekranizacija klasičnog animea 'Ghost in the Shell' šokirao mnoge. Prigovori su bili razni, što na činjenicu da redatelj Rupert Sanders nije dovoljno dobar, pa na to da se u filmu ne koristi originalna muzika iz prvotnog filma (prigovor kojeg uistinu ne razumijemo), a jasno, prigovoreno je i na to da se u glavnoj ulozi nalazi bijela glumica, dok je originalni lik Azijatkinja. Većina je tih komentara posve neumjesna, a kako vrijeme odmiče te nam dolaze novi materijali, postaje jasno da je vjerojatno i kako niti jedan od takvih komentara ne drži vodu. Najnoviji TV spot dodatno nam je pokazao o čemu se u filmu radi (premda je očigledno da pažljivo prati radnju iz originalnog filma) te je prvi put pokazao još neke ikonske kadrove. Pogledajte novi TV video Prvi kratki videi iz filma 'Ghost In the Shell' ostavili su nas bez daha, jer su stvarno pokazali kako se radi o podosta dobro shvaćenoj te solidno odrađenoj adaptaciji originalnog anime predloška. Premda je bilo mnogi skeptika glede redatelja Ruperta Sandersa, a i značajan je broj negativnih komentara upućen zvijezdi filma, Scarlett Johansson, mi bismo rekli da je sve što smo do sada vidjeli istinski vrhunsko te da se nije štedjelo na dizajnu. Kako se i vidi na plakatu, a i u foršpanu, glavnu ulogu ima Scarlett Johansson. Podršku glumici daju slavni japanski glumac Takeshi Kitano, glumica Juliette Binoche, Pilou Asbæk koji je preuzeo ulogu kiborga Batoua te Michael Pitt, kojeg ćemo vidjeti u ulozi negativca. U kinima ćemo film vidjeti krajem ožujka 2017. godine. Tema: FILM 