Novi Massimov singl zove se „1000 ljudi“. Pjesma apostrofira ljubav kao pokretačku snagu i naglašava činjenicu da usprkos preprekama samo srce zna prepoznati onu jednu, pravu osobu za svakog od nas. „Pjesma '1000 ljudi' je pjesma koja je, opet, načinila kvantni skok u P'Eggyjevom i mom radu. Ono što ovu pjesmu, na prvu, razlikuje od onoga što je dosad izašlo iz naše radionice je činjenica da se radi o afirmativnoj pjesmi, o pjesmi kojoj je ljubav glavna premisa, ali ne kao dosad da 'iz jednog pogleda doznajem sve', već govori o tome kako sačuvati ljubav usprkos mnogima koji se tome protive,“ izjavio je Massimo. Autori teksta su Predrag Martinjak i Ante Pecotić, dok su glazba i aranžman djelo Predraga Martinjaka. „1000 ljudi“ je uvertira za neko novo diskografsko izdanje, koje se očekuje tijekom sljedeće godine u izdanju Aquarius Recordsa. >> Hrvatska zvijezda objavila fotku iz djetinjstva! 