Pjevačica Fergie napustit će Black eyed Peas, jednu od najpopularnijih pop grupa oosljednjih 20 godina. Kako je za emiratski magazin Ahlan! objavio will.i.am. u grupi nemaju namjeru naći zamjenu za Fergie, nego je predstavio novi projekt. - Ona trenutno radi na svom novom solo albumu, a mi ćemo obilježiti 20 godina grupe. Idemo dalje s novim projektom Masters Of The Sun - otkrio je will.i.am i dodao kako će u tom projektu pjevati  Nicole Scherzinger, no još uvijek nije htio otkriti detalje. - Mi smo na albumima osim Fergie imali niz fantastičnih vokala kao što su Macy Gray, Esthero i Debi Nova. Uvijek ćemo raditi s takvim vokalima - kazao je will.i.am.