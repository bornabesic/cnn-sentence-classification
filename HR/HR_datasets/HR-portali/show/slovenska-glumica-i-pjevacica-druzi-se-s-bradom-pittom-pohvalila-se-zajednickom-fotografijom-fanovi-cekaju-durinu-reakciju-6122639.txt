Slovenska glumica i pjevačica Tanja Ribič pohvalila se na društvenoj mreži fotografijom na kojoj pozira u društvu jednog od najvećih svjetskih zavodnika, Brada Pitta. I dok su se jedni pitali što će joj na to reći njezin suprug Branko Đurić Đuro, drugi su im odgovarali kako će poznati glumac i glazbenik na ovu provokaciju odvratiti tako što će iz arhive sigurno izvaditi svoju sliku s Angelinom Jolie. Naime, Tanja i Branko s Bradom i Angelinom sprijateljili su se prije nekoliko godina, na snimanju filma "U zemlji krvi i meda", a ova je fotografija snimljena na premijeri filma u New Yorku, 2011.