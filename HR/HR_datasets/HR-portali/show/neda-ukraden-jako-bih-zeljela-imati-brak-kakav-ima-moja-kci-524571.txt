Pjevačica će 19. svibnja pred beogradskom publikom imati veliki koncert, kojim će proslaviti 50 godina karijere. Nedi Ukraden (66) na pozornici će se pridružiti vše od 40 glazbenika, a pripremila je i odličnu koreografiju za koju je naporno vježbala. U publici će biti i njezina kći Jelena, zet Predrag te petogodišnje unuke Aleksandra i Neda, koje obožavaju bakine pjesme. Ukraden je pred koncert rekla da je dobila mnogo više sreće nego što je tražila u životu jer je postala glazbena zvijezda i ima divne unuke. Ipak, bilo bi joj drago da je imala brak kao njezina kći. - Voljela bih da pored sebe imam partnera kakvog je odabrala Jelena, ali ja sam se odlučila na put koji ne može svatko pratiti. Stalno sam u pokretu i volim svoju slobodu - rekla je pjevačica. Ukraden se razvela od televizijskog voditelja Milana Bilbije nakon deset godina veze i tri godine braka zbog ljubomore i konstantnih prigovora. - Muškarci misle da su žene njihovo vlasništvo - požalila se Ukraden. Neda Urkaden proslavila je svoj 66. rođendan u društvu kćeri Jelene, zeta Predraga te unuka Nede, Aleksandre i Dušana u svojoj kući u Lepetanama u Crnoj Gori 