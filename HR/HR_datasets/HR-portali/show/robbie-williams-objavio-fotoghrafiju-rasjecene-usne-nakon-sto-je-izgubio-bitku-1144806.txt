Robbie Williams (42) poznat je kao nestašni dečko britanskog popa, no mnogi su se iznenadili kad su ga na Instagramu vidjeli s posjekotinom iznad gornje usne. Robbie je izgubio bitku, ali s laptopom. – Skočio je na krevet poput kakvog cyber junaka s laptopom u rukama i udario usnom o njegov rub – napisala je u komentaru njegova supruga, američka glumica Ayda Field (37). Mnogi su se zabrinuti fanovi tada nasmijali i savjetovali Aydi da ga poljubi kako bi rana brže zacijelila. Robbie i Ayda u braku su od 2010. i imaju dvoje djece, petogodišnju kćerkicu Theodoru Rose i dvogodišnjeg sina Charltona Valentinea. Williams je više puta kazao kako ga je Ayda spasila od depresije, jer je jednako otkačena kao i on. Ayda na svom Instagram profilu često objavljuje detalje iz njihova privatnog života, često s duhovitim posljedicama. Psi ih gledali dok vode ljubav Nedavno je tako gostovala na jednom britanskom talk showu te ispričala duhovitu anegdotu kada su njihovi psi gledali Robbieja i nju dok vode ljubav. – Bilo je sve u redu, dok odjednom nismo ugledali pse kako sjede na krevetu i gledaju nas zadihano. Trebali ste vidjeti naša zbunjena lica. To je definitivno bilo pogrešno i neće se ponoviti – rekla je tada Ayda. Robbie se sprema za ovogodišnju "The Heavy Entertainment Show" turneju, koja kreće u lipnju i tijekom koje će održati 32 koncerta diljem Europe, nažalost ne i u Hrvatskoj.   >>Robbie Williams ispričao najčudniju seks-priču ikada