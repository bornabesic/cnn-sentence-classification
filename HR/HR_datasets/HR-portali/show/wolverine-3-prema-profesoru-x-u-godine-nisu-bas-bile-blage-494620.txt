Nakon što je prošlog tjedna napokon stigla naznaka o radnji trećeg dijela sage o Wolverineu, a i poslije dolaska prvog plakata za film, koji nam je i rekao kako se film zove, dobili smo od redatelja Jamesa Mangolda (režirao je i prethodni film o Wolverineu, nazvan jednostavno 'Wolverine') tvit sa prvim fotografijama sa seta. Kako možete vidjeti u tvitu, Mangold je na svojoj slici napisao koje postavke je iskoristio da bi nam pokazao kako godine nisu bile nimalo blage prema najmoćnijem telepatu na Zemlji. Profesor X očigledno je pretrpio i neko oštećenje oka, a i ne izgleda kao da je u potpunosti pri zdravom razumu. Kako je to povezano s radnjom još nije otkriveno. Hugh Jackman objavio je istu fotografiju, no uz komentar 'Old friend', što je inače izjava koju možemo čuti od Magneta. Taken w/ Leica S 007 Summicron 100mm, ISO 3200 1/250 ƒ3.4 -- by JM pic.twitter.com/Jhwsf7uBhv Uz Jackmana i Stewarta (obojica nastupaju po posljednji put u svojim ulogama, tj. kao Wolverine i Profesor X) u filmu glumi i Boyd Holbrook u ulozi nekog mišićavog čudovišta (pretpostavka je da glumi mutiranog Hulka) te Stephen Merchant (možda glumi Calibana, visokog mutanta koji krade tuđe moći) u još neotkrivenoj ulozi. Osim njih, u još jednoj nepotvrđenoj ulozi (no opet vrlo vjerojatno, kao negativac Nathaniel Essex, tj. Mister Sinister) nastupa Richard E. Grant. Wolverinea ste ove godine mogli vidjeti u najnovijem izdanju 'X-Mena', 'X-Men: Apocalypse'., a kako je vidljivo prema plakatu, 'Logan' nam u kina dolazi 3. ožujka 2017. godine. Hoće li se držati tog datuma, saznat ćemo u dogledno vrijeme, a sve nove informacije o filmu moći ćete pročitati na našoj stranici FILM. Tema: FILM 