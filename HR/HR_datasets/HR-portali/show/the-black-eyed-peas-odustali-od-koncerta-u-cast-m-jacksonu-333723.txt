Grupa The Black Eyed Peas otkazala je nastup na koncertu u čast Michaelu Jacksonu koji će se u subotu održati u Walesu, objavio je organizator Global Live Events. Kao razlog odustajanja navode se neizbježne okolnosti, ali organizatori ističu da to neće umanjiti veličinu ovog “fantastičnog događaja”. Christina Aguilera, Smokey Robinson, Gladys Knight, Leona Lewis i Cee Lo Green neki su od glazbenika koji će nastupiti na showu "Michael Forever" na stadionu Millennium u Cardiffu. Trudna Beyonce publici će se obratiti putem videa, a spektakl neće propustiti ni obitelj kralja popa.