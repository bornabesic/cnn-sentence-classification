Svjetski mega car Rambo Amadeus uvijek je rado viđen gost na hrvatskim pozornicima. Nakon što je nastupio na In musicu u Zagrebu i šibenskom Regiusu, Rambo je svirao i na premijernom izdanju Sea Star festivala u Umagu.  Kakvi su dojmovi u Umagu? Izvanredno mi je prijatno od trenutka kad sam doputovao u Umag.  Od dobrodošlice od osoblja hotela Sol Aurora, na dalje, sve se odvija izvanredno prijatno. Ovdje sam poslom, a osjećam se kao na odmoru.  Zanimljivo je da ste pred stotinama mladih nastupali na nekadašnji Dan mladosti. Sjetite li se tog nekadašnjeg praznika? Koliko se može vidjeti po društvenim mrežama, ima ih koji ga još slave. Kritički sam u ono vrijeme , dok je Tito bio živ, gledao na Dan mladosti, čiji je glav zadatak bio da veliča kult ličnosti Josipa Broza . Danas taj datum  ima plemenitije značenje, danas on simbolizira želju ljudi da se druže na osnovama koje nisu nužno plemenske, koje prevalizaze plemenski senzibilitet i običaje i nemaju potrebe za kultovima lićnosti i mitomaniji bilo koje vrste.    Vaši koncerti su često i edukativnog karaktera. Osjećate li se nekad poput profesora koji mora mladima objasniti puno toga?  Da, osjećam, ali izbjegavam da dajem savjete prije nego što mi ih neko traži, za čas čovjek postanje profesionalni gnjavator ako ne pazi.    Smeta li vam što je vaš termin turbofolk danas postao toliko popularan, a ta glazba rado slušana u cijeloj bivšoj državi?  Nije kriv turbo folk, nego mediji koji robuju ukusu većine. Nije turbo folk uzrok nego poslijedica primitivizacije drustva prek masovnih medija.  Prije pet godina ste nastupali na Eurosongu. Kako danas gledate na to iskustvo? Jeste li gledali ovogodišnji Eurosong i što mislite o crnogorskom predstavniku? NIsam gledao nikad, ni prije ni poslije mog nastupa. Tu i tamo pogledam neku pjesmu, kao na primjer ovogodišnjeg pobjednika, koji je čini mi se pravo osvježenje na toj uštogljenoj manifestaciji.  Čitao sam kako ste izjavili da do rata na ovim prostorima ne bi došlo da je tada bilo Interneta. Mislite li da bi tada ljudi lakše znali tko ih i kako ih mulja?  Pa sada je nemoguće imati izolirani informativni prostor, kao nekad, gdje ste bili ograničeni na svoje novine radio i tv,  pa ste bili izolriani za druge informacije, i tada je običan čovjek bio podložniji manipulaciji. Danas internet vrvi od raznih mišljenja i stavova, všse nema uniformiranog mišljena i doktrine koju je moguće tako efikasno sprovesti.  I Vi se sve više koristite modernim tehnolgijama. Nedavno ste tako predstavili projekt solarni retro jedrenjak za kojeg ste stedstva prikupili preko crowdfundinga. O čemu se radi? Radim klasični  kuter s dva jarbola , bastunomi i dva floka, dužine vodene linije 8, 5 metara,  koji umjesto dizel motora ima električni, koji svoje baterije puni iz solarnih ćelija. Također, kad jedrenjak ide pod punim jedrima, postoji režđim u kojem protok vode okreće propeler i on onda radi kao generator, rekuperira energiju nazad u bateriju, pa se može slobodno reći da je riječ o autonomnom sistemu, ukoliko ste pažljivi i palite motor samo kad mora. UNDP Crne Gore se priključio financiranju projekta, pa sada všse ne moram razmišljati o financijskoj strani , samo o izgandnji.  Razmišljate li kad da biste najrađe otplovili jedrenjakom na pusti otok i odmorili se od svih? Ne, nemam tu potrebu , dovoljno mi je da isplovim na nekoliko sati.