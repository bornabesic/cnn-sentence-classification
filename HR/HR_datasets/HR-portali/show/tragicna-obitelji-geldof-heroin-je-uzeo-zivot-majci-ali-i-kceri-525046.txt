Manekenka i voditeljica glazbenih emisija Paula Yates pronađena je mrtva 17. rujna 2000. godine u spavaćoj sobi kuće smještene u bogatoj londonskoj četvrti Nothing Hill. Imala je 41 godinu. Shrvana smrću njenog tadašnjeg partnera, frontmena benda INXS Michaela Hutchencea, Paula je pala u depresiju te je posegnula za heroinom kojeg je prestala uzimati dvije godine ranije. Bob Geldof i Paula Yates s kćerima Fifi Trixibelle i malenom Peaches Yates si je u krv ubrizgala preveliku dozu koja se za nju ispostavila smrtonosnom. U tom trenutku, s njom u sobi je bila njena i Michaelova 4-godišnja kći Tiger Lily koja se uspjela javiti na telefon kada je Paulu zvala zabrinuta prijateljica.  Paula je irskog glazbenika Boba Geldofa (65) ostavila 1995. zbog Hutchencea. S Geldofom je imala već tri kćeri - Fifi Trixibelle (36), Pixie (26) i Peaches. Godinu dana nakon što je rodila Tiger Lily, u rano jutro primila je poziv od neurotičnog Hutchencea koji ju je zvao iz hotelske sobe u Sydney. Nakon toga, pjevač je zvao i Geldofa te se s njim posvađao preko telefona. Idućeg jutra, pronađen je mrtav u sobi. Iako policija tvrdi da se pjevač objesio jer si je htio oduzeti život, Paula je smatrala da se radilo o nezgodi te da je Michael umro uslijed pokušaja autoerotične asfiksije.  Trenutak koji je promijenio sve: 1995. godine, Paula je intervjuirala Michaela Hutchencea u svom showu 'The Big Breakfast'.  - Moja majka je bila prekrasna. Pisala je duhovite knjige o roditeljstvu i priuštila nam je idilično djetinjstvo. A onda se pretvorila u slomljenu ljušturu od ljudskog bića koje dan preživljava uz pomoć raznih sredstava - kasnije je pričala Peaches.  Nakon Pauline smrti, Geldof, koji je imao skrbništvo nad njihove tri kćer, posvojio je i Tiger Lily.  Peaches nije voljela ni sa kim pričati o majčinoj smrti. Tragediju je samo, kaže, 'blokirala'. Dan nakon tragedije, prisjetila se, otišla je u školu jer je njen otac živio pod mantrom: 'Smiri se i nastavi dalje'.  - Svi smo pokušali živjeti kao da se ništa nije dogodilo. Ali se dogodilo. Nisam ni plakala na njenom sprovodu. Nisam mogla izraziti osjećaje jer sam bila tupa. S njenom smrću tek sam se počela uistinu nositi kada sam imala 16 godina - pričala je Peaches.  Peaches Geldof sa suprugom Thomasom Cohenom i sinom Astalom Kći Paula i Boba Geldofa doživjela je sličnu sudbinu kao svoja majka, 14 godina kasnije. Peaches je mrtvu u njihovom londonskom stanu 7. travnja pronašao suprug Thomas Cohen. On je tada bio u posjeti svojim roditeljima.Nakon što mu se satima nije javljala, Thomas se odlučio vratiti doma. Peaches je umrla u svom krevetu od posljedica predoziranja heroinom. S njenim tijelom u sobi je satima bio njen i Thomasov 23-mjesečni sin Phaedra.  - Svi su mislili da je divlje dane ostavila iza sebe te da se prestala drogirati. Činilo se da se u potpunosti posvetila majčinstvu - rekli su njeni prijatelji. Peaches je s Thomasom imala i sina Astala, koji je u trenutku njene smrti imao tek 10 mjeseci.  Policija je u stanu Peaches pronašla 80 iskorištenih injekcija, niz spaljenih žlica te smotuljak u kojem se nalazio heroin čak 30 posto 'čišći' nego onaj kakav se može kupiti 'na ulici'.  Sve što je Bob uspio u javnosti reći nakon smrti njegove kćeri, bilo je: 'Ovo nadilazi bol'.  Mama Paula Yates i kći Peaches Geldof