U svojem novom filmu, 'Atomic Blonde', Charlize Theron još jednom će nam pokazati kako akcijske uloge nisu nešto čega se ova glumica boji. Čak suprotno, mi bismo rekli da joj takve uloge jako dobro odgovaraju. No pustimo priče, neka njen video govori sam za sebe. Pogledajte novi foršpan Glumica je ovaj put preuzela ulogu Lorraine Broughton, britanske tajne agentice, kojoj tlo krene izmicati ispod nogu nakon što se nađe u nemogućoj misiji u gradu koji se počeo raspadati pod utjecajem povjesnih zbivanja. No negativci niti ne znaju što su oslobodili. Jer ova agentica neće mirnih ruku pustiti da joj život otmu obični amateri, već će na njihove napade uzvratiti atomskom silom. Redatelj filma je David Leitch, jedna polovina autorskog dvojca koji nam je donio 'Johna Wicka'. Uz izvrsnu Charlize Theron u filmu glume James McAvoy, Sofia Boutella te John Goodman i Toby Jones. 'Atomic Blonde' u kina dolazi krajem blockbusterske sezone 2017. Tema: FILM