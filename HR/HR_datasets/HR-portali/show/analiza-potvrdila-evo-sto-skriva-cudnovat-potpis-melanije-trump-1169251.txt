Bura oko prve dame SAD-a se ne stišava. Profesionalni analitičari, kao i brojni građani SAD-a i šire, vjerno prate svaki njen korak. A svaka sitnica koja se pojavi čini misterij Melanije većim jer se svi pitaju kada će brak Trumpovih doživjeti krah, a ''zatočenica Melania'' postati slobodnom ženom? Posljednju je bujicu komentara i pomnih analiza izazvalo pismo u kojem Melania zahvaljuje na daru i želi sreću u daljnjem radu seks-ikoni i zvijezdi Spasilačke službe Pameli Anderson koja je postala veliki aktivist za prava životinja. Melaniji je poslala predivnu eko bundu od lažnog krzna.  No nije sadržaj pisma bio bitan koliko potpis na dnu, koji je odmah potaknuo sumnju: Je li ovaj potpis pravi? Zašto je toliko stiliziran? I naposljetku, odakle je tako poznat? Pismo Melanije Trump Društvenim mrežama velik protok informacije nije nimalo stran pa su brzo zaključili, usporedivši slike, kako Melanijin potpis izgleda gotovo identično kao onaj njena muža Donalda Trumpa! Usporedba potpisa Donalda (lijevo) i Melanije trump (desno) Za Yahoo je progovorila stručnjakinja za potpise Sheila Kurtz, koja je istaknula kako je vrlo neobično da parovi kopiraju potpise. – Ovo je stilizirano. Možda su unajmili nekoga tko joj je pokazao kako se to radi ili je to jednostavno žig. Ali definitivno je stiliziran – rekla je Kurtz i nastavila s analizom. – Kada netko piše, a vi zapravo ne možete pročitati što je napisano, to znači da uopće ne želi biti ''pročitan''. Također je zaključila, prema oštrini prvih slova i načinu na koji silaze i uspinju se, kako je Melania izrazito oštroumna i može brzo upiti nova znanja. S druge strane kod njezina muža, kod kojeg je također primijećena ta analitička crta u ponašanju, zamjetna je ''tupost''. Melanijin potpis, zaključila je Kurtz, direktan je izraz situacije u kojoj se Melania nalazi. Sve je usporedila s krvnim žilama koje su začepljene, aludirajući na širinu potpisa, i koje ne dopuštaju da se osoba koja je zapravo vrlo ekspresivna i mudra izrazi na pravilan način.    