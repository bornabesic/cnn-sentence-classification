Ella Dvornik je širem auditoriju otkrila da nije samo vješta "lifestyle & travel" blogerica, nego i djevojka uistinu zanimljivog vokala, piše Slobodna Dalmacija. Nakon što je na svom Facebook profilu objavila izvedbu "Seven Nation Army", nastalo je totalno ludilo među njezinim pratiteljima, koji nisu prestali "iskrcavati" komplimente na račun njezina pjevačkog talenta.   "Nemoj protratiti ovaj talent, molim te!" - zavapila je pratiteljica. "Čim se rodiš s hrvatskom putovnicom, protrati ti se talent, rekao je jednom netko..." - odgovorila joj je Ella, uz napomenu da se šali i da "ovo nije talent, ovo su cigarete". Slušatelji ipak nisu podijelili njezin stav. "Ženo, zašto ti nemaš album?!", "Vau, super glas!", "Stvarno odlično!", "Samo naprijed, Dino je ponosan na tebe!"... takvi i slični komentari neumorno su se slijevali, piše Slobodna Dalmacija. Evo i originala, pa sami procijenite bi li Ella trebala slijediti očeve glazbene stope.