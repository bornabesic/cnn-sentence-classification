Kako možete vidjeti u najnovijem foršpanu koji je izbačen za treći nastavak sage o agentima xXx, najopakiji agent Xander Cage dobio je lagana pojačanja, pa odjednom može bez nekih problema prelomiti oružje na dva dijela. Pogledajte video U novom nastavku, Xander Cage (u glavnoj ulozi više nije Ice Cube, već je ponovno Vin Diesel) se vraća iz mirovine te okuplja ekipu koja mora spriječiti aktivaciju uređaja koji može pretvoriti satelite u oružje za masovno uništenje. Samuel L. Jackson se vraća kao agent Augustus Eugene Gibbons, a uz njega ćemo gledati i zvijezdu Bollywooda, Deepiku Padukone, koja će odglumiti ženu iz Cageove prošlosti U ostalim ulogama su Nina Dobrev (Vampirski dnevnici) i zvijezda 'Orange Is the New Black' Ruby Rose. U posebnoj ulozi nalazi se borac UFC-a, Conor McGregor, za kojeg se smatra da bi mogao glumiti nekog okrutnog protivnika Xandera Cagea. Pogledajte foršpan Kao redatelj ovog nastavka vraća se originalni redatelj, D.J. Caruso, koji će nas odvesti u dosad neviđene adrenalinski nabijene akcije. U svakom slučaju, stiže nam akcija u kojoj će uživati stari fanovi jednako kao i mlađe generacije. 'xXx: Povratak Xandera Cagea', u distribuciji Blitza, dolazi u hrvatska kina polovicom siječnja 2017. Tema: FILM 