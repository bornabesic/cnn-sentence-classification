Vojvotkinja i vojvoda od Cambridgea objavili su novu fotografiju princeze Charlotte ususret njezina drugog rođendana koji će sutra proslaviti. Djevojčicu je fotografirala majka Kate, a fotografiju je objavila palača Kensington.  – Njihovo Visočanstvo želi se zahvaliti svima na porukama koje su dobili i nadaju se da će uživati u ovoj fotografiji princeze Charlotte jednako kao što oni sami uživaju – priopćeno je iz palače.  Princ William i Kate Middleton roditelji djevojčice postali su 2. svibnja 2015. godine. Dok sina princa Georgea javnost vidi puno češće, malenu princezu roditelji ne pokazuju toliko često tako da obožavatelji kraljevske obitelji s nestrpljenjem iščekuju svaku njezinu fotografiju.  