Slavljenički dan Severina je na Instagramu i Facebooku obilježila veselim fotografijama. Povodom svog 44. rođendana na Instagramu je objavila jednu sa sinom Aleksandrom dok su uhvaćeni u trenutku kad su se zabavljali na ljuljačkama u parku, a za Facebook je s osmijehom od uha do uha pozirala s rođendanskim balonom. - Nikad ja neću biti žena svojih godina - napisala je pjevačica pored obje fotografije. Obožavatelji joj cijeli dan pišu čestitke. 'Seve moja nisi nikad ni bila, niti ćeš biti, uvijek si ispred svih', 'To su i onako brojke, originalna si i svoja, ničija kopija', 'Sve ti cvitalo', 'Sretan rođendan kraljice', 'Uživaj u svojim najboljim godinama', samo su neke od poruka koje su joj fanovi uputili. U proteklih godinu dana u Severininom životu mnogo se toga promijenilo. Upoznala je Igora Kojića, sportskog menadžera, u kojeg se zaljubila i udala u tajnosti prošle godine u rujnu, a veliku svadbenu svečanost organizirali su u studenom u Beogradu. Kad ne radi, vrijeme najradije provodi sa sinom Aleksandrom koji je u veljači ove godine proslavio četvrti rođendan. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!