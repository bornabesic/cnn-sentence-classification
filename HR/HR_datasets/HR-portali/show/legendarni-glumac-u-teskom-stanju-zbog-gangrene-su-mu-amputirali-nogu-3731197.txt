Prije nešto više od tjedan dana, Bata Živojnović završio je u bolnici nakon što mu je iznenada pozlilo. Njegova obitelj cijelo ovo vrijeme razmišljala je pozitivno, a supruga legendarnog glumca i dalje ističe kako je njezin Bata veliki borac. No tijekom vikenda, stanje glumca se opet pogoršalo pa je iz bolnice 'Sveti Sava' prebačen u KBC 'Dedinje'. Kako pišu srpski mediji, glumac je u petak bio na operaciji gdje mu je zbog gangrene apmutiran dio desne noge što su, kako piše Alo, potvrdili u KBC Dedinja. - Bata je u petak operiran i noga mu je amputirala iznad koljena. Trenutačno se nalazi u šok sobi gdje je na aparatima za disanje. Još je rano za prognoze u vezi s njegovim zdravstvenim stanjem - rekao je izvor za Alo. Pokušali su doći i do glumčeve supruge kako bi saznali je li ga posjetila nakon operacije, no na telefon se javila Batina supruga Jelena. - Točno je da je tata na Dedinju, operacija je završena. Njegovo je stanje sada stabilno. To je sve što i mi znamo, nemamo više informacija i tijekom ovog tjedna ih nećemo imati. Doktori brinu o njemu i sada samo možemo čekati kako će se situacija razvijati - rekla je Živojinovićeva kćer ali nije htjela ulaziti u detalje o operaciji noge. - Molim vas da me razumijete. Ne mogu o tome pričati - rekla je Jelena i dodala da ih jako pogađa sve što se događa. Nama je jasno da se svi brinu za tatu, ali vas molim da i vi razumijete nas. Svaki dan pročitamo nešto u novinama i to nas mnogo potrese - objasnila je Jelena. Legendarni srpski glumac početkom srpnja 2012. imao je težak moždani udar od kojeg se oporavio, prije toga je imao srčani udar, a bolovao je i od gangrene koju je liječio na Kubi.