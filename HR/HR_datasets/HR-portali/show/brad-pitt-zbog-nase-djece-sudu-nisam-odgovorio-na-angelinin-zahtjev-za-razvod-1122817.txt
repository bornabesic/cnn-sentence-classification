Brad Pitt jučer je trebao sudu u Los Angelesu dostaviti pravni odgovor na zahtjev za razvod braka koji je podnijela njegova supruga Angelina Jolie, no glumac je odbio javiti se sudu. Kako piše portal TMZ glumac je to učinio jer želi zaštiti djecu i boji se kako bi povlačenje po sudu i dugotrajna i potencijalno prljava sudska bitka zbog razvoda moglo nanijeti preveliku psihološku štetu njihovoj djeci.  Podsjetimo, Angelina je tražila potpuno skrbništvo nad njihovo šestero djece s čime se Brad ne slaže i želi da podijele skrbništvo. S obzirom da se njen suprug nije očitovao sudu oko njenog podnošenja zahtjeva za razvodom, Angelina bi mogla povući poteze kojima bi u pravnoj borbi u ovom trenutnu bila u prednosti pred Pittom. No, i ona je odlučila da je za cijelu obitelj bolje da se izbjegne povlačenje po sudu.  Kako javlja TMZ oboje su trenutno u fazi primirja, odnosno spremni su dogovoriti se nagodbom o razvodu i skrbništvu nad djecom. 