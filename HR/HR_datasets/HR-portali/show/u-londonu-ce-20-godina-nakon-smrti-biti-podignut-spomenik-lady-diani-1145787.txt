 Princ William i njegov mlađi brat Harry naručili su u subotu postavljanje kipa s likom njihove majke, princeze Diane uoči 20. godišnjice njezine smrti u automobilskoj nesreći u Parizu. Kip će biti postavljen ispred palače Kenisngton, bivše rezidencije Lady Di, gdje sada žive princ William i njegova supruga Kate s njihovo dvoje djece, Georgeom i Charlotteom. "Dvadeset godina nakon smrti naše majke, vrijeme je da se uz kip potvrdi pozitivan utjecaj koji je imala u Velikoj Britaniji i svijetu", istaknuli su prinčevi u priopćenju. Britanski mediji su dodali da kraljica Elizabeta II. podržava taj plan. To će biti četvrti londonski kip posvećen pokojnoj princezi. Princeza Diana, njezin partner Dodi Al-Fayed i njihov vozač Henri Paul poginuli su 31. kolovoza 1997. u automobilskoj nesreći u Parizu. 