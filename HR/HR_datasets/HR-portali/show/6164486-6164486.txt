Pjesma "I Will Follow Him" iz hit filma "Redovnice nastupaju" oživjela je u izvedbi Ane Rucner i zbora časnih sestara milosrdnica sv. Vinka Paulskog iz Zagreba. Jedinstvena prirodna kulisa drevnog maslinika, gdje poput gorostasa obitava 80.000 stoljetnih maslina, vjerno je dočarala emocije pjesme, a zvuk Anina violončela savršeno se stopio s prelijepim glasovima časnih, uz prigušeni zvuk morskih valova. Osim u spomenutom masliniku, neke scene spota snimljene su iznad plaže Ručica u mjestu Metajna. Jakov Baričić   Jakov Baričić - Godinama ljetujem na otoku Pagu i vrlo često svratim u lunske maslinike. Osjećam veliko divljenje prema tim maslinama, koje su se uspjele održati stotinama godinama. Najstarija među njima djeluje gotovo nestvarno i baš smo nju odabrali za snimanje. Sretna sam što se u ovom spotu spojilo nekoliko elemenata - meni toliko važna vjera i bezuvjetna ljubav,pregršt pozitivne energije, časne i pjesma posvećena Isusu te lunski maslinik kao posebno mjesto - rekla je Rucner. Jakov Baričić   Jakov Baričić Jakov Baričić   Odmor tijekom snimanja Ana je iskoristila za šetnju prekrasnom plažom Caska u Novalji, a isprobala je i odjeću iz nove modne linije sestara Šopar, koje su inspiraciju pronašle upravo na Pagu, s kojega i potječu. Za prekrasne kadrove pobrinuo se Jakov Baričić, poznati fotograf, koji često surađuje s časopisom Vogue. Autorica spota je Ana Rucner, redatelj je Darko Drinovac, a snimanje su podržali Grad Novalja i Turistička zajednica grada Novalje.