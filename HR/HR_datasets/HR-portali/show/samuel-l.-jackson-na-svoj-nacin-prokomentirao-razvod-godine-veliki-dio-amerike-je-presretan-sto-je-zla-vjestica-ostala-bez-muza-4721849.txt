Čim je objavljeno da je Angelina Jolie zatražila razvod od Brada Pitta, mnogi su poznati pitani što misle o tome, dok su neki svoje mišljenje ponudili bez da su pitani. Grupi ljudi koji su pitani o raspadu Brangeline pridružio se glumac Samuel L. Jackson koji je prilikom gostovanja u televizijskoj emisiji 'Goog Morning Britain' pitan što misli kraju veze poznatog para, prenosi Independent. Glumac je rekao da smatra da je američka javnost bila previše zaokupljena životom Jolie i Pitta te je dodao da postoji veliki broj ljudi koji su još uvijek pogođeni razvodom Pitta i glumice Jennifer Aniston. Kada je upitan je li vijest o razvodu Pitta i Jolie tužna, Jackson je ponudio trezveno viđenje situacije. 'Je li to tužno? Stvarno me to pitate? To je život. Ljudi idu dalje i rade to što rade', rekao je glumac. 'Postoji velik broj Amerikanaca koji još uvijek misli da je to što je (Pitt) napravio Jennifer Aniston krivo te su presretni što je zla vještica ostala bez muža', dodao je Jackson. 'S druge su strane oni koji misle da njihov razvod tužna stvar jer se radi raspadu još jedne obitelji. Ne razumijem zašto se svi time zamaraju ili zašto im je uopće stalo do toga.'