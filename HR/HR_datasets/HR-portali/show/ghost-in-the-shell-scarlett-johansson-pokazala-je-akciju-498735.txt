Sve foršpane koje smo do sada vidjeli o filmu 'Ghost In The Shell' mogli bismo opisati kao 'foršpani u tren oka'. Stoga nas je podosta razveselila vijest da bismo uskoro mogli dobiti i pravi 'dugometražni' foršpan za film. No prije nego što taj dođe, Scarlett Johansson i redatelj Rupert Sanders malo su pričali o filmu i događajima iza kulisa. Njima se u tome pridružio i Mamoru Oshii, redatelj originalnog anime filma iz 1995. godine. Kako je očigledno, Oshii nema nikakve strahove glede filma i podosta je smiren, naspram gomile internetskih komentatora koji su digli halabuku oko činjenice da glavna glumica nije Azijatkinja. Pogledajte još jedan isječak iz filma U serijalu 'Ghost In The Shell' pratimo majoricu Motoko Kusanagi, agenticu posebnih postrojbi i jedinstveni hibrid čovjeka i robota, tj. kiborgicu. Majorica predvodi specijalnu jedinicu unutar agencije 'Section 9', koja se bavi ekstremistima i najopasnijim teroristima. Pogledajte video Uz Scarlett Johansson u glavnoj ulozi kao Majoricu, u filmu ćemo vidjeti i Takeshija Kitana kao šefa 'Section 9' Daisukea Aramakija, Michael Pitt uzeo je ulogu negativca Kuzea, Pilou Asbæk bit će Majoričin zamjenik Batou, a Juliette Binoche je doktorica Ouelet. Redatelj filma je Rupert Sanders. 'Ghost in the Shell' stiže u kina krajem ožujka 2017., ako sve prođe po planu. Tema: FILM 