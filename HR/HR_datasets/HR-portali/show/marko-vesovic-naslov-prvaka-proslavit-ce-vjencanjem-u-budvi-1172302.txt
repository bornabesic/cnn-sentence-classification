Nogometaš Rijeke Marko Vešović 3. lipnja oženit će se djevojkom, apsolventicom Ekonomskog fakulteta Tamarom Bulatović. Bit će to još jedno veliko slavlje nakon onoga za osvojenu titulu njegova kluba za nogometnog prvaka Hrvatske. – Naše vjenčanje bit će samo nastavak dvostruke krune. Pravo slavlje tek dolazi jer je to povijesni uspjeh, samo smo se malo zagrijali – rekla je Tamara za Story.hr. Oboje su iz Crne Gore pa će se vjenčanje, za koje je gotovo sve spremno, održati u Budvi. Upoznao ih je Markov pet minuta stariji brat blizanac Nikola, s kojim je Tamara bila dobra prijateljica, a zajedno su gotovo osam godina. Svoje je planove prilagodila karijeri budućeg supruga, a slobodno vrijeme provode u zajedničkim druženjima s prijateljima za koje Tamara ističe da su najdragocjenije što im je život u Rijeci donio. – Hrvatska nam je pružila mnogo lijepog, tako da ćemo se uvijek rado vraćati – rekla je. Obožavatelji su šopinga, a omiljene su im destinacije Zagreb, Ljubljana ili Italija.