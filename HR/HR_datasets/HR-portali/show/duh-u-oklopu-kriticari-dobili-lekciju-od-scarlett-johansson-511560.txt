Scarlett Johansson je odlučila osloviti kritike svojeg angažmana na filmu 'Ghost in the Shell' ('Duh u oklopu' u hrvatskom prijevodu) te jasno izjavila kako nikada ne bi pristala glumiti lika koji bi uvrijedio ljude. - Nikada ne bih pristala glumiti osobu koja je druge rase. Različitost u Hollywoodu je bitna i nikada ne bih željela glumiti lika koji je uvredljiv - odlučno je izjavila Johansson u intervjuu. Slavna glumica je također naglasila kako je 'Duh u oklopu' jedna od rijetkih slavnih medijskih franšiza koje u glavnoj ulozi imaju ženskog lika te naglasila kako ne shvaća tu ulogu olako. - Definitivno osjećam ogromni pritisak te činjenice, te ogromne franšize - izjavila je Johansson. Više detalja o nadolazećem Ghost in the Shell filmu donosi IGN Adria. Glavnu ulogu u filmu ima Scarlett Johansson, a u sporednim ulogama nalaze se slavni japanski glumac Takeshi Kitano, glumica Juliette Binoche, Pilou Asbæk koji je preuzeo ulogu kiborga Batoua te Michael Pitt, kojeg ćemo vidjeti u ulozi negativca. U kinima ćemo film vidjeti 30. ožujka ove godine, u distribuciji Blitz filma. Tema: FILM 