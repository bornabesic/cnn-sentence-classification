Kao što i sami znate, DeLorean je poznati auto kojeg Marty McFly iskoristi da bi otišao u prošlost te oko kojeg se vrti cjelokupna radnja filma 'Povratak u budućnost'. Brzina koju auto mora postići da bi otputovao je 88 milja na sat, što je oko 141 kilometar na sat. Spencer White, stanovnik Kalifornije i ljubitelj kako filma, tako i legendarnog auta, pokušao je sa svojim novo nabavljenim DeLoreanom na kalifornijskim cestama voziti brže od spomenutih 88 na sat. No jedino što je u stvari uspio jest privući pažnju policije i njihovih motora, te je ubrzo zaustavljen. Nakon kratkog razgovora s policijom, Spencer White dobio je poziv za sud zbog prekoračenja brzine. A kako je i sam rekao, osjećao se kao da se vratio u prošlost. Naime, obožavatelj filma je vozio točno 88 milja na sat, što je i brzina kojom auto mora putovati da bi putovao kroz vrijeme. Ipak, iako je dobio kaznu, White je uspio nasmijati i sebe i policiju. Policajci koji su ga zaustavili su mu rekli da je putovao točno 88 na sat, da bi ga policajci nakon toga upitali ima li njegov auto flux capacitor. Na žalost, nije imao. Tema: FILM