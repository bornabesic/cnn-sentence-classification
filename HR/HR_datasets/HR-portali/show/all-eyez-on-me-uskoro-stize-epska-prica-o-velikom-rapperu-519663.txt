Nakon što je objavljena odlična vijest da Jamal Woolard, koji je odlično odglumio Biggie Smallsa u biografskom filmu 'Notorious', reprizira svoju hvaljenu ulogu i u filmu o Tupacu, 'All Eyez On Me', sve druge vijesti o filmu su malo utihnule. No nakon nekoliko mjeseci stanke, film je ipak dobio svoj prvi pravi foršpan. U foršpanu je relativno dobro opisana situacija koja na koncu dovede do Tupacove smrti, no bez iritantnih ili sporih dijelova, točno kako bi i trebalo biti. Kako nam se čini, pred nama je film koji će jako dobro predočiti kako je izgledao život jednog od većih umjetnika s konca 20. stoljeća te ćemo saznati zašto je Tupac i dan danas, preko 20 godina poslije njegove smrti, jedan od impresivnijih repera u povijesti. Pogledajte prvi službeni foršpan   Uz Demetriusa Shippa Jr.-a u naslovnoj ulozi, u filmu glume Danai Gurira (Shakurova majka Afeni) te spomenuti Jamal Woolard kao Biggie Smalls, Kat Graham u ulozi Jade Pinkett i Annie Ilonzeh s Dominicom L. Santanom u ostalim ulogama. Redatelj je relativno nepoznati Benny Boom. 'All Eyez on Me' bi u kina trebao doći 16. lipnja, skoro godinu nakon najavljenog roka. O mogućim promjenama tog termina ćemo vas pravovremeno obavijestiti. Tema: FILM 