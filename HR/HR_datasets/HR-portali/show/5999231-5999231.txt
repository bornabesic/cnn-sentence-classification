U srijedu navečer, pri kraju epizode kulinarskog showa 'Tri, dva, jedan - kuhaj!' Ozana, Katarina, Moira i Zdravko ostali su potpuno zatečeni odlukom žirija da niti jednom od ova dva para ne dodijele pobjedničkih 20 bodova. RTL   - Moira i Zdravko, imali ste previše stvari na tanjuru. Punjene prepelice, cous-cous, krema od brokule, vrganji. Jednostavno previše. Trebali ste pripremiti barem tri tanjura - predjelo ili juhu, prepelice za glavno jelo i desert. Nisam zadovoljan ni nazivom deserta. Bilo bi bolje da je to bila pita od sira, a ne cheesecake. A prijateljice Ozana i Katarina… Dok vas gledamo kako kuhate, imamo dojam da vam je svejedno. Možemo pohvaliti prilog u glavnome jelu, ali jabuke su predebelo narezane. Umak od vrganja mogao se i bolje iskoristiti. Stoga smo odlučili da niti jednom paru ne damo tih pobjedničkih 20 bodova. Na to imamo pravo - objasnio je Tomislav Špiček zbog čega u posljednjem redu radnih jedinica nema pobjednika, ostavivši Moiru i Zdravka te Ozanu i Katarinu s bezbroj upitnika nad glavama. Žiri je kod ostalih mini-dvoboja lakše odlučio kome dati 20 bodova. Sanji i Moreni u roladi buta divlje svinje ostao je komadić čačkalice, zbog čega ih je Ivan Pažanin zamalo diskvalificirao. Tako su njihovi protivnici Arsen i Željan proglašeni uspješnijim parom u duelu. Osvojili su 19 bodova (jedan bod im je umanjen zbog neuredne radne jedinice). RTL   Nakon dva neuspjela pokušaja, Kristijan i Martin napokon su si osigurali pobjedu. Imali su bolji desert, juha im je bila ukusna, baš kao i prilog, iako će još morati poraditi na filetiranju ribe, koja je ipak bila bolja kod Natali i Hrvoja. RTL   Tko će uhvatiti zadnju šansu za vlak koji vodi u finalni tjedan, doznajte u četvrtak, 4. svibnja, u 21,10 sati na RTL-u, u novoj epizodi kulinarskog showa 'Tri, dva, jedan - kuhaj!'.