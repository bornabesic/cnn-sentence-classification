Iako ga je alkohol skoro ubio, glazbenik Phil Collins (66) tvrdi da se sad može kontrolirati. - Tri godine sam bio trijezan, a sada uživam u čašama vina - kaže Collins. Ponovno se propio jer ima europsku turneju, pa mu alkohol treba za opuštanje. Ulaznice za London i Köln su danima rasprodane, što mu stvara dodatni pritisak. Phil je od 2016. ponovno u vezi s bivšom suprugom Orianne Cevey (43). Par se rastao 2008. nakon devet godina braka. Glazbenik je bio u braku s Andreom Bertorelli i Jill Tavelman s kojom ima kćer Lily (27). Priznao je kako danas žali jer je varao Bertorelli. - Samo sam slijedio svoje srce. Kasnije sam shvatio da sam budala - rekao je. Iako ga mnogi zbog ljubavnog života osuđuju, Phil kaže da ga nije briga.