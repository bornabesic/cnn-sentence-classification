Bivši nogometaš David Beckham (42) na društvenoj je mreži objavio fotografiju na kojoj kćer Harper Seven (5) ljubi u usta i time pokrenuo žustru raspravu. Fanovi su ga napali jer misle da to nije primjereno ponašanje za roditelja i da takve fotografije nipošto ne bi trebao objavljivati. 'Roditelji ne bi trebali ljubiti djecu u usta' i 'Iskreno, to je čudno' samo su neki od komentara. Sličnu reakciju izvazvala je i supruga Victoria (43) prošle godine kad je također objavila fotografiju na kojoj ljubi kćer u usta. Poznati par ima i tri sina, Brooklyna (18), Romea Jamesa (14) i Cruza (12). Inače, David i Victoria ove godine slave 20 godina veze, a bivši nogometaš za godišnjicu suprugu želi 'iznenaditi' privatnim otokom. Otok Bird Cay nalazi se na Karibima i za njega će morati 'iskeširati' 60 milijuna kuna.