U zagrebačkoj crkvi Sv. Antuna Padovanskog vjenčali su se veslač Valent Sinković (28) i bivša tenisačica Antonela Šušak. Olimpijac i splitska odvjetnica u vezi su dvije i pol godine. - Nevjerojatno je da vas netko u kratkom vremenu može osvojiti, pridobiti vaše povjerenje i biti vaša bezuvjetna podrška. Kada uza sve to idu jednaki interesi, onda je jedino pitanje koje ostaje kada će biti prosidba i vjenčanje. Eto, došao je i taj dan. Događaju mi se lijepe stvari u životu. Nakon svih zlata tu je i ono olimpijsko, zatim zaruke i vjenčanja s osobom koju voli - rekao je nedavno Sinković. Sinković je prije vjenčanja odradio trening na Jarunu, a pramac čamca ukrasio je vjenčanim buketom. - Najbolja priprema za vjenčanje je jutarnji trening - napisao je Valent uz fotografiju koju je objavio na Twitteru.