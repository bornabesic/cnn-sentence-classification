 Nakon iznenađujuće kratkog teasera za nastavak kino hita iz 2014. , ‘Nindža kornjače‘, dobili smo i punokrvni foršpan prepun svega što treba svakom obožavatelju akcije - eksplozija, jurnjave, tučnjave i...mutiranih nosoroga? Za one koji nekim čudom nisu upoznati sa serijalom, u ovom nastavku ‘Nindža kornjača’ ćemo vidjeti i njihove stare neprijatelje - Beebopa i Rocksteadyja. U uloge te dvojice poznatih nasilnika su uskočili Gary Anthony Williams i hrvač WWE-a, Stephen 'Sheamus' Farrelly . Osim njih dvojice, novost je i Stephen Amell (Arrow) u ulozi “dobrog” tipa Caseyja Jonesa, kao i Laure Linney u ulozi Rebecce Vincent. No nije sve novo. Radnja se i dalje odvija u New Yorku, zamamna Megan Fox je i dalje April O’Neill, Will Arnet je još uvijek samo komičan odušak, a nindže su i dalje mutanti, tinejdžeri i kornjače. Michael Bay opet producira ‘Kornjače’, ali u ulogu redatelja uskače Dave Green umjesto Jonathana Lebesmana. Drugi dio najluđih (jedinih ludih?) kornjača u u hrvatska kina stiže u lipnju 2016. godine, u distribuciji Blitz film i video. Cowabunga i turtle power! 