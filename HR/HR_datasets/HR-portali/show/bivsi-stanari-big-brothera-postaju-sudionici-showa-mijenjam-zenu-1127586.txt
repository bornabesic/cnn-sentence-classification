Nakon skoro deset godina zabavno-dokumentarna emisija "Mijenjam ženu" vraća se 16. studenog u 21.10 sati, na male ekrane RTL-a. Svoje uloge, u prvoj epizodi, zamijenit će Rada Vasić i Livija Macinić – supruga Alena Macinića! Dvije žene koje dolaze iz potpuno različitih svjetova upustit će se u zanimljivu avanturu. Otkačena Rada, koju smo kao i Alena Macinića imali priliku gledati u realityju "Big Brother", svoj dom u Maloj Plani zamijenit će onim u malom mjestu blizu Poreča. Za to vrijeme će Livija spakirati kofere te se zaputiti Radinom suprugu, Radi koji je također sudjelovao u "Big Brotheru". Ondje će ih čekati mnoštvo zadataka na koje do sada nisu naviknule pa će tako i educirati nove supruge i ‘proširiti im horizonte’. Najteže će sve to pasti Radi, koji će pod Livijinim ‘mentorstvom’ morati vježbati jogu! I dok se on znoji, Rada će kod Alena stvari uzeti u svoje ruke te krenuti u uređenje interijera. No to nije sve, naime Radu očekuje posebno iznenađenje zbog kojeg će joj zasuziti oči i njezin boravak u Istri učiniti lakšim. "Mijenjam ženu" jedna je od najpopularnijih emisija, a tijekom prikazivanja čak je 150 obitelji zamijenilo uloge. Gledanost pojedinih epizoda je prelazila milijun gledatelja, a prikazano je i nekoliko posebnih izdanja ovog formata s Nives Celzijus, Aleksandrom Grdić, Rinom Dehni i Renatom Sopek koju je pratilo nevjerojatnih 1 086 249 gledatelja.