Pjevač džeza i R&B Al Jarreau, poznat po hitovima "We're in This Love Together" i "Moonlighting", umro je u nedjelju u Los Angelesu u dobi od 76 godina.  Jarreau je umro u bolnici uz suprugu, sina, nekoliko članova obitelji i prijatelje", stoji na stranici Facebooka na kojoj se ne navodi uzrok smrti.  Dobitnik sedam nagrada Grammy, Jarreau je jedini je pjevač koji je ta priznanja osvojio u tri različite kategorije: džez, pop, rythm and blues i to tijekom četiri desetljeća od 70-ih do 2000-ih godina.    Al Jarreau je bio hospitaliziran zbog iscrpljenosti prošli tjedan te je morao otkazati koncerte predviđene za 2017. Jarreau je smatran jednim od najvećih vokala popularnog džeza, a golem je uspjeh postigao pjesmom "We're in This Love Together" s albuma "Breakin' Away" iz 1981. Njegova tema za televizijski show "Moonlighting" kasnih 80-ih za koju je napisao tekst učvrstila mu je mjesto u pop kulturi.  Jarreau je umro nekoliko sati prije dodjele ovogodišnjih nagrada Grammy u nedjelju navečer.  >> Umro slavni švedski tenor Nicolai Gedda >> U 91. godini umro Masaya Nakamura, 'otac Pac-Mana'