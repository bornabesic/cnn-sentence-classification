Svi znaju za poznatu legendu o kralju Arthuru ili barem misle da znaju. Priznati redatelj Guy Ritchie kao i uvijek u prepoznatljivom dinamičnom stilu gledatelje iznenađuje epskim fantastično-akcijsko-pustolovnim filmom 'Kralj Arthur: Legenda o maču'. S Charliejem Hunnamom u glavnoj ulozi, ovaj ikonoklastički film temeljen na poznatom mitu o maču Excaliburu prikazuje Arthurovo putovanje od života na ulici do prijestolja. Kada Arthurov otac biva ubijen, njegov stric Vortigern (Jude Law) preuzima prijestolje. Uskraćen za svoja rođenjem stečena prava i bez ideje o tome tko je on zapravo, Arthur završi na ulici. No jednom kad izvuče mač iz kamena, njegov život se iz temelja mijenja i primoran je prihvatiti svoje nasljedstvo. Uz Hunnama i Lawa u filmu glume i Astrid Berges-Frisbey, Djimon Hounsou, Aidan Gillen i Eric Bana. Guy Ritchie je režirao film prema scenariju kojeg je napisao u suradnji s Jobyjem Haroldom i Lionelom Wigramom. Producenti su dobitnik nagrade Oscar Akiva Goldsman, Joby Harold, Tory Tunnell, Steve Clark-Hall, Guy Ritchie i Lionel Wigram. Izvršni producenti su David Dobkin i Bruce Berman. Kreativni tim uključuje direktora fotografije Johna Mathiesona, umjetničku direktoricu Gemmu Jackson, montažera Jamesa Herberta, kostimografkinju Annie Symons te majstora vizualnih efekata Nicka Davisa. Glazbu je kreirao Daniel Pemberton. 'Kralj Arthur: Legenda o maču', u distribuciji Blitza, u kina stiže pretpremijerno 10. svibnja i to u najboljim formatima RealD 3D  i 4DX, a ulaznice možete kupiti već danas na blagajnama ili na web stranicama kina. Tema: FILM 