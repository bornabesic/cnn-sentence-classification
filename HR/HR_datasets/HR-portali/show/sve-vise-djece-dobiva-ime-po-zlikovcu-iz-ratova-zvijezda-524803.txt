Nije nimalo iznenađujuće što 'Ratovi zvijezda' već desetljećima daju ljudima inspiraciju za imena jer ipak govorimo o jednom od najvećih pop fenomena ikad. Isto tako je posve neiznenađujuće da je zlikovac iz najnovijeg filma franšize, 'Ratovi zvijezda: Sila se budi', nadahnuo ljude da nazovu svoju djecu po njemu. Prema podacima američke vlade, tj. iz njihove verzije mirovinskog osiguranja, ime 'Kylo' je s 3269. mjesta skočilo na 901. mjesto u samo godinu dana, pomaknuvši se time čak 2368 mjesta unaprijed. S obzirom da je u pitanju lik koji bez imalo grižnje savjesti ubije svojeg oca, trebali bi se upitati koliko je to uopće dobar odabir imena za dijete. 'Kyla' slijede Creed i Adonis (iz nastavka 'Rockyja', 'Creed') kao i Zayn, vjerojatno po pjevaču Zaynu Maliku. Kylo Ren će se u kinima ponovno pojaviti 15. prosinca ove godine, kada nam u distribuciju dolazi 'Posljednji Jedi'. Tema: FILM 