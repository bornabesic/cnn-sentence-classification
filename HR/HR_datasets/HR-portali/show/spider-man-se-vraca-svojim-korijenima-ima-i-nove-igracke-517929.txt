Do sada smo na kino platnima Spider-Mana imali prilike gledati čak pet puta. 'Spider-Man' je 2002. godine uletjeo u kina, i praktički instantno postao miljenik publike. Njegov je nastavak i dan danas jedan od hvaljenijih superherojskih filmova, no u trećem je dijelu tog serijala jako posustala i priča kao i režija, pa četvrti dio nismo vidjeli. Čak i s tim činjenicama na umu, reakcija publike prema superheroju bila je mlaka. Uskrsnuće paučastog heroja dogodilo se deset godina poslije prvog filma, kroz film 'Čudesni Spider-Man'. Još jednom je Spajdi pokušao ući u srca publike, ali iako je zarada bila dobra pa je i nastavak snimljen, ljubavi nije bilo. Glavnih je primjedbi bilo na račun toga da filmovi nisu uhvatili bit i smisao tog superjunaka. No kako se čini, u najnovijem filmu, 'Spider-Man: Homecoming' dobit ćemo sve što je Spider-Mana u stripu činilo Spider-Manom. Jasno, uz nekoliko simpatičnih pojačanja koja je prijateljski pauk dobio od Iron Mana. Tako možemo vidjeti novo prijanjajuće odijelo, mehaničke pauke dronove te krila za letenje. Ali foršpan ne staje na tome da nam pokaže koliko je Spider-Man odjednom unaprijeđen već nam je pokazao i Adriana Toomesa (Michael Keaton), tj. Vulturea, jednog od klasičnih Spider-Manovih protivnika u mehaničkom odijelu. Tom Holland još jednom glumi glavnog junaka (vidjeli smo ga prvi put u 'Kapetan Amerika: Građanski rat'), a pridružit će mu se i spomenuti Iron Man, tj. Tony Stark (Robert Downey Jr.), Pogledajte video Glumačku ekipu čine Tom Holland, Michael Keaton, Zendaya, Donald Glover, Bokeem Woodbine, Marisa Tomei, Robert Downey Jr. i ostali. Režiju potpisuje redatelj Jon Watts, a film bi se u kinima trebao pojaviti početkom srpnja. Tema: FILM 