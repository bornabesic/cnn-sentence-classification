Stari kostimi s nastupa pjevačice Britney Spears (35) našli su se na internetskoj aukciji. Zbirka koju prodaje američka agentica Dana Proctor privukla je mnoge. - Moguće je kupiti samo cijelu kolekciju. Nadam se da ćemo postići cijenu od najmanje milijun dolara - kaže Dana.  Britney uskoro završava svoj show 'Piece Of Me', koji u Las Vegasu izvodi od 2013., te kreće na svjetsku turneju. Njezin menadžer Larry Rudoloph kaže da će repertoar pjesama vjerojatno biti promijenjen kako bi ga ona mogla izvoditi na Broadwayu. Pop zvijezda posljednjih šest mjeseci uživa i u vezi s osobnim trenerom i manekenom Samom Asgharijem, s kojim navodno već priča i o braku i djeci.  