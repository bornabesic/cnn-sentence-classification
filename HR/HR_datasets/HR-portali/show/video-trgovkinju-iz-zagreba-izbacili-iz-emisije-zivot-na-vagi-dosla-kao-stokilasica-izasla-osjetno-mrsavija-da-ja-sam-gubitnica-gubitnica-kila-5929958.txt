Trgovkinja Mirijana Grdić (44) napustila je kuću jednoglasnom odlukom svoga tima. „Pobjednica sam što sam došla ovdje, sudjelovala i izdržala ovoliko. Gubitnica sam samo kilograma!“ – kazala je ponosno Mirijana te dodala kako je zahvaljujući showu naučila da se može zdravo i ukusno jesti i smršaviti. Zagrepčanka je u show došla sa 105,8 kilograma, a izgubila je 11,3 kilograma, što znači da kuću napušta s 94,5 kilograma. Prva se na vagi našla Vlatka, koja je od zadnjeg vaganja izgubila 1,3 kilograma, Katarina 4,4 kilograma, Hana 1,9 kilograma, Vedran 2,8 kilograma, Damir 4,6 kilograma te Neven 1,7 kilograma, koji je bio razočaran jer je najviše radio. Mirijana je zbog svog zdravlja jedina bila u plusu, i to 1 kilogram više od zadnjeg vaganja. Nakon što su se oba tima pozdravila s Mirijanom, Sanja je Plavi tim odvela na lagani trening – yogu na terasi, dok je Crveni tim krenuo u osvetnički pohod. Naime, Mario je predložio svom timu da ih nauči što je to voda, odnosno Crveni je tim napunio prezervative vodom i s terase gađao Plavi tim, gdje se nekolicina naljutila na njihovu smicalicu.   Baš kako bi izbjegli rutinu, treneri su odlučili iznenaditi svoje timove. Naime, Crveni je tim posjetio Mariovu teretanu, u kojoj su se po prvi put susreli sa skateboardom, ali i upoznali dva vrhunska trenera. S druge strane, Sanja je Plavi tim odvela na squash, gdje je uvidjela napredak svoga tima. Već sutra kandidate čeka jedan od najzabavnijih, ali i najtežih izazova do sada – razbijanje auta na groblju automobila. Koja je nagrada u ovom izazovu i što ih sve čeka, ne propustite doznati u sutrašnjoj emisiji od 20:10 sati samo na RTL-u! Screenshot RTL Mirijana na vaganju