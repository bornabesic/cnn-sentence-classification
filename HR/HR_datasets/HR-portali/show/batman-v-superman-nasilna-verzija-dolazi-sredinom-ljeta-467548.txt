Dok 'Batman v Superman' hara kinima i obara raznorazne rekorde vezane za zaradu i posjećenost, glavešine iz Warner Bros.-a potrudile su se i pokazale nam djelićak onoga što nas čeka u produljenoj verziji filma. Pogledajte video Za one koji nisu upoznati sa Supermanovim svijetom i mitologijom, u isječku se poprilično jasno vidi jedan od Supermanovih groznijih i opakijih neprijatelja, Steppenwolf. U pitanju je zapovjednik vojske možda najjačeg Supermanovog protivnika, Darkseida, za koga smo već ranije dobili naznaku da bi mogao stići u narednom filmu s Batmanom, Supermanom, Wonder Woman i ostalima kao glavnim akterima. Iako je film još uvijek u kinima, pa se čekaju finalne brojke o zaradi, a samim time i o uspješnosti, već sad je jasno da će Warner Bros. nastaviti sa snimanjem filmova o ovim superjunacima. Pretpostavlja se da je glavni razlog za to suparništvo između Marvela i izdavača 'njihovih' superheroja, DCa. Stoga i nije iznenađujuće što ćemo već 16. srpnja dobiti produljenu verziju filma, od čak tri sata. Ono što ipak je iznenađujuće jest činjenica da će film dodati scene koje će mu dati oznaku R. No opet, ako uzmemo u obzir zaradu koju je 'Deadpool' zaradio upravo zbog te oznake, ne bismo se trebali toliko zabrinjavati. U glavnim ulogama nalaze se Henry Cavill (Superman), Ben Affleck (Batman) i Amy Adams (Lois Lane). Sporedne uloge preuzeli su Gal Gadot (Wonder Woman), Jesse Eisenberg (Lex Luthor), Jeremy Irons (Alfred Pennyworth), Diane Lane (Martha Kent), Laurence Fishburne (Perry White) i Holly Hunter (senatorica Finch). 'Batman v Superman: Zora pravednika'  u CineStar kinima možete pogledati već danas, dok ćete se za produljenu verziju s oznakom R, kako smo rekli, morati strpjeti do 16. srpnja. Tema: FILM 