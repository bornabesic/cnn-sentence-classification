Posljednji foršpan za nove 'Zvjezdane staze', tj. četvrti po redu, možda objavljuje i više nego što bi se trebalo vidjeti prije odlaska u kino no ipak ne previše. Par trenutaka će zasigurno izgledati značajno bolje u IMAX-u i 3D tehnici nego na malim ekranima, ali čak i na tim dijagonalama, vidimo da je doživljaj tu. Pogledajte video U ulozi kapetana Kirka opet se našao Chris Pine, a Idris Elba pridružio se glumačkoj postavi kao 'Krall', neprijateljski nastrojen vanzemaljac odgovoran za uništenje Enterprisea. Uz njih dvojicu u filmu se pojavljuju Zachary Quinto kao Spock, Zoë Saldana kao Lieutenant Uhura, John Cho kao Hikaru Sulu, Simon Pegg kao Montgomery 'Scotty' Scott, Karl Urban kao Doctor 'Bones' McCoy, Anton Yelchin kao Pavel Chekov te Sofia Boutella kao Jaylah. Treći film, 'Zvjezdane staze: S one strane', redatelja Justina Lina ('Brzi i žestoki', 'Slagalica strave') u našim kinima igra od jučer, 22. srpnja. Tema: FILM 