John Boyega je u razgovoru o nadolazećoj Star Wars: Epizodi VIII otkrio kako se romansa između njegovog Finna i Rey koju tumači Daisy Ridley neće odviti onako kako fanovi zamišljaju. - Čak nismo niti definirali romansu u 'Sila se budi' - izjavio je Boyega, dodavši kako su Finn i Rey 'samo prijatelji'. Unatoč tome, Boyega jest potvrdio kako će sljedeći film o 'Ratovima zvijezda' imati neke elemente romanse, no nije ulazio u detalje već je samo rekao kako će brojni fanovi biti iznenađeni s romantičnim razvojem događanja u osmoj epizodi. 'Ratovi zvijezda: Epizoda VIII' trenutačno je u fazi snimanja pod budnim redateljskim okom Riana Johnsona, a film bi trebao stići u kina 15. prosinca sljedeće godine, a film o mladom Hanu Solu bi u kina trebao stići 25. svibnja 2018. godine. Izvor: adria.ign.com Tema: FILM 