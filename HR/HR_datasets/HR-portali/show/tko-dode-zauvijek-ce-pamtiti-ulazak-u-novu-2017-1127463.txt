Novu godinu Zagreb će ovaj put čekati na malo drukčiji način. U dvorani Arena Zagrepčane i zagrebačke goste u 2017. godinu uvest će nitko drugi nego jedan od najpoznatijih svjetskih DJ-a Armin van Buuren! Bit će to u sklopu Croatian Winter Music Festivala koji u zagrebačkoj Areni priređuju organizatori Ultra Europe sa svojim američkim partnerima. Headliner večeri Armin van Buuren već 15-ak godina suvereno vlada trance glazbenom scenom i neprekidno je u top 5 na listi magazina DJ Mag. Jedini je DJ na svijetu koji je titulu najboljeg osvajao četiri godine zaredom. Trenutačno je četvrti svjetski DJ prema glasovima čitatelja magazina DJ Mag, a ove godine obilježava i 15-godišnjicu svoje super uspješne radioemisije A State of Trance koja se emitira na više od 100 radiostanica u 84 zemlje i tjedno ima više od 37 milijuna slušatelja. Posljednjih godina Armin redovito nastupa na Ultra Europe festivalu, a u svim izjavama za hrvatske medije i sam često ističe koliko voli doći u Hrvatsku. Zato je Novu godinu odlučio dočekati u Zagrebu, u kojem će prvi put nastupiti na impresivnoj pozornici pred tisućama fanova iz Hrvatske i cijelog svijeta. Prvi veliki zagrebački nastup zaslužio je i poseban DJ set zbog kojeg će posjetitelji Arene zauvijek pamtiti ulazak u 2017. godinu, kažu nam organizatori Croatian Winter Music Festivala. Veza sa Snježnom kraljicom No nećemo Novu godinu čekati samo uz Armina van Buurena. Postava broji još Nizozemaca. Tu su Sander van Doorn, MOTi, Julian Jordan i David Gravell, a na stageu u Areni pridružit će im se i Juicy M, mlada ukrajinska DJ zvijezda koja zadnjih godina osvaja svjetske pozornice kombinacijom electro i progressive house ritmova. Primjerice, van Doorn je već deset godina konstanta na EDM sceni, a prepoznatljiv je po svojim progressive/electro/ techno ritmovima i autorskoj glazbi, što mu je osiguralo stalnu prisutnost na Top 100 listi DJ Maga. Popularnost je stekao remiksevima poznatih trance hitova, ali i suradnjom s poznatim pop i rock izvođačima poput benda Arctic Monkeys. Brojni fanovi elektroničke glazbe dobro znaju što su Ultra i Croatian Music Week. Destination Ultra festival postao je u ovih pet godina, koliko se održava u Splitu, temeljni festival ovog svjetskog festivalskog brenda. Domaći organizatori prepoznali su želju publike da veliki tulum ne traje tek tri dana. Pokrenut je Croatia Music Week koji je atmosferu Ultre prenio na naše otoke. Sada će takvo iskustvo moći upoznati i Zagrepčani i njihovi gosti. – Želimo da Croatia Winter Music Week postane autentičnom i prepoznatljivom zagrebačkom manifestacijom i po svojem terminu i po sadržaju. I pristupačnim cijenama i popratnim događanjima nadamo se približiti festival što je moguće više zagrebačkoj i hrvatskoj publici za koju se nadamo da će ga doista prihvatiti kao svoj. Zato i planiramo velik broj događanja s domaćim partnerima, a ne treba zaboraviti da je to i tjedan u kojem se održava i Snow Queen Trophy – rekao nam je Luka Jureško, direktor komunikacija Croatia Winter Music Weeka i Ultra Festivala. Znamo već kako je Zagreb proglašen najboljom adventskom destinacijom, a sada će ponuda u metropoli biti obogaćena tjednom u kojemu ćemo uz najpoznatija imena elektroničke glazbe uživati i u brojnim drugim događanjima. Tako će se u nedjelju 1. siječnja održati repriza dočeka REPLAY 360° NYE, uz nastupe vodećih hrvatskih i regionalnih DJ-a. Tulum time neće prestati. Posjetitelje u ponedjeljak 2. siječnja očekuje HEART uz glavne zvijezde večeri Juliana Jordana i Davida Gravella. U utorak 3. siječnja LAUNDRY donosi nastupe Sick Individualsa, Kure i Thomasa Newsona. Srijeda 4. siječnja u je rezervirana za WRONG CROWD s Rehabom i Felixom Jaehnom, a četvrtak, predzadnji dan festivala, označava lagani povratak u stvarnost nakon party tjedna uz program Tylt s gostima iz Armada Musica. Posljednji dan Croatia Winter Music Festivala, petak 6. siječnja, bit će u znaku Giraffe Warehouse Projecta koji će ugostiti Floriana Picassa, Ferrecka Dawna i Redonda za završetak prvog izdanja Croatia Winter Music Festivala. Osim dance tuluma, prvi novogodišnji tjedan bit će obilježen i drugim događanjima. Veliko gaming natjecanje U ponedjeljak i utorak 2. i 3. siječnja u Areni će najbolji gameri sudjelovati na međunarodnom turniru Zagreb Gaming Championship. Prvo veliko međunarodno gaming natjecanje u Zagrebu bit će otvoreno i za gledatelje. Tijekom tjedna, od ponedjeljka do petka, u Areni će se po danu održavati Art & Design na kojem će predstavnici domaće modne i umjetničke scene predstaviti svoje radove. Borovo će predstaviti legendarne startasice, model koji posljednjih godina stječe kultni status u svijetu raznim prigodno dizajniranim izdanjima, a uz startasice će svoje radove predstaviti i dizajneri iz Hrvatske i regije. Karte za sve dane Croatia Winter Music Festivala dostupne su za kupnju online, a trenutačno se mogu kupiti po povoljnijoj, Early Bird cijeni. Karte su u prodaji u nekoliko kategorija, a cijene za Zagreb 360° New Year’s Eve kreću se od 100 kn za treći kat dvorane pa do 2000 kuna za VVIP zonu, odnosno restoran. Cijene za ostale dane kreću se od 50 kuna do 380 kuna za VIP zonu. >>Ultra u Splitu: 16-satni program oborio Ultra Worldwide rekord! Ispalilo se 300 kg konfeta, potrošilo se 20 tona lubenica... >>10 zanimljivih stvari koje niste znali o ULTRA festivalu 31.12.  Zagreb 360 New Year`s Eve Gosti Arene i Croatian Winter Music Weeka čekaju Novu godinu 2017. uz Armina van Buurena 1.1 Replay 360 NYE Na istom mjestu slijedi najveća regionalna repriza novogodišnjeg dočeka 2.1 HEART i gaming prvenstvo Prvi dan gaming prvenstva, nastup Juliana Jordana i Davida Gravella, start Art&Design festivala 3.1 Laundry electronic party Nastupaju Sick Individuals, Kura i Thomas Newson, drugi dan gaminga i Art&Design festivala 4.1 WRONG CROWD Jaka DJ postava zabavljat će publiku do ranih jutarnjih sati. I dalje traje Art&Design festival 5.1 Tylt party tjedna Tjedan zabave ide prema kraju uz glazbeni program Tylt u kojem će nastupati Armada Music 6.1 Giraffe Ware - house Project Florian Picasso, Ferreck Dawn i Redondo dat će vrhunsku party atmosferu za završetak festivala Florian Picasso, Ferreck Dawn i Redondo dat će vrhunsku party atmosferu za završetak festivala 