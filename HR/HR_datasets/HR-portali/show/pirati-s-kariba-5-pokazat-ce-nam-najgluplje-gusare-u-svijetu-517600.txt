Johnny Depp vraća se na veliko platno kao legendarni, neustrašivi anti-junak Jack Sparrow u novom nastavku 'Pirata s Kariba'. Novi film dolazi nam pod imenom 'Pirati s Kariba: Salazarova osveta', a uzbudljiva avantura vodi nas do nesretnog kapetana Jacka.  Legendarni gusar osjeća vjetrove loše sreće kako pušu u njegovom smjeru kad smrtonosni duhovi mornara, predvođeni strašnim kapetanom Salazarom (Javier Bardem), pobjegnu iz Đavoljeg trokuta. Odlučni ubiti sve pirate na moru, a posebno Jacka, zlobni duhovi će učiniti sve što mogu da bi uspjeli. Jackova jedina nada za opstankom leži u legendarnom Posejdonovom trozubu, ali da bi ga pronašao mora stupiti u savez s prelijepom, briljantnom astronomkinjom Carinom Smyth (Kaya Scodelario) i tvrdoglavim mladim mornarom Henryjem iz Kraljevske mornarice (Brenton Thwaites). Na čelu svog žalosnog, malog, oronulog broda, 'Umirućeg galeba', kapetan Jack nastoji ne samo preokrenuti svoju zlu kob već i spasiti vlastiti život pred najstrašnijim i najpakosnijim neprijateljem s kojim se ikad suočio. U petom filmu Johnny Depp, Geoffrey Rush i Orlando Bloom opet nastupaju kao kapetan Jack Sparrow, kapetan Barbossa i Will Turner, a pridružit će im se Javier Bardem, kojeg možete vidjeti i u foršpanu. Njima podršku daju mlade snage, spomenuti Brenton Thwaites i Kaya Scodelario. Thwaites je preuzeo ulogu Henryja, sina Willa Turnera, dok je jedina ženska uloga zapala Kayu, koja je uskočila umjesto Keire Knightley (ili možda nije, što će još biti otkriveno). Film ćemo u kinima vidjeti 25. svibnja ove godine. Tema: FILM 