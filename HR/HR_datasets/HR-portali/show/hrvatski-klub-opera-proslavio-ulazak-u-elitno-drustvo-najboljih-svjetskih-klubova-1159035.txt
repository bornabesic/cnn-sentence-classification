Protekli vikend u srcu Zagreba obilježilo je posebno slavlje. Jedan od najpoznatijih hrvatskih urbanih klubova Opera primio je svjetsko priznanje World's Finest Clubs i tako ušao u društvo najprestižnjih klubova, restorana i hotela diljem svijeta. Nagradu koja je Operu a samim time i grad Zagreb lansirala visoko na listu najboljih svjetskih party destinacija uručio je bivši košarkaš i svjetski kralj zabave, Sarajlija Saša Dević. Na posebnom partiju u čast velikom priznanju zagrebačkom urbanom klubu, nastupio je omiljeni DJ holivudskih zvijezda DJ Cruz. Uz njegove hitove plesalo se do ranih jutarnjih sati, a do posljednjeg mjesta ispunjen klub i oduševljeni posjetitelji pokazali su kako je osim Rihanne ili Kanye Westa, DJ Cruz osvojio i simpatije publike u Zagrebu. Klub Opera u narednim mjesecima najavljuje još brojne nezaboravne proljetne zabavne vikende, a već u petak, 7. travnja očekuje nas must be party kada u goste dolazi popularni britanski DJ trio Disciples. Disciples je poznati londonski glazbeni trio koji je svjetsku glazbenu scenu pokorio s hitovima How deep is your love u suradnji s Calvinom Harrisom, pjesmom They don't know te najnovijim hitom Daylight. Njihov prvi veliki hit bila je upravo pjesma They don't know koju je postaja BBC Radio 1 proglasila pjesmom dana. Njihov zajednički hit How Deep Is Your Love postigao je 2. mjesto na ljestvici hitova u Velikoj Britaniji te 27. mjesto na Billboardovoj Hot 100 ljestvici. Nastupali su na mnogim prestižnim lokacijama i festivalima diljem svijeta poput Londona, New Yorka i Ibize, a 7. travnja po prvi puta dolaze u Hrvatsku, u zagrebački Opera Club.