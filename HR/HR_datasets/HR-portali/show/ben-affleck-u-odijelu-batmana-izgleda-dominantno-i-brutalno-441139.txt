 Nastavak uspješnice ‘Čovjek od čelika’ , iz 2013. godine, nam već sljedeće godine stiže u kina. Kao što već od prije znate, Superman će se ovaj put suočiti s Batmanom , kojem su u rušenju Metropolisa poginuli dragi ljudi. A dok se Batman i Superman bore, jedan osvetnik, drugi pravednik i nova neslućena opasnost se nadvija nad čovječanstvo. U glavnoj ulozi ćemo moći vidjeti Bena Afflecka kao Brucea Wayna , tj. Batmana, dok će ulogu Supermana reprizirati Henry Cavill . Premda su mnogi putem interneta izrazili svoje negodovanje i sumnju u Affleckove sposobnosti, a ponajviše u njegovu građu, ovakve slike bi im trebale odagnati apsolutno svaku sumnju i u njegovu sposobnost, a i u stas. Osim Cavilla, uloge će reprizirati i Amy Adams, Laurence Fishburne i Diane Lane , dok su pridošlice Gal Gadot kao Diana Prince tj. Wonder Woman, Jesse Eisenberg u ulozi Lexa Luthora i Jeremy Irons kao Alfred . Tijekom filma bi se trebao pojaviti i Jason Momoa kao Aquaman. Batman v Superman se u kinima očekuje početkom proljeća 2016. 