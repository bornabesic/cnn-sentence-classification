Darija Hodnik jedna je od brojnih sudionika koncerta “Sretan rođendan, naredniče Pepper!”, koji će se 28. svibnja održati u KD Vatroslav Lisinski. Baš kao i druge kolege, i Darija se veseli što će na ovaj način obilježiti 50 godina jednog od najboljih albuma svih vremena. Ove godine navršava se 50. rođendan jednog od najvažnijih albuma rock glazbe, „Sgt. Pepper's Lonely Hearts Club Band“ Beatlesa. Sjećate li se kad ste se prvi put susreli s ovim albumom?  Album je izašao puno prije moga rođenja, ali se sjećam da je moj brat imao tu ploču i meni je kao jednoj znatiželjnoj curici privukao pažnju svojim coverom, jer je bio izrazito šaren, oni su bili kostimirani znam da sam ga godinama samo gledala. Onda kada je moj glazbeni ukus sazrio doalo je na red da ga i presluaam i otkrijem sve  čari ovih pjesama i toga albuma. To je zaista remek djelo koje je uvelike utjecalo na razvoj glazbe općenito i na razvoj glazbenika koju su ga, kao i ja, upijali u svojim razvojnim putevima. Izvodit ćete najpoznatije hitove grupe The Beatles. Koliko je glazba The Beatlesa utjecala na vaš glazbeni smjer  i vašu glazbu općenito? Mislim da je glazba Beatlesa utjecala na svačiju glazbu i na svakoga glazbenika na neki način. Meni su najimpresivniji bili njihovi live nastupi, jer je ta količina energije i pozitivne emocije do dan danas neprevaziđena. Oni su zaista, uz još par bandova i glazbenika, postavili temelje nekoj vrsti pop glazbe i mislim da smo svi, još uvijek pod utjecajem njihova zvuka. To su bila vremena kada je glazbenicima dosita bilo teško „proizvoditi“ glazbu, uvjeti snimanja u studiju su bili potpuno drugačiji nego sada, a opet dobili su pjesme i glazbu koja je vrhunska i nikada ponovljena do sada, uz svu moć tehnologije i digitalije. Možete li navesti koja vam je najdraža pjesma od The Beatlesa? Ima ih puno koje su mi zaista drage, teško je tu kategorizirati i odabrati najdraže, kada svaka nosi nešto. U toj kategoriji se ne bira, barem je moje mišljenje takvo. Koja je prva pjesma koju ste čuli od The Beatlesa? Koliko se sjećam mislim da sam prvu čula Help, i nije mi iz glave izlazila danima. Ista stvar je i danas kada je čujem na radiju ili internetu, danima ju pjevam i ne prestaje me opsjedati, hahaha... Koji vam je najdraži Beatles? Uvijek kažu da si ili Lennon ili McCartney fan, a ja sam definitivni poklonik Paula McCartneya, čak i danas, jer i dalje koncertira i doista je sjajan. Njegov zarazan vokal je uvijek imao moju pozornost, kao i ta volja i snaga koja se kod njega nekako iščitava između redova. Zanimljivo da se boja njegova glasa nije s godinama promjenila i to mi je fascinantno. Jeste li već ranije izvodili pjesme Beatlesa?  Pjevala sam naravno neke od njihovih pjesama, kao i svi mi uostalom, ali ovome nastupu se iznimno veselim, jer je to najmanje što možemo učiniti kako bi se poklonili ovim sjajnim glazbenicima, njihovu radu i karijeri koja je vrijedna našega divljenja.