Dwayne “The Rock” Johnson trenutačno završava snimanje osmog nastavka 'Brzih i žestokih' u kojem opet glumi svojeg lika iz prethodnog nastavka, opakog Hobbsa. I dok je Hobbs neugodan lik, Johnson je prema svim pričanjima 'dušica' od osobe. Stoga je njegova zadnja objava na Facebooku iznenadila mnoge. Pročitajte ju ispod. 'The Rock' se prvo zahvalio svojim kolegicama, a kad pogledamo o kome se radi, nije niti čudo da je glumac to odlučio. Helen Mirren, Charlize Theron, Eva Mendes i Michelle Rodriguez ipak slove kao vrsne glumice. No ostatak njegovog teksta nije toliko simpatičan i poprilično se mnogo razlikuje od uobičajenih ugodnih tekstova koje 'The Rock' objavljuje. - Moje kolege su druga priča. Neku su profesionalci i ponašaju se kao dobri ljudi, dok drugi nisu takvi. Oni koji nisu su prevelike kukavice da išta naprave. Mlakonje. Kada budete gledali film naredne godine, i ako vam izgleda da u nekim scenama ne glumim već da sam uistinu bijesan, u pravu ste - napisao je glumac. Premda Dwayne nije nikako komentirao više nakon tog ljutog komentara, po svemu sudeći krivac za takvo ponašanje je možda Scott Eastwood, koji tek postaje zvijezda, pa se možda ne zna ophoditi na filmskom setu. No kako mu je otac veliki Clint, tako je ta ideja ipak malo 'nategnuta'. Vjerojatnije je da je osoba koja je Johnsonu toliko 'digla živac' druga superzvijezda u filmu, Vin Diesel. Kako je Johnson jedan od glumaca koji većinu kaskaderskih radnji radi sam, bez žica i kompjuterske grafike, tako mu vjerojatno jako smeta Diesel koji je njemu prava suprotnost. Dok je i dalje akcijska zvijezda, Diesel se uglavnom oslanjao na kaskadere, posebne efekte te kompjutersku grafiku da pokaže što može. A sudeći prema slikama koje su izašle u javnost, na kojim se vidi Diesel u ne baš reprezentativnom izdanju, mi bismo se kladili da je atletskom Johnsonu upravo to zasmetalo. U 'Brzim i žestokim 8', Dom (Vin Diesel) i ekipa borit će se protiv opake i prelijepe kriminalke Cypher (Charlize Theron), koju je u cijelu priču dovukao  Jason Statham (opet u ulozi Deckarda Shawa). Uz ove zvijezde, pridružit će im se i Kurt Russell u ulozi mrgodnog federalca. Kao redatelj nastupa F. Gary Gray a film u kinima očekujemo 14. travnja naredne godine. Tema: FILM 