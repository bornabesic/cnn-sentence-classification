Manekenka Miranda Kerr (33) i njezin zaručnik, milijarder Evan Spiegel (26) ‘svaki tren’ stat će pred matičara. Nakon što se 2013. razvela od glumca Orlanda Blooma (40), s kojim ima sina Flynna (6), spremna je za drugi brak.  - To će biti raskošno vjenčanje godine u okolici Los Angelesa - kaže izvor blizak Mirandi. Budući supružnici su nedavno rekli kako će apstinirati od seksa sve dok se ne vjenčaju.  - Moj partner je jako tradicionalan i ja to poštujem - rekla je bivša Victorijina anđelica. Par je u vezi od lipnja 2015., a upoznali su se na gala večeri modnog brenda. Samo devet mjeseci poslije zaručili su se. Spiegel se obogatio na ‘Snapchatu’ čija se vrijednost procjenjuje na 175 milijardi kn. 