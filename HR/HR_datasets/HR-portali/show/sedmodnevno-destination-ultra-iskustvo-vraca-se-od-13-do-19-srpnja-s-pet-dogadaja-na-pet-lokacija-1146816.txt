Dok traju pripreme za peto jubilarno izdanje ovog srpnja, ULTRA Europe, ‘Europe’s Premier Destination Music Festival’, predstavlja senzacionalni aftermovie 2016. Ugledni Charly Friedrichs i njegov tim Final Kid snimili su službeni aftermovie u 4K, a gledatelje vodi na očaravajuće 11-minutno putovanje kroz jednotjedno 'Destination ULTRA' iskustvo s pet događaja, pritom prikazujući nevjerojatne hrvatske krajolike i prirodne ljepote. Kamera hvata kadrove plavetnila Jadranskog mora i obale te prelazi na prekrasne otoke Brač, Hvar i Vis te na kopnene krajolike. Više od 100,000 veselih sudionika iz 143 zemlje tijekom tjedna su uživali u nevjerojatnim izvedbama svjetski poznatih talenata, a nastupili su Above & Beyond, Adam Beyer, Afrojack, Alesso, Armin van Buuren, Carl Cox, Dash Berlin, David Guetta, deadmau5, Hardwell, Jamie Jones, Marco Carola, Martin Garrix, Nero, DJ Snake i mnogi drugi. DESTINATION ULTRA 2017 datumi: 13. srpnja - RESISTANCE™ Opening Party u Giraffe Palm Beach Houseu, Split 14. do 16. srpnja - ULTRA Europe, stadion Poljud, Split 17. srpnja - Regatta, plaža Zlatni Rat, Bol, Brač 18. srpnja - ULTRA Beach u Hotelu Amfora Grand Beach Resort, Hvar 19. srpnja - RESISTANCE™ Vis u Fort Georgeu, Vis Ultimativno svjetsko sedmodnevno glazbeno iskustvo 'Destination ULTRA' još će jednom ugostiti pet nevjerojatnih događaja na pet različitih fantastičnih lokacija ovog ljeta. RESISTANCE™ Opening Party u Giraffe Palm Beach Houseu u Splitu ponovo će označiti početak tjedna i najaviti vrhunski trodnevni ULTRA Europe festival na stadionu Poljud, na kojem će nastupiti neki od najvećih svjetskih talenata elektronske glazbe. Regatta se vraća na idilični Brač i na plažu Zlatni rat 17. srpnja. 18. srpnja vraća se ULTRA Beach, „najbolji party uz bazen na svijetu“ (magazin The Sun - 2017) u Hotelu Amfora Grand Beach Resort na slikovitom Hvaru. Tjedan pun sadržaja zaključit će RESISTANCE™ Vis koji će se održati u 200 godina starom Fort Georgeu na Visu.  Prvi puta ULTRA Europe fanovima nudi priliku da kupe 'Destination Tickets' i 'Passport Packs'. Destination ticket omogućava kupcu da doživi cjelovito 'Destination Ultra' iskustvo, od Opening Partyja i trodnevnog ULTRA Europe iskustva do Regatte, Ultra Beacha i RESISTANCEA Vis. Ultra Europe Passport Pack omogućava grupi prijatelja da kupe 5 karata i dobiju 6. kartu. Karte se mogu nabaviti ovdje: https://ultraeurope.com/tickets/. 