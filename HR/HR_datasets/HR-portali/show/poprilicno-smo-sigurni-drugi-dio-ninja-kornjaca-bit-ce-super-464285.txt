Najnoviji nastavak 'Ninja kornjača' oduševio nas je nedavno svojim maestralnim animiranim posterima. A sada su otišli i korak dalje u jednostavno prekrasnu posvetu svojim ilustriranim počecima, a i animiranim filmovima koji su ih toliko proslavili. Kao što možete vidjeti na slikama u galeriji, svaka je kornjača dobila svoju plakat, s toj kornjači pripadajućom bojom. Pogledajte galeriju   Radnja je, naravno, i dalje smještena u New Yorku, a Megan Fox i dalje glumi April O’Neill. Uz komični odušak kojeg nam daje Will Arnet, u drugom dijelu dobijamo i Garyja Anthonyja Williamsa i hrvača WWE-a, Stephena 'Sheamusa' Farrellyja u ulogama Beebopa i Rocksteadyja, uobičajenih negativaca iz crtića. Stephen Amell odglumiti će ulogu Caseyja Jonesa, a velika promjena je i odlazak Jonathana Lebesmana iz redateljske stolice. Umjesto njega dobiti ćemo relativno neiskusnog, no i dalje podosta sposobnog Davea Greena. Sudeći prema vrlo ugodnoj reklamnoj kampanji, posve je moguće da će drugi nastavak, kao što to vrlo često i je slučaj, biti bolji od prvog. Drugi dio u kina stiže u lipnju ove godine, u distribuciji Blitz film i video. Tema: FILM 