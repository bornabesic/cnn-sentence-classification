Jeremy Jackson, glumac koji se proslavio ulogom Hobieja Buchannona, sina Mitcha Buchannona (Davida Hasselhoffa) u "Baywatchu", optužen je za pokušaj ubojstva. Neimenovana žena optužila ga je da ju je nju i njenog ljubavnika pokušao ubiti u kolovozu u Los Angelesu. Jackson je, prema njenim riječima, prvo pokušao ukrasti automobil njezinog ljubavnika, a nakon svađe zadao joj je nekoliko uboda nožem. Ovo nije prvi ispad 35-godišnjeg glumca. U travnju je također uhićen jer je na jednog muškarca nasrnuo nožem, no optužnica je odbačena jer se radilo o samoobrani. Da mu nasilni ispadi nisu strani, govori i podatak da je izbačen iz američkog "Celebrity Big Brothera" jer je nasilu razodjenuo kolegicu iz showa. >>Zvijezda Baywatcha tulumarit će u društvu Aleksandre Grdić >>Glumac Jeremy Jackson svaki dan je pušio travu i šmrkao kokain 