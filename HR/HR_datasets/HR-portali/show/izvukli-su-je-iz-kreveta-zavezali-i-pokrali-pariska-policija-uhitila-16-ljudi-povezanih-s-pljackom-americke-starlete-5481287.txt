Kim Kardashian opljačkana je početkom listopada u Parizu dok je boravila u jednom luksuznom hotelu. Tamo je stigla jer je trebala biti gošća na pariškom tjednu mode. Nakon tri mjeseca istrage uhićeno je 16 ljudi koje se povezuje s ovim slučajem, priopćila je policija. Maskirani napadači tada su izvukli Kim iz kreveta, vezali joj ruke i smjestili je u kadu. U izjavi koju je kasnije dala, Kim je vrišteći molila da je ne ubiju jer je majka dvoje djece. Reality zvijezda izjavila je i da su pljačkaši pričali samo francuski, a jedino što je uspjela razumjeti jest da su konstantno spominjali riječ - prsten, pa je pretpostavila da misle na onaj zaručnički koji joj je darovao suprug Kanye West. Pljačkaši su ukrali kutiju s nakitom vrijednim 10 milijuna dolara. Poslije svega što je prošla Kim je samu sebe krivila jer je napadnuta pošto je svoje bogatstvo konstantno pokazivala na društvenim mrežama.