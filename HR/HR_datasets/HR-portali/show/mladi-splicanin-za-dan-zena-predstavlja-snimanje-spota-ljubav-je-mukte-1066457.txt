Mladi Splićanin Luka Nižetić (32) dovodi vas iza kulisa snimanja novog spota za pjesmu "Ljubav je mukte".  Uz novu izblajhanu kosu i pratnju plesne umjetnice i koreografkinje Larise Lipovac i njezina tima iz plesnog centra Tala,  pjevač je pripremio šaroliku videozabavu za sve obožavatelje. Prethodnu suradnju bilježe i pjesmom "Amsterdam". Novi uradak autorsko je djelo Davida Vurdelje – Baby Dooksa, koji također potpisuje aranžman i produkciju. Ispričao je i zgodu vezanu za temu pjesme. – Kada sam svojoj babi Vjeročki rekao da će se nova pjesma zvati "Ljubav je mukte", ona mi je uzvratila: "'Molim, di to?" Odgovorio sam joj: "Baba, čekaj, ljubav je mukte ako nekoga voliš, zavoliš. Jel' te to nešto košta?" Ja sam takav, tako brijem oduvijek – priznaje Luka koji je u vezi s pravom ljubavi veliki idealist.   Pjevač želi promijeniti glazbeni stil – Danas je u glazbi sve dopušteno, samo treba biti iskren u onome što radiš pa ove fuzije ska-ritma, punk-energije uz čvrste gitarske podloge, podebljane plesnim beatovima upravo su ono u čemu se najbolje osjećam. Ova glazba, jednostavno, to sam ja danas – iskreno kaže pjevač. Otkrio je i da se puno oslanja na balans i kontrolu u život, što preslikava kako privatno, tako i u glazbi.  – To što sam sad plavuša, pa možda sutra neki hipi, sve je to igra i zabava, dosadno je kad je sve isto, treba se zabavljati u onome što radiš – priznaje Luka. Premijera spota je kroz deset dana, a sljedeći koncertni nastup 26. ožujka u Žminju.   >> Frituliranje uz Luku Nižetića na Tomislavcu