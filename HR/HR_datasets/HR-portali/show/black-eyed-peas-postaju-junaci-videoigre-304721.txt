Američka grupa Black Eyed Peas krenula je u nove vode. Naime, postat će junaci videoigre u kojoj će obožavatelji vrlo brzo moći uživati, i to na Xboxu 360 i Nintendu Wii. Potpisali su suradnju s francuskom tvrtkom Ubisoft čiji su stručnjaci stvorili Just dance software, a njihovi će poklonici u svom dnevnom boravku moći doživjeti iskustvo slično koncertu, pjevajući hitove poput I Gotta Feeling i Rock the Party. –  Ideja o videoigri je odlična, savršeno nam pristaje, unijet ćemo pozitivu i zabavu u svaki dom – zaključila je Fergie, pjevačica iz benda.