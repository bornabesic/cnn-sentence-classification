Kada nam je prije nešto manje od godine dana u kina stigao film 'Batman v Superman: Zora pravednika', malo tko je film pamtio po nastupu dvojice glavnih glumaca (premda je Affleck odradio odličan posao). Kako se vjerojatno sjećate, u filmu je Gal Gadot nastupila kao Amazonka Diana Prince s čarobnog otoka Temiscire i bez ikakvog je problema skrenula našu pažnju s naslovna dva junaka. A sudeći po novom foršpanu, naša pažnja bit će još jednom prikovana na nju jer je glumica pokazala da je više doli samo lijepo lice. ¡Buenos días! #WonderWoman #GalGadot #FelizMiercoles pic.twitter.com/A5FFyEgYzj Da podsjetimo, prije nego što je postala Wonder Women, Diana je bila princeza Amazonki, obučena da bude nepobjediva ratnica. Međutim, kada se američki pilot sruši na obalu njenog otoka te ispriča priču o svjetskom ratu u vanjskom svijetu, Diana napušta svoj dom, uvjerena da može zaustaviti sukob. Diana će tada otkriti svoju najveću snagu i svoju sudbinu. Pogledajte foršpan Iako se niti u ovom foršpanu ne može vidjeti o čemu je točno riječ u filmu, istakli bismo da je pokazana akcija i više nego na nivou, pa očekujemo film podosta dobre kvalitete. Uz to, nedavno je razjašnjeno da će David Thewlis, jedan od glumaca najavljenih za film, biti pravi negativac, a ne Danny Houston, kako sugeriraju prvi foršpani za film. Uz Gal Gadot u filmu ćemo vidjeti i Chrisa Pinea, Connie Nielsen, Robin Wright, Davida Thewlisa, Dannyja Hustona i druge. Redateljica Patty Jenkins režira scenarij kojeg su napisali Allan Heinberg i Geoff Johns, dok je za priču bio odgovoran redatelj 'Batman v Superman: Zora pravednika', Zack Snyder. 'Wonder Woman' u kina dolazi 01. lipnja ove godine. Tema: FILM 