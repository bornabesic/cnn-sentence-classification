Rap je zakon, no ne plaća račune, tvrdi Marin Ivanović, glazbenik koji je karijeru na hrvatskoj estradi izgradio pod umjetničkim imenom Stoka. Zato se na Facebooku i pohvalio novim poslom - naime, objavio je fotografiju s bauštele, a osmijeh od uha do uha na njegovu licu dokazuje da je Marin i više nego zadovoljan svojim novim životnim izborom. - Bravo, majstore, samo naprijed. Počeci su najteži, ali vidim da imaš dobru volju. Onda je sve lakše. Uz tebe smo. Drži se - komentirao je prijatelj. - Kopamo blato da nađemo zlato. Prljave ruke znak su čistog novca - napisao je ispod druge fotografije 35-godišnji reper iz Zagreba. Ivanović se nekoliko puta liječio od ovisnosti o kokainu, a svojedobno je u komuni završio i tečaj za kuhara.