Točno je da mi je pravo ime Alija. Nema ništa čudno u tome, mnoge svjetske zvijezde odaberu drugo ime kojim se predstavljaju u javnosti, najčešće neko koje zvuči primamljivije, tako je bilo i u mom slučaju, kazao je Alen Islamović za srpski Kurir.  Dok se događao uspon 'Divljih jagoda', čelnici nekadašnjeg Jugotona došli su na ideju koja se njemu u početku nije svidjela. Predložili su mu da koristi umjetničko ime 'Alen' uz obrazloženje da to bolje zvuči i da će tako steći veliku popularnost među publikom, otkrio je izvor blizak pjevaču za Kurir.  - On se malo nećkao jer nije htio promijeniti ime, ali je brzo popustio i poslušao savjet. Danas gotovo nitko ne zna da se Alen zapravo zove Alija - dodao je izvor.  Nakon što se se 'Jagode' razišle 1986. godine, Islamović je pjevao u Bijelom dugmetu.