Naš komičar Željko Pervan u svojim nastupima često spominje Sloveniju i objašnjava odnose između nas i Slovenije, pa je bilo logično pitati ga kako gleda na cijelu situaciju s gužvama na granici koje vladaju ovih dana. – To je po meni u redu što se čeka na granici. To je u redu i treba se upitati što uopće ti ljudi imaju tražiti izvan svoje zemlje? Samo za sezonu treba pustiti ekipu preko granice. Dakle, kad si u svojoj zemlji, budi tu, živi, radi, troši, kud ideš? – kaže Pervan i dodaje kako bi on uveo još strože mjere. – To je još ništa što bih ja sve uveo, na primjer policijski sat bih uveo. Kamo imaš ići, iza 23 sata svi da su na spavanju. To je ta Europska unija, a ja nikad nisam bio udivljen Europskom unijom. To je bila ideja samo da se isti zakoni uvedu među ova plemena i da europski kapital može proći bez zapreka, to je cijela ideja – kaže i osvrće se opet na stanje na granicama: – Što se tiče ovih na granici, nemaš ti kamo ići, imaš predivnu Hrvatsku i izvoli živjeti tu i gotovo. To su ljepote i blagodati Unije, a iskusit ćemo i gore stvari, ovo je tek početak. Sama unija sebi se ruga, recimo kad je izbila kriza 2007. ili 2008., zatvorila se njemačka tvornica automobila u Portugalu i Slovačkoj, ali ne i u Njemačkoj. Dakle, čim je bilo kakav problem, svatko sebe gleda i to je normalno. A mi smo udivljeni imbecilnosti u vezi s Unijom. Sve je to super, ali moja zemlja je meni prva, a ovo drugo briga me. Mi smo genetski podložni sluganstvu.  Osvrnuo se i na situaciju u zemlji i najzanimljiviju temu – Agrokor. Otkad se sve to dogodilo, ja radim suprotno i kupujem u Konzumu. Zar sad treba biti zloban i veseo jer je bogat čovjek posrnuo. Mislim na ljude, pa nisam čimpanza da se veselim – kaže komičar. >>Vozio sam curu doma i razbio auto. Bio mi je to prvi susret s Bukovcem >>Željko Pervan: Melanija je ublažila Trumpa, sad više sliči na Dalai Lamu​ 