Atraktivna pjevačica nedavno je vrućim fotografijama u toplesu najavila novi album 'Tijelo kao pjesma' koji će izaći 10. lipnja, kada Lidija nastupa i na CMC festivalu. RAZGOVOR UŽIVO PRATITE OVDJE: Na albumu će se, uz hitove 'Prokleto dobro ljubiš', 'Nezamjenjiva' i 'Glupacho moja', naći i nekoliko sasvim novih pjesama među kojima je i balada 'K'o da živim unazad' u kojoj je Lidija pokazala svu raskoš svog vokala. U studiju 24sata Lidija Bačić (31) otkrila je što još možemo očekivati na albumu s 'vrućim' omotom, a govorit će i o svojim planovima za ljeto. - Ja sam oduševljena. Mislim da mi je ovo najbolji album do sada. Ali uostalom, to svi kažu - našalila se Lidija koja je album najavila pjesmom 'Glupacho moja' koja je već postala veliki hit.  Atraktivnu pjevačicu očekuje radno ljeto. Priznaje, više ni sama ne zna gdje nastupa, a na koncertima uvijek bude zanimljivo. - Mislim da ću ubuduće voditi prijateljicu koja super masira na koncerte, to bi mi super došlo - rekla je. Pjevačica ima vojsku fanova na društvenim mrežama koje često časti seksi fotografijama. Što se tiče ljubavnog života, prilično je tajanstvena. - Jednom ću i ja pokazati tog nekog. Do tada neka to ostane moja mala tajna - kaže i dodaje kako na ljeto planira s prijateljicom otputovati negdje u inozemstvo, a najviše ju privlači Miami. Lidija je u studiju odgovarala na potanja fanova s Facebooku, a najkreativnije je nagradila majicom.