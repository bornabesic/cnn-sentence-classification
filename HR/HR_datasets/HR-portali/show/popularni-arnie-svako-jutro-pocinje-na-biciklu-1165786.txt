Glumac i bivši guverner Kalifornije Arnold Schwarzenegger i u 70. godini redovito brine o svom tijelu. Popularni Arnie svakog jutra na ulicama Santa Monice vozi bicikl s prijateljima, te tako odradi pravi kardio trening. Schwarzenegger je nakon dva mjeseca skinuo longetu s ozlijeđene noge, te se može u potpunosti posvetiti treninzima. Nakon kraja političke karijere jedan od najpopularnijih hollywoodskih glumaca vratio se kamerama. Ove je sezone zamijenio američkog predsjednika Donalda Trumpa u novoj sezoni "Pripravnika", a na velikom platnu u 2017. gledat ćemo ga u dva filma: "Why We're Killing Gunther", te "Journey to China: The Mystery of Iron Mask", u kojem mu je partner Jackie Chan. Objavljeno je i kako će Schwarzenegger ponovno igrati Conana, a sve se glasnije govori i o novom nastavku Terminatora. >>Arnold Schwarzenneger vrhunski spustio internet trollu. Evo što mu je napisao 