Željka Klemenčić i dugogodišnji partner Gordan Zečić početkom ožujka dobili su prvog sinčića, a njegovo ime ponosni roditelji i dalje skrivaju od javnosti. Urednica časopisa Mrvica i zvijezda popularnog showa 'Tri, dva, jedan - kuhaj!', koju je zbog visoke trudnoće usred četvrte sezone u žiriju zamijenila kolegica Žakline Troskot, na nekoliko fotografija na Instagramu pokazala je koliko uživa u majčinstvu. Željka s preslatkim dječačićem vrijeme najviše voli provoditi u prirodi. - Deveti dan nakon što je stigao na ovaj svijet, dječak je otišao u svoju prvu šetnju u šumu. Istu onu šumu u koju smo išli gotovo svaki dan tijekom mjeseci iščekivanja. Nama u čast procvali su šafrani i ljubičice - napisala je Željka ispod jedne fotografije. Prijatelji i fanovi nisu mogli ne primijetiti da omiljeno televizijsko lice izgleda bolje nego ikada - naime, samo dva mjeseca poslije porođaja Klemenčić je uspjela vratiti vitku i zavidnu liniju.