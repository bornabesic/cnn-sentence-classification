Jeste li spremni za partijanje? Da vidim kako divljaju moji je**ni Voodoo ljudi, uzviknuo je s glavne bine Sea Star festivala, Keith Flint (47). Britanski electro punkeri u dva su sata izveli svoje najpoznatije hitove, koji su bacili u delirij 25.000 ljudi, no publika im je prigovorila na prekratkom nastupu.  U Umagu su se u tajnosti provodili dva dana prije nastupa obilazeći u blindiranim limuzinama istarske restorane, a članovi Dubioze kolektiv, koji su nastupili prije Prodigyja, htjeli su tulumariti s Keithom, Liamom i Maximom, no planovi su im propali. - Odmah nakon svirke putujemo za Njemačku tako da nažalost nismo imali mogućnost družiti se s idolima. Odrasli smo na njihovoj glazbi zbog čega smo bili uzbuđeni kad smo ih sreli iza pozornice - rekao je Brano Jakubović iz Dubioze. U Istri se prije nastupa na Sea Star festivalu provodi i Fatboy Slim (53). Britanski se DJ nedavno razveo od voditeljice Zoe Ball (46), nakon čega je naglo smršavio. U Umagu je poželio na raspolaganju imati nogometno igralište gdje je napucavao loptu pod budnim okom menadžerskog tima. Prodigy je nastupao dva sata, ali je to obožavateljima bilo premalo