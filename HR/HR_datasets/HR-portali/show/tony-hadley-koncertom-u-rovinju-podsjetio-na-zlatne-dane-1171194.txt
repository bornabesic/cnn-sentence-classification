Tony Hadley, pjevač legendarne britanske new romantic grupe Spandau Ballet, održao je koncert sinoć u Rovinju, u sklopu  Rovinj Beach Polo Cupa. Bio je to vrhunac ovog sportskog događaja koji se završava danas. Brojni posjetitelji na prostoru bivše Tvornice duhana uživali su u klasicima kao što su "True", "Gold", "Only When You Leave" i "Through The Barricades". Inače, Hadley je s grupom Spandau Ballet nastupio u Zagrebu 2009. godine, a sinoć je u Rovinju dokazao da nije izgubio ništa od svojih vokalnih kvaliteta. - Rovinj je zaista predivan, jako mi je drago što sam došao ovdje. Publika na koncertu je bila fenomenalna, tako da iz Hrvatske nosim samo najbolje uspomene i sigurno se vraćam ponovno - rekao je Hadley. Pred punim gledalištem Polo arene drugi dan turnira su odigrane tri utakmice, a impresivne akrobacije na konjima u pauzama su izvodili članovi zaklade Eililke Habsburg. Tim Miller pobijedio je tim D1 Milano s 9-5; tim Bentley protiv Veuve Clicquot igrao je s 7-10 dok je rezultat treće utakmice između tima Adris i tima Jana bio 10-13. Polo utakmice na Rovinj Beach Polo Cupu nastavljaju se danas u 14 sati. U nedjelju, trećeg i posljednjeg dana turnira, odigrat će se još tri utakmice i proglasiti pobjednik drugog Rovinj Beach Polo Cupa.