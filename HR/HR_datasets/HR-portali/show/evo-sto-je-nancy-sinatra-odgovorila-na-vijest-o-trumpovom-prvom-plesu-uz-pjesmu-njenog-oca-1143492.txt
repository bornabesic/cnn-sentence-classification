Nancy Sinatra (76) poznata je po svojem lijevom aktivizmu gotovo jednako kao njezin otac Frank po iznimnom glasu. Stoga ne čudi njezin odgovor na objavu da će Donald Trump sutra početi svoju inauguraciju pjesmom "My Way" Franka Sinatre, na koju će plesati sa suprugom Melanijom. Nancy je na svom profilu na Twitteru odgovarala na razna pitanja pratitelja, a na pitanje oko Trumpove inauguracije, odgovorila je : – Samo se sjetite prvog stiha pjesme "My Way". Inače, prvi stih glasi: "And now the end is near (A sada je kraj blizu)". No, poslije se ispričala pa je rekla da želi Trumpu sve najbolje te da ne misli kako itko želi biti loš predsjednik. >>Sto godina Franka Sinatre, ikone svjetskog šoubiznisa 