Plesni podij iz filma "Groznica subotnje večeri" na kojem je John Travolta prikazao svoje plesno umijeće naći će se na dražbi krajem mjeseca, objavila je aukcijska kuća Profiles in History. Plesni podij veličine sedam puta pet metara u koji je ugrađeno viđe od 250 odvojenih svjetlosnih komponenti smješten je u mali klub u Brooklynu kako bi se snimile slavne plesne scene uz disko glazbu grupe Bee Gees. Dražba će biti krajem mjeseca, a očekuje se da bi podij mogao biti prodan za milijun i pol dolara. Na prodaju ga daje postojeći vlasnik koji ga je prije desetak godina kupio od vlasnika kluba u kojem je "Groznica subotnje večeri" snimana. Tim je filmom Travolta lansiran među zvijezde, a svoje plesne pokrete vježbao je mjesecima kako bi ih usavršio.