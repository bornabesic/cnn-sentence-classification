 Smijala se kad ih je vidjela i rekla da će uzeti cijelu zalihu, ispričala je prodavačica trgovine na Sloan Squareu u Londonu. Ona i kolege nisu mogli vjerovati da je u njihov dućan ušla pjevačica Adele (28). Iako nije bila našminkana, a na glavi je imala šešir, odmah su je prepoznali.  - Šalila se da će tužiti tvrtku jer koriste njezinu sliku - prisjetila se prodavačica trgovine koja prodaje suvenire. Adele joj je objasnila da će čestitke poslati prijateljima i članovima obitelji kao šalu. Čestitku krasi nacrtani lik Adele, s natpisom 'Hello, it's me'.  Britanka se sa glazbene scene povukla nakon svjetske turneje 'The Finale' jer se želi posvetiti obiteljskom životu. Sa ekološkim aktivistom Simonom Koncekijem (42) ima sina Angela (4), a nedavno se počelo šuškati da par čeka još jedno dijete.    