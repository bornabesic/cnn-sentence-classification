Pravo rješavanje problema na jednoj podosta velikoj plaži neće se dogoditi ako nemate par propisno dobrih spasitelja. A tko drugi može rješavati teškoće na plaži, nego ekipa Spasilačke službe? Ne samo to, već se postavlja i pitanje - postoji li bolji par spasitelja od Mitcha Buchanana i njegovog 'vjernog' prijatelja, Matta Brodyja? Kako već i sami znate, najnoviji film o spasiteljima prati našu dvojicu spasitelja, predanog, 'opasnog', popularnog i voljenog Mitcha Buchanana (Johnson), voditelja Spasilačke službe u zaljevu u Miamiju i mladog te bahatog spasitelja Matta (Efron). Naša dvojica spasitelja naći će se na velikoj muci kada tajanstveni događaji u lokalnom klubu na plaži navedu Mitcha da pomisli kako je njegov voljeni zaljev u velikoj opasnosti. Jasno, Mitch bi sve to mogao sam riješiti, no ovaj put je prinuđen surađivati s mlađahnim došljakom, kojeg baš i ne podnosi. Pogledajte foršpan Dwayne Johnson, poznatiji kao The Rock, glumi će planetarno popularnog Mitcha Buchanana (koji je od serije pa do filma uspio postati havajski mulat, a prestao je biti Irac), a pridružit će mu se i Zac Efron, miljenik ženske publike, kao mlađahni Matt Brody. Uz njih, spasioce će glumiti Alexandra Daddario, Kelly Rohrbach, Priyanka Chopra, Ilfenesh Hadera, Jon Bass, Hannibal Buress te latino pop princeza, Belinda Peregrin. U filmu će im se pridružiti i David Hasselhoff te Pamela Anderson. Jer budimo iskreni, kakva bi to 'Spasilačka služba' bila bez njenih najpoznatijih članova? 'Spasilačka služba', u distribuciji Blitza, u naša kina stiže 01. lipnja ove godine. Tema: FILM 