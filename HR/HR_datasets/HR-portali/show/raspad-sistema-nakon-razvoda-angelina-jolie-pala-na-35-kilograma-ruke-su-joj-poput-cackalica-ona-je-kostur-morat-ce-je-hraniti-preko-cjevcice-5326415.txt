Otkad je krajem rujna predala papire za razvod od Brada Pitta, s kojim je u vezi bila deset, a u braku dvije godine, Angelina Jolie na rubu je anoreksije. Zbog njezina narušenog zdravstvenog stanja zabrinuli su se prijatelji i kolege, a alarmantno upozorenje poslali su joj i liječnici. Holivudska glumica zbog stresa je navodno 'pala' na mizernih 35 kilograma. 'Ruke joj izgledaju poput čačkalica. Postala je hodajući kostur. Krhka je i slaba, doslovce nestaje. Život joj je u velikoj opasnosti i zbilja me čudi što se još nije obratila stručnjacima za pomoć', rekao je njujorški internist Stuart Fischer za američki tabloid. Hannibal Hanschke / REUTERS   I inače mršava Angelina svojedobno je slovila za jednu od najatraktivnijih glumica u svijetu. Kad je 2001. snimala film 'Lara Croft: Tomb Raider' imala je obline zbog kojih su je muškarci obožavali, a žene joj zavidjele. Sad je još više počela gubiti kilograme nakon što je FBI odbacio sve optužbe protiv Brada Pitta za navodno zlostavljanje djece. Jolie traži potpuno skrbništvo nad njihovo šestero biološke i posvojene djece, a s obzirom da joj je bivši partner sad 'čist', boji se da sudac ipak neće biti isključivo na njezinoj strani. Promo   'Angelina si čupa kosu od muke. Nastavi li ovako, morat će je prisilno hraniti u bolnici preko cjevčice', kaže izvor blizak holivudskoj glumici. I Brad je zbog pritisaka sa svih strana navodno izgubio devet kilograma, ali polako se, zadovoljni su prijatelji, vraća u normalu.