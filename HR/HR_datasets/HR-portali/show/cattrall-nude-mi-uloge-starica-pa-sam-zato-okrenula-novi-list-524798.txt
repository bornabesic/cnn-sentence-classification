 Šezdesetogodišnja glumica okrenula je novi list u karijeri, a za BBC je otkrila da već duže vrijeme odbija ponude za uloge starica. Kim Cattrall, koja se proslavila ulogom Samanthe u seriji 'Seks i grad' prvi put je progovorila o godinama, starenju i plastičnim operacijama. Kako ističe, ona se već duže vrijeme ne oslanja na ponudu poslova u Hollywoodu, jer joj mahom nude uloge grotesknih starica, a publika ju doživljava kao nekoga u 'zlatnim godinama'. - Ja to nisam i zaista se tako ne osjećam. Zbog toga sam odlučila upustiti se u posao izvršne producentice, te da više ne ovisim o Hollywoodu - rekla je. Kim se također dotakla i teme estetskih operacija, za koje se njene kolegice sve češće odlučuju.  - Ne osjećam pritisak da moram izgledati mlađe. Ako poželim izgledati drugačije, to ću uraditi, ne zbog posla, već da bih se ja osobno dobro osjećala - zaključila je. 