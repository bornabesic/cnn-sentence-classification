Iako je rekord stajao čak 13 godina, nitko nije očekivao da će stajati zauvijek. Naime, prije 13 godina je 'Matrix Reloaded' postavio rekord za filmove s oznakom R, zaradivši 742 milijuna dolara. Rekord, kojeg je ovog vikenda 'Deadpool' napokon preskočio, sa ukupnom zaradom od 745 milijuna dolara. Ono što je još impresivnije u cijeloj priči je i činjenica da je 'Deadpool' snimljen za samo 58 milijuna dolara, dok je 'Matrix Reloaded' snimljen za poprilično visokih 150 milijuna. A ako vam to nije dovoljno dobar argument da ćemo zasigurno dobiti i drugi dio sage o 'Pričljivom plaćeniku', valja spomenuti da su slični filmovi iz Marvelove lepeze hitova o superherojima zaradili značajno manje novaca, a nastavke su dobili. Tako je 'Iron Man' zaradio 585 milijuna, i dobio još dva nastavka, uz cjenik od 140 milijuna. Par godina poslije je 'Thor' zaradio 450 milijuna na budžetu od 150 milijuna. Ako vas to nije uvjerilo da nastavak stiže, ništa neće. ‘Deadpoola’ još uvijek možete pogledati u CineStar kinima. Tema: FILM 