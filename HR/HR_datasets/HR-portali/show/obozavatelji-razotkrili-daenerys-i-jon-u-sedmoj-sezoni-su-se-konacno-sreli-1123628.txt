Teorija, koja je već dugo aktualna na forumima obožavatelja serije "Igra prijestolja", koja kaže da će se u sedmoj sezoni konačno upoznati Daenerys Targaeryn (Emilia Clark) i Jon Snow (Kit Harington)  istinita je. Dokaz tome su i fotografije i videoisječak koji su obožavatelji serije u tajnosti snimili nedavno na otočiću Gaztelugatxe, gdje se snima sedma sezona serije. I očito se radi o prijateljskom susretu, a ne susretu dviju zaraćenih strana, barem u sceni koji su fanovi potajno snimili. Ako još niste pogledati cijelu prošlu sezonu, nemojte čitati dalje jer u tekstu ima još spojlera. Na fotografijama se jasno vidi njihov susret i dileme nema – Daenerys i Jon konačno su se susreli i kod obožavatelja razvili cijeli niz mogućih raspleta u novim nastavcima. Dio obožavatelja pita se hoće li ovo dvoje likova formirati savez, hoće li njihov odnos dobiti romantičan zaplet, a tek potom otkriti da su zapravo bliža rodbina... Jonovo stvarno porijeklo jedna je od najvećih misterija koja se povlačila od samog početka serije, a konačno je razotkrivena u prošloj sezoni.  Ovo nije jedina novost, štošta su još obožavatelji zabilježili i objavili na društvenim mrežama.   >> Scenarij nove sezone potvrdio: Jon Snow ipak je mrtav