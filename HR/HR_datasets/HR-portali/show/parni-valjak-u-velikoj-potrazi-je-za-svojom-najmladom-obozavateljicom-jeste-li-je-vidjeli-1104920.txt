Sve je spremno za dugoočekivani koncert Parnog Valjka u Areni Pula, koji će se održati 21.08.2016., a u njihovoj impresivnoj, 40 godina dugoj karijeri, to je prvi samostalni koncert koji će održati u tom veličanstvenom prostoru. No prije nego što su bili u potpunosti spremni valjalo je potražiti posebnu gošću - a nisu joj znali ni ime! Naime, Parni valjak prošli tjedan nastupio je na manifestaciji Porcijunkulovo, u Čakovcu i u prvom redu strastveno i iz sveg glasa pjevala je njihova najmlađa obožavateljica, koju su odmah primjetili. Kamere RTL televizije zabilježile su o kojoj se obožavateljici radi, obožavateljici zbog koje je Aki morao sići s pozornice, srdačno je pozdraviti i poljubiti.  Parni Valjak odlučio je pronaći djevojčicu, kao i njene roditelje, jer je žele kao svoju posebnu gošću na ovom posebnom koncertu - A u svom je naumu i uspio. - Sigurni smo da je ovo naša namlađa obožavateljica. Za vrijeme koncerta bilo ju je predivno vidjeti kako voli pjesme i kako zna sve riječi, a govorimo o pjesmama koje su od nje stare više od trideset godina. Jednostavno nas je očarala! Posebno nas je dirnula i voljeli bi nju i njezine roditelje pozvati na naš koncert ovaj petak u Arenu Pula, kao našeg posebnog gosta. Bit ćemo izuzetno sretni kada bi je pronašli i bili bi počašćeni njenim dolaskom. - rekli su dečki iz benda Parni valjak. Čestitamo dečkima na uspješnoj potrazi! >> Parni Valjak velikom brzinom rasprodaje ulaznice za koncert u Pulskoj Areni 