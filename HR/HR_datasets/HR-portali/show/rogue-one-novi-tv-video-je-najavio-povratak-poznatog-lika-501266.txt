Premda se naglašava povratak Dartha Vadera u svemir 'Ratova zvijezda', čini se da ćemo osim njega u najnovijem filmu iz te franšize vidjeti još jednog omiljenog negativca iz tog serijala. U pitanju je Grand Moff Tarkin, zapovjednik prve Zvijezde smrti, kojeg je toliko impresivno u prvom filmu odglumio Peter Cushing. Kako se sjećate, Tarkin je i odgovoran za uništenje Alderaana, a na samom prologu 'Nove nade', prvog filma iz franšize 'Ratova zvijezda', saznali smo i kod koga su planovi smrtonosne stanice koja je počinila taj zločin. Upravo se o krađi planova, koji će omogućiti prvu značajnu pobjedu Pobunjenicima, radi ovaj film. Nekoliko puta je u prvoj trilogiji spomenuto kako su planovi ukradeni, no tek sada, gotovo 40 godina nakon prvog filma, saznat ćemo što se točno dogodilo. Pogledajte video Za režiju filma odgovoran je Gareth Edwards, a radnja prati kriminalku Jyn Erso (Felicity Jones), koja se uplete u cjelokupnu priču s Pobunjenicima i Carstvom. Uz Felicity Jones u filmu glume i Donnie Yen, Diego Luna, Jian Wen, Forest Whitaker, Alan Tudyk, Riz Ahmed, Mads Mikkelsen te Ben Mendelsohn. 'Rogue One: Priča iz Ratova zvijezda' u kina dolazi 15. prosinca. Tema: FILM 