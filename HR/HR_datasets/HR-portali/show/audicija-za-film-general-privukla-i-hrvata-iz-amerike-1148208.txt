U Zadru je održan casting za statiste u filmu i televizijskoj seriji "General" a kojeg redateljski potpisuje Antun Vrdoljak. Audicija je privukla veliki broj ljudi, a među zainteresiranima za ulogu u filmu o životu generala Ante Gotovine bio je i američki Hrvat Al Božulić. Al dolazi iz svijeta reklamnih agencija i marketinga i ljubitelj je dobrih filmova. - Mislima da bi filmska industrija na zadarskom području mogla procvjetati i to zahvaljujući našim otocima i Ravnim kotarima koji nude prirodan ambijent za snimanje filmova - kaže Božulić. Al je godinama radio u New Yorku i Austinu i s obzirom na iskustvo rada u svijetu marketinga i PR-a uvjeren je da je casting za "Generala" početak filmskog vala koji će zavladati u Zadru.  >>Snimanje filma i serije 'General' o životu Ante Gotovine starta 20. veljače >>Film o Anti Gotovini lišen je politike, a premijera je 2018.