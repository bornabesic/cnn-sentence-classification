Ove godine dolazi nam još jedan originalan film iz radionice možda najvećih majstora animacije na svijetu, 'Pixara'. U pitanju je film 'Coco', koji se bavi mladim Miguelom, dječakom s velikom strašću prema muzici. Miguel je toliko strastveni svirač da čak i mrtve može probuditi te upravo u tome leži zaplet filma. Naime, magični realizam, toliko svojstven Latinskoj Americi, bit će glavna tema filma. Premda sredinom lipnja u kina dolazi još jedan Pixarov film, treći nastavak 'Auta', studio je odlučio i ove godine pustiti u kina dva filma. No drugi neće biti djelo koje 'igra na sigurno', tj. nastavak poznate franšize, već ćemo dobiti originalnu radnju. Kako se u prošlosti to nije pokazalo kao loša ideja (sjetimo se samo 'Wall-E'-ja), tako će vjerojatno i ovaj put Pixar jako dobro proći. Pogledajte prvi foršpan za film Gore spomenuti Miguel će svojom svirkom otvoriti put ka Zemlji mrtvih, unatoč protivljenju cijele svoje obitelji koja prezire muziku. Jasno, njihov je prijezir uzrokovan upravo time što je na obitelji prokletstvo vezano za sviranje i mrtve, koje će vjerojatno Miguel uspjeti skinuti. U glasovnim ulogama nalaze se Gael Garcia Bernal ('Babel', 'I tvoju mamu također'), Benjamin Bratt  i Anthony Gonzalez u svojoj prvoj ulozi. Scenarij je napisao Adrian Molina, koji će i režirati film. Disney bi film trebao u kina pustiti krajem studenog 2017. A prije nego što pogledamo 'Coco' će u kina doći i konačni dio Gruove avanture. Grua i njegovog novootkrivenog brata ćemo u kinima moći, u distribuciji Blitza, pogledati od 29. lipnja. Tema: FILM 