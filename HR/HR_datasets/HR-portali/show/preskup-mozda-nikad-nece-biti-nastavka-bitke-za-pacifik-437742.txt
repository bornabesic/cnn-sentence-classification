 Prema članku s collider.com , Jaegeri i novi dio ‘Bitke za Pacifik’ Guillerma del Tora će do daljnjeg biti odgođeni. Prvotni datum za nastavak, 4. kolovoza 2017., je nestao s produkcijskih zabilješki, pa se čini da je i posve moguće da će ‘Bitka za Pacifik 2’ završiti u tzv. produkcijskom paklu, ili još gore, da će cijeli projekt biti u potpunosti otkazan. Razlog takvom razvoju događaja je očigledno neslaganje između studija odgovornih za nastanak prvotnog filma, Universal Pictures i Legendary Pictures. Kako izvori kažu, Universal bi želio malo više diktirati tko, što i kako, a to baš i nije dobro sjelo studiju Thomasa Tulla, koji se u zadnje vrijeme više priklanjao Warner Brosu. Nažalost, projekt koji je zbog toga ‘nagrabusio’ je čini se ‘Bitka za Pacifik 2’. Kako je rečeno u članku s hollywoodreporter.com , premda je ‘Bitka za Pacifik’ zaradila preko 400 milijuna dolara diljem svijeta, i dalje je u pitanju bio film koji je koštao značajnu količinu novaca, čak 190 milijuna. Stoga, pitanje nastavka je ipak bilo na klimavim nogama, makar je del Toro potvrdio da je priča napravljena. Ipak, čini se da će Legendary fokusirati svoje napore na tržišta i teme koje se više isplate, a to nije u pravcu divovskih robota i kolosalnih čudovišta. 