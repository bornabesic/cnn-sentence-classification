U prvom malo duljem isječku iz novih 'Istjerivača duhova', napokon dobivamo priliku vidjeti kojim točno oružjima će se naše heroine boriti. Kao što možete vidjeti, ekipa testira svoja oružja, jedno po jedno, uz poprilično interesantne rezultate. Oružja dizajnirala je nuklearna inženjerka Jillian Holtzmann (Kate McKinnon), a zanimljivo ih je nazvala 'ghost chipper' i 'proton glove'. Kako rade ta oružja? Pogledajte u videu. Spremite se za novo spašavanje svijeta uz neke od boljih komičarki današnjice - Melissu McCarthy, Kristen Wiig, Kate McKinnon, Leslie Jones, i Chrisa Hemswortha. Uz njih, redatelj Paul Feig kombinirao je sve elemente natprirodnih borbi koje su proslavile originalnu franšizu uz lepezu novih likova koje tumače najhumorističnije glumačke zvijezde današnjice. Film su producirali originalni redatelj, Ivan Reitman uz Amy Pascal, dok su za scenarij zaduženi bili Katie Dippold i sam redatelj, Paul Feig, s izvornikom iz 1984. kao uzorom. 'Istjerivačice duhova' u kinima očekujemo 28. srpnja ovog ljeta. Tema: FILM 