Dva mjeseca prije vjenčanja, 32-godišnja manekenka Petra Němcová početkom travnja raskinula je zaruke s britanskim glumcem Jamiejem Belmanom (26) i utjehu potražila kod bivšeg dečka, oskarovca Seana Penna (51). Otišli zajedno Petra i Sean imali su kratku romansu prije četiri godine tijekom jednog od brojnih glumčevih prekida s danas bivšom suprugom Robin Wright. No, čini se da međusobna privlačnost nije nestala pa je novo ljubavno razočaranje lijepu Čehinju vratilo u zagrljaj 19 godina starijega glumca. Par je nedavno viđen na romantičnoj večeri u restoranu u New Yorku. – Petra nije skidala ruke sa Seana. Cijelo vrijeme ga je milovala po nozi i ramenu. Sean je izgledao suzdržan. Iz restorana su otišli zajedno – ispričao je svjedok. Ljubavna tragedija Nepopravljivi zavodnik Penn nakon razvoda bio je u kratkoj vezi sa Scarlett Johansson. Němcová je prije osam godina doživjela ljubavnu tragediju kad je njezin zaručnik Simon Atlee poginuo u tsunamiju koji je pogodio Tajland dok je par ondje bio na odmoru.