Pedro Pascal, kojeg smo zadnji put vidjeli u ulozi nesretnog princa Oberyna Martella u petoj sezoni 'Igre prijestolja', podijelio je s nama putem Instagrama jednu poprilično interesantnu sliku. Kako je vidljivo, Pedro, koji u drugom dijelu 'Kingsmana' glumi interesantno nazvanog agenta Jacka Danielsa, se na slici pokazuje pokraj lika kojeg smo zadnji put vidjeli s rupom u glavi. Hide behind Harry. #SafePlace #Kingsman2 #TheGoldenCircle A photo posted by Pedro Pascal (@pascalispunk) on Jul 10, 2016 at 5:59am PDT Na koji je način agent Galahad, tj. Harry Hart (Colin Firth) uspio preživjeti onakav pogodak u glavu nas i te kako zanima. No, kako god bilo, smatramo da će objašnjenje biti impresivno. A osim tog objašnjenja, u novom filmu je i glumačka postava impresivna. Tako će Jeff Bridges glumiti uglednog južnjačkog gospodina, no još uvijek nije objavljeno hoće li glumiti negativca ili pozitivca. Takve vijesti čekamo i za Eltona Johna, koji se također pojavljuje u filmu. Uz gore spomenute glumce te Julianne Moore u ulozi glavne negativke imenom Poppy i Halle Berry kao agentici Ginger, u filmu ćemo moći uživati i zbog povratka redatelja Matthewa Vaughna na čelo ekipe, tako da nam se zasigurno opet sprema podosta dobar film. 'Kingsman: The Golden Circle' u kina stiže, u gospodskom odijelu i uglednim naočalama, sredinom lipnja 2017. godine. Tema: FILM 