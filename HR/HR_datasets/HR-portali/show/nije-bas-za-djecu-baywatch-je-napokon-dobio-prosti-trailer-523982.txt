Kada smo prvi put čuli za ideju da bi 'Spasilačka služba', tj. popularni 'Baywatch', mogao dobiti svoju filmsku verziju, ništa vezano za tu ideju nam nije imalo smisla. No kako je vrijeme odmaklo postalo je jasno da je pred nama jedan od pravih ljetnih filmova, koji u svojem trajanju donose isključivo zabavu, zabavu i ništa drugo nego zabavu. Posljednji foršpani koje smo pogledali su svi to najavljivali, no svi oni bili su 'obični i normalni'. Tek sada, kada smo dobili video u kojem se nitko ne suzdržava od psovanja i u kojem je konstantna tema kvaliteta Rockovih i Efronovih 'jaja', možemo sa 100% sigurnošću reći da nam istinski dolazi nevjerojatan i ludo zabavan ljetni hit. Pogledajte video Svima poznatog glavnog spasitelja, Mitcha Buchanana, glumi Dwayne Johnson, poznatiji kao The Rock, a njegovog partnera, mlađahnog Matta Brodyja, odglumio je miljenik ženske publike Zac Efron. Uz njih, spasioce će glumiti Alexandra Daddario, Kelly Rohrbach, Ilfenesh Hadera, Jon Bass, Hannibal Buress te latino pop princeza, Belinda Peregrin. Priyanka Chopra ima ulogu negativke, a ekipi će se u filmu pridružiti i David Hasselhoff te Pamela Anderson. A za sve nostalgičare u filmu se krije posebno iznenađenje koje možete otkriti već od 1. lipnja u svim kinima u distribuciji Blitza. Tema: FILM 