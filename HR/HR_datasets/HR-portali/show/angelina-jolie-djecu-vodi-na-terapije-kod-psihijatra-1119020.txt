Dva tjedna nakon što je zatražila razvod od Brada Pitta glumica Angelina Jolie s djecom je počela ići na terapije kod psihijatra.  - Ovo je traumatična situacija za Angie i djecu. Ona se trudi zaštiti ih najviše što može. - rekao je za People blizak Angelinin prijatelj. Glumica s djecom Maddoom (15) Paxom (12), Zaharom (11), Shiloh (10) i osmogodišnjim blizancima Vivienne i Knoxom trenutno živi u unajmljenoj kući u Los Angelesu. Djeca nisu napustila kuću već dva tjedna i jako su nervozni. - Nisu napustili kuću danima i teško im je što se mogu igrati samo unutar imanja. Navikli su na puno više aktivnosti pa im je teško što su zatvoreni u kući. A oni najmlađi još uvijek ne shvaćaju što se događa - kaže izvor za People. Angelina je većinu brige o djeci trenutno prepustila bratu Jamesu Havenu dok ona s odvjetnicima slaže strategiju oko razvoda.  