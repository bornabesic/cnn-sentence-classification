Ivana Mišerić je već jednom pobijedila u showu, i to zahvaljujući transformaciji u Adama Levina iz grupe Maroon 5 u drugoj epizodi, a ove nedjelje pobjednička plaketa ponovno je otišla u njene ruke jer je ovoga puta oduševila kao Britney Spears s pjesmom ''Toxic''. „Prije svega ti si meni ljepša i zgodnija žena od Britney. Otrov je u malim bočicama! Prava si zvijer!“ poručila joj je Sandra. Goran Navojec također je pohvalio njenu transformaciju te posebno pohvalio mimiku lica. Prema Ivaninom izboru, Nova TV će donirati iznos od 10 tisuća kuna Hrvatskoj mreži za beskućnike iz Zagreba. Na drugom mjestu na bodovnoj tablici našao se Bojan Jambrošić s transformacijom u Roberta Bella iz grupe Kool And The Gang i pjesmom ''Fresh''. „Ovo je bilo toliko fresh da ja ne mogu ostati cool. Sad si napravio jednu stvar koja je bila super, bilo je sjaja ispod te tamnopute maske. Vidjelo se da si se jako radovao, a pjevanje je bilo predivno. Bravo!“ poručio mu je Goran dok je Sandra kazala kako joj je ovo bio njegov najbolji nastup do sada. Tomo je komentirao kako se vidi da se konačno opustio, a gostujući član žirija, Baby Dooks mu je komentirao: „Original Kool And The Gang!“ Nives Celzijus utjelovila je američkog repera Coolija otpjevavši pjesmu  ''Gangsta's Paradise'', a Baby Dook joj je priznao kako ga je ugodno iznenadila te joj savjetovao da razmisli o promjeni karijere u Coolijev stil. „Vidjeli smo da možeš biti bijesna, a sad smo vidjeli da možeš biti ratoborna i bila si jako, jako dobra!“ kazao je Goran, a Sandra joj je poručila: „Mene niti jedan muškarac nije prostrijelio pogledao kao ti sada u pjesmi.  Ova vrsta vikanja pjevačkog je interpretativno za glasnice opasno. Ako nisi išla iz tog emocionalnog stanja, ti ćeš sutra moći govoriti.“ ''Yeke Yeke'' zapjevao je Dalibor Petko kao afrički glazbenik Mory Kante. Tomo je zaključio kako njegova maska uopće ne djeluje kao maska te dodao kako je dignuo atmosferu od samog početka dok je Sandra konstatirala kako je ovo bio Petkov najbolji nastup do sada. „Bili ste fantastični! Ovo uopće nije bilo lako, ja bih se usudio reći da ste bili odličan. Hvala vam na tome! Na sve moguće načine, duhovno, tjelesno, bili ste na nivou!“ poručio mu je Goran.  Jedini kandidat koji je osvojio pehar za svoj nastup je Daniel Bilić koji je dočarao legendarnu scenu iz filma Pakleni šund. Daniel se tako transformirao u Johna Travoltu, a pjevao je kao Chuck Berry. „Nekako si bio koncentriran na sebe, ne na Umu. Da si bar se usredotočio pa onda to napravio stopostotno. Falilo mi je malo čvrstoće u nogama. Tekst i melodija su čudno radili. U svakom slučaju, ti izgledaš kao Travolta, maska je pogođena“ poručila mu je Sandra, dok se Goran nije složio s njom te je komentirao: „Vidi se da si odradio domaću zadaću iz plesa koji se zove twist. Imao si ti tog Travoltu odlično. Apsolutno si bio prisutan glumački. Bio si odličan. John Travolta je samo plesao u filmu, a ti si i plesao i pjevao.“ Tomo je rekao kako je Travoltu teško imitirati, no da Daniel ipak ima taj šarm, a Dooks mu je poručio: „Em si zgodan, em si seksi, dobro pjevaš, dobro plešeš, nogica mrda, sve pohvale čovječe!“ Mia Anočić Valentić bila je Bizzo iz Bolesne braće, a u izvedbi pjesme ''Lovačke priče'' pridružio mu se i sam Baby Dooks. „Meni se jako dopala jer si imala tu mušku energiju, tu uličnu energiju. Definitivno si imala tu snagu.“ kazao je Tomo, a Sandra je komentirala: „Rima ti je štimala, tekst si savršeno lijepo ritmičko izgovorila. Upotrijebila si sve svoje glumačke alate. Ovo je bilo super!“. Najkritičniji prema Miji bio je ipak sam Dooks koji joj je poručio: „Nisam kompetentan jer sam jako kritičan na ovoj pjesmi. Bilo je dijelova koji nisu baš bili. Par puta si fulala tekst, ali sve u svemu super!“ Ana Gruica zabavila je s transformacijom u Tajči i s pjesmom ''Moj mali je opasan''. „Ja mislim da si napravila jako dobar posao! Ja ti čestitam, bilo je jako opasano!“ zaključio je Goran, a Dooks joj je poručio: „Gruica, zeznuta si ti! Meni si super bila!“ , dok je Tomo primijetio: „Ti si se opustila. Lepršava si, super izgledaš, super zvučiš. Samo tako nastavi do kraja!“ Na posljednjem mjestu našao se Mario Roth kojega smo ovoga puta gledali transformiranog u Maju Šuput. „Što se tiče melosa, vidjeli smo neku reciklažu pseudo-lambade, a što se tiče tebe, pokušavam smisliti jednu poemu, ovo je bilo top, ljuljao se pod, ljuljao se strop, šuputijanski karakter bio ti je vidljiv i bio si vatren, a opet tako stidljiv. Sve u svemu, Mario Roth, meni je bila bolja Danijela!“ zaključio je Goran. Iduća epizoda donosi nove uzbudljive transformacije. Pobjednica Ivana Mišerić dobila je duet Justina Timberlakea i Michalea Jacksona, Bojan Jambrošić postat će legendarni Mišo Kovač, dok ćemo Dalibora Petka vidjeti u ulozi  Amy Winehouse. Daniel Bilić postat će Alka Vuica, Nives Celzijus Severina, a Mia Anočić Valentić Cesaria Evora. Zanimljivo će svakako biti vidjeti i nastup Maria Rotha  koji će dočarati scenu iz filma Prljavi ples u liku Patricka Swaayzea, dok će Ana Gruica utjeloviti pjevačicu grupe Salt-N-Pepa. >>Pogledajte urnebesnog Dalibora Petka kako pleše kao Carlton >>Gledatelji poručuju Ani Gruici: Nisi zaslužila pobjedu 