U Zagrebu je predstavljena nova glazbena nagrada, Cesarica. Riječ je o nagradi publike za hit godine, a bit će dodijeljena pjesmi koju publika svojim glasovima izabere kao najpopularniju i najuspješniju pjesmu objavljenu prošle godine.  Glasovanje putem SMS poruka i preko službene stranice nagrade Cesarica započinje 1. svibnja i odvijat će se u dva kruga tijekom dva mjeseca.  Nakon prvog kruga glasovanja, na osnovi najvećeg broja glasova publike, proglašava se 12 pjesama koje su nominirane za nagradu Cesarica, i koje ulaze u drugi krug glasovanja. Osim nagrade 'Cesarica', na završnoj priredbi, 7. srpnja u Splitu, dodijelit će se i nagrade za hit godine u kategorijama pop, rock, zabavne, klapske i tamburaške glazbe i to na osnovi najvećeg broja glasova publike ostvarenih u prvom krugu glasovanja za nagradu. Na konferenciji za medije predstavljeno je 40 pjesama, a popis pjesama i sve pojedinosti saznajte na službenoj stranica http://www.cesarica.org Tema: Muzika 