Za Luciju Lugomer ova je godina prepuna iznenađenja i novih izazova. Nakon što je početkom godine o prvom hrvatskom plus size modelu pisao i britanski Daily Mail, kao i talijanski Vogue, ova Zagrepčanka je početkom svibnja popisala ugovor s pariškom modnom agencijom Baker Model Management, koja je dosad angažirala samo manekenke iz SAD-a. Pored uspješnih projekata u koje se upustila, Lucija si je priuštila i zaslužen odmor i to u Dubrovniku. A da zbilja uživa pohvalila se na Instagramu gdje je podijelila fotografije u bijelom bikiniju. Lucija svojim oblinama ne prestaje oduševljavati što je vidljivo u komentarima koje su joj ispod fotografija ostavili brojni njezini obožavatelji. - Koja divota.... kad vidim ovo i kad vidim one koje su k'o stalak za infuziju, jednostavno ne znam što je njima u glavi - napisao je jedan od njezinih fanova.