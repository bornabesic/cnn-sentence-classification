Njezinih milijun i pol fanova su nakon hitova 'Uno momento', 'More tuge' i 'Generale' s nestrpljenjem dočekali novu premijeru. Točno u podne, na Severininoj Facebook stranici objavljene su 'Sekunde', čiji su autori Miloš Roganović i Filip Miletić, dugogodišnji Severinini suradnici te redatelj Petar Pašić, koji je u spotu uspio savršeno prenijeti atmosferu pjesme.   - Ovo je prvi put da radim sa Severinom i moram reći da sam prezadovoljan suradnjom. Prvenstveno zato što je ona otvorena za sve ideje i što je veliki estet. Zbog toga mi je zadovoljstvo surađivati s njom, jer upravo takve spotove volim stvarati. Mislim da smo napravili nešto drugačije; i ona kao izvođač i moja ekipa i ja na vizualnom nivou – izjavio je redatelj spota za pjesmu koja, kako Severina kaže, 'diže, nosi i koja se želi slušati još i još…' No, među Severininim obožavateljima ima i onih koji su njezinu novu pjesmu usporedili sa spotom i jednim od najvećih Rihanninih hitova 'We Found Love'.