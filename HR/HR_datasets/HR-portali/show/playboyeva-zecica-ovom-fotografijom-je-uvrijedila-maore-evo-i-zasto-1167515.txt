Model Jaylene Cook društvene mreže koristi kako bi se pohvalila svojom seksi figurom, glamuroznim životom i putovanjima na zanimljive i egzotične destinacije. Za svoje fotografije model i Playboyeva zečica uvijek dobiva pohvale, ali  fotografija na kojoj je gola na vrhu vulkana planine Taranaki u Novom Zelandu izazvala je burne reakcije. Ova objava je uznemirila zajednicu Maora za koje je ova planina sveta i zato su poručili manekenki da je na ovaj  način pokazala da ne poštuje njihovu planinu.  - Mi se ne penjemo na planinu jer je smatramo našim pretkom. Prihvaćamo što se ljudi penju na vrh planine, ali tražimo da pokažu i poštovanje. Mnogim ljudima to ništa ne znači, ali moji rođaci i prijatelji bili su jako uznemireni zbog ove fotografije jer smatraju ovo velikim nepoštivanjem planine - izjavio je Dennis Ngawhare, pripadnik plemena. Cook je na to odgovorila kako je upoznata s povijesti planine i ne vidi ništa uvredljivo u tome što se ondje slikala gola. - To je nešto prirodno i čisto i pokazuje slobodu i snagu - rekla je.