Ridley Scott nam se ove godine vraća s filmom iz serijala koji je od njega stvorio redatelja svjetskog kalibra, a on sam je taj film uzdignuo do slave koja neće uskoro nestati. No dok nas (barem one koji su imali prilike vidjeti film tada u kinima) je 1979. godine strašio tuđinac u svemiru i u klaustrofobičnim tunelima jednog rudarskog broda, ovaj put u igri su malo drugačiji ulozi, a i trunčicu drugačiji okoliš. U pitanju je kolonizacijski brod 'Covenant' (Savez, op. a.), koji je upućen prema pustoj planeti koju nastanjuje jedino android David, glavni krivac za događaje iz 'Prometeja', čiji je ovaj film nastavak. A kako smo u dosadašnjim foršpanima uglavnom bili izloženi kadrovima tog planeta, došlo je vrijeme i da vidimo tko su glavni protivnici naše hrabre posade. I kako stvari stoje, sudbina naše ekipe nije ugodna. Pogledajte novi stravičan foršpan Michael Fassbender glumi i androida Davida kao i značajno naprednijeg androida imenom Walter. Uz Katherine Waterston, Billyja Cruddupa i Jussie Smollet Fassbender spada u glavne glumce filma. Pridružuju im se i Noomi Rapace koja reprizira ulogu iz prvog filma, kao i Guy Pearce koji isto čini, dok se u ostalim ulogama nalaze James Franco, Callie Hernandez, Carmen Ejogo, Danny McBride, Goran D. Kleut, Amy Seimetz i Demián Bichir.. Redatelj filma je neponovljivi Ridley Scott, a scenarij potpisuju Jack Paglen (Transcendence) i Michael Green (Green Lantern). Film u sva bolja kina, u distribuciji Blitz CineStara, dolazi 18. svibnja ove godine. Tema: FILM 