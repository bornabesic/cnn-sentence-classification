Oliver Dragojević, Neno Belan, Radojka Šverko, Aljoša Šerić, Daria Hodnik, Marko Tolja, Damir Kedžo, Detour, Luce,The Blondes, Mia Negovetić, Frano Živković, Akvarel, Vedran Božić, Stijepo Gleđ Markos, Bruno i Jan Kovačić, Diana Grubišić Ćiković, Zvjezdan Ružić, Bero Blažević i Tina Kresnik iz Parnog Valjka te Akademski zbor Ivan Goran Kovačić pridružiti će se riječkom Beatles Revival Bandu i orkestru Olje Dešića na pozornici Lisinskog “Sretan rođendan, naredniče Pepper!” - naziv je koncertnog spektakla Beatles Revival Orchestra u Lisinskom, 28. svibnja 2017. kojim će Hrvatska obilježiti 50. obljetnicu izlaska najvažnijeg albuma svih vremena - “Sgt. Pepper's Lonely Hearts Club Band” legendarnih Beatlesa. Beatles Revival Orchestra nastao je posebno za ovu priliku. Čine ga članovi jednoga od najstarijih europskih tribute bendova, riječkoga Beatles Revival Banda, te orkestar pod ravnanjem orkestratora i glazbenog producenta Olje Dešića, uz posebno gostovanje Akademskog zbora “Ivan Goran Kovačić”. Koncert se sastoji od dva dijela: izvedbe cijelog albuma “Sgt. Pepper's Lonely Hearts Club Band” te najvećih uspješnica iz cjelokupne karijere “čupavaca iz Liverpoola”. Još je ostalo jako malo ulaznica u prodaji koje se mogu kupiti po cijeni od 120 kn, 150 kn, 180 kn i 200 kn na blagajni Lisinskog i online www.lisinski.hr