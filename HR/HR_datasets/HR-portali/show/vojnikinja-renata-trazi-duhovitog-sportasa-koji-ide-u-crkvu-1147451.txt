Renata Nemeček ima 29 godina, dolazi iz Slavonije no živi u Gospiću i radi u Oružanim snagama Republike Hrvatske, a druga je kandidatkinja koja će od šestero momaka pokušati pronaći svog idealnog partnera u sutrašnjoj RTL-ovoj emisiji 'Samo nebo zna'.. - U muškom svijetu sam se jako dobro snašla i svi se ondje smatramo braćama i sestrama te brinemo jedni o drugima - kazala je vojnikinja o tome kako ju je muški dio ekipe prihvatio u vojsci. Renata se u slobodno vrijeme bavi planinarenjem, a obožava konje i bavi se rekreativnim jahanjem. Otkrila je i da je skoro postala gospođa, ali to se na kraju nije dogodilo. - Imala sam jednu situaciju koja je bila tik pred brak, no na kraju se nije dogodila jer nisam dobila isti povrat osjećaja - otkrila je zgodna vojnikinja o  bivšoj vezi, u kojoj je bila čak 12 godina. Renata je realna djevojka koja zna što želi u životu, a iako se smatra osjećajnom i romantičnom zna se, kaže, izboriti za ono što želi. Od partnera očekuje da je sportaš, duhovit, da nije dosadan, da je vjeran, iskren i prije svega dobar prijatelj. Izgled joj, kaže, nije bitan ali voli da dečko drži do sebe. Također, bitno joj je da je muškarac s kojim je u vezi vjernik. 'Ne bih mogla biti s onim koji nije vjernik, jer bi me takav način života odvajao od mog stajališta i Boga, a tako ne bih mogla živjeti', otkrila je zgodna crnka. Renata se u budućnosti vidi u lijepoj kući, u sretnom braku s puno kompromisa i tolerancije te s dvoje ili troje djece, a o vjenčanju mašta da bude romantično te da ima cvijeće u kosi. Renatu u ponedjeljak u 20 sati očekuje šestero kandidata od kojih će na kraju ciklusa, odabrati svog potencijalnog idealnog partnera. Prvi put kada ih ugleda, dečki će izgledati starije 20-ak godina. Damir Frlić ima 22 godine i dolazi iz Rijeke, a za sebe kaže da zna što želi u životu. Ima veliku želju postati uspješan maneken. Profesionalni je vozač, a trenutno ide u manekensku školu te se time misli baviti i u budućnosti. Traži djevojku koja će s njime dijeliti obiteljske vrijednosti, držati do zdravlja i izgleda, biti ambiciozna, ali istovremeno s obje noge čvrsto na zemlji. Smatra da nije neki zavodnik. Nada se da za 20 – 30 godina više neće živjeti u Hrvatskoj.    Danijel Marijanović ima 28 godina i dolazi iz Mostara, a živi u Splitu. Danijel je avanturist koji voli ekstremne sportove poput raftinga i penjanja te za sebe kaže da ne može biti na jednom mjestu. U budućnosti bi volio imati školu penjanja negdje u svijetu, a njegov dom iz snova bila bi drvena kuća negdje na osami. Iako nikad nije bio u braku, iz jedne veze ima kćerku. Ne vidi se u braku jer smatra da ga sam papir neće odvesti na viši nivo ako mu je s nekim dobro u vezi. A kod djevojaka mu smeta kada ne mogu izaći iz kuće bez šminke. Dino Jovanović je 25 – godišnji je Riječanin i web dizajner po struci koji za sebe kaže da je vrlo društvena osoba, otvoren i komunikativan. Dino je trenutno konobar koji obožava svoj posao i rad s ljudima.  Lako sklapa poznanstva i u njegovom društvu nikada nije dosadno. Voli izazove i nove stvari. Vjera mu je jako bitna, a već duže vrijeme vrlo aktivno sudjeluje u župnoj zajednici kao član crkvenog benda.   Mario Usanović ima 27 godina i dolazi iz Splita. Mario radi u ratnoj mornarici, a kaže da je vesela osoba koja zna što želi u životu. U slobodno se vrijeme bavi bodybuildingom, borilačkim sportovima i boksom te dresira svog psa. Većinom je imao duže ljubavne veze, a sa zadnjom curom je nedavno prekinuo. Volio bi se oženiti i imati djecu, a njegov idealan dom bi bio negdje na moru.  Viktor Kuščić ima 28 godina i dolazi iz Splita, a po struci je zubni tehničar. Pleše salsu zadnjih šest godina i obožava windsurfing. Tijekom ljeta bavi se turizmom iznajmljujući apartmane na Braču. Viktor do sada nije imao ozbiljnije veze, a u braku se ne vidi, kaže, možda u nekoj izvanbračnoj zajednici. Za djecu još ne može percipirati da li će ih imati u budućnosti. Željko Drenški 34 -godišnji je Zagrepčanin i prometni tehničar po struci. Za sebe kaže da živac i da je jako ljubomoran, a bio je u braku te se rastao prije nekoliko godina. Radi kao poštar, a poslije posla i vikendima vozi za jednu taksi službu. U slobodno vrijeme trenira nogomet, a i nerijetko je u teretani gdje je fitness trener. Ne privlače ga djevojke koje misle samo o novcu, koje nisu vjerne i koje samo izlaze van. Kaže da želi djevojku svojih godina koja je dobra, vrijedna i poštena.  