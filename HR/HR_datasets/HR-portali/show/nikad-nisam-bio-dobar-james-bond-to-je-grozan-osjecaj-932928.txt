Pierce Brosnan kaže kako nikad neće pogledati nijedan film u kojem je glumio najpoznatijeg tajnog agenta svih vremena, jer nije bio dobar James Bond. - Osjećam se kao da sam uhvaćen u vremenskoj rupi između Rogera Moorea i Seana Connerya. Za mene je bilo doista teško shvatiti značenje. Nasilje nikad nije bilo stvarno, gruba primjena sile nikad opipljiva. Bilo je prilično pitomo, a karakterizacija likova nikad nije slijedila realnost. Bilo je to površinski samo - kaže glumac koji je glumio u četiri James Bond filmova, od 1997. godine i "Sutra nikad ne umire" do 2002. godine i "Umri drugi dan". - Nemam želju ikada se gledati kako glumim Jamesa Bonda. Nikad nisam bio dovoljno dobar. Grozan je to osjećaj - kaže Brosnan. No, ipak kaže da je zahvalan za tu ulogu. - To je dar koji je nastavio davati, koji mi je dopustio da stvorim vlastitu produkcijsku kuću i snimim vlastite filmove - objašnjava. >>Pierce Brosnan je najsmrtonosniji James Bond, ubio je čak 76 osoba!