U intervjuu kojeg je Adam Driver, poznatiji kao Kylo Ren iz 'Ratovi zvijezda: Sila se budi', dao ovih dana, glumac je usporedio nadolazeću osmu epizodu najpopularnije intergalaktičke sapunice na svijetu s onom petom iz 1980.. Driver je rekao kako mu je scenarij za Epizodu 8 puno draži od onoga koji je napisan za 'Imperij uzvraća udarac' iz razloga što mijenja ton u odnosu na svojeg prethodnika. - Scenarij za nadolazeći film sličan je onom napisanom za 'Imperij uzvraća udarac' u smislu da mijenja ton filma koji mu je prethodio. Ljudi na takve poteze obično reagiraju na način da kažu nešto tipa 'joj, ovo je strašno i mračno' no ne mislim da je to ovdje slučaj. Ton filma je jednostavno drugačiji od tona filma njegovog prethodnika i mislim da je to sjajno - objasnio je 32-godišnji Amerikanac. Driver je također otkrio i neke detalje o redatelju i scenaristu nadolazećih Ratova zvijezda, a više informacija o tome donosi IGN Adria. Tema: FILM 