Dax Shepard, poznat kao glumac i redatelj popularne TV serije 'Roditelji i djeca', donosi nam pravu akcijsku buddy cop komediju nastalu prema hit TV seriji iz 70-ih - 'CHIPS'. Kako i samo ime filma govori, u igri su policajci iz postrojbe CHiP (California Highway Patrol), motorizirani i opasni. Shepard je preuzeo ulogu policajca Jona Bakera, dok Michael Peña glumi policajca Franka Poncherella, zvanog 'Ponch'. Ova dva sredovječna policajca su se upravo prijavila da patroliraju Los Angelesom i to iz posve različitih razloga - Baker je bivši profesionalni vozač motora koji pokušava spasiti svoj brak, dok je Ponch samouvjereni agent na tajnom zadatku. Naša dvojica nespremnih policajaca naći će se u opakoj situaciji kada bivši policajac krene provoditi vladavinu terora sa svojom bandom sadističkih ubojica na motorima. Baker i Poncharello morat će svu svoju vještinu upotrijebiti da bi se uspješno suprotstavili ovim zločincima. Pogledajte poprilično prost i provokativan foršpan Dax Shepard i Michael Peña nastupaju kao glavni likovi, dok se u sporednim ulogama nalaze Vincent D'Onofrio kao Vic 'The Ringleader' Brown, Isiah Whitlock Jr., Wilmer Valderrama, Adam Brody te Kristen Bell. Redatelj je glavni glumac, Dax Shepard. U naša kina film dolazi 23. ožujka, u distribuciji Blitza. Tema: FILM 