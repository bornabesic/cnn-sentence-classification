Stalno me zove i maltretira. Izluđuje me to. Poruke kakve dobivam, a u kojima mi prijeti, ne mogu se ni prepričati, očajna je Marina Raguž (29). Bivši dečko, Romano Obilinović Žorž (37), s kojim je prekinula prošle jeseni, danima, svakih nekoliko minuta, objavljuje njezine i zajedničke fotografije na svojoj društvenoj mreži i prijeti joj. Optužuje je da je laka žena sklona porocima te da će, ako mu ne vrati novac, plivati u Savi i Jadranskome moru. - Ne može se pomiriti s prekidom. Otvoreno sam mu rekla da neće biti ništa od pomirenja. Blokirala sam njegov broj. Zove me s drugih brojeva. Rekla sam mu da između nas više nikad ništa neće biti - kaže očajna manekenka. Dodaje da je već dugo vrijeđa. - To je postalo psihičko zlostavljanje. Nemam pojma što da radim. Mislim da bih trebala otići na policiju. Ako on nastavi, prijavit ću ga. To su otvorene prijetnje, a ja imam sve dokaze. Ne dira me toliko to što on piše jer svi znaju da su to laži. Pogubio se i ne zna što radi. On ne zna komunicirati. Na ovaj ružan način samo pokušava postići da mu se javim, a ja to ne želim - kaže Marina. Romano tvrdi da mu bivša duguje novce. - Riječ je o mobitelu koji mi je kupio. To je jedina stvar koju mi je kupio nakon što smo izašli iz Big Brother kuće. Želi da mu vratim taj telefon - tvrdi Raguž. Romano dodaje da ga Marina uopće ne zanima. - Ja ne znam šta ta žena sebi umišlja, ispada da sam ja neki luđak koji je proganja. Ponaša se kao da je najljepša na svijetu. Takvih ima u Splitu di god se okreneš - kaže Žorž. Dodaje da on živi svoj život, a Marini savjetuje da nađe svoj i da ga živi što dalje od njega. Par je prekinuo lani u listopadu nakon što su se na proljeće spetljali u Big Brother kući. Marina je zbog Romana ostavila zaručnika Sašu Muheka (30). Odselila se Romanu u Split, no kako je ispričala nakon prekida - stvari nisu bile idilične. - Nisam navikla cijele dane sjediti kod kuće i čekati Božju milost. Nikad tako nisam živjela. Ne želim biti nečiji rob i cijele dane besposličariti. Takav život nisam mogla podnijeti - rekla je tad.   