Poznati hrvatski glumac Goran Višnjić posjetio je u utorak, 14. ožujka 2017. letačke eskadrile 93. zrakoplovne baze Hrvatskog ratnog zrakoplovstva i protuzračne obrane u vojarni „Pukovnik Mirko Vukušić“ u Zemuniku, prenosi Zadarski.hr. Višnjić se najprije susreo s pilotima akrobatske grupe „Krila Oluje“ koji su ga upoznali s elementima akrobatskog letenja kao i programom s kojim nastupaju u zemlji i inozemstvu promovirajući Oružane snage i RH. Zatvori Slika 1/13 Objavljeno: 14.03.2017. Objavljeno: 14.03.2017. Objavljeno: 14.03.2017. Objavljeno: 14.03.2017. Objavljeno: 14.03.2017. Objavljeno: 14.03.2017. Objavljeno: 14.03.2017. Objavljeno: 14.03.2017. Objavljeno: 14.03.2017. Objavljeno: 14.03.2017. Objavljeno: 14.03.2017. Objavljeno: 14.03.2017. Objavljeno: 14.03.2017. Nakon toga Višnjić je pozdravio i dežurne protupožarne snage koje su ga posebno dojmile zbog uloge koje imaju u gašenju požara tijekom ljetnih mjeseci, a u vrijeme njegovog posjeta dežurne posade dobile su žurni poziv i odmah krenule u akcije gašenja požara kod Knina i Rogoznice. Boravak u bazi Zemunik Višnjić je iskoristio i za obilazak pilota koji lete na helikopterima Bell-206B i koji uskoro kreću s obukom na helikopterima OH-58D Kiowa Warrior. "Bila mi je velika želja doći ovdje u bazu Zemunik upoznati pilote iz Krila Oluje, osjetiti malo adrenalina i čestitati za nastupe kojima osvajaju publiku u Hrvatskoj i svijetu. Zadivljen sam onim što čine i imaju moje duboko poštovanje. Jednako tako upoznao sam i hrabre posade protupožarnih aviona na koje možemo svi biti ponosni. Ako bi u svojoj glumačkoj karijeri dobio pilotsku ulogu, svakako bih želio da me mentoriraju ovi sjajni piloti iz baze Zemunik. Ovdje je doista gušt letjeti uz pogled na Velebit, a moj dolazak je mala gesta zahvalnosti Ministarstvu obrane i Oružanim snagama RH za ogromnu potporu koju pružaju u snimanju filma „General“. Moja ljubav prema Hrvatskoj vojsci je snažna i silno sam ispunjen onim što sam doživio u razgovoru s pilotima u Zemuniku“, iznio je dojmove Goran Višnjić te zaželio pilotima puno uspješnih i sigurnih letova, prenosi Zadarski.hr. (Piše i snima HRZ i PZO/Marinko Karačić)