Bezubi i Štucko će u novu avanturu krenuti malo kasnije nego što se to prije očekivalo, zbog nekih problema s uzlijetanjem. Naredni nastavak u Universalovom serijalu o Vikinzima i zmajevima odgođen je čak za godinu dana, s 2018. na 2019. godinu. Tako nam 'Kako izdresirati zmaja 3' u kina dolazi početkom ožujka 2019. umjesto sredinom svibnja 2018. godine. Za ovu odgodu nije dano objašnjenje. Doduše, prva dva filma su i sami bili podosta razmaknuti, s četiri godine između prvog i drugog dijela, pa niti razmak od pet godina između drugog i trećeg filma nije neobičan. No ovo je već treći put da je film dobio odgodu, pa se možemo upitati jesu li neki problemi u pitanju. Nakon što je prvo trebao u kina doći tijekom ovog ljeta, odgođen je za 2017., no i s tog termina je gurnut dalje, na 2018., da bismo sad dobili termin u 2019. godini. Ono što je i dalje isto jest da je originalni redatelj i scenarist, Dean DeBlois, i dalje na čelu svega. Tema: FILM 