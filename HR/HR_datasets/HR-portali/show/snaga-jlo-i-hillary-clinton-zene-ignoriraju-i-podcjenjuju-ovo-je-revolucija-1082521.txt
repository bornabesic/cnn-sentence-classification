Pop pjevačica Jennifer Lopez (46) novi video za pjesmu 'Ain't Your Mama' pretvorila je u pravu žensku himnu. U njemu se osvrnula na borbu za žensku neovisnost od 1950. godine do danas, a muškarcima je poručila 'da im ona nije mama'. U spotu čujemo i slavan govor političarke Hillary Clinton 'Women's rights are human rights', koji je održala 1995. u UN-u. - Naše je vrijeme da osjetimo jednakost plaća te da sve žene u Americi imaju jednaka prava. Nije riječ o jednostavnoj reformi, već o stvarnoj revoluciji - govorila je Clinton prije više od 20 godina.    Jennifer upozorava da bi se žene zaista trebale naljutiti i početi zalagati za sebe, svoj glas i prava. U scenama spota vidimo pjevačicu koja glumi likove žena kojima se i obraća, a pritom mijenja odjevne kombinacije i prikazuje položaj žena u društvu kroz povijest. - Gledajte, ne moram vam reći da je situacija loša. Svi znamo da je loša. Uzimaju nas zdravo za gotovo, ignoriraju i podcjenjuju. To je velik problem, djevojke! - kaže J.Lo u spotu.   Pomodarstvo u zabavnoj industriji? Feminizam i borba za prava žena u današnjoj pop industriji postao je i dobar marketinški trik. Pa J.Lo, koja je donedavno kroz spotove promovirala nešto drukčiji pogled na žensko tijelo i um, sada se za taj isti zalaže, naglašavajući kvalitete poput snage i neovisnosti. Iako, u odnosu na prethodne radove, ovim potezom šalje pozitivniju sliku mladim obožavateljicama diljem svijeta, a hoće li zato i pjesma postati hit tek ćemo vidjeti. >> Sting, Jennifer Lopez i Enrique Iglesias na raskošnoj svadbi sina ruskog tajkuna