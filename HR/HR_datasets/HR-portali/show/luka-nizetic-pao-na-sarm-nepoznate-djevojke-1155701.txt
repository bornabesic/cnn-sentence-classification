Možemo slobodno reći kako je Luka Nižetić ubacio u petu brzinu. Ovih dana predstavio je svoj novi singl pod nazivom "Ne-ne-ne, da-da-da", a do ljeta njegovi fanovi mogu očekivati još jedan. Pjesmu hitmejkerskog dvojca Branimira Mihaljevića, koji potpisuje glazbu i aranžman, i autora teksta Nene Ninčevića, Luka opisuje kao pravu ljubavnu zezalicu nošenu poletnim, zaraznim ritmom, što je zapravo i njegov glazbeni trademark. Inače, ovaj singl otvara novo poglavlje u Lukinu radu jer prvi put surađuje s Branimirom Mihaljevićem, čiji se autorski rad u domeni zabavne glazbe veže uz imena poput Olivera Dragojevića, Željka Bebeka, Crvene jabuke, Nine Badrić, Miše Kovača, Severine, Tedija Spalata. O suradnji Luka je izjavio. – S Nenom sam radio na početku svoje karijere, a s Branimirom mi je ovo prvi put da surađujem. Radi se o vrlo produktivnom, talentiranom autoru, puni smo ideja i dajem mu potpunu slobodu i povjerenje u kreiranju mog daljnjeg glazbenog izričaja. Semo snimke "prave su bombe"  i do kraja godine sigurno ću plasirati još dvije pjesme. Na lokacijama Brezovice snimljen je i prateći videobroj pod palicom redateljske ekipe koju čine Sandra Mihaljević i Igor Ivanović. Uz ludu vožnju u kabriju Ford Mustang, cijela priča spota vrti se oko mlade buntovne djevojke koja nenadano upada u Lukin život na jedan dan. U ulozi djevojke koja se vodi filozofijom "živi za trenutak"  super se snašla mlada, atraktivna dvadesetdvogodišnja studentica Agrobiznisa i ruralnog razvitka Ana Klaudija Štilinović, podrijetlom iz južnoameričke države Surinam. Pjesma je vizualizirana različitim, kolažnim međusobnim interakcijama Ane i Luke, koji su već pri prvom susretu kliknuli na prvu. U konačnici Luka prihvaća Aninu igru, oslobađajući se svih kočnica i prepuštajući se njenoj "ludosti". Kako i sam Luka navodi: "Bilo je tu svega, od lude vožnje u suprotnom smjeru do smrzavanja te na kraju i mijenjanja mog izgleda kada se Ana prihvatila šišača za kosu i doslovno me izbrijala na nulericu."  >>Bezglava neman: Luka Nižetić se pohvalio besprijekornim torzom