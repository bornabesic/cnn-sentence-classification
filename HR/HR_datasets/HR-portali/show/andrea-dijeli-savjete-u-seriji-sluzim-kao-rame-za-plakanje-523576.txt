Prva internetska serija u Hrvatskoj 'Isti san' na JoomBoos kanalu je počela i oborila rekord gledanosti, a epizode se prikazuju svakog četvrtka u 12 sati. Andrea Fabrić (23) u njoj igra ovisnicu o horor igrama, koja nema nikakvih strahova i drugima dijeli savjete te im služi kao rame za plakanje. - Uloga je bila baš za mene jer sam i inače glas razuma pa me prijatelji često traže da im pomognem kad trebaju donijeti neke teške odluke - objasnila je Andrea. Pod imenom BiBi Andy na svojem YouTube kanalu objavljuje videa o šminkanju i ima gotovo 50.000 pratitelja. Ipak, misli da ima još puno mjesta za napredak. - Uvijek može bolje - rekla je mlada Zagrepčanka. Na snimanju joj je bilo zabavno jer se s drugim youtuberima zna otprije, ali sad su se sprijateljili. Karijera: Andrea sanja da postane glumica i voditeljica, a zanimaju je i mediji - Najviše sam se zbližila s Filipom Dejanovićem i Petrom Dimić te mi je odlična atmosfera olakšala snimanja, koja su ponekad trajala i više od 12 sati - ispričala nam je Andrea. Bilo joj je naporno, no kaže da se takav rad podrazumijeva kad želiš postići vrhunski proizvod, poput hit serije 'Isti san'. - U nekoliko dana je gotovo 200.000 ljudi pogledalo prvu epizodu i dobili smo odlične komentare - pohvalila se Andrea. Često dobiva poruke dečki na društvenim mrežama, no sve ih redom ignorira. - Na prvome mjestu mi je rad na uspješnoj karijeri - istaknula je. Osim što snima za YouTube kanal, radi u administraciji, a voljela bi se u budućnosti baviti nečim drugačijim: - Željela bih biti voditeljica i baviti se glumom ili medijima. Sve naše novosti možete pratiti i na Facebooku te Instagramu! :) Tema: JoomBoos Tema: JoomBoos 