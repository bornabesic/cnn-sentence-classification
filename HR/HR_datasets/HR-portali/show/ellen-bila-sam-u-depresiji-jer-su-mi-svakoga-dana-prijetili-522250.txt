Voditeljica i komičarka slavi 20 godina svoje emisije 'The Ellen DeGeneres Show', pa se prisjetila početka karijere. - Kada sam priznala da sam lezbijka, dobivala sam prijetnje smrću i bombom - ispričala je Ellen DeGeneres (59) koja je o svojoj seksualnosti progovorila za časopis Time 1997., a odmah nakon to je učinio i njen lik u sitcomu 'Ellen'. Serija je godinu dana nakon toga ukinuta jer je gledanost počela padati. Osim Ellen, prijetnje je dobivala i Oprah Winfrey koja je glumila psihologicu u spomenutoj seriji te Laura Dern koja je glumila ženu u koju se Ellen zaljubila. Komičarka je 1998. ostala bez posla, a u tabloidima se pojavljivala svakoga dana što joj je sve teže padalo.  - Pala sam u tešku depresiju i bila na rubu živčanog sloma. Imala sam osjećaj da me nitko ne voli. Bilo je to mračno razdoblje - rekla je DeGeneres. Istaknula je da je donijela ispravnu odluku jer se više nije morala skrivati. Voditeljica je u braku s glumicom Portiom de Rossi od 2008. godine. Danas, Ellen na računu ima preko 360 milijuna dolara, vodi uspješnu emisiju te produkcijsku kuću.  