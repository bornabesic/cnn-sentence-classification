Na početku karijere mnogi su odbijali surađivati s njom jer joj je glas, tvrdili su, zvučao poput meketanja koze. Ali Shakira nije odustajala. Kolumbijka je prvi studijski album na španjolskom jeziku snimila kad je imala samo 13 godina, a inozemno tržište osvojila je 2001. engleskim albumom 'Laundry Service'. Danas na bankovnom računu ima najmanje 300 milijuna dolara (oko 2,1 milijarde kuna). Svi je znaju po neukrotivoj plavoj kosi, zavodljivim bokovima i trbušnom plesu, ali dok se probijala na glazbenoj sceni, Kolumbijka je izgledala potpuno drugačije. Na snimkama koje kruže internetom, na kojima je pozirala u zlatnom bikiniju, Shakira ima 16 godina i crnu kosu, ali samopouzdanja pred kamerama ni tada joj nije nedostajalo. Pjevačica je danas majka dvoje djece - s deset godina mlađim španjolskim nogometašem Gerardom Piquéom ima sinove Milana i Sashu.