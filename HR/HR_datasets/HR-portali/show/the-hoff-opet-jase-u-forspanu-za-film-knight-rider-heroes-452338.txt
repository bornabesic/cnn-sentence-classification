 Nekim ljudima se izgleda poprilično svidjela klasična serija iz ‘80., ‘Knight Rider’, o bivšem policajcu koji ima auto s umjetnom inteligencijom u sebi. Tako se pojavila i internetska stranica Knight Rider Heroes , koja obećava da će se uskoro pojaviti misteriozni ‘Knight Rider Heroes’, a osim tog natpisa, na stranici se nalazi i poveznica na video kojeg vam donosimo. Foršpan u pitanju je očigledna posveta legendarnoj seriji, jer vidimo i Hoffa u svojoj pozi i omiljenoj odjeći, kao i njegov auto, KITT, kako juri kroz pustinju. KITT je izgleda i dalje modificirani Pontiac Trans-Am , a Hoff i dalje izgleda kao Michael Knight, tako da bismo stvarno mogli dobiti još jedno izdanje ‘Knight Ridera’. Nažalost, nigdje nije naznačeno niti o čemu se točno radi, je li u pitanju serija, film ili nešto drugo, kao što nije rečeno niti kada bi se KITT mogao pojaviti u novoj avanturi. No tog trenutka kad saznamo, saznat ćete i vi. 