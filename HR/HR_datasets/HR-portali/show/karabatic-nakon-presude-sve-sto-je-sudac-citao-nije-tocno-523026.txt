Ava Karabatić (28) osuđena je na sudu u Splitu šest mjeseci uvjetne kazne radi ucjenjivanja profesora Živka Nižića (72). Uzrujana starleta vikala je po sudnici.  - Do sad nisam imala ni prekršajnu prijavu. Nije mi bilo teško slušati obrazloženje presude. Još prošli vikend rekla sam tati da imam loš predosjećaj. Uz gastritis, dobila sam i uranjena krvarenja. Svakako ćemo se žaliti na presudu - rekla je Ava. Dodala je da ništa od svega što je sudac čitao nije točno. Starleta ističe da je sve o čemu se polemizira apsurdno.  Ava kriva za slučaj prijetnji profesoru! Nakon presude na šest mjeseci uvjetno vikala "Sramota!, Šta ja radim tu?!" i htjela izaći iz sudnice Reporter: Rozeta Bogeljić - Mislim da će ovo donijeti nešto dobro, napisat ću autobiografiju koja će se zvati “Konačni obračun”. Do kraja godine knjiga će ugledati svjetlo dana.  Avu, njenu majku Sanju (46) i bivšeg dečka Špira Miličića (32) tereti se da su ucjenjivali profesora Živka Nižića (72) zbog lascivnih poruka upućenih Avi i tražili 9000 eura za šutnju. Nepravomoćnom presudom iz 2010. Ava i njezina majka su oslobođene krivnje, a Špiro je osuđen na dvije godine i sedam mjeseci zatvora.  Županijski sud presudu općinskog, međutim, nije potvrdio i tako učinio pravomoćnom nego je naložio ponovljeno suđenje koje je počelo u studenom prošle godine. U međuvremenu je Ava prekinula ljubavnu vezu sa Špirom, koji je na prvom suđenju preuzeo krivicu na sebe.  