Trojica su se napadača kombijem sinoć zaletjela na ljude u blizini London Bridgea, a potom ih napali naoružani noževima. Ubili su sedmero. Treći je to napad u tri mjeseca na području Velike Britanije. Prije dva tjedna na koncertu Ariane Grande u bombaškom napadu preminulo je 22 ljudi dok je najmanje 57 ozlijeđeno. Pjevačica je uputila riječi podrške žrtvama u Londonu. - Molim se za London - napisala je na Twitteru. Khloe Kardashian napisala je da je naš svijet mračan i strašan. - Molite! Pokušajmo biti dobri prema drugima i voljeti! Ljubav uvijek pobjeđuje - stoji u objavi. - Moje misli su s nevinim žrtvama na London Bridgeu. Molim vas, pokušajte ostati na sigurnom - napisao je Simon Cowell. Kylie Minogue izrazila je emotikonima da joj je srce slomljeno. - Nemam riječi, ali javljam vam da sam trenutno na sigurnom u Londonu. Proživjeli smo tragičnu i strašnu noć - napisala je Ruby Rose. Ivanka Trump poručila je: 'Solidarizirajmo se s našim prijateljima u Velikoj Britaniji'. - Žao mi je svih u Londonu. Svijet je strašno mjesto - napisala je Bella Thorne.