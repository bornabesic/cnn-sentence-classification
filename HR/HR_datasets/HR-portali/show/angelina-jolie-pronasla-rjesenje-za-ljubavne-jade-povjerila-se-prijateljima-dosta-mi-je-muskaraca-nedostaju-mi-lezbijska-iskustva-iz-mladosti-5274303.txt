Američka glumica sve se češće čuje s bivšom ljubavnicom Jenny Shimizu, a nimalo joj ne smeta ni činjenica što je manekenka već dvije godine u sretnom braku s Michelle Harper.  Angelina Jolie navodno se toliko razočarala u muški rod, a razvod od Brada Pitta bio je samo dodatni okidač za radikalne promjene u njezinu životu. Prijatelji tvrde kako je zvijezda holivudskih filmova ponovno spremna istražiti svoju lezbijsku stranu. Glumica je i prije ljubila žene, a svojedobno je izjavila kako bi danas vjerojatno bila u braku s nikad prežaljenom manekenkom Jenny da se tad već nije bila udala za prvog supruga, glumca Johnnyja Leeja Millera. 'Angelinu su oduvijek privlačile žene. Ako ćemo biti potpuno iskreni, čudi nas što je uopće izdržala s jednim muškarcem sve ove godine', rekli su izvori bliski glumici. Jolie je prije dva mjeseca predala papire za razvod od Pitta poslije deset godina ljubavi i dvije godine braka. Njihova odluka najteže je pala djeci. Sinovi Maddox, Pax, kćeri Zahara, Shiloh te blizanci Knox i Vivienne i dalje se nadaju da će im se roditelji pomiriti, ali majka im na najbezbolniji način pokušava objasniti da će u budućnosti živjeti na dvije adrese.