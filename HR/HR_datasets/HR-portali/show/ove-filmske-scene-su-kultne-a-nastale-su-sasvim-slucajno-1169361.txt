Rečenice poput "Here's Johnny!" koju Jack Nicholson izgovara u Kubrickovom "Isijavanju" nastala je zahvaljujući Nicholsonovoj improvizaciji i nije bila u scenariju, a sada je jedna od kultnih filmskih rečenica. Nicholsonu je u sceni dok viri kroz pukotinu koju je napravio na vratima kupaonice, pala na um rečenica koju je voditelj Johnny Carson izgovarao na početku svog showa i izgovorio ju je u tom trenutku, a ostalo je povijest. Ovo nije izdvojeni slučaj jer postoji cijeli niz filmskih scena koje su danas kultne a nastale su sasvim spontano.Krenimo s romantičnim klasikom "Zgodna žena" u kojoj glavne likove igraju Richard Gere i Julia Roberts. U sceni u kojoj Gere pokazuje Juliji kutiju s nakitom najprije je otvori i približi Juliji a kad njena ruka krene prema nakitu on zatvori kutiju. Ovaj dio nije bio zapisan u scenariju, bila je ovo Gereova slučajna reakcija, a redatelj ju je zadržao u finalnoj verziji.  Odličan majstor improvizacije je Anthony Hopkins i njegovom zaslugom nastao je zvižduk Hannibala Lectera u filmu "Kad jaganjci utihnu". Taj zuk koji Hopkins, odnosno Lecter proizvodi na kraju svoje priče o jetri i Chiantiju je Hopkins izmislio tijekom glavne probe, a redatelj je to fućkanje uklopio u finalnu verziju.     Robin Williams je također bio majstor improvizacije, a jedan od primjera njegove filmske improvizacije je i u filmu "Dobri Will Hunting". U sceni gdje Will kojeg glumi Matt Damon tijekom terapije kod Seana Maguirea kojeg je utjelovio Williams priča o supruzi i puštanju vjetrova. Cijeli dijalog je zapravo na licu mjesta smislio Williams. Svojim duhovitim rečenicama toliko je nasmijao Damona da nije morao glumiti smijeh i točno se vidi koliko je iznenađen rečenicama koje je izgovorio Williams, a nasmijao je i kamermana jer u jednom trenutku se primjećuje kako se kamera trese.      U filmu "Kum" Marlon Brando, objašnjava Bonaseri što je za njega prijateljstvo i kako on vidi prijatelje i dok to priča u  krilu mu sjedi mačka. Francisa Forda Coppola kasnije je otkrio kako mačka nije uopće bila u planu u toj sceni. Ta mačka je  cijeli dan bila u studiju i u jednom trenutku sam je dao Brandu i ostala je kod njega i tijekom snimanja te scene.      Redatelj Quentin Tarantino veliki je obožavatelj glumačke improvizacije pa njegovi filmovi obiluju takvim scenama. U "Odbjeglom Djangu" u sceni u kojoj Leonardo DiCaprio udari rukom o stol i razbije staklo glumac se zbilja ozlijedio i počela mu je teći krv, ali nije mu palo na pamet da zatraži pomoć jer je shvatio kako se ta scena savršeno uklapa u priču. U filmu "Pokojni" Leonardo DiCaprio i Jack Nicholson imaju jednu zajedničku scenu, u kojoj je Nicholson opet dokazao kako  svojim umijećem improvizacije može iznenaditi cijelu filmsku ekipu i promijeniti sve. Naime, Nicholson jeHere's looking at you, kid u toj zajedničkoj sceni  usmjerio pištolj prema DiCapriju i sasvim ga iznenadio. Leonardo je kasnije priznao da uopće nije očekivao taj pištolj i takav pristup Nicholsona, ali prihvatio je igru improvizacije...       Za kraj spomenimo i "Taksista" i rečenicu "You talkin’ to me?” koju pred ogledalom izgovara Robert De Niro, naime od redatelje je dobio uputu da priča sam sa sobom i to je rezultiralo ovom kultnom scenom. Tu je i i filma "Casablanca" i rečenica "Here's looking at you, kid!" koju Humphrey Bogart govori Ingrid Bergman i koja nije bila u scenariju. Naime, ova rečenica odnosila se na internu šalu između Bogarta i Bergmanove.   