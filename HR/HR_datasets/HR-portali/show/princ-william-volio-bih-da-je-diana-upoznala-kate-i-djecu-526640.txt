Princeza Diana poginula je kada je princu Williamu bilo 15 godina. Vojvoda od Cambridgea ove godine je, baš i kao i njegov brat, princ Harry, prvi put progovorio o tome kako se nosio s obiteljskom tragedijom.  Princ William (34) je u intervjuu za časopis GQ rekao da mu je  trebalo 20 godina da se pomiri sa smrću majke. Danas je, kaže, sretan obiteljski čovjek no nikada neće prežaliti činjenicu da njegova djeca, George i Charlotte, neće upoznati svoju baku.  - Volio bih mogu slušati njene savjete. Volio bih da je upoznala Kate i da gleda kako djeca odrastaju. Tužan sam jer se to nikada neće dogoditi - kazao je William.  Princ je otkrio da želi da njegova djeca odrastaju 'izvan zidova palače' te da iskuse pravi život.  - Borit ću se za to da imaju normalan život - dodao je.  William i Harry pojavit će se o dokumentarcu koji govori o mentalnom zdravlju 'Mind Over Marathon'. Uoči premijernog prikazivanja filma, William je kazao da šok koji traje zbog smrti majke traje zauvijek, no da se s vremenom možeš naučiti nositi s njime.