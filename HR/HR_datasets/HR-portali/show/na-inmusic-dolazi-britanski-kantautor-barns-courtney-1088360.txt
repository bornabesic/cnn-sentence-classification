Na jedanaestom INmusic festivalu nastupit će britanski kantautor Barns Courtney, koji uspješno sjedinjuje američki blues-rock, hip hop, grunge i britanski melodični indie, a zamijenit će bend The Heavy koji je iznenada otkazao nastup na dijelu europske turneje, pa tako i na INmusicu, izvijestili su organizatori u ponedjeljak. Barnsov specifičan vokal već je zavladao radio postajama, te će savršeno upotpuniti 11. INmusic, stoji u priopćenju organizatora. Ističe se kako će Barnsov netom izdani album prvijenac ''Hands'' biti predstavljen uživo na Jarunu. Iako je rođen u Velikoj Britaniji, Barnes je djetinjstvo proveo u Seatlleu (SAD) prije nego se s 15 godina vratio u rodni Ipswich. Promijena okruženja može se čuti u njegovoj eklektičnoj mješavini stilova. Barnsov hit ''Fire'' pojavio se u filmu ''Burnt'' s Bradleyjem Cooperom, a kritika smatra da Barns raspolaže s jednim od ponajboljih vokala današnjice. Senzibilan, a istovremeno sklon mračnijem zvuku, Barns je uspoređivan s Ed Sheeranom, koji mu je bio školski kolega i ranim Mumford & Sonsima, a čini se kako je svaka njegova pjesma osuđena da postane hit, kažu organizatori.   The Heavy izrazio nadu da će zasvirati na jednom od budućih izdanja festivala  ''Zbog neplaniranih okolnosti The Heavy mora otkazati svoj nastup na INmusic festivalu. Žao nam je što moramo razočarati obožavatelje koji dolaze na ovaj vrhunski festival i nadamo se da ćemo doći iduće godine'', poručio je menager The Heavya. INmusic festival ove godine ugostit će Florence + The Machine, PJ Harvey, Gutterdämmerung featuring Henry Rollins, Jake Bugg, Skunk Anansie, The Kooks, Wilco, Django Django, Pennywise, The Coral, Yeasayer, Barns Courtney, Kawasaki 3p, Pat Thomas and Kwashibu Area Band, Orkesta Mendoza, Monoswezi, Shearwater, My Baby, FùGù Mango, The Bambi Molesters, Gustafi, Gretta, Chui, Žen... Održat će se od 20. do 22. lipnja na Jarunu, a ulaznice su dostupne putem službenog festivalskog web shopa, mogu se uplatiti u više od 100 poslovnica OTP banke Hrvatska te kupiti u Dirty Old Shopu u Zagrebu. >> Spektakularna posveta Tesli i Bowieju na INmusic festivalu! 