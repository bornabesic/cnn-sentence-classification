David Beckham dobio je ulogu u filmu "Kralj Arthur" kojeg redateljski potpisuje njegov prijatelj Guy Ritchie, a obožavatelji su u traileru filma prvi put vidjeli bivšeg nogometaša kao glumca i nisu oduševljeni. Kada je trailer objavljen na YouTubeu obožavatelji nisu imali milosti za bivšeg nogometaša i dobro su iskritizirali njegov  glumački debi.  - Što mu se dogodilo s glasom? Užasno zvuči, ako tako i zbilja priča to je katastrofa. Zvuči kao njegova supruga Victoria dok pjeva! Ne razumijem zašto David prisiljava ljude ga trpe i gledaju njegov očajnički pokušaj da bude glumac. Bio je nogometaš i to  jako dobar, ovo ne radi zbog novca..Ako postoji razlog zašto gledati ovaj film, David Beckham sigurno nije jedan od tih razloga- redale su  se kritike na račun Beckhama.  Ovo sigurno nije dobra reklama za novi film njegova prijatelja Guyja Ritchieja.    