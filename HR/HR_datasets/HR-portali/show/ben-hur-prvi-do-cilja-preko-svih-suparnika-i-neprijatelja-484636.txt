Paramount Pictures i Metro-Goldwyn-Mayer Pictures predstavljaju novi trailer filma Ben-Hur. Ben-Hur je epska priča o Judahu Ben-Huru (Jack Huston), princu kojeg je njegov usvojeni brat Messala (Toby Kebbell), časnik u rimskoj vojsci, lažno optužio za izdaju. Izgubivši titulu, obitelj i voljenu ženu (Nazanin Boniadi), Judah je poslan u ropstvo. Nakon godina provedenih na moru, Judah se vraća u svoju domovinu i traži osvetu, ali pronalazi iskupljenje. Pogledajte foršpan Film je nastao prema bezvremenskom romanu Lewa Wallacea, Ben-Hur: A Tale of the Christ iz 1880. godine. Uz gore navedene glumce u filmu ćemo gledati Rodriga Santoroa te dobitnika nagrade Oscar Morgana Freemana. Izvršni producenti su Mark Burnett, Roma Downey, Keith Clarke, John Ridley i Jason F. Brown. Producenti su Sean Daniel, Joni Levin,  i Duncan Henderson. Scenarij potpisuju Keith Clarke i John Ridley. Film u distribuciji Blitza u naša kina stiže 25.kolovoza.   Tema: FILM 