– Težak je život Shakire – komentirala je komičarka Andrea Andrassy nakon što joj je transformacija u latinoameričku divu osigurala pobjedu u večerašnjem nastupu u showu Nove TV ''Tvoje lice zvuči poznato''. – Meni se najviše kod Shakire dopala Andrea. Sad se dogodila jedna eksplozija koja nas je ostavila sve bez daha – komentirao je nastup pobjednice Goran Navojec, podsjeća Nova TV. Da je ''glas zaista uspjela skinuti'' poručila joj je Sandra Bagarić. Mario Petreković oduševio je kao Tina Turner. Plesom na štiklama oduševio je žiri, no nedovoljno dovoljno za prvo mjesto. Tomo in der Mühlen komentirao je da mu je fotorulet donio pravu pjesmu za njega jer je i energija Marija i originala ovdje na istom nivou. Vanda je prošla najzahtjevniju fizičku i vokalnu transformaciju u Stevieja Wondera. Halid Bešlić stao je na binu uz Baby Dooksa tijekom nastupa te su u duetu dovršili pjesmu, što je izazvalo oduševljenje i publike i žirija. Jasna se također dobro snašla u ulozi Zlatka Pejakovića. Giuliano je i po treći put uskočio u visoke potpetice, a imitirajući Nadu Ukraden uspješno je odradio do sada najteži zadatak koji je dobio. Ronald kao Aki Rahimovski iz Parnog valjka morao je promijeniti način pjevanja od onog na koji je navikao, te je iza nastupa komentirao kako se ispričao profesorici Dunji Vejzović za ''sve zlo'' što će nanijeti njenom dvadesetogodišnjem radu. Minea se našla u ulozi Boy Georgea pa je otpjevala pjesmu ''Charma Chameleon''. >>'Sakrio je muškost' i izgubio dlake pa odnio pobjedu >>Prepoznajete li našeg pjevača zamaskiranog u Amy Winehouse?   