Premda smo još nakon gledanja prvog filma o Johnu Wicku stekli dojam da je najbolji ubojica, Baba Yaga, nepogrešiv, statistika kaže da stvari baš i nisu takve. Naime, nakon malo boljeg pregledavanja filma vidi se da je John ispalio 153 metka, od kojih je metu pogodilo samo 86,52%. Ta su 122 pogotka prouzročila 59 ubojstava, a jasno, valja tu dodati i još 18 ubojstava raznim drugim sredstvima. Wick će u nastavku svoje sage ispaliti 302 metka, od kojih će metu naći 242 zrna, koja će prouzročiti čak 112 smrti, od ukupno 128 ubijenih. A preostalih 16 u toj orgiji smrti? Osmero umre od njegovih šaka, troje od automobila kojeg opet posjeduje, jedan od konopa, dvoje od sječiva, a finalno dvoje? Pa, Wick ne bi bio najbolji ubojica da mu apsolutno sve pri ruci nije oružje, tako da će asasin iskoristiti i dvije obične olovke za svoj posao. U galeriji pogledajte izvrsne filmske plakate za nadolazeći nastavak jednog od boljih akcijskih filmova 2014. godine. U drugom dijelu sage o najboljem ubojici, Johnu Wicku, glume opet Ian McShane, John Leguizamo, Bridget Moynahan, Thomas Sadoski i Lance Reddick, a vidjet ćemo i neka nova lica: Riccardo Scamarcio kao novi negativac, Laurence Fishburne kao ubojica znan pod imenom The Bowery King, Common, Ruby Rose i Peter Stormare. Ovaj put Chad Stahelski sam režira nastavak, nakon što je prvi dio odradio u suradnji s Davidom Leitchom. 'John Wick 2', u distribuciji Blitza, u naša kina dolazi 23.veljače. Tema: FILM 