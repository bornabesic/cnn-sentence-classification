1. Manje kandidata za film godine Za prošlogodišnju dodjelu Oscara, čak 320 filmova bilo je prijavljeno za kategoriju najboljeg filma. Ovaj put, u 'opticaju' je bilo 305 filmova od kojih su članovi američke Akademije filmskih umjetnosti i znanosti izabrali 8 vrijednih nominacije - The Big Short ('Oklada stoljeća), Bridge of Spies ('Most špijuna'), Brooklyn, Mad Max: Fury Road ('Pobješnjeli Max: Divlja cesta'), The Martian ('Marsovac'), The Revenant ('Povratnik'), Room ('Soba') i Spotlight.  2. Bit će gužva Holivudski Dolby Theater bit će dupkom pun filmaša i glumaca. Slavna dvorana prima preko 3000 ljudi. Dolazak zvijezda će pratiti i brojna publika ispred dvorane. Oko crvenog tepiha postavljene su tribine na koje stane 745 ljudi.  3. Dom Oscara Dodjelu Oscara 51. će put uživo prenositi ABC. To će biti 15. put da se dodjela održava u dvorani Dolby Theatera u Los Angelesu.  A photo posted by The Academy (@theacademy) on Feb 26, 2016 at 6:30pm PST   4. Više akreditacija Dobiti novinarsku akreditaciju za dodjelu Oscara nije lagan posao. Akademija je ulazak u dvoranu odobrila 787 radnika medija. Prošle godine, samo 288 akreditacija je podijeljeno, a ispred dvorane bilo je prisutno 1000 članova TV ekipa, 63 fotografa i 36 novinara za tiskana medijska izdanja.  5. 'Korak do slave' Ovogodišnji crveni tepih bit će dugačak 152 metra, a širok 10 metara. Što znači da ove godine, Jennifer Lawrence ima više prostora na kojem može pasti.    6. Članovi Akademije Podaci skupljeni do 14. prosinca 2015. godine govore da američka Akademija filmskih umjetnosti i znanosti broji 6.261 članova koji su mogli glasati za sve kategorije na Oscarima. Taj broj se sada promjenio jer je Akademija uvela nova pravila i izbacila dio članova zbog kontroverze oko manjka nominiranih filmaša i glumaca koji nisu bijelci.  Akademija je u siječnju objavila da joj je u planu udvostručiti broj ženskih i rasno različitijih članova do 2010. godine, Također su promijenili pravila za članstvo. Svaki novi član Akademije imat će pravo glasati samo 10 godina, nakon čega će mu se pravo produžiti samo ako je do tada aktivno radio na filmovima.  A photo posted by The Academy (@theacademy) on Feb 25, 2016 at 2:34pm PST 7. Zlatni kipić u brojevima Od prve dodjele Oscara 1923. godine do danas, podijeljen je 3001 kipić. Na prošlogodišnjoj dodjeli, 51 osoba je kući otišla sa zlatnim kipićem.  8. Produkcijskoj ekipi treba cijelo naselje Dodjela Oscara uživo se prenosi u 225 zemalja, a ove godine pratit će ju nekoliko stotina milijuna gledatelja. Čak 270 članova produkcijske ekipe osigurava prijenos za vrijeme događaja. Dio njih radi iz 100 mobilnih kućica, a 250 osoba radi u produkcijskoj sobi.  Na ovogodišnjoj dodjeli, ulogu producenata po prvi put imaju Emmyjem nagrađen David Hill i Reginald Hudlin, koji je bio nominiran za Oscara za produkciju 'Odbjeglog Djanga'.  9. Chris Rock Glumac i komičar reprizirat će ulogu voditelja večeri. Posljednji put, Oscare je vodio 2005. godine. 'Šefovi' Akademije smatraju Rocka 'kreativnim inovatorom koji se ne boji svoje umjetnosti'. Voditelja su nahvalili i producenti Hill i Hudlin koji smatraju da će Rock obaviti fenomenalan posao.  Repost from @chrisrock "Getting my outfit together" T-minus 5 days #oscars A photo posted by The Academy (@theacademy) on Feb 23, 2016 at 10:53am PST 10. Kada i gdje pratiti dodjelu 88. dodjela Oscara početi će se uživo prikazivati na HRT1 u 1 sati u noći s nedjelje na ponedjeljak. Teksutalni prijenos moći ćete pratiti i na našem portalu. Do tada, čitajte sve o temi Oscari.  Tema: Sve o Oscarima 