Jedan od najpopularnijih, najnagrađivanijih i najljepših vokala hrvatske glazbene scene, Massimo Savić, preuzeo je odgovornu ulogu člana žirija glazbeno natjecateljskog showa Zvijezde. S Tonyjem Cetinskim, Goranom Lisicom Foxom, Mirelom Priselac Remi i Majom Bajamić, Massimo je krenuo u potragu za novim mladim pjevačkim talentima, a društvo mu na setu showa pravi supruga Eni. Eni je svojevremeno s Massimom putovala u Beograd i kada je, također kao član žirija, snimao glazbeni reality show 'X Factor Adria'. - Snimanje je trajalo od ranog jutra do kasnih večernjih sati i jedino je ostalo još malo snage da se podružim s Foxom i Ginom- opisao je Massimo ukratko atmosferu na snimanju 'Zvijezda' koje se odvijalo u Pinkovim studijima nedaleko Beograda. Žiri - Beograd je danas sasvim drugačiji grad nego 1987. kad sam živio u njemu - dodaje. Eni često prati Massima na poslovnim putovanjima, na kojima, unatoč pretrpanom rasporedu, uvijek trude pronaći vrijeme za sebe. Uoči odlaska na set Zvijezda par je proslavio dvadeset i petu godišnjicu braka, a Massimo je supruzi za srebrni pir priredio pravo iznenađenje. Naime, glazbenik je, prema vlastitoj ideji i dizajnu, dao izraditi prekrasan prsten, simbol njegove ljubavi, poštovanja i zahvale za sve lijepe godine koje su proveli zajedno.  A kako su tekla snimanja i što se na posljetku snimilo, gledatelji će moći vidjeti vrlo uskoro. Potraga za najsjajnijom glazbenom zvijezdom i novom estradnom nadom samo što nije krenula 