Bivša djevojka Davora Šukera, španjolska glumica i voditeljica Ana Obregon skinula se za Playboy u 62. godini i pokazala zavidnu figuru. Španjolka i današnji predsjednik HNS-a vezu su započeli 1997., kada je on bio zvijezda Reala, a ona jedna od najpoznatijih TV voditeljica. Iako je od njega starija 13 godina veza im je bila jako strastvena, a vijesti o njima punile su novinske stupce u Španjolskoj i Hrvatskoj. Vezu su prekinuli nakon dvije godine, kada se Šuker odselio u London i počeo igrati za Arsenal. Zanimljivo je da su mediji  pisali i o navodnoj aferi Obregon s Davidom Beckhamom. Iako je ona to opovrgnula, Victoria Beckham se na Obregon referirala kao na "gerijatrijsku Barbie" i zaradila tužbu. Obregon se fotografijama iz Playboya pohvalila na Instagramu, te je napisala kako joj je čast biti uz bok takvim veličinama kao što su Marilyn Monroe, Kim Basinger, Kate Moss i Madonna. - Hvala što ste me odabrali. Toliko je ljepših, mlađih i spektakularnijih žena, a vi ste odabrali ženu s karijerom, s fakultetskom diplomom, prije svega majku. Meni je ljeto uranilo ove godine - stoji uz fotografiju iz Playboya.