Kandidate RTL-ovog realityja 'Života na vagi' u utorak je dočekao novi zadatak za osvajanje imuniteta - Veliki izazov - guranje bala sijena. Plavi tim prvi je stigao do cilja i pobijedio. - Uvijek idemo taktikom da najjači ostaju pri kraju - objasnio je ponosno Darjan. Posljednja koja je u Plavom timu gurala balu sijena bila je Ana, a kandidati su njome bili vrlo zadovoljni jer je svoju ekipu brzo dovela do cilja. - Ana je to super izgurala! Ona je jedna snažna žena! Vidjeli smo da imamo prednost i naravno da smo se veselili. Također mi je jako drago zbog Gabi jer ona skuplja imunitete - objašnjava Leonardo. Umjesto klasičnog treninga, Sanja i Mario htjeli su provjeriti koliko su kandidati naučili, ali i kako će se snaći jednom kad napuste njihov strog režim. Ovakav trening i kod jednog i kod drugog tima izazvao je lavinu smijeha, a Hana i Gabi preuzele su ulogu trenerica, u koju su se i previše uživjele. Nakon njihove tjelovježbe, Plavi i Crveni timovi jedva čekaju svoje prave trenere - Sanju i Marija. Iako kandidati u kući nemaju komunikaciju s vanjskim svijetom, Vedrana je dočekalo iznenađenje. Naime, dok su Krolo i Vedran pričali, u jednom trenutku zazvonio je mobitel. Bio je to Vedranov brat, koji mu je rekao da se uskoro ženi. Na Vedranovu licu miješali su se uzbuđenje i veselje te nije mogao sakriti suze radosnice. - Izgubio sam se s osjećajima kada mi je rekao da se ženi - kazao je Vedran. Osim Vedranova iznenađenja, šokirana je bila i Sanja. Vaganju je pristupio Plavi tim, koji je osvojio imunitet. Prvi na redu bio je Krolo, kojem je vaga pokazala da je dobio 4,2 na kilaži. Dok je Darjan izgubio 2,9 kilograma, Gabi je izgubila 3,1 kilogram, Ana je dobila 0,4 kilograma, a Leonardo 3, 8 kilograma. - Namjerno sam se prije vaganja napio vode jer moramo napraviti preokret! Sad smo imali pravu priliku jer smo dobili imunitet - otkrio je ponosno Leonardo, koji je prije vaganja na silu popio četiri litre vode.