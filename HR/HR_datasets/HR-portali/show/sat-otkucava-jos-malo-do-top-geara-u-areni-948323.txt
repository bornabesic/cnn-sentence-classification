Legendarni Jeremy Clarkson, Richard Hammond i James May prošetali su Zagrebom i razgledali gradske znamenitosti. Vidjeli su tako Gornji grad, ali i Muzej prekinutih veza. Dečki su oduševljeni Hrvatskom. Još malo je ostalo do početka automobilističkog spektakla Top Gear Live u Areni. Voditelj emisije Jeremy Clarkson, koji je u utorak doputovao u Hrvatsku, posljednja dva dana oduševljava se Zagrebom i okolicom. Prije nego što se iz hotela Esplanade upute prema Areni, Jeremy i njegovi kolege prošetali su centrom gradom, a voditelj si je nabavio i suvenir za uspomenu. – Pogledajte moj novi super sat od 7,5 funti – pohvalio se kupovinom Clarkson na svom Twitteru. Također je objavio i fotografiju zagrebačke katedrale, koju je u samo sat vremena 600 ljudi označilo da im se sviđa. >>Voditelj Top Geara potpuno oduševljen ljepotom Hrvatske