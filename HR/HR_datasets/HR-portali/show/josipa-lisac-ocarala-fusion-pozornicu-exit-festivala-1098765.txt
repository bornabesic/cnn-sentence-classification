Josipa Lisac i Exit prvi put su se sreli zadnje večeri ovogodišnjeg trijumfalnog izdanja festivala. Krcati trg ispred Fusion pozornice oduševljeno je dočekao najveću glazbenu umjetnicu našeg podneblja na nastupu koji je počeo neobično kasnu za nju – dvadesetak minuta nakon ponoći. Ako Fusion dosad nije imao službenu himnu možda Josipina “Gdje Dunav ljubi nebo” to konačno postane. Fantastična atmosfera koja je vladala tijekom cijelog nastupa podignuta je do nestvarne visine za vrijeme izvođenja ove nevjerojatne pjesme u kojoj je Josipu pratilo više od 6.000 “pratećih vokala”. Set lista na Exitu uključivala je deset posebno odabranih skladbi koje su prošle kroz Josipu karijeru – od “O Jednoj mladosti” i “Ležaj od suza” preko “Danas sam luda, “”Hir, hir, hir” do mlađih “Živim po svom”, “Tisuću razloga” i “Tu”. Bez ozbira kojeg se djela svog repertoara dotaknula Josipa je dobivala istu oduševljenu reakciju publike koje je bilo u rasponu od tinejdžera do onih koji je prate cijeli život. Za prvi susret koji se čekao 15 godina doimalo se kao da se Josipa i Exit poznaju već dugo i da će se definitivno vidjeti ponovo.