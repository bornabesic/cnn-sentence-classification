Pjevačica Tatjana Matejaš Tajči i njezin suprug Matthew konačno su dobili dobre vijesti.  Tajči je na Facebooku objavila da su zadnji nalazi pokazali da je njezin suprug Matthew stabilno te da mu je liječnik rekao da se rak prestao širiti. – Matthewovo stanje je stabilno i rak je prestao rasti, a liječnik kaže da mu se čak čini da je rak manji. Lijekovi koje uzima, kao i sve molitve, promjena prehrane, ulja koja uzima i ljubav koja liječi – sve to učinilo je svoj posao. Hvala vam svima što se molite za njega, molim vas nastavite to raditi i dalje – napisala je Tajči na Facebooku i dodala kako im je sad glavni zadatak pronaći način kako ublažiti stravične bolove koje Matthew svakodnevno trpi.  Podsjetimo, Tajčin suprug prije tri mjeseca doznao je da ima četvrti stadij raka pluća koji se proširio i na ostale dijelove tijela.      