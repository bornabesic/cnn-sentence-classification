'Despacito' Luisa Fonsija i Daddy Yankeeja nezaobilazan je hit koji se već neko vrijeme vrti u noćnim klubovima. Nenad Hervatin se, čini se, odlučio okušati u glazbi pa je obradio hit 'Despacito'. Za pjesmu koja obiluje salsa ritmovima, Hervatin je snimio i videospot u kojem pokazuje ljepote obale i kulturnih znamenitosti. Osim što je zapjevao, Nenad je i zaplesao u društvu djevojaka. Sudeći prema komentarima, obrada hita mnogima se dopala te su Hervatinu udijelili komplimente. Hervatin je deset godina radio kao novinar na Novoj TV pa je postao savjetnik za odnose s javnošću Carpe Diema na Hvaru. Trenutno je vlasnik i direktor agencije i produkcijske kuće.