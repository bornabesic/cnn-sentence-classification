Mlada glumica Katarina Baban, koja je gledatelje osvojila u seriji “Zlatni dvori” ulogom Ane Galović, svaki slobodan trenutak najradije provodi u društvu dečka Igora Subotića. Premda je njihova ljubav počela potkraj prošle godine, njihova veza seže daleko ranije, u rodnom Osijeku. – Išli smo zajedno u srednju školu i on mi je bio pratnja na maturalnoj zabavi. Poslije smo se razdvojili, ali od početka je nekako sve upućivalo na to da smo suđeni jedno drugome – otkrila je 28-godišnjakinja o vezi s diplomiranim kineziologom koji je zbog nje rodni grad zamijenio Zagrebom. Osijek zamijenio Zagrebom Iako je u metropoli studirao, Igor se dugo opirao ideji o preseljenju u Zagreb. No ljubav je bila jača od svega. Mladoj zvijezdi Nove TV naporna su snimanja lakša kada zna da je u zajedničkom domu čeka godinu dana stariji osobni trener. – Tijekom tjedna jako umorna dođem kući i da nema njega, iste bih sekunde išla spavati. No želim biti s njim i trudim se ostati budna još dva, tri, maksimalno četiri sata. Za vikend se trudim da što više slobodnog vremena provedemo zajedno – ispričala je glumica nedavno za Story. Uz Igora postala romantična Otkrila je kako ona i Igor vole otići u dobar restoran, u kino ili šetnju, ali nisu noćne ptice i ne vole izlaske. – Otkako smo zajedno, nemam potrebu izlaziti jer slobodno vrijeme želim provesti s njim, ne treba mi nitko drugi. Nas dvoje sami smo si dovoljni, uvijek nam bude zabavno, lijepo i svejedno mi je jesmo li kući, u kinu, parku – opisuje Slavonka kojoj je bila silno važna reakcija njezina dečka na ulogu u “Zlatnim dvorima” jer je upravo on njezin najžešći kritičar. Katarina je uz Igora upoznala i svoju romantičnu stranu. – Uvijek sam mislila da je Igor puno romantičniji od mene. Prije bih govorila da uopće nisam romantična, ali tijekom godina shvatila sam, koliko god se tome opirala, da ipak jesam romantik u duši. Oboje smo romantični, on je rođen u horoskopskom znaku Riba, a ja u Blizancima. Kada se pročita horoskop, najčešće piše da je to grozna kombinacija, ali mi smo najbolji dokaz da to nije istina – smatra svestrana Katarina koja je prošle godine upisala Školu za modu i dizajn te potpisuje brend Lilith by Katarina Baban namijenjen romantičnim djevojkama. Iako je sigurna da je u Igoru pronašla srodnu dušu, vjenčanje još nije na vidiku. – Ne razmišljamo o tome. Znamo da ćemo ostati zajedno, ali prvo moramo riješiti stambenu situaciju, nabaviti mačku ili psa. Prvo kućni ljubimci, pa brak, a djeca nakon svega toga – zaključila je Katarina. >> Skrenete li pogled s “goluba”, na trapu možete pronaći i muža 