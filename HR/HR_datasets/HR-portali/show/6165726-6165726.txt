Nakon što je u srijedu na French Openu pobijedila suparnicu Kurumi Naru, američka tenisačica Venus Williams u intervjuu za Eurosport osvrnula se na trudnoću svoje godinu dana mlađe sestre Serene i otkrila više nego što je smjela. - S obzirom da imam još dvije sestre, Lyndreu i Ishu Price, želim da me beba pamti kao najbolju tetku - našalila se 36-godišnja Venus. O Sereninom prvom djetetu, koje se treba roditi na jesen, govorila je u ženskom rodu, a nakon što je izjavila kako sve žene u obitelji Williams priželjkuju da se beba zove baš kao jedna od njih, i više je nego očito da će trenutačno druga najbolja tenisačica svijeta i 34-godišnji zaručnik Alexis Ohanian, osnivač Reddita, dobiti djevojčicu.    Serena Williams bebin spol kanila je tajiti sve do porođaja.