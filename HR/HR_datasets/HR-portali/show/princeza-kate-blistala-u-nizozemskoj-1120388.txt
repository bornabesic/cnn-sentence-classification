Kate, supruga britanskog princa Williama, bila je u utorak u Nizozemskoj u svom prvom službenom samostalnom putovanju u inozemstvo, za koji promatrači drže da je dio britanskog plana šarmiranja Europe nakon Brexita. Vojvotkinja od Cambridgea ručala je s nizozemskim kraljem Willem-Alexanderom u kraljevskoj rezidenciji Wassenaar, u predgrađu Den Haaga. Kralj je srdačno dočekao Kate, prvu članicu britanske kraljevske obitelji koja je posjetila nizozemsko kraljevstvo u posljednje tri godine. Tajno oružje Velike Britanije Britanski dnevni list Daily Mail drži da Kate predstavlja "tajno oružje Velike Britanije" za europske zemlje tijekom pregovora o Brexitu.Ona je otišla na taj put dan nakon susreta s britanske premijerke Therese May s nizozemskim premijerom Markom Rutteom. Kralj Willem-Alexander je prošlog mjeseca upozorio da je odluka Velike Britanije da napusti Europsku uniju donijela brojne neizvjesnosti u Europi i mogla bi izazvati gubitak radnih mjesta u Nizozemskoj. Velika Britanija je treći trgovinski partner Nizozemske nakon Njemačke i Belgije, pokazuju podaci nizozemskog statističkog ureda. >>Kate Middleton i princ William razmjenjivali nježnosti u loži 