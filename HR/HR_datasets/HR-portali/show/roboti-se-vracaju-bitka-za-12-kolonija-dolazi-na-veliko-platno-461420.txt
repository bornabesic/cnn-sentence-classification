Nakon što su 'Ratovi zvijezda: Sila se budi' pokazali da u starim serijalima znanstvene fantastike i te kako još ima novaca, i drugi filmski studiji osim Disneya su počeli prekopavati svoje arhive. Tako je Universal u svojim ormarima pronašao 'Battlestar Galacticu', znanfan seriju koja je završila još 2009. godine, s omanjim revivalom u obliku serije 'Caprica' 2010. godine. Premda je originalno Bryan Singer bio zamišljen kao redatelj koji je trebao ovu seriju po drugi (treći?) put uskrsnuti, Singer je trenutačno zauzet najnovijim nastavkom X-Mena, 'X-Men: Apokalipsa', a nakon toga je će se posvetiti ekranizaciji '20000 milja pod morem'. Cijeli revival serije zamišljen je kao tzv. 'soft reboot' u kojem bi se kao osnovu uzela originalna serija s kraja '70. godina prošlog stoljeća. No premda Singer vjerojatno neće biti redatelj, sudeći prema njegovoj zauzetosti, i dalje je jedini redatelj vezan za projekt. Stoga je posve moguće da će barem odigrati ulogu izvršnog producenta. Ono što cijeloj priči daje dozu ozbiljnosti i što nas je uvjerilo da bismo stvarno mogli u narednih par godina doživjeti dugometražni kino film o preživjelima s dvanaest kolonija je činjenica da je Michael De Luca unajmljen kao producent. De Luca iza sebe ima omanje brdo filmova koji su dobili razne nagrade, a i mnoštvo nominacija za Oscara. Battlestar Galactica - Cylon Invasion - Season 7 Episode 1:Uzayda İsyan yayınlanmıştır. https://t.co/edC7hvobmK pic.twitter.com/1RiXE50PTm Osim De Luce unajmljen i scenarist Paglen, koji je prema prvim navodima, već napisao početni nacrt scenarija. Stoga, ne bismo se trebali iznenaditi ako nas uskoro opet bude veselila bitka između ljudi i Cylonaca. Tema: FILM 