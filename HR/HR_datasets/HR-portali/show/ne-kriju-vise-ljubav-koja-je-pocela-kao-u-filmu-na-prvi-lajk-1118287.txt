Televizijska i radijska voditeljica, 33-godišnja Tatjana Jurić, odnedavno je ponovno zaljubljena, a sudeći po fotografijama, i jako sretna. Njezin novi partner je 31-godišnji Ivan Zubak, član uprave AutoZubaka, zadužen za poboljšanje kvalitete poslovanja, i predsjednik uprave ORYX grupe. Duge šetnje Maksimirom Njihova ljubavna priča, tvrde njihovi bliski prijatelji, počela je kao u romantičnim filmovima. Navodno se Ivan prvi obratio Tatjani, i to preko društvene mreže. Jedan njegov lajk, kako tvrde upućeni, bio je dovoljan da par počne razmjenjivati poruke, a zatim je uslijedio i susret. Diplomiranu politologinju i ambicioznog poduzetnika često se može vidjeti kako šeću Maksimirom, ali ipak su najopušteniji u Ivanovu domu, gdje Tatjana često boravi.  Koliko su bliski, Ivan je nedavno pokazao promijenivši profilnu fotografiju na Viberu onom na kojoj leži zagrljen s novom djevojkom. – U vezi tražim ljubav. Podršku. Razumijevanje. Poštovanje. Uvažavanje. Slobodu, odnosno mogućnost da budem loše kad se tako osjećam i da budem luckasta kad mi to treba. Ne mislim da je ljubav bezgrešna, niti da takva treba biti. Imam i to jedno pomalo naivno shvaćanje – ako smo zajedno, onda smo zajedno. Bilo kada i u bilo kakvim uvjetima. Što god da se dogodi u vezi, mislim da se s time treba suočiti, da je to uvijek odraz dvoje ljudi i da se ne događa zbog loše namjere. Dok god je tako, meni je dovoljno – rekla je Tatjana jednom prilikom za Story, a tada je i priznala da iz prijašnjih veza pamti samo lijepe i sretne trenutke. Uvijek okrenuta budućnosti A upravo tako pamti i dvije i pol godine dugu vezu sa skiperom Mirjanom Vlahovićem, s kojim je bila i zaručena, ali prekinula je vezu u siječnju ove godine. – Da smo vrijedili, bili bismo sad ovdje. Budući da nismo ovdje, nismo vrijedili i idemo dalje – komentirala je Tatjana prekid zaruka za Večernji list. – Uvijek se radije okrenem budućnosti nego da se opterećujem prošlošću – rekla je i jednom prilikom svestrana voditeljica koja se tom mišlju vodila i sada kada je počela vezu s mladim nasljednikom Ivanom. Ljubav joj je, kako je Tatjana navodno povjerila prijateljicama, došla kada joj se najmanje nadala.    