Dok mi čekamo da u kina stigne nastavak filma 'Jack Reacher', netko na internetu se upitao jedno posve zanimljivo pitanje - koliko Tom Cruise u stvari trči u svojim filmovima? Odgovor na to je stigao nakon odgledane cijele njegove filmografije i kako se čini, Cruise uistinu voli protegnuti svoje noge. YouTube stranica tako je napravila kolaž svih scena u kojima Cruise baš trči, počevši sa prvim filmom u kojem je Cruise imao značajnu ulogu, 'T.A.P.S.', pa sve do prošlogodišnje 'Nemoguće misije 5'. Pogledajte video Cruise nije prestao trčati, pa ga možete i ove jeseni pogledati u sprinterskoj sceni, i to u filmu 'Jack Reacher: Nema povratka', nastavku hita 'Jack Reacher' iz 2012. godine. Uz Cruisea se u filmu pojavljuju još Cobie Smulders, Aldis Hodge, Danika Yarosh, Patrick  Heusinger, Holt McCallany te Robert Knepper, za koje se još ne zna trče li u filmu. 'Jack Reacher: Nema povratka' u domaća kina utrčava za samo dva dana, 20.listopada, u distribuciji Blitza. Tema: FILM 