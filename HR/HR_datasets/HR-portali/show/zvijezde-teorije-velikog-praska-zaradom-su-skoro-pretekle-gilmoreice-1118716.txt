Glumce iz hit serije "Teorija velikog praska" po zaradi bi uskoro mogle preteći zvijezde serije "Gilmore Girls". Naime, Netflix će glumicama Lauren Graham i Alexis Bledel platiti pet milijuna kuna po snimljenoj epizodi nove sezone "Gilmore Girls" prenosi Variety. Iako se ovaj iznos čini vrtoglavim, još je daleko od cifre koju dobivaju glumci "Teorije velikog praska" čija plaća po epizodi iznosi oko 6,6 milijuna kuna. Na trećem mjestu po zaradi je glumac Mark Harmon publici poznat po ulozi u forenzičkoj seriji NCIS koju pratimo i na Doma TV-u. Njegova plaća po epizodi je skoro 3,5 milijuna kuna, a tek nešto manji iznos dobiva i Kevin Spacey za ulogu Francisa Underwooda u političkoj drami "Kuća od karata". Dobru zaradu ostvaruje i većina glumačke postave "Igre prijestolja" kojima po epizodi na bankovni račun sjedne oko 3,3 milijuna kuna. Da prihvati ulogu agentice CIA-e Carrie Mathison u seriji "Domovina", bio je dobar potez za Claire Danes jer je tom ulogom zaradila tri milijuna kuna po epizodi, a jednako toliko zarađuje i Mariska Hargitay u seriji "Zakon i red". 