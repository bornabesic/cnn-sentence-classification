Marion 'Suge' Knight tvrdi da su njegov bivša žena i bivši šef osiguranja Death Row Recordsa, Reggie White Jr, ubili Tupaca Shakura koji se nalazio na suvozačkom mjestu, te da je on, Suge, zapravo bio meta pucnjave 1996. Njegov odvjetnik Thaddeus Culpepper priložio je potpisanu izjavu da je ‘Knight dugi niz godina znao da iza ubojstva Tupaca i pokušaja ubojstva Knighta stoje Reggie Wright Jr. i njegova bivša žena Sharitha’. Odvjetnik je dodao i da Suge ima detaljne informacije koje se tiču ubojstva još jednog repera, Biggieja Smallsa, odnosno Notorious B.I.G.-ja. Reper je svoju priču ispričao za novi dokumentarac ‘Tupac Assassination: Battle for Compton’ redatelja Michaela Douglasa Carlina i Richarda Bonda, temeljenog na knjizi ‘Tupac: 187 The Red Knight’ u kojoj je Suge također sudjelovao. Prema teoriji izloženoj u filmu Tupac se samo našao na putu, a prava meta bio je Suge koji je s Dr. Dreom i drugima osnovao izdavačku kuću Death Row Records. Tupac Shakur (25) je u pucnjavi iz drugog automobila zadobio smrtonosne rane od četiri metka (dva u prsa, jedan u ruku, jedan u nogu) dok se sa Sugeom 7. rujna 1996. vozio Las Vegasom nakon odgledane borbe Mikea Tysona. Tupac je umro šest dana kasnije, 13. rujna. Marion Suge Knight dolazi u bolnicu nakon što su mu javilia da je Tupac umro od posljedica pucnjave   Glasnogovornik filma je rekao da se prema njihovoj teoriji čini da je to bio prvi u nizu pokušaja atentata na Sugea koji je kulminirao ranjavanjem glazbenog menadžera sa šest metaka 2014. Sugea su svojedobno prozivali za odgovornost za ubojstvo Shakurovog suparnika Christophera 'Biggie Smalls' Wallacea 1997., piše Music News. Profimedia, Visual movies Biggie Smalls i Tupac Profimedia, Xposurephotos Tupac Shakur, Puff Daddy i Biggie Smalls   Bivši detektiv policije u Los Angelesu Russell Poole iznio je prije dvije godine za magazin Vice istu teoriju. Smatra da su Wright Jr. i Sharitha Knight, ako ništa drugo, organizirali njegovo ubojstvo kako bi preuzeli kontrolu nad Death Row Records. ‘Suge u to vrijeme još nije bio razveden i da su ga tada ubili, ona bi dobila većinu bogatstva. Zato se obratila Wrightu koji je bio zadužen za izdavačku kuću dok je Suge u zatvoru’, rekao je. White Jr. je prije dvije godine za magazin AllHipHop istaknuo da je već nekoliko ljudi, koji su njega optužili za ubojstvo, i sami umrli u posljednjih deset godina, primjerice bivši tjelohranitelji Michael Moore, Frank Alexander kao i Russell Poole. ‘Vjerujem u karmu. Svi ti ljudi su umrli. Sljedeća osoba bi mogla biti R.J. Bond. Nikome ne predviđam smrt, ali bolje bi im bilo da se zbroje. Bilo bi im bolje prestati s tim glupostima koje govore jer padaju kao muhe’, rekao je White Jr. Kevork Djansezian / REUTERS Marion Suge Knight na sudu, snimljen u ožujku 2015.   Suge trenutno u pritvoru čeka suđenje za ubojstvo i pokušaj ubojstva nakon prometne nesreće u Comptonu, Kaliforniji, u siječnjuu 2015., kad je kamionom u bijegu od svađe koja je prethodila pokosio prijatelja Terryja Cartera i ozlijedio glumca Clea Sloana.