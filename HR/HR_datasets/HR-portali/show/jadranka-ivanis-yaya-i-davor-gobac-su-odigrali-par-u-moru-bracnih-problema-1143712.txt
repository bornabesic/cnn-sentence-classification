Pjesma "Maradona'' je već mjesecima na vrhovima top lista, a sada je konačno stigao i videospot u kojem su Jadranka Ivaniš Yaya i Davor Gobac na kazališnim su daskama odigrali uloge ljubavnog para u moru bračnih problema. Ova poznata glazbena ekipa u svom gorko-slatkom ljubavno-bračnom duetu na duhovit način progovara o suživotu dvoje ljudi. Suradnja s Davorom Gopcem bila je posve prirodna jer, kako kaže bend, poznaju se ''sto godina'' i on je bio odmah prvi i pravi odabir za ovu suradnju. „Maradona“ je jedan potpuno novi i osvježavajući projekt Jinxa. Naime, riječ je o miksu soula, rock'n'rolla i mjuzikla koji u ovoj tmurnoj svakodnevnici unosi dašak humora i vedrine. Spot je nastao u produkciji Supermarketa pod redateljskom palicom Vena Jemeršiča. Uz Cokijev autorski potpis, bend je za finalni miks ove pjesme angažirao i Marka Saundersa, britanskog producenta, miksera i snimatelja koji je u dosadašnjoj karijeri surađivao sa nizom velikih glazbenih imena među kojima su David Bowie, Nenah Cherry, The Cure, Tricky, Depeche Mode i mnogi drugi. Tonski snimatelj je Berko Muratović, a mastering je radio Dragutin Smokrović - Smokva. Pjesma "Maradona", uz prethodni singl ''Jesmo li dobro?'', najavljuje novi studijski album Jinxa koji će biti objavljen ovog proljeća.