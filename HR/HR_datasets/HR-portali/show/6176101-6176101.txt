Kristaps Porzingis, 21-godišnji igrač košarkaškog kluba New York Knicks iz američke NBA lige, jedan je od mnogih koji nije odolio čarima Hrvatice Ines Nikić, koju na Instagramu prati nešto manje od 8000 ljudi. Nakon što je atraktivna brineta objavila fotografiju s plaže, Porzingis joj je u komentarima ostavio zaljubljeni 'smajlić', ali dobio je odgovor kakav sigurno nije priželjkivao. - Čovječe, pa ona je 1999. godište - upozorio ga je jedan korisnik, a košarkaš, koji je samo prošle godine zaradio 4,3 milijuna dolara, odmah se ispričao. - Kvragu, moja pogreška - napisao je. Nije dugo trebalo čekati ni na Inesin komentar - naime, odmah je objavila novu fotografiju na kojoj se ljubi s dečkom opisavši je riječima: 'Kristaps tko? Spavaš li mirno, Porzingisu?' - On može imati 1000 njih koje su bolje od tebe, a ti bogatijeg i poznatijeg od njega teško - odbrusili su joj neki Kristapsovi obožavatelji.