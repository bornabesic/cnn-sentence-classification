Kada je riječ o ljubavnom životu 42-godišnjega glumca Leonarda DiCapria, zaključak je da je opsjednut Victoria’s Secret modelima, tzv. anđelicama. Oskarovac je upravo prekinuo vezu s danskim modelom, 25-godišnjom Ninom Agdal, koju je upoznao lani na filmskom festivalu u Cannesu. Glumcu je to bila čak deseta veza s anđelicom, jer je donedavno bio u vezi sa 24-godišnjim njemačkim modelom Toni Garrn. Iz avanture u avanturu DiCaprio nije pronašao sreću ni s manekenkom i 27-godišnjom glumicom Kelly Rohrbach, koja je dobila ulogu u remakeu filma “Baywatch”. Vratimo li se u prošlost, vidjet ćemo da Leo ima dugogodišnju povijest ljubavnih veza s manekenkama i supermodelima. Prva je bila Bridget Hall 1994., a godinu poslije imao je kratku aferu s Naomi Campbell, ali na kraju su ipak odlučili biti samo prijatelji. Helena Christensen, jedna od prvih anđelica Victoria’s Secreta, imala je 1997. kratku vezu s Leom baš u vrijeme velike popularnosti filma “Titanic”. Godinu dana nakon Helene, supermodel Eva Herzigova i on imali su avanturu od mjesec dana, u vrijeme kada je Eva imala brakorazvodnu parnicu s Ticom Torresom, bubnjarom benda Bona Jovija. DiCaprio se 2000. zaljubio u Gisele Bündchen (koja je danas u sretnom braku s američkim sportašem Tomom Bradyjem). Tko je sljedeća muza? Iako se šuškalo da će se zaručiti, veza se raspala. Nakon što je jedno vrijeme bio sam, Leo je počeo obećavajuću vezu s izraelskim modelom Bar Refaeli, a zajedno su bili čak do 2011. No i to je puklo, a Leo nije gubio vrijeme. Za oko mu je zapela Victorijina anđelica Ana Vjaljicjina, ali samo nakratko. Te je godine glumac počeo vezu i s Erin Heatherton, a ljubav je potrajala deset mjeseci. Turbulentan je u ljubavi, a sad se svi pitaju tko će biti sljedeća muza glumca. Ostavljena Nina Agdal