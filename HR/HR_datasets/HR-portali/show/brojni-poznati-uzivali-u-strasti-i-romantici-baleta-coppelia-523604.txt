Sinoć je u Kaptol Boutique Cinema by CineStar održana ekskluzivna projekcija baleta 'Coppélia' - čarobnog baletnog spektakla u kojem su uživali i Ivana Marić, Katarina Baban, Tamara Garbajs, Igor Barberić, Davor Meštrović, Tihana Harapin-Zalepugin, Mirjana Mikulec, Andrea Solomun te Nj.E. Elizabeth Petrovic, veleposlanica Australije u Republici Hrvatskoj kao i ostali ljubitelji baleta. Balet 'Coppélia' je od trenutka svoje premijere 1870. godine postao veliki hit te je danas, uz 'Giselle', najizvođeniji klasični balet na svijetu. 'Coppélia' je energična i iskričava priča o magiji i prevari, s elementima svake sjajne priče: malo čarolije, dašak romantike i mnogo nevjerojatnih kostima. Glavni likovi su ludo zaljubljen par Swanilda i Franz, koji žive idealnim životom sve dok u njega ne uđe stanoviti dr. Coppelius i njegova misteriozna, prelijepa kćer Coppélia. Franza potpuno obuzme njezina očaravajuća ljepota te se zaljubi u nju. No, Swanilda uviđa da Coppélia nije onakva kakvom se predstavlja, stoga odlučno kreće u spas za svoju ljubav, kako bi izbavila iz ralja kobne doktorove kćeri. Osim Zagreba, u ovoj čarobnoj baletnoj poslastici uživala je publika u CineStaru u Zadru, Varaždinu, Rijeci, Splitu, i Osijeku. 'Coppélia' je dio 'Spektakla u CineStaru', specijalnog programa koji već šestu sezonu zaredom donosi prave glazbene i plesne poslastice u dvorane kina i u najudobnija sjedala u gradu. Tako su dosada posjetitelji CineStara imali priliku vidjeti live prijenose najboljih svjetskih opernih i baletnih izvedbi iz Royal Opera Housea, jedne od najpoznatijih svjetskih pozornica s vrhunskom produkcijom, kao i mjuzikle i koncerte poznatih svjetskih izvođača. Također bogat program najavljen je i za novu sezonu te će svi ljubitelji klasike, opere, baleta i ostalih glazbenih žanrova zasigurno doći na svoje. Kupovina ulaznica za sezonu 2017/2018 moguća je online na web stranicama kina, kao i na blagajnama kina. Tema: FILM 