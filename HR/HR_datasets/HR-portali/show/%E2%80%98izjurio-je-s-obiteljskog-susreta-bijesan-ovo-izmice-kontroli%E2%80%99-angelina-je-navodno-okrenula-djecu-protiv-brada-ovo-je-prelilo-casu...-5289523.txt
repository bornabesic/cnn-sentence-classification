Glumac Brad Pitt boji se da njegova uskoro bivša žena Angelina Jolie negativno utječe na djecu i okreće ih protiv njega, a navodno je i s posljednjeg obiteljskog susreta izjurio bijesan. Slavni je glumac zabrinut za svoje šestero djece Maddoxa (15), Paxa (12), Zaharu (11), Shiloh (10) i osmogodišnje blizance Knoxa i Vivienne, kao i za njihov odnos jer su ga navodno prestali zvati ‘tata’. Tjelohranitelj Kris Herzog, koji radi za obje obitelji kao i za Angelininog oca Jona Voighta, kaže da Bradove dvije posjete uz nadzor socijalne službe nisu prošle kako treba, piše Economic Times. ‘Brad je bijesan. Koliko sam čuo od njega i Jona, djeca su se okrenula protiv njega, navodno ne žele razgovarati s njim i ne žele ga zvati ‘tata’. Imali su dva druženja u Los Angelesu uz nadzor socijalne službe i nijedno dijete nije htjelo pričati s njim. Izjurio je drugi put bijesan, to je bila kap koja je prelila čašu. Mislim da razvod izmiče kontroli’, rekao je.  Osim toga, Herzog tvrdi da je Brad Pitt već krenuo dalje i da se potajno viđa s jednom slavnom glumicom. Premda nije htio otkriti njezin identitet, samo da je jednako slavna kao i Angelina Jolie, a neki mediji pišu da se radi o Margot Robbie.