Kako smo već pisali, Shane Black, redatelj vrlo hvaljene neonoir komedije ‘Cmok, cmok, bang, bang’ i fenomenalnog trećeg dijela 'Iron Mana' ima još jedan filmski projekt, koji nam stiže već ove godine. Nakon omanjeg izleta u SF vode, opet se vratio u ono što ga je i izbacilo u žižu pozornosti, tj. u komične trilere. Prvi foršpan za film ‘The Nice Guys’ nas je iznenadio svojim podosta nasilnim i tzv. NSFW karakterom, tako da isti možete očekivati i u ovom videu. « The Nice Guys » : Ryan Gosling et Russel Crowe dans une bande-annonce déjantée https://t.co/COSP30Vp1W pic.twitter.com/pA9hzHNjQr Glavne uloge u filmu preuzeli su Ryan Gosling, kao trapavi privatni istražitelj Holland March, i Russell Crowe, koji glumi nasilnog Jacka Healyja. Njih dvojica će svim mogućim 'simpatičnim' načinima pokušati doći do novca i riješiti svoj slučaj. Jer oni su 'simpa' tipovi. Pogledajte video Prema prikazanom, čini se da ćemo dobiti još jedan poprilično zabavan film, što smo od Blacka i očekivali. U pitanju je redatelj-scenarist koji je autor 'Predatora' i ‘Smrtonosnog oružja’, a njegov je i vrlo zabavan, premda loš, ‘Dugi oproštaj’ s Geenom Davis i Samuelom L. Jacksonom. ‘The Nice Guys’ u kinima stiže krajem svibnja 2016. godine. Tema: FILM 