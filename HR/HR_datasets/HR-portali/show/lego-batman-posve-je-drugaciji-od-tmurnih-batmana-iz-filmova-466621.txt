Osim Batmana kojeg trenutačno možemo vidjeti u kinima, još jedan 'Šišmiš' nas čeka u kinima. U pitanju je duhovni nastavak ili spinoff filma iz 2014. godine, nenadanog hita 'Lego'. 'Lego' je zaradio poprilično kvalitetnih 470 milijuna dolara, na budžetu od samo 60 milijuna, a kritike su bile univerzalno dobre. Tako film trenutačno ima 7,8 na IMDb-u, dok je na stranici Rotten Tomatoes nagrađen s nevjerojatnih 96%, što malo koji film ima. Stoga nije nimalo čudno da se krenulo pričati i o nastavku, a i o spinoffu originalnog filma. I dok ćemo pravi nastavak još malo čekati, film o Lego Batmanu pustio je prvi poprilično duhovit foršpan u igru, uz ugodnu glazbenu podlogu Wiz Khalife. Pogledajte video U ulozi Batmana, tj. Brucea Waynea, našao se Will Arnett, koji je to potvrdio i na Twitteru. Ralph Fiennes dat će glas Alfredu Pennyworthu, a Rosario Dawson i Michael Cera glasovi su Batgirl/Barbare Gordon i Robina. Izvrsni komičar Zach Galifianakis bit će Joker, dok je gradonačelnica Gothama Mariah Carey. Dok ćemo pravi nastavak filma čekati sve do svibnja 2018., 'The Lego Batman Movie' u kina stiže za nešto manje od godine dana. A kome se niti toliko ne čeka, može pogledati 'Batman v Superman: Zora pravednika'  u CineStar kinima već od danas. Tema: FILM 