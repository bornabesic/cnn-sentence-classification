Guy Ritchie je poznat kao redatelj koji nas uvijek iznenađuje svojim stilom, kao i po svojem zanimljivom 'dijeljenju' uloga. Tako je jedna od uloga u njegovom najnovijem filmu, 'Kralju Arthuru', pripala i legendarnom nogometašu Davidu Beckhamu. U ovom epsko fantastično-akcijsko-pustolovnom filmu, s Charliejem Hunnamom u glavnoj ulozi, gledat ćemo Arthurovo putovanje od života na ulici do prijestolja. No put do prijestolja i do epskog mača Excalibura neće biti jednostavan jer se Arthuru na put ispriječio grubijan Trigger, kojeg glumi spomenuti nogometaš. Kako možete vidjeti u videu, Beckham je imao samo pozitivne stvari za reći o tom iskustvu, a i Hunnam nije bio škrt na komplimentima. Uzevši u obzir da je Beckham već prije imao malenu ulogu u Ritchiejevom filmu 'Šifra U.N.C.L.E.', jasno nam je zašto se i ovaj put dobro proveo Pogledajte Beckhamov video Ulogu kralja Arthura preuzeo je Charlie Hunnam, a kao njegov neprijatelj, zlobni Vortigern, nastupa Jude Law. Djimon Hounsou glumi Arthurovog mentora Bediverea, dok je Astrid Bergès-Frisbey dobila ulogu Guinevere. 'Kralj Arthur: Legenda o maču', u distribuciji Blitza, u kina stiže pretpremijerno 10. svibnja i to u najboljim formatima RealD 3D  i 4DX, a ulaznice možete kupiti već danas na blagajnama ili na web stranicama kina. Tema: FILM 