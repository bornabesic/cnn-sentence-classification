Oliver Dragojević iduće će godine proslaviti 70. rođendan, a obilježit će ga velikim koncertom u zagrebačkoj Areni 11. ožujka 2017. Splitski glazbenik, koji ne voli da ga zovu legendom, otkrio je u intervjuu za Story da ga ipak najviše veseli to što će iduće godine dobiti peto unuče. Njegovi mezimci su devetogodišnji Duje, šestogodišnji blizanci Lucija i Toni i dvoipolgodišnja Margita. Unuci rastu poput pšenice – Dok se nisu rodili unuci, nisam primjećivao kako vrijeme brzo prolazi. Kada ih gledam kako rastu, to me asocira na pšenicu koju posiješ prije Božića i onda iznikne kad treba. Stvarno vrijeme leti. Za neke si stvari sam kriv što ih nisi napravio, a trebao si. Znam da mogu mnogo više i hvata me panika da neće biti vremena. Ne, nije ovo nikakva najava kraja, ali starijim se ljudima valjda to dogodi. Uđeš u tu neku dob i postanu ti važni minute i ure – kazao je Oliver i dodao kako ima jako živahne unuke te se umori nakon pola sata druženja s njima. No, istaknuo je kako je dobar djed. >>Oliver Dragojević ove godine u akciji 'Glazbom reci stop maltretiranju'