Natjecatelj RTL-ovog showa 'Zvijezde', Kristijan Vrankić (31) svoju audiciju počeo je s 'Miljackom' Halida Bešlića. Iako su članovi žirija, Tony Cetinski, Maja Bajamić i Goran Lisica Fox bili pomalo iznenađeni njegovom interpretacijom, Kristijan je nesmetano nastavio s pjesmom 'Baš ti lijepo stoje suze'. Nju je posvetio casting producentici showa koja mu se jako svidjela jer je 'visoka i mršava kao i on'.  Nastupi koji će vam uljepšati dan :D Kristijan je odlučio zapjevati i 'You Raise Me Up' Josha Grobana. Iako ga je žiri 'opominjao' zbog lošeg engleskog, Vrankić se nije dao smesti. Nakon toga, ponudio je da zapjeva pjesmu 'Hallelujah'.  Kada je vidio da mu prolaz dalje izmiče, Kristijan je zaključio da će ga spasiti 'Igra bez granica' Toše Proeskog, no žiri ga je prekinuo, a Kiki je napustio show.  Natjecatelj, koji za sebe kaže da je ljubitelj video igara, grafita i glazbe, svoje uratke redovno objavljuje na YouTubeu i na društvenim mrežama. Često ističe i da je 'slobodan muškarac' te da traži 'ženu za ljubav i brak'.  Snimka njegove audicije postala je hit na društvenim mrežama.  