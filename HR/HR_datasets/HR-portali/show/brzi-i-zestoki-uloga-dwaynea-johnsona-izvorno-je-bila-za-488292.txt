Danas je već malo teško zamisliti serijal 'Brzi i žestoki' bez Dwaynea Johnsona, otkako se glumac pojavio u petom nastavku franšize. No da su se stvari malo drugačije posložile u njegovoj bismo ulozi vidjeli značajno drugačijeg glumca. Naime, kako je Vin Diesel otkrio u videu kojeg je postavio na svoju stranicu na Facebooku, uloga agenta Lukea Hobbsa u početku je bila namijenjena Tommyju Leeju Jonesu. Pogledajte video - U petom sam se filmu upitao, 'S kim bih trebao raditi? No onda je djevojka po imenu Jen (ili Jan?) Kelly rekla da bi voljela vidjeti Dwaynea i mene na ekranu skupa. I tako, ulogu koja je isprva bila napisana za Tommyja Leeja Jonesa smo dali Dwayneu, koji je u njoj je zablistao - izjavio je Vin Diesel. Premda je Tommy Lee Jones jedan od najvećih glumaca, ipak bi nam bilo poprilično teško zamisliti ga u ulozi uvijek znojnog nabildanog razbijača. Stoga nam je poprilično drago da je ulogu ipak dobio The Rock. 'Brzi i žestoki 8' u američka kina dolazi 14. travnja 2017. godine, što znači da bi i kod nas mogao doći na isti datum, ili čak koji dan ranije. Tema: FILM 