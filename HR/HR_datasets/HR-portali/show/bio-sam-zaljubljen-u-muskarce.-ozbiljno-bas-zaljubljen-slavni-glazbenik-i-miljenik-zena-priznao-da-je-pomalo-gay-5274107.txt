Robbie Williams, jedan od najpoželjnijih muškaraca današnjice, nedavno je šokirao javnost nakon što je potpuno gol pozirao za gay časopis Attitude. No to nije sve. U najnovijem intervjuu progovorio je o svojoj seksualnosti i tako priznao da je u mladosti i sam bio - pomalo gay. Glazbenik, čiji je album 'The Heavy Entertainment Show' na prvom mjestu top lista u Velikoj Britaniji, objasnio je tako da je odrastao u društvu u kojem je reći nekome da je gay uvreda. - Prvi sam ecstasy probao u gay klubu i proveo sam se nevjerojatno. Tada sam pomislio - zašto sam dosad živio kako sam živio, kad mogu živjeti ovako. I to me nažalost dovelo do ovisnosti o alkoholu - ispričao je Williams u najiskrenijem intervjuu dosad. No tu nije stao. - Kad sam imao 21, pitao sam se da li to što ne mrzim homoseksualce znači da sam i ja gay. Pa sam u jednu ruku sam zaključio da sam u nekom neodređenom smislu i ja pomalo gay - objasnio je Robbie. Tu nije završio. - Znate, bio sam zaljubljen u muškarce. Ozbiljno, baš zaljubljen. Ali ne mogu ja to s penisima. Ne uživam ni gledajući svoj. Da uživam, seksao bih se i s muškarcima jer volim seks - zaključio je Robbie. Inače, glasine o seksualnosti Robbieja prate otkako je započeo karijeru, a tome je uglavnom razlog njegova opuštenost. No otkad je 2006. godine upoznao Aydu Field, tursku glumicu, potpuno se promijenio. Par se zaručio 2009., a vjenčali su se u kolovozu 2010. godine. U rujnu 2012. dobili su kćer Theodoru Rose, a sin Charlton rodio se prije dvije godine. Robbie je nedavno priznao i da je u depresiji jer su ga zasmetali komentari obožavatelja na njegov izgled. Pošto se složio s komentarima da je ostario, podvrgnuo se nekim estetskim zahvatima pa je tako bore odlučio korigirati botoksom i filerima. Čak je ofarbao i sijede. Priznao je i da je izbacivanje novog singla kao i novog albuma svaki put teško te da osjeća ogroman pritisak jer se uvijek boji kako će to publika podnijeti.