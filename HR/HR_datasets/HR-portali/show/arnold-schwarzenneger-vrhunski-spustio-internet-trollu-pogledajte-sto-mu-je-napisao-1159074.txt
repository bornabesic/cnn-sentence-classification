Društvene mreže i portali nažalost su puni Internet trollova, osoba koje namjerno vrijeđaju i pišu stvari koje nemaju veze s temom, kako bi se valjda više osjećale vrijedne. Jedan takav napao je na Facebooku Arnolda Schwarzeneggera, koji mu je spustio na pravi način. Arnie je objavio fotografiju na kojoj je nasmiješen s pripadnicama Specijalnih Zimskih olimpijskih igara, na kojima su se natjecale osobe smanjenih intelektualnih sposobnosti. Troll je komentirao: "Specijalne olimpijske igre nemaju smisla. Olimpijske igre su natjecanje najboljih atleta na svijetu, koji se natječu tko je bolji. Natjecanje retarda radi suprotno od toga", napisao je troll. Arnie se posebno naljutio na riječ "retard", te je trollu odgovorio sa stilom: - Iako je ovo glup i zloban komentar, neću ga obrisati, nego ću ti dati lekciju. Imaš dva moguća puta ispred sebe. Garantiram ti kako ovi sportaši imaju više hrabrosti, supsjećanja, mozga i vještina, dapače, više pozitivnih ljudskih strana nego što ih ti imaš. Znači, možeš ili učiti od njih i pokušati se promijeniti i dati nešto svijetu. Ili možeš ostati kakav jesi: jadan, ljubomoran internet troll koji ništa dobro ne daje ovom svijetu. Znam da je jedino što želiš samo malo pozornosti, no vjeruj mi, ako ovako nastaviš, nitko te neće zapamtiti. Schwarzenegger je na kraju ipak obrisao raspravu, no jedan je korisnik sačuvao snimljenu raspravu i obajvio je na Twitteru. Mnogi su nakon toga Arniejev profil zasuli hvalospjevima i napisali kako bi on trebao biti predsjednik SAD-a. Javio se i predstavnik Specijalnih olimpijskih igara, koji se zahvalio Arnieju na lijepim riječima za njihov pokret. >>Schwarzenegger napušta show 'Slavni pripravnik' zbog Trumpa koji mu se izrugivao 