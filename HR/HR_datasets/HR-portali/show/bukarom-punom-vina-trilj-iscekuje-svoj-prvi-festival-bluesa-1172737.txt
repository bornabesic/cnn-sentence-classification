Trilj je spreman za prvi Thrill Blues Festival. Thrill Blues Bukara napunjena je do vrha kvalitetnim domaćim vinom, otisnute su i prigodne majice koje pozivaju na festival blues glazb te vrhunskog ića i pića, uobičajenih mamaca koji zovu u ovu gatro meku. Na cjelodnevnom Thrill Blues Festivalu 14. srpnja u gradskom parku nastupit će Eric Sardinas&Big Motor iz Los Angelesa, Black Mountain bend iz Kotora, svjetski poznati vrsni riječki gitarist Hal, sinjski Dbluz, triljski Ozone i Hrepin band Sunnysiders.  ​ ​ Festival započinje jutarnjim "blues satom" namijenjenim djeci i početnicima na kojem će se govoriti o povijesti bluesa i instrumentima. Prikazat će se i dokumentarac kojeg je orgainizator Boris Hrepić Hrepa snimio u Memphisu, a kao poslastica izdvaja se i izvođenje starih triljskih pjesama u blues maniri.