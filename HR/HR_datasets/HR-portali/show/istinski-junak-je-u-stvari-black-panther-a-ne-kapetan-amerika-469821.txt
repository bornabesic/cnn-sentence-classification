U najnovijem isječku iz filma 'Kapetan Amerika: Civilni rat' vidimo po prvi put neprekinutu bitku između zaraćenih strana. A kako smo do sad imali samo naznake, očigledno je stiglo i vrijeme da dobijemo i malo detalja o kralju Wakande te da ga vidimo po prvi put bez njegovog kostima. Kralj Wakande, T'Challi, ili kako ga njegovi neprijatelji zovu - Black Panther, pokazao nam je koliko je sposoban u poprilično dobrom isječku, u kojem spasi i Black Widow, a i Tonyja Starka te Sharon Carter. Doduše, da budemo iskreni, izgleda nam kao da je Winter Soldier, tj. Bucky, pod nekakvom kontrolom, sudeći po izjavi Black Widow. No uvjerite se sami. Pogledajte video U filmu 'Kapetan Amerika: Građanski rat' Robert Downey Jr. i Chris Evans glume Iron Mana odnosno Kapetana Ameriku koji se ozbiljno posvađaju zbog pitanja nacionalne sigurnosti. Njihovi prijatelji svaki zauzmu jednu stranu te tako otpočne pravi rat među superjunacima. Sebastian Stan (Winter Soldier), Scarlett Johansson (Black Widow), te Don Cheadle (Warmachine) opet su se našli u svojim ulogama iz prethodnih filmova, a pridružuju im se i Anthony Mackie kao Falcon, Paul Rudd kao Ant-Man te Elisabeth Olsen kao Scarlet Witch. Chadwick Boseman glumi sposobnog aristokrata, Black Panthera, dok atentatora na Kapetana Ameriku, Crossbonesa, glumi Frank Grillo.   'Kapetan Amerika: Građanski rat' u CineStar kina dolazi 05.05. ove godine, za manje od mjesec dana. Tema: FILM 