Članovi Laibacha zagrebačkim koncertom proslavili su Dan pobjede nad fašizmom, a nastup su otvorili skladbama koje su inspirirane djelima pjesnika Franca Prešerna. Pjevali su o pokrštavanju alpskih Slovenaca, a su publiku iznenadili spektakularnim vizualnim efektima koji su se izmjenjivali iza leđa pjevača Milana Frasa (57). Obožavatelji su pohrlili u foaje Lisinskog kupiti majice pa su ‘naoružani’ suvenirima uživali u dvosatnom glazbenom spektaklu. Koncert su prvih redova pratile Josipa Lisac i Đurđa Tedeschi koje su modno uskladile pokrivala za glavu. Laibach će svoju turneju ‘Naše pjesme, vaši snovi’ nastaviti u lipnju kada imaju zakazan nastup u Poljskoj, a prije toga bend će otputovati u Izrael. Prije mjesec i pol predstavili su dokumentarac o svom koncertu u Sjevernoj Koreji gdje ih je slušao i Kim Jong-un. 