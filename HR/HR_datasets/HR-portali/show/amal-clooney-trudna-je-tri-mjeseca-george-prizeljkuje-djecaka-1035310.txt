Iako se već u nekoliko navrata nagađalo da je lijepa supruga Georgea Clooneyja trudna, ovog puta vijest o trudnoći nije šala. Barem tako tvrdi OK! Magazine kojem je izvor blizak paru potvrdio da je lijepa odvjetnica Amal  trudna već 14 tjedana.  Šuškanja o trudnoći krenula su još krajem kolovoza na premijeri filma "Our Brand is Crisis" kada su prijatelji slavnog para primijetili da Amal ne konzumira alkoholna pića. Vijest o dolasku prinove supružnici čuvaju u strogoj tajnosti jer se boje mogućih komplikacija pa ne žele s tom informacijom za sada izlaziti u javnost. Izvori bliski paru kazali su i da Clooney sve vrijeme brižno pazi na svoju suprugu. – Jako je paranoičan i stalno ju ispituje je li jela. Kada ga nema doma, naručuje joj hranu kako bi bio siguran da je unijela dovoljno kalorija za sebe i dijete – kazao je izvor.  Iako je slavni glumac nedavno izjavio da ne planira uskoro imati djecu i da roditeljstvo nije na listi njegovih prioriteta, izvor tvrdi da će se George biti sjajan otac. – Ne mogu dočekati da sretnu vijest podijele sa svojim bližnjima – kazao je izvor za kraj i otkrio da slavni glumac priželjkuje dječaka. >>Amal Clooney posljednja nada Gaddafijeva sina osuđenog na smrt >>Slavni glumac i lijepa odvjetnica rade na prinovi