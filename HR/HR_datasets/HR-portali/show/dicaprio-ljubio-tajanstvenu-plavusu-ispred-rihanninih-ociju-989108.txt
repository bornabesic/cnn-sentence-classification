Nije prošlo ni mjesec dana otkako je u svjetskim medijima odjeknula informacija da šarmer Leo ponovo ljubi i to ni manje ni više nego barbadošku ljepoticu Rihannu. Iako oni svoju vezu nisu ni potvrdili ni demantirali, njihova bliskost u posljednje vrijeme donijela im je titulu novog hollywoodskog para. No, čini se da od njihove ljubavne priče ipak neće biti ništa. Naime, šarmantan glumac uhvaćen je kako se ljubi s tajanstvenom plavušom u jednom noćnom klubu. No to ne bi bilo toliko iznenađujuće da od Rihanne nije bio udaljen svega nekoliko koraka. – Ljubili su se i nije ih uopće bilo briga hoće li ih netko vidjeti – izjavio je izvor za RadarOnline. Dodao je i kako pjevačica i glumac nisu bili zajedno u klubu.  – Rihanna je bila za stolom vlasnika kluba u prizemlju, a Leo u separeu blizu DJ pulta. Čini se da  Rihanna zaista nema sreće u ljubavi. Nakon ljubavnog kraha s Chrisom Brownom i Drakeom odlučila je da više neće izlaziti s nezrelim muškarcima. No, i ovog puta je pokleknula, i ako je vjerovati glasinama, izvukla deblji kraj.  >>DiCaprio i Rihanna opet zajedno na tulumu >>Ako su oni novi holywoodski par, očekuje nas jako uzbudljiva godina! 