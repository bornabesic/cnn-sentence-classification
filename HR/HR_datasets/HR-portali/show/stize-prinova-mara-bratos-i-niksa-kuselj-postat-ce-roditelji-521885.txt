Mara Bratoš i Nikša Kušelj u vezi su četiri godine, a uskoro će dobiti svoje prvo dijete, piše Story. - Istina je, trudna sam i presretna -  rekla jedna od najuspješnijih domaćih fotografkinja. Mara je ušla u drugo tromjesečje trudnoće i osjeća se odlično, ali detalje ipak čuva za sebe. Zbog bebe, ali i zbog sebe, 43-godišnja Mara je u posljednjih nekoliko tjedana usporila radni tempo. Ljetne mjesece koji su pred njom, iskoristit će za odmor i uživanje na jugu Dalmacije. Već tradicionalno, Mara i Nikša ljeta provode u svom rodnom Dubrovniku, gdje su se davno i upoznali. U početku su bili samo prijatelji, a zaiskrilo je tek potkraj 2011. kada su došli na ideju započeti zajednički projekt ‘Ulica s imenom grada’. Izvorni članak pročitajte u časopisu Story. 