Sinoćnja dodjela Billboard Music Awardsa bila je u znaku repera Drakea, koji je osvojio čak 13 nagrada. Dok je preuzimao jednu od nagrada, bivši Rihannin dečko, na pozornicu je poveo i Lil Wayne i Nicki Minaj i rekao kako je to njegova obitelj i da je zahvalan što su uz njega. Upečatljiv i vatren nastup imala je Nicki Minaj i tijekom devet minuta napravila je kratki presjek svojih novih pjesama. Emotivan je bio i nastup Celine Dion koja je povodom 20 godina od prikazivanja "Titanika" izvela naslovnu skladbu ovog filma "My Heart Will Go on". Pjevačica je na pozornici zablistala u bijeloj dekoltiranoj haljini i dok je pjevala na zaslonu iza nje su se izmjenjivale slike sa scenama iz "Titanika". Zvijezda večeri zasigurno je Cher koja je svojim nastupom pokazala kako i u 71. godini vlada scenom i izgleda bolje od puno mlađih kolegica. U izazovnim odijevnim kombinacijama, koje su više otkrivale nego skrivale, izvela je svoja dva hita "Belive" i If I Could Turn Back Time", a nakon toga joj je dodijeljena nagrada Billboard Icon Award. - Od četvrte godine želim se ovim baviti i sada je već prošlo više od pedeset godina da sam na sceni - rekla je  Cher primajući nagradu od Gwen Stefani i još se zahvalila mami i prisjetila se kako joj je mama jednom prilikom rekla kako možda neće biti najpametnija i najljepša ali će biti posebna.