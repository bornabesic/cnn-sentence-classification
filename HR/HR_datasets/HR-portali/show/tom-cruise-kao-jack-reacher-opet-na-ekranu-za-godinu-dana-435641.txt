 Krajem prosinca kreće produkcija nastavka 'Jacka Reachera', u kojem će se Cruise opet naći u društvu s Edwardom Zwickom, s kojim je 2003. godine snimio 'Posljednjeg samuraja'. U glavnoj ulozi će mu se pridružiti i Cobie Smulders, koju naša publika zna kao Robin Scherbatsky iz serije 'Kako sam upoznao vašu majku'. Premda su isprva nerado dali odobrenje da se ide u produkciju serijala, producenti iz Paramounta su se predomislili jednom kad su vidjeli uspjeh filma na međunarodnom tržištu, gdje je 'Jack Reacher' utržio posve zadovoljavajućih 140 milijuna dolara. Uzevši u obzir što je sve najavljeno za 2016. godinu, čini se da nas čekaju akcijom nabijeni i ljeto i jesen. 'Underworld 5', 'Gambit', 'Inferno', a sve to par tjedana prije Marvelovog 'Dr. Strangea'...uzbudljiva vremena svakako. Što vi mislite? Treba li Tom Cruise odustati od akcijskih filmova ili je još uvijek u formi za njih? 