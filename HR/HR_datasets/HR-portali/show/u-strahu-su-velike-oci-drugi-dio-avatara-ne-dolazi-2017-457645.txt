Premda je nedavno objavljena vijest da ćemo krajem 2017. godine dobiti nastavak hita iz 2009. godine, 'Avatara', izgleda da su se producenti i James Cameron predomislili oko toga. Neki su spomenuli strah zbog nezadrživih 'Ratova zvijezda' koji izlaze u isto vrijeme, dok su drugi pričali o jednostavnoj nesposobnosti filmaša da se drže zadanih rokova. No priča nije toliko jednostavna. Naime, 'Avatar 2' se ne snima kao samostalan film, već je dio većeg kompleksa filmova, u produkciji Foxa. Stoga će datum za drugi dio serijala biti određen u trenutku kada budu spremni i drugi, a i treći i četvrti dio filma. Kako to znači da će se sva tri dijela morati snimati istovremeno, Fox će time vjerojatno oboriti i mnogo rekorda za najveću produkciju svih vremena. A kako je 'Avatar' i dalje najprofitabilniji film u povijesti, sa zarađenih 2,8 milijardi dolara, mislimo da se nitko ne bi trebao zabrinjavati. Nastavak (tj. svi nastavci) će  vrlo vjerojatno biti filmovi koji će zaraditi neslućene količine novca. 