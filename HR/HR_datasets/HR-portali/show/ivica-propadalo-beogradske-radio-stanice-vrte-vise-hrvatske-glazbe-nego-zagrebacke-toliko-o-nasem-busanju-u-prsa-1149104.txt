Frontmen Teške industrije Ivica Propadalo objavio je na Facebooku ljutiti status upućen kolegama glazbenicima i ljubiteljima glazbe u Hrvatskoj, u kojem je optužio domaće radijske postaje da ne rade na zaštiti domaće glazbe. Kako je napisao Propadalo, skandalozno je da se naša glazba može više čuti na beogradskim, nego zagrebačkim postajama. - Beogradske radio stanice vrte više hrvatske glazbe nego što to čine zagrebačke radio postaje.Zapamtite ih: Hit Radio, Radio Jat, Radio S i predvodnik Naxi Radio čiji program skoro 50% ispunjava upravo hrvatska glazba ... Toliko o našem busanju u prsa i ljubavi prema svemu onome što je hrvatsko... Dragi naši glazbeni urednici, Živjele Vam : "Bijonsije, Adele, Rijane, Semi Smitovi, Vikendi i Gage", čime nas svakodnevno filate... Naravno oni su zadužili hrvatsku državu i njoj uredno plaćaju porez, koji je btw odnedavno glazbenicima povećan... Zar država nekim svojim uredbama ne bi trebala štititi domaću glazbu, kao što to čine: Francuska, Njemačka, Italija, Španjolska i sve druge pametne države...A mi Hrvati samo naprijed i zatucimo u korijenu sve ono što je naše... - napisao je ljutiti Propadalo. >>'Na internetu sam nakon 40 godina pronašao svoju prvu gitaru koju sam morao prodati da bih uredio kupaonicu' >>Pogledajte novi spot Teške industrije i dopustite da vas Majin seksipil i snažan vokal potpuno očara!