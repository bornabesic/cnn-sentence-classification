Od 1997. na Eurosongu se dodjeljuje i nagrada Barbara Dex za najlošiju modnu kombinaciju. Ova nagrada je dobila ime po predstavnici Belgije koja je svoju zemlju na ovom glazbenom natjecanju predstavljala 1993. kada je bila izložena brojnim kritikama zbog haljine koju je nosila i koju je sama dizajnirala. Ove godine nagrada Barbara Dex pripala je predstavniku Crne Gore Slavku Kaleziću. Njegova kombinacija prozirne crne majice, plave suknje koju je tijekom nastupa skinuo i ostao u uskim hlačama, nije baš oduševila modne znalce.  Na listi najgore odjevenih na Eurosongu našli su se i predstavnici Litve i Češke.