Rebecca i dalje misli da je Anja ljubomorna. 'Anja je ljubomorna bez veze, a Snježana i ja smo najmanje s Alojzom', zaključila je. 'Znaš i sama da imam neke osjećaje prema tebi', rekao je Alojz Anji. 'Imam i ja prema tebi Lojzek', rekla mu je Anja, a on ju je upitao zašto je tako reagirala. 'To je moja bolesna ljubomora, žao mi je zbog svega i priznajem da sam pretjerala', kazala mu je Anja dodajući da se to više nikad neće ponoviti, a Alojz ju je još jednom upitao jel spremna korigirati svoje ponašanje budući da je to već jednom prošao u životu. Nakon što ju je upitao je li joj uistinu stalo, Anja mu je odgovorila da ga voli! 'Ok, to mi je dovoljno', rekao je sretno Alojz, ali je dodao da ga je strah da će ponovno biti povrijeđen te da misli da se Anjino ponašanje ne može promijeniti. Anja ga je poljubila i obećala da se ispadi više neće ponoviti. Stankove djevojke oduševljene Kod Stanka su dame i dalje fascinirane ovcama i ovnom. 'Bome nije lako biti pastir', zaključila je Nives, dodajući da bi Ksenija bila najbolja pastirica. Stanko je dame potom prošetao po selu, gdje su im se svi obradovali, što je djevojke oduševilo. Kod ličkog frizera Marija također je bilo zabavno. 'Još na speed dateu obećala sam Mariju ako me uzme dalje, da ću se obojati u plavo. Mario je to, nažalost, ozbiljno shvatio! 'Ja bih bila polu-plavuša!', rekla je Amra kada je sjela na frizersku stolicu kod Maria. 'Samo da ne budem plavuša kao ti!', provocirala je Amra Josipu, na što joj je ona odgovorila da nikad neće biti plavuša kao ona. 'To njezino glumatanje i skretanje pažnje na sebe, to je Amra!', izrekla je Josipa mišljenje o Amri. 'Amra i Josipa se podbadaju, ali to rade namjerno pred Mariom, a u biti su si jako bliske', otkrila je Martina. Nakon friziranja došao je red da Mario pokaže Amri kako izgleda. 'Ajme, sad sam ljepša od tebe!', rekla je oduševljeno Amra gledajući Josipu. Mario je nešto kasnije iznenadio Amru velikom tortom u obliku bubamare jer joj je bio rođendan, što je nju jako iznenadilo te mu je obećala odužiti se. 'Ja sam mislio da ćeš reći da ćeš mi se odužiti večeras, a ne nekako!', bocnuo ju je Mario. Dražen se rasplako Dražen je svoje dame doveo do svog polja smilja gdje im je objasnio kako ga pravilno okopavati. Nakon posla došao je red za okrjepu lubenicom, a potom je Dražen curama obznanio da jedna mora otići s njegovog imanja. 'Odlučio sam. Snježana, to ste vi!', rekao je Dražen i rasplakao se te dodao da je bila lijena i da mu takva osoba ne treba.  Snježana je to primila bolje od njega. 'To su bile iskrene suze', zaključila je Snježana. 'Kad ti je netko neko vrijeme u kući, zbližiš se s osobom, eto, zato suze', objasnio je Dražen. Za to vrijeme kod Blažina su se dečki i cure zabavljali u graničaru ne bi li se prisjetili starih, školskih igara. Poslije su se svi zajedno kupali u Kupi gdje je Dino čak skinuo i gaće! 'Dino je bacio bokserice meni, a ja sam mu rekla da mu ih neću vratiti pa me skinuo!', komentirala je Terezija Dinov postupak, a i ostale djevojke su se složile da im nije smetalo što su i ostali dečki poslije skinuli svoje bokserice. 