Glumac Murat Yıldırım, kojeg je hrvatska publika upoznala kao zgodnog i bogatog Demira u turskoj TV seriji 'Asi', uskoro će se vjenčati s marokanskom ljepoticom Imane el-Bani. Da zaruke prođu u najboljem redu pobrinuo se i sam turski predsjednik. INSTAGRAM   Recep Tayyip Erdoğan pomogao je Yıldırımu da zaprosi Miss Maroka iz 2006. godine poštujući tursku tradiciju i običaje. Predsjednik je zaručnike dočekao u zračnoj luci u Ankari, kamo su zaljubljene zvijezde stigle iz Muratove rodne Adnane. Ondje je budući mladoženja partnerici organizirao glamurozan doček uz bubnjeve i tradicionalne turske instrumente. 'Murat je zamolio predsjednika da u njegovo ime zatraži Imaneinu ruku od mladenkina oca. Erdogan je bio oduševljen idejom. Preko aplikacije FaceTime na Facebooku nazvao je gospodina i sve odradio po pravilima', rekli su prijatelji para. Šuška se kako je glumac Recepa pozvao i na vjenčanje, a postoji mogućnost da će mladencima biti i kum. Iako ga mnogi zbog oštrih i konzervativnih političkih stavova zovu tiraninom, Erdoğan je pokazao da ima i romantičnu stranu, koju turska i svjetska javnost prerijetko viđaju.