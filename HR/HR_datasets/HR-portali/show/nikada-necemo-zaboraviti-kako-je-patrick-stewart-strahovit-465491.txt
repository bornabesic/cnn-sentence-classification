Patrick Stewart nije se samo jednom našao u ulozi negativca, no svaka njegova negativna uloga ipak je imala i neke iskupljujuće elemente. U slučaju filma 'Zelena soba', tj. 'Green Room', takvih elemenata nema. Stewart u filmu glumi vođu neonacista, koji slučajno zarobe punk rockerski bend 'The Ain’t Rights', u spomenutoj 'zelenoj sobi'. Bend je, nakon neuspješne turneje, prihvatio posljednju gažu u oronulom klubu u šumama Oregona gdje su slučajno posvjedočili grozotama koje se tamo zbivaju. Vlasnik kluba, Darcy (Stewart), odluči poduzeti sve kako bi zaštitio svoju tajnu i osigurao nastavak svojih kriminalnih aktivnosti. Pogledajte video Redatelj filma je Jeremy Saulnier, koji je malo znatiželjnijem pučanstvu poznat kao redatelj nahvaljenog trilera 'Blue Ruin'. Kako je tamo uspio bez problema prikazati pokušaje jednog oronulog muškarca da se osveti ubojicama svoje obitelji, ne sumnjamo niti da će nas i ovim filmom uspjeti oduševiti i da ćemo dobiti još jedno maleno remekdjelo. 'Green Room' s užasnim Stewartom (Zvjezdane staze , X-Men) u glavnoj ulozi i Antonom Yelchinom (Zvjezdane staze) u sporednoj, u kina stiže početkom svibnja. Tema: FILM 