Polusestra glumice Meghan Markle piše knjigu u kojoj planira razotkriti kojekakve prljave obiteljske tajne, uključujući i kako je bilo odrastati s djevojkom princa Harryja. Samantha Grant želi unovčiti svoju priču o Markle koja se navodno planira zaručiti za britanskog princa. Grant, koja boluje od multiplaskleroze i kreće se u invalidskim kolicima, već je ranije otvoreno govorila protiv svoje sestre i njezine nove ljubavi. Govoreći o knjizi koja će se između ostalog baviti problemima odrastanja u višerasnoj obitelji, Grant je na Twitteru napisala o svojoj polusestri: ‘Možda kad bude zrelija i pročita knjigu shvati nešto od toga. Neke stvari joj se sigurno neće svidjeti.’ 35-godišnju glumicu koja iza sebe ima propali brak, polusestra optužuje da je okrenula leđa obitelji te da im nikad nije bila podrška. Tvrdi da se princu neće svidjeti što je njegova nova djevojka napravila, pišu britanski mediji. Također kaže da je Meghan površna osoba kojoj je stalo samo do društvenog statusa te da je kao dijete gledala programe s kraljevskom obitelji i ‘slaba je na gingere’. Majka troje djece (51) kaže da je Markle htjela biti princeza i da je bila ‘narcisoidna i sebična’. Kad su se korisnici Twittera pobunili i stali u obranu glumice, Grant im je odbrusila: ‘Ona ima ledeno srce. Uvijek sam je podržavala, ali ne mogu podržavati laži i licemjerje.’ Grant nadalje tvrdi da joj je Markle okrenula leđa prije devet godina kad joj je dijagnosticirana multiplaskleroza, no čak je i njezina majka Roslyn (71) optužuje da laže. ‘Grant je izbjegava godinama. Sve što kaže o njoj je laž’, rekla je. Samantha tvrdi da je pomagala odgajati Meghan 12 godina dok su živjele zajedno u Kaliforniji: ‘Kraljevskoj obitelji neće biti drago kad čuju što je napravila našoj obitelji. Istina će uništiti njezinu vezu s princom Harryjem, sigurno neće više htjeti biti s njom.’