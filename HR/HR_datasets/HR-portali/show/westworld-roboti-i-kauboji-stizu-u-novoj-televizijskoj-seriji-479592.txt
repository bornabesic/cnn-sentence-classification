HBO je objavio novi foršpan za visokoočekivanu SF seriju 'Westworld'. Serija se bazira na iznimno uspješnoj klasičnoj priči i filmu Michaela Crichtona o zabavnom parku u kojem su svi 'glumci' u stvari roboti koji ispunjavaju sve želje bogatim gostima. 1973. godine snimljen je i film, koji je postao jedan od uspješnijih filmova te godine, s legendarnim Yulom Brynnerom u ulozi pobunjenog smrtonosnog robota koji počne ubijati goste parka, nakon nenadane greške u programiranju. Kako je pred nama još samo jedna epizoda 'Igre prijestolja' prije kraja šeste sezone, HBO je uložio značajna sredstva i napore da bi pretvorio 'Westworld' u SF hit jeseni. A budimo iskreni, sudeći prema foršpanu, čini se da bi to točno tako i moglo biti. Pogledajte video Kako smo spomenuli, serija stiže u jesen, a u glavnim ulogama su Anthony Hopkins, Ed Harris, Evan Rachel Wood, James Marsden, Thandie Newton, Jeffrey Wright, Tessa Thompson, Sidse Babett Knudsen, Jimmi Simpson, Rodrigo Santoro, i Clifton Collins, Jr. Tema: FILM 