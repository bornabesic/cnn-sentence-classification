Dok smo mnoge druge superheroje vidjeli uglavnom u borbenim pozama i u ratnim situacijama, Quicksilvera su nam odlučili predstaviti u malo romantičnijoj situaciji. Superheroj koji je do sada imao dvije inkarnacije (relativno nezapamćena u zadnjim 'Osvetnicima' i ona dobro prihvaćena u prethodnom dijelu 'X-Mena') ovaj put nam je prikazan kao pravi 'ljubavnik'. Pogledajte video A uz simpatične isječke, Quicksilver se pojavio i u onima koji su definitivno komični. Premda lik sam po sebi nije takav, moramo reći da mu to i dalje odlično pristaje. Pogledajte video Apocalypse, pravim imenom En Sabah Nur (Oscar Isaacs), mutant je neopisive moći, oslobođen 1983. poslije stoljeća zatočeništva. Bijesan zato što ljudi više ne štuju mutante, Apocalypse sa svojom četom gnjevnih mutanata, uključujući i razočaranog Magneta, kreće u pohod kako bi uništio čovječanstvo i utemeljio novi svjetski poredak. Magnetovo prihvaćanje Apocalypseove ponude, da mu se pridruži kao jedan od četiri jahača Apokalipse, natjera Raven/Mystique (Jennifer Lawrence) i Profesora X-a (James McAvoy) da uz tim mladih X-Mena u epskoj borbi protiv na prvi pogled nezaustavljivog neprijatelja probaju zaustaviti globalno uništenje. Zadnji film u legendarnoj trilogiji, u distribuciji Blitza, 'X-Men: Apocalypse' pogledajte pretpremijerno već danas, 18. svibnja ili od premijerno od sutra, 19. svibnja, u svim kinima. Tema: FILM 