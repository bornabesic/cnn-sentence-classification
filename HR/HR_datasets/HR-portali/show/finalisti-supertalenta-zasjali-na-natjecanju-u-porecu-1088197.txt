Najbolji od najboljih iz Rumunjske, Hrvatske, Južne Afrike, Austrije, Slovačke, Slovenije, Njemačke i Mađarske sinoć su se u porečkoj dvorani Žatika u Poreču borili za prestižnu titulu pobjednika Gala showa ovogodišnjeg DanceStara. Odlična atmosfera i podrška iz publike obilježili su ovu rasplesanu večer u kojoj se moglo uživati u 18 najboljih koreografija iz raznih kategorija, od baleta do urbanog plesa i mjuzikla. Titulu pobjednika osvojila je plesna skupina Formation iz Mađarske. Plesači Plesnog studija TransForm, finalisti ovogodišnjeg izdanja emisije Supertalent na Novoj TV, također su nastupili. U žestokoj konkurenciji od nekoliko tisuća plesača iz čak 55 zemalja njihova koreografija “Harry Potter” odabrana je da predstavlja Hrvatsku kao jedna od 20 najatraktivnijih koreografija cijelog natjecanja. Čak pet dana, koliko traje ovogodišnje DanceStar finale, sve vrvi brojnim popratnim događanjima – od besplatnih radionica i seminara do fotografskog natjecanja. Partner projekta je Laguna Poreč, a pokrovitelj je Rexona.  >>Za naše odlične rezultate treniramo i 15 puta tjedno >>Finalisti iz treće emisije su Erik Balija i Jelena Znaor