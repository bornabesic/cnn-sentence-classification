U javnosti je uvijek nasmijana i dobre volje, ali iza te vedre vanjštine poznata country pjevačica Dolly Parton skrivala je brojne mračne tajne koje je sad odlučila sama razotkriti u knjizi "Dolly o Dolly". Kraljica country glazbe u knjizi je opisala i svoje djetinjstvo u siromašnoj obitelji u kojoj je odrasla s još 11 braće i sestara. Obitelj je živjela bez struje i vode i već tada Dolly je obećala sama sebi kako će jednog dana postati uspješna i slavna. U tom naumu malo joj je pomogao i njen ujak koji je primijetio da Dolly ima veliki glazbeni talent i pomogao joj je da se s 12 godina pojavi na televiziji. Ubrzo je snimila prvi singl i kad je postala punoljetna, preselila se u Nashville, gdje je živjela u motelu, jela ostatke tuđe hrane i pisala pjesme za druge izvođače. U tom razdoblju upoznala je supruga Carla Deana, građevinskog poduzetnika za kojeg se udala 1966. godine. – Ja njega uvijek zovem tata, a on mene mama. Umrla bih kad bi me ostavio. – napisala je u knjizi i dodala kako je Carl divan muškarac s kojim ima otvoren brak. – Imam stabilan brak, ali spavala sam i s  drugim muškarcima. Oboje imamo afere o kojima međusobno ne razgovaramo – piše 71-godišnja glazbenica. Kroz depresivno razdoblje prolazila je 80-ih godina kada je čak razmišljala i o samoubojstvu, a život si je htjela oduzeti jer ju je ostavio ljubavnik. – Htjela sam povući okidač i oduzeti si život, a od te namjere spasio me moj pas Popey. Kad sam ga ugledala, znala sam da ne smijem to napraviti i više nikada nisam pomislila da si oduzmem život – piše Parton.   U tom periodu udebljala se 25 kilograma, imala je zdravstvenih problema i prijetili su joj smrću zbog čega je bila prisiljena otkazati i turneju.  U knjizi piše kako jako voli seks i jako rano je počela eksperimentirati sa seksom. Njen zaštitni znak je plava natapirana frizura i velike grudi za koje kažu da su prirodne, a ne skriva da je bila kod estetskog kirurga i popravila neke druge stvari...