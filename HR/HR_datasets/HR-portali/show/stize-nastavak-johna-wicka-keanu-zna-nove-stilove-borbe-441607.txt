 Dok je davao intervju za svoj nadolazeći horor 'Kuc, kuc' , Keanu se osvrnuo na priču nadolazećeg nastavka 'Johna Wicka'. - Mislim da imamo stvarno dobru premisu ovdje. U osnovi, postoje John Wick i John. Znate, John je oženjeni tip kome je umrla žena, i to je tih pet godina njegovog života. A s druge strane, tu je John Wick, mitski ubojica. I prošlost Johna Wicka se vraća, pokušavajući se uvući u Johnov život. Tako da se John Wick u stvari bori za Johna - izjavio je Keanu. Reeves je naznačio da ćemo u nastavku vidjeti opet zanimljive detalje iz prvog filma, kao što je hotel Continental i cijeli svijet podzemlja vezan za tu lokaciju. - Da bih unaprijedio lika prihvatio sam nove stvari i učio drugačije stilove borbe, stilove poput džuda i džijudžicua. i još neke stvari sam dodao zbog raznovrsnosti. Ali sve to je organski rast. John Wick neće odjednom dobiti supermoći, sve to mora biti povezano s likom - rekao je Reeves. A što je najvažnije, Reeves se vratio snimanju jer je uvjeren da ima smisla raditi nastavak. - Morali smo naći razlog zašto, i našli smo razlog koji je dovoljno dobar, koji nije glup. i sad se jednostavno trudimo napraviti sve boljim. Što se tiče franšize, ne znam. Dok sve nije gotovo, ne znaš jer ovo nije serijalski materijal, ovo je sve originalno - zaključio je Keanu. I ukoliko sve uistinu prođe kako Keanu želi, vjerojatno ćemo dobiti još jedan izvrstan akcijski film. 