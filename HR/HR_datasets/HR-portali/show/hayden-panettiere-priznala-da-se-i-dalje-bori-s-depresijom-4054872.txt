Američka glumica i pjevačica Hayden Panettiere, supruga slavnog boksača Vladimira Klička, u prosincu 2014. godine rodila je kćer Kayu Evdokiju. Odonda se bori s postporođajnom depresijom o čemu vrlo otvoreno govori. Prošlog je prosinca čak bila primljena u kliniku zbog problema, a kako se stvari očito nisu sredile onako brzo kako je očekivala, nedavno je opet najavila povratak u kliniku. ‘Postporođajna depresija koju osjećam utjecala je na svaki aspekt mog života. Umjesto da se nađem u problemima zbog nezdravih obrambenih mehanizama, odlučila sam promisliti s holističke strane svom zdravlju i životu. Poželite mi sreću’, napisala je na Twitteru. Panetierre je svoje probleme otkrila dok je glumila Juliette Barnes u seriji ‘Nashville’. Njezin je lik također patio od postporođajne depresije. ‘Bilo je čudno vratiti se u to mentalno stanje. Radim tako da izvlačim sve što mogu iz vlastitog iskustva, a ponekad se čak u stvarnom životu pretvaram u osobu koju glumim. Tako se puno bolje mogu povezati s likom’, rekla je za Yahoo. O problemu depresije progovorila je javno kako bi pokazala drugim ženama da nisu same. ‘Najvažnija poruka koju želim poslati ženama je da je u redu potražiti pomoć’, rekla je za magazin People.