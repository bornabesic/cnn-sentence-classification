Veliko regionalno EXIT Ljeto ljubavi pokrenuto je u duhu ljubavi, tolerancije, glazbe i sporta, kada su sinoć otvorena vrata prvog Sea Star festivala u resortu Stella Maris u Umagu.  Prvi dio ceremonije otvaranja obilježili su biciklisti koji su u prethodnih 5 dana prešli 660 km puta od Novog Sada do Umaga. Prijateljstvo gradova u kojima se održavaju sva četiri Exitova festivala, EXIT u Novom Sadu, Sea Star u Umagu, Sea Dance u Budvi i Revolution u Temišvaru, potvrđena je i u spektakularnoj završnici ceremonije otvaranja na kojoj su vaterpolo reprezentativci iz četiri države regije poslali snažnu poruku prijateljstva i zajedništva! Ovaj mali regionalni all-star kvartet činili su Kozmin Radu, kapetan rumunjske vaterpolo reprezentacije i najbolji strijelac Svetskog prvenstva u Šangaju, Ognjen Stojanović osvajač olimpijskog i svjetskog zlata, Miloš Šćepanović, kapetan Crne Gore i osvajač brojnih medalja sa svih europskih i svjetskih natjecanja i Jakob Merčep, najbolji pucač aktualnog juniorskog prvaka svijeta, reprezentacije Hrvatske. Nakon što je svjetski megacar Rambo Amadeus uz pomoć istarskog heroja Šajete izveo publiku na obale morske lagune u centru festivala, vaterpolisti su skokovima u vodu započeli finalnu ceremoniju. Vaterpolo lopta koju su im biciklisti donijeli iz Novog Sada, na sebi je sadržavala potpise čelnih ljudi Novog Sada, Umaga, Exita i Istraturista, te i samih sportaša! Nakon što je najmlađi vaterpolist iz dubrovačkog Juga ubojitom ljevicom pogodio vodenu lepezu koja se dizala preko 10 metara u zrak, iz nje se pokrenuo spektakularan vodeni hologram! Ovaj vizualni performans sadržao je neke od najvažnijih poruka iz originalnog Ljeta ljubavi 1967. godine, za koje se EXIT zalaže i danas 50 godina kasnije. U duhu festivala na Petrovaradinskoj tvrđavi, i sam kraj ceremonije bio je rezerviran za prvi od dva velika vatrometa tijkom festivala. Prethodnu je večer otvaranja novog festivala iz EXIT porodice obilježila i grupa biciklista koja je u četiri dana prešla 660 kilometara iz Novog Sada do Umaga noseći sa sobom EXIT zastavu ljubavi, vaterpolo loptu i poklon gradonačelnika Novog Sada za gradonačelnika Umaga! Tom prilikom je i objavljeno da su Sea Star festival, Istraturist i grad Umag donirali 15 eura za svaki pređeni kilometar, te da je ukupno prikupljeno oko 10.000 Eura za nabavku novog radiološkog aparata za Dom zdravlja u Umagu! Osim spomenutog Ramba Amadeusa, muzički program nultog dana na Nautilus Areni predvodili su regionalne superzvijezde S.A.R.S. koji su oduševili publiku u Nautilus areni, punk rockeri Kawasaki 3P, hip hop atrakcija Kandžija i Gole žene, te indie prvaci M.O.R.T, dok je Enter Stage predstavio svoju DJ reprezentaciju koju čine DJ Don Tom, DJ Indy, Joe 2Shine, Bad Kid i The Trixx.  Danas se festivalu priključuje i glavna pozornica, Addiko Tesla Stage gdje će nastupiti glavne zvijezde Sea Star festivala, The Prodigy, za koje se očekuje da će zajedno s publikom EXIT-a napraviti još jedan povijesni spektakl!  Slavni DJ mag u svom izveštaju s EXIT festivala istaknuo je kako su Prodigy nastupi pred EXIT publikom najbolji na planeti i pamte se cijeli život! Uz njih, Umag će zapaliti i Dubioza Kolektiv, Modestep Live, Umek, Bad Copy, Urban & 4, High 5 & Kukus, Kiša Metaka, Krankšvester, Marina Karamarko, Matter, Vervet i mnogi drugi.