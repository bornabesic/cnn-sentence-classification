Engleska voditeljica i glumica Amanda Holden voli izazovne kreacije, no najnovijim je odabirom za polufinale TV showa ‘Britain’s Got Talent’, čija je članioca žirija, iznenadila i gledatelje i kolege. Neki su čak išli toliko daleko te su je prijavili nadležnoj državnoj instituciji za regulaciju TV sadržaja. 46-godišnjakinja je ušla u studio držeći pod ruku Simona Cowella, u prozirnoj haljini dugačkoj do poda, potpuno golih leđa i dekoltea doslovce do pupka. Holden ovom prilikom nije gotovo ništa ostavila mašti. Premda ima figuru na koju može biti ponosna, majka dvoje djece jedva je zadržala grudi u toj haljini pa je čak i kolega član žirija, Ant McPartlin, iznenađen rekao: ‘Pogledajte što je Amanda obukla… Ili nije obukla!’ Haljinu je, inače, dizajnirao poznati dizajner Julien Macdonald, a uz nju je nosila štikle s potpisom Jimmy Choo. Međutim, gledatelji nisu bili tako pristojni pa su prvo na društvenim mrežama izrazili zgražanje. ‘Zna li Amanda Holden da je ovo obiteljski show i da se ne mora odijevati poput striptizete?’, ‘U finalu će Amanda Holden nositi samo naljepnice za bradavice. Ma makni ih, srećo, to je obiteljski show’, ‘Opa, zanima me hoće li se Amanda skinuti u donje rublje do finala’, samo su neki od komentara. Većina je kratko komentirala da je haljina totalno neprikladna za ovu vrstu emisije.