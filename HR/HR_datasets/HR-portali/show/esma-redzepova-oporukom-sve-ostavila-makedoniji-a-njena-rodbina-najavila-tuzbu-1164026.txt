Esma Redžepova oporukom je svoju imovinu ostavila Makedoniji, ali njena rodbina sumnja u autentičnost oporuke i najavili su tužbu. Naime, njeni rođaci ne vjeruju da je kraljica romske glazbe odlučila baš sve ostaviti državi i žele osporiti oporuku.  Adnan Redžepov, unuk Esminog brata, koji živi u Nemačkoj, piše Blic, potvrdio je za makedonske medije, da će obitelj tražiti svoja prava. I Vaska Jankovska, bliska prijateljica Esme Redžepove uvjerena je kako oporuka nije autentična. - Esma ima puno unuka, nećaka i braće i sestara i o svima se tijekom života brinula. Oni su angažirali odvjetnike i putem suda će tražiti svoja prava. Ne vjerujem da je Esma i kuću ostavila državi - kaže Jankovska. >>Esma Redžepova pokopana uz najviše državne počasti >>Preminula Esma Redžepova 