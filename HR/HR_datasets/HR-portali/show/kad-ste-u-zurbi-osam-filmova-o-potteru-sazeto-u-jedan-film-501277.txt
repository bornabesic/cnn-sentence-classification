Premda je interes za filmove o Harryju Potteru uvijek bio visok, ipak moramo priznati da je počeo opadati otkako nema novog materijala u kinima. Zato je najnoviji film o tom svijetu, 'Čudesne zvijeri i gdje ih naći', svim pravim ljubiteljima mladog čarobnjaka došao kao dašak svježeg zraka. A neki od tih ljubitelja odlučili su pomoći onima koji nisu upoznati sa serijalom tako što su svih osam prethodno snimljenih filmova 'zgusnuli' u samo jedan film, od 78 minuta. Korisnik Tim Stiefler s Vimea je tako kroz taj 'kratak' film uspio pokazati cjelokupan čarobnjački život Harryja Pottera i njegovu borbu protiv bezočnog Voldemorta. A ako spadate u one koji nisu već pogledali sve te filmove niti su pročitali knjige te nemate oko 1140 minuta, koliko bi vam trebalo da filmove pogledate, onda je ovo verzija za vas. PS - ako niste ljubitelj drugog niti trećeg filma, vaši su problemi riješeni jer u skraćenoj verziji događaja tih filmova uopće nema. Pogledajte sve 'Pottere', treba vam 'samo' 78 minuta Film 'Čudesne zvijeri i gdje ih naći', najnovije djelo iz svijeta Harryja Pottera, u distribuciji Blitza, možete pogledati u svim boljim kinima. Tema: FILM 