Ako ste se upitali što su doktorica Elizabeth Shaw (Noomi Rapace) i robot David (Michael Fassbender) radili nakon događaja kojima smo svjedočili u 'Prometeju', novi video iz nadolazećeg filma 'Alien: Savez' dao nam je poprilično bitne informacije o njima. Kako je već objavljeno, i Noomi Rapace i Michael Fassbender glume u 'Alien: Savez', i to ne samo epizodne uloge, već su ključni za radnju. A sudeći po riječima robota Davida, njihovo putovanje je stvarno bilo bitno. - Nakon što smo se susreli s Inženjerima, 'Prometej' je bio uništen. Cijela je posada izgubljena, no ja sam pobjegao s Elizabeth u jednom vanzemaljskom brodu. Bio sam jako ozlijeđen, no ona me je sastavila - prisjetio se David. A nakon tih riječi, saznali smo i kamo su napokon David i Elizabeth došli nakon godina putovanja svemirskim prostranstvima. Pogledajte video U glavnim ulogama u nadolazećem filmu nalaze se Katherine Waterston, Billy Cruddup i Jussi Smollet. Michael Fassbender glumi androida Waltera, a kako smo rekli prije, reprizira i svoju ulogu iz 'Prometeja', kao android David. Sporedne uloge popunjavaju Noomi Rapace koja kao i Fassbender reprizira ulogu iz 'Prometeja', a Rapace i Fassbenderu se pridružuju i Guy Pearce, James Franco, Callie Hernandez, Carmen Ejogo, Danny McBride, Amy Seimetz i Demián Bichir. Redatelj filma je Ridley Scott, a film u sva bolja kina, u distribuciji Blitz CineStara, dolazi 18. svibnja ove godine. Tema: FILM 