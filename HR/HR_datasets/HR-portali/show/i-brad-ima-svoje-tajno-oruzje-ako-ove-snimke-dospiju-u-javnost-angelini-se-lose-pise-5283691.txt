Nakon što je vijest o rastavi Brada Pitta i Angeline Jolie u rujnu sve iznenadila, ipak nitko nije očekivao i da će se taj razlaz pretvoriti u pravi rat. Naime, nakon što je Jolie optužila Brada da je fizički nasrnuo na njihovog 15-godišnjeg sina Maddoxa, portal Radar Online piše da i holivudski miljenik ima svoje adute. Navodno je riječ o više od 100 sati audiozapisa koji otkrivaju Angelininu ovisnost o drogi, perverznim seksualnim igricama, ali i njezino pravo mišljenje o Jennifer Aniston. - Ako snimke izađu u javnost, bit će to iznimno štetno za Angelinu u borbi za skrbništvo nad njihovih šestero djece - govori izvor. Dodao je da su snimke nastale kroz zadnjih 12 godina tijekom glumčevih posjeta Ronu Bardu, psihijatru kojem se za pomoć obraćaju brojni celebrityji. Osoba koja je poslušala ove ekskluzivne snimke tvrdi kako se Brad požalio Ronu da se Angelina tijekom seksa voljela rezati te pustiti da krv kapa po njemu što mu se nikad nije sviđalo, a voljela je i biti vezana. Pored toga, Brad je ispričao kako se njegova uskoro bivša supruga znala na nekoliko dana zaključati u sobu bez da je konzumirala hranu što objašnjava njezinu mršavost. - Brad je rekao da se ponašala kao da ima dvije ličnosti. Znala je razbijati stvari i prijetiti da će se ozlijediti. Imala je vrlo nasilnu stranu - tvrdi izvor. Na jednoj od snimki Brad je priznao da se Angie nikad nije sviđalo što je ostao u dobrim odnosima s bivšom suprugom Jennifer Aniston, pa je znala govoriti kako će na nju pustiti svoje pit bullove. Dodao je da je Brad svoje ispovijesti često pričao u suzama. A kako će se ova priča završiti, vrijeme će pokazati.