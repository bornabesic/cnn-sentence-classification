Nakon što je s Colonijom u Domu sportova priredila spektakl za pamćenje povodom 20 godina postojanja benda na domaćoj sceni, Indira Levak posvetila se onome što je najviše opušta, dizajniranju namještaja. Da za to ima talenta shvatila je sasvim slučajno dok je uređivala vlastiti dom. FACEBOOK   Svestranoj pjevačici 'vjetar u leđa' dao je suprug, poduzetnik Miroslav Levak, i ohrabrio je da se više posveti omiljenom hobiju. 'Realiziram svoje ideje. Ovo je za mene najbolji odmor', napisala je Indira ispod fotografije njezina stolca u nastajanju. Temperamentna Slavonka već je dokazala da se s mikrofonom u ruci i na pozornici snalazi 'kao riba u vodi', a sad je obožavateljima otkrila da odlično barata i s alatom te materijalima poput željeza, kamena, stakla... Pjevačici je san u skoroj budućnosti otvoriti mali prodajni salon namještaja, za koji, sudeći po pohvalama koje je dobila na društvenoj mreži, ima sve više interesa.