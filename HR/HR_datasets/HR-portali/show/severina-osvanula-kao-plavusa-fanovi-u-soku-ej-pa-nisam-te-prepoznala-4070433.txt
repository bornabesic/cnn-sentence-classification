Severina je nedavno u Beogradu, točnije u dvorištu kuće svekra Dragana Kojića Kebe, snimala spot za novu pjesmu, a čiju je premijeru najavila uskoro. Na društvenoj mreži podijelila je i fotografiju sa snimanja za koju je pozirala s platinasto plavom perikom na glavi i kratkoj haljini preko koje je odjenula dužu kožnu jaknu. Severina je plavuša bila i na početku karijere, a iz tog razdoblja javnosti je možda najpoznatiji video za pjesmu 'Oglasi' koju je snimila s Mladenom Burnaćem, Sandijem i Ivanom Banfić.   Osim toga, s plavom bojom kose eksperimentirala je i u vrijeme kada je snimila spot za pjesmu 'Krivi spoj', a tada su njezin imidž svi uspoređivali s izgledom slavne Marilyn Monroe.