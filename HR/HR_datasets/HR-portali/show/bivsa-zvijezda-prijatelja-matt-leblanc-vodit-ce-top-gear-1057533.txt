BBC je objavio da će se bivša zvijezda "Prijatelja" Matt LeBlanc  pridružiti popularnom automobilskom programu "Top Gear" kad se vrati na male ekrane u svibnju. Američki glumac koji je stekao slavu ulogom Joeyja Tribbianija u seriji NBC-ja bit će prvi stranac u ulozi voditelja poznatog britanskog showa. – Kao ljubitelj automobila i obožavatelj Top Geara počašćen sam i uzbuđen što ću biti dio novog poglavlja slavnog showa – naveo je u priopćenju LeBlanc.  Top Gear, jedan od najuspješnijih i najprofitabilnijih BBC-jevih programa, prestao se prošle godine emitirati nakon što je jedan od voditelja Jeremy Clarkson fizički napao člana produkcije. Clarkson, zajedno s drugom dvojicom voditelja, radi na novom automobilskom programu za Amazon. Britanski voditelj Chris Evans, koji će biti glavni voditelj u novom Top Gearu, kazao je kako je oduševljen dolaskom LeBlanca. >>Ne toleriraju njegovo ponašanje - Jeremy Clarkson dobit će otkaz na BBC-ju! >>Stig stao u obranu Clarksona: Na tenku donio milijun potpisa za njegov povratak! 