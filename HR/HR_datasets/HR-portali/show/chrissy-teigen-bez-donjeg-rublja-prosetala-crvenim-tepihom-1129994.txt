Na dodjeli nagrada American Music Awards najviše pozornosti privukla je Chrissy Teigen, supruga glazbenika Johna Legenda. Za dodjelu je odabrala elegantnu haljinu s velikim prorezom do struka, a s dvije ziherice prorez je učvrstila na kritičnim dijelovima, no to nije bilo dovoljno da izbjegne neugodnost. Naime, u jednom trenutku, dok je pozirala fotoreporterima, haljina se pomakla dovoljno da otkrije kako Chrissy nema donje rublje. Haljinu je dizajnirao Yousef Akbar, a Chrissy je poznata po tome što voli haljine koje više otkrivaju nego skrivaju. Sličnu je haljinu nosila i prošle godine i to na dodjeli MTV-jevih glazbenih nagrada, tada također nije nosila donje rublje. Ovakav trend popularan je među hollywoodskim zvijezdama i gotovo se pretvara u natjecanje koja će imati veći prorez, ali za razliku od Chrissy, druge zvijezde u takvim situacijama nose takozvano nevidljivo donje rublje. 