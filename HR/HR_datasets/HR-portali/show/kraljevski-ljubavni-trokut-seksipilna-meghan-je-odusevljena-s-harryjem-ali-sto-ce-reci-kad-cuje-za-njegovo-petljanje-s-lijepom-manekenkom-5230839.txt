Britanski princ Harry vrlo je nestašan dečko, što se odavno zna. Za razliku od uvijek odmjerenog i smirenog starijeg brata Williama, on je oduvijek bio 'divlji vjetar'. I dok se unatrag desetak godina činilo da će William naprosto biti 'lijep momak', a Harry vječni 'crvenokosi dječak s pjegicama', unatrag par godina perspektive su se promijenile. William je pomalo postao čak preukočen i predvidljiv, a Harry je dospio u epicentar interesa djevojaka. Pogotovo onih koje se vole zabavljati. Tabloidi i portali zadnjih su se dana raspisali o njegovoj vezi s glumicom Meghan Markle, koja nije baš najbolje sjela kraljevskoj obitelji jer Megan je snimala popriličito eksplicitne scene u filmovima. Sad je Daily Mail objavio da je Harry u vrijeme dok je počinjao vezu s Megan, petljao i sa zanosnom manekenkom Sarom Ann Macklin. Sarah je inače bivša djevojka Davida Gandyja, koji je imao ljubomorni ispad jer je afera Sarah i princa Harryja navodno bila 'javna tajna'. 'Harry nije tip koji će se vezati i veza im je zapravo završila prije nego je i počela', ispričao je za britanski medij prijatelj manekenke.