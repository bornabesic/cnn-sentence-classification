Život na relaciji Zagreb – Beograd zbog voditeljske uloge u showu Zvjezdice i angažman na Narodnom radiju uzeli su danak u ljubavnom životu Nives Čanović. Naime, kako piše magazin Story, Nives je prekinula dugogodišnju vezu s dečkom Kristijanom. – Nije nikakva drama. Mislim da je moj poslovni ritam možda malo pridonio tome, ali ne bih ga htjela okriviti. Ljudi se jednostavno u nekom trenutku raziđu – rekla je Nives za Story. Vremena za tugovanje zbog ovakvog razvoja njezine ljubavne situacije nije imala previše jer je okupirana poslom u RTL-ovim Zvjezdicama i na radiju. – Evo, čeka nas finale sutra i svi su favoriti, a cijeli tim imao je čast družiti se s njima i nešto naučiti od njih – kaže nam Nives o svom angažmanu u Zvjezdicama te se prisjetila kakva je ona bila kao klinka. – Bila sam poprilično otvorena i društvena, puno se družila s prijateljicama. Na natjecanja nisam išla, nego bih uvijek na nekakvim priredbama dolazila na pozornicu, uzela mikrofon u ruke, malo pričala, na primjer postavljala pitanja Djeda Mrazu i onda otpjevala koju, bez srama. Danas to ne bih mogla nikako – kaže voditeljica i glumica. Voli i svoj televizijski i radijski posao iako je zbog radija morala promijeniti bioritam i buditi se rano što joj kao velikoj spavalici teško pada. – Kažu mi da će se to promijeniti kad dobijem bebu. Stvarno volim spavati i jutarnji show na Narodnom radiju bio bi mi još puno draži da počinje recimo oko 12 sati – poručuje Nives.  >>6 najzgodnijih radijskih voditeljica >>Počelo snimanje druge sezone „Zvjezdica“!