Priču o tinejdžerskom buntu u kombinaciji s nevjerojatnim plesom na pozornici showa 'Tvoje lice zvuči poznato' uprizorit će Mia Anočić Valentić koja će se transformirati u Kevina Bacona i otplesati legendarni ples iz mjuzikla 'Footloose' na istoimenu pjesmu koju pjeva Kenny Loggins.  - Vokalno se borim. Imam super dijelova, ali imam i nekih koji su skliski. Ako se dogodi falš, dogodi se, ali ne bih voljela zeznuti korake. To bi bio šamar meni - priznala je i istaknula kako je plesala sedam godina te će joj to iskustvo biti od velike pomoći.  - Ako uskladim pjevanje i plesanje, bit će super - dodala je Mia. Ivana Mišerić ovoga puta neće imati zahtjevnu koreografiju, a održat će mini koncert s pjesmama 'Bolje biti pijan nego star' i 'Ako su to samo bile laži'. transformirajući se u Sašu Lošića iz grupe Plavi orkestar. - Prva na hrvatskom - uzbuđeno će Ivana priznavši kako je ipak iščekivala neku veseliju pjesmu.  - Dosta sam se pripremala. On nije poznat po nekom velikom scenskom nastupu, ali ima svoj specifičan vokal - kazala je i dodala: 'Bit će to jedan nastup za raju'. Nakon što smo ga u prošloj epizodi gledali kao zavodnika Patricka Swayzeja, ovoga puta Mario Roth će utjeloviti Stevena Tylera iz američkog rock sastava Aerosmith s pjesmom 'I Don't Want To Miss A Thing'.  - Kada je u pitanju ta pjesma, ja sam oduševljen - komentirao je Mario, a hoće li i žiri biti oduševljen, tek ćemo doznati. Dalibor Petko postaje Jamajčanin, a utjelovit će Jacoba Millera iz reggae sastava Inner Circle s pjesmom  'Sweat'. - Što da ja sad s ovim radim - začuđeno će Dalibor.  Iduće nedjelje vidjet ćemo još i zabavne transformacije Bojana Jambrošića u Zoricu Kondžu, Daniel Bilić nastupit će kao grupa Roxette, Nives Celzijus utjelovit će člana norveškog dua Ylvis, a Ana Gruica postat će Miroslav Škoro. 