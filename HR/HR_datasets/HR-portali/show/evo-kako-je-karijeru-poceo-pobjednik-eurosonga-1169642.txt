Pobjednik Eurosonga Salvador Sobral iz Portugala danas je poznat u cijeloj Europi. No, do prije nekoliko godina nisu ga poznavali ni Portugalci.   Slavu je u Portugalu, naime, stekao nakon što je nastupao u njihovoj verziji natjecateljskog showa 'Pop idola' kada je imao 19 godina. Bilo je to 2009. godine a kada se pogledaju njegovi tadašnji nastupi, malo tko bi ga uopće prepoznao. U showu je prvi put nastupio s pjesmom Isn’t She Lovely od Stevieja Wondera s kojom je osvojio žiri. Došao je do finala showa, no nije pobijedio kao jučer već je završio na sedmom mjestu.    