Posljednja tragedija obitelj Osmond pogodila je 2010. godine kada se ubio Michael, posvojeni sin Marie Osmond. Michael se godinama borio s depresijom i ovisnosti o drogama i alkoholu. U kliniku za odvikavanje se prijavio dvije godine prije smrti. Život si je oduzeo u 19. godini.  Obitelj Osmond prvi put je nastupala na televiziji 1962. pod imenom 'The Osmond Brothers'. U toj postavi pjevali su i plesali braća Alan, Wayne, Merrill i Jay. Iz mase izvođača isticali su se preciznom sinkroniziranošću. Iza toga je stajao njihov otac George, umirovljeni časnik američke vojske.  (Slijeva na desno) - U prvom redu: Donny, otac George i majka Olive, Marie. U sredini su Merrill, Jimmy i Alan, a na vrhu su (lijevo) Jay i (desno) Wayne George je bio, kao i cijela obitelj, Mormon. Njegova supruga spavala je sama u sobi. Dječaci su spavali u krevetima nalik onima u vojnim kampovima, a svakoga jutra su se budili uz zvuk zvona. George ih je na početku dana poslagao u vrstu. Braća su se predstavljala brojem koji im je dodijeljen, a zatim su počeli mukotrpni višesatni trening, uvježbavajući pjevanje i plesanje. Alan, Wayne, Merrill i Jay imali su još dvojicu starije braće koji su rođeni gluhi, Virila i Toma te najmlađeg brata Donnyja i jedinu sestru Marie.   - Naše greške tata bi kažnjavao udarcima. Svakodnevno nas je tukao, a tek sad shvaćam da je to bilo zlostavljanje - prisjetio se Jimmy.  Kada se braći pridružio Donny, grupu su preimenovali u 'The Osmonds', a pod tim imenom ostvarili su najveće uspjehe. Njihova sestra Marie katkad je s njima nastupala, no ona je kasnije ostvarila uspješnu samostalnu karijeru.  Svi članovi obitelji Osmond profilirali su se kao 'čistunci'. Uvijek disciplinirani i nasmijani, ostavljali su dojam 'savršene američke obitelji'. Ni jedan član nije pio ni pušio, a nikada nisu ni psovali te su se čvrsto držali apstinencije prije braka.  No zbog očevih loših investicija, obiteljska karijera krenula je nizbrdo krajem sedamdesetih te su izgubili milijune. Članovi obitelji morali su se snalaziti kako znaju i umiju pa su svirali po školskim dvoranama i na zabavama. Slavu su kasnije, doduše, vratili kao pojedinačni izvođači. Donny i Marie Osmond Tijekom karijere, braća su znala nastupati i na tri koncerta dnevno, a otac George vodio ih je na turneje po Europi i Aziji. Donny je jednom prilikom pisao majci te izrazio želju da se vrati doma iz Švedske, no braća su mu otela pismo prije nego što ga je poslao i poderala ga.  Privatni život čuvali su 'kao zmija noge', stoga na vrhuncu njihove popularnosti nije bilo poznato da Merrill ima bolest srca i dijabetes, a Alan multiplu sklerozu. Wayne je dobio tumor na mozgu, zbog čega je operiran 1997. godine.  Najšokantnije otkriće imala je Marie, koja je izdala knjigu 'Behind The Smile' 2001.. U njoj je priznala da se borila s postporođajnom depresijom nakon što je rodila sina Matthewa.  - Kada sam bila tinejdžerica i nastupala sa svojom obitelji, jedna me bliska osoba seksualno zlostavljala - napisala je Marie u svojoj knjizi. Nikada nije htjela otkriti ime zlostavljača jer joj je, kaže, prijetio da će ju ubiti.  Marie, koja je ostala u svijetu showbiza sve do samoubojstva njena sina Michaela, 2006. godine završila je u bolnici. Njen glasnogovornik rekao je da joj je 'pozlilo zbog lijekova', no sama Marie kasnije je priznala da se pokušala ubiti, i to nekoliko puta tijekom godina.  