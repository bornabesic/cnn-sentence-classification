Koktel smo prodavali za 84 kune, a bio je ukrašen pilulama od šećera. Ideja je bila da se podigne svijest o drogiranju i silovanju, no nije prošla. Ispričavamo se svima koje smo uvrijedili, rekao je vlasnik bara u Washingtonu. Kod njega se mogu dobiti kokteli nazvani po velikanima poput Dukea Ellingtona, Davida Chapellea i Marvina Gayea, no posjetiteljima se nije svidjelo piće inspirirano čovjekom kojeg su za drogiranje, a potom i silovanje, optužile mnoge žene, više od njih 60. Vlasnika lokala ljutite poruke njegovih stalnih gostiju i kritike javnosti natjerale su da povuče sporno piće.  Zasad mu se sudi samo za košarkašku trenericu Andreu Constand (44), koju je, navodno, 2004. drogirao tabletama i onda silovao. Iako je još barem 13 žena htjelo svjedočiti o iskustvima s Billom Cosbyjem (79), na suđenju koje je počelo jučer sudac je to odbio i naveo nedostatak dokaza kao obrazloženje.  Nekad najdražem televizijskom tati, doktoru Huxtableu iz serije 'The Cosby Show', odvjetnici su zabranili da išta govori medijima. Članovi porote izabrani su iz drugih gradova kako ne bi bili pristrani. Čak 12 porotnika i šest njihovih zamjena odabrano je u Pittsburghu, a ne u Norristownu, koji je bliži Cosbyjevu rodnom gradu, gdje mu sude.