Jedan od najmarkantnijih i najangažiranijih chefova u posljednje vrijeme Ivan Pažanin, bijeg i odmor od kuhanja pronašao je u novom angažmanu, glumačkom. Zajedno sa svojom prekrasnom djevojkom Andreom Koprčinom, odlučio je iskoristiti, kako i sam kaže pet minuta drugačijeg pojavljivanja na velikom ekranu, te su se rado odazvali pozivu koji se ne odbija. Ivan i Andrea u novom su video spotu klape Rišpet, koji se prošlog tjedna snimao na 35 metarskom jedrenjaku, 'glumili' da je njihova veza okončana.   'Andrea i ja pozvani smo od strane klape Rišpet i Pere Kozomare da se glumom okušamo u njihovom novom spotu. Pjesma 'Reći ćeš mi fala' je odlična. Sve skupa bilo je jedno lijepo i interesantno iskustvo, zašto ne probati nešto novo. Na snimanju je vladala odlična atmosfera, ekipa iz klape je bila super kao i sve ostalo, te smo svi zajedno zaista uživali.', kazao nam je Pažanin. 'Reći ćeš mi fala' novi je glazbeni uradak kojim će klapa Rišpet, po peti puta nastupiti na nadolazećem 56. Splitskom festivalu, a kako sami članovi klape kažu, ovo je možda i najbolja pjesma u njihovoj karijeri. 'Moćna, jaka, emotivno snažna dirljiva pjesma o jednoj trajnoj temi, o velikoj i vječnoj ljubavi koja na žalost ne završava sretnim krajem, oni neće živjeti i ostarijeti zajedno, ali će se i dalje cijeloga života poštivati i beskrajno voljeti do zadnjeg dana". Sam Kozomara potpisuje glazbu, na stihove Kreše Ivića, dok je Nikša Bratoš sve upakirao u vrhunski aranžman. 