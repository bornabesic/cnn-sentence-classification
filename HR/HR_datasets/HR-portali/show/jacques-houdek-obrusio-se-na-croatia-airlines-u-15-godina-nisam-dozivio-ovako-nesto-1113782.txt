Pjevač Jacques Houdek (35) obrušio se na zrakoplovnu tvrtku Croatia Airlines jer nisu najavili da let nije direktan. Neugodno iznenađenje aviokompanije i njihovo ponašanje glazbenika je izuzetno isfrustriralo. Naime, Jacques se nalazio na internacionalnom, direktnom letu iz Zagreba prema Rimu. Međutim, zrakoplov je stao i u Splitu i Dubrovniku i to bez prethodne najave.  "Osim što niste imali pojma o tim stajanjima, vi morate, iako niste stigli na svoje odredište – napustiti avion, uzeti sve svoje stvari, vratiti se autobusom do zgrade aerodroma, iznova proći sigurnosne provjere, pa onda laganom šetnjicom opet do čekaonice i ponovnog boardinga na isti avion kako biste sjeli na isto sjedalo? Nikada u životu (a letim 15 godina na sve krajeve svijeta) nisam ovakvo nešto doživio", zgrožen je Jacques. Kroejša erlajnz, nikakva Croatia Airlines. Ah! Kakva država – takva aviokompanija. Zato što šutimo, zato nam tako i jest u životu! "Ljudi oko mene se isto čude, ništa im nije jasno – a onda naravno ja pitam (tko će drugi?) zašto je tome tako – pa se i svi odreda zaposlenici aviokompanije i aerodroma čudom čude i slažu sa mnom da je to čista glupost, dobijem informaciju da je to radi čišćenja aviona, te da je zbog spajanja letova (rezanja troškova na način da se, eto, doslovno "u letu" skupljaju putnici)... Ma uglavnom – mučenje, za koje ste ustvari jako puno platili", opisuje svoje iskustvo. Ljutit je na tretman putnika od aviokompanije Croatia Airlines. Tvrdi da imaju visoke cijene karata, ali da usluga ne opravdava te cijene.  "To ne vrijedi taj novac, vjerujte mi. Let iz Rima za Zagreb koji možda traje sat i pol, na ovaj način traje 3 sata, a normalni ljudi nemaju vremena da bi ga bacali u vjetar i maltretirali se na ovaj način. Mogli ste provesti najljepši mogući GO, na nekom predivnom putovanju o kojem ste maštali, za koje ste dugo štedjeli... Pa vam na kraju ovakav tretman pokvari cijeli doživljaj", dalje opisuje Jacques, koji tvrdi da je u pitanju velika nepravda. "Ljudi, upotrijebite jezik – kad treba pohvaliti, naravno, ali i onda kad treba ukazati da stvari ne štimaju "Kaže jedna iskusna gospođa jučer meni: 'Bravo da ste to sve pitali, nije to O.K.! Mi, kad smo bili mladi, stalno smo protestirali, a danas mladi sve olako puštaju i ne bore se'... E, baš tako. Kažu – šuti, nemoj, samo ćeš se zamjeriti... Zato što šutimo, zato nam tako i jest u životu!" direktan je pjevač, koji poručuje da se ljudi trebaju naučiti zauzimati za sebe. "Ljudi, upotrijebite jezik – kad treba pohvaliti, naravno, ali i onda kad treba ukazati da stvari ne štimaju! Pa makar to značilo da sami sebe stavljate u nezgodan položaj. Dakle... Kroejša erlajnz, nikakva Croatia Airlines. Ah! Kakva država – takva aviokompanija... Ali eto, ne mogu nažalost rezolutno reći da s njima više nikada ne letim, njihov je monopol činjenica. No mogu im u svakom trenutku reći što mislim i pritom ih pogledati u oči jer znam da sam u pravu. Osim što sam čovjek, ljudsko biće koje zaslužuje biti i ima pravo izraziti svoje mišljenje, ja sam korisnik njihove usluge – kupac, a na ovaj način se osjećam prevarenim", zaključuje Jacques. Obožavatelji glazbenika odmah su krenuli komentirati okolnosti i podržali Jacquesa. Smatraju da je potez aviokompanije nestručan, a da se danas malo ljudi pobuni kada primijete nepravilnosti ili nelogičnosti.   "Let Zagreb – Rim je uvijek išao preko Splita ili Dubrovnika, nije idealno (s izlaženjem, ali je isto bilo zbog prelaska granice, naime let do Splita je domaći let), no realno let Zagreb – Rim uglavnom nije isplativ, jer bi avion pola godine bio prazan", komentirao je jedan od obožavatelja, na što je Jacques dodao da, ako takve stvari nisu naznačene, riječ je prijevari. Iz zrakoplovne kompanije Croatia Airlines još nisu odgovorili na prozivke. >> Jacques Houdek suprugu za rođendan odveo u Rim 