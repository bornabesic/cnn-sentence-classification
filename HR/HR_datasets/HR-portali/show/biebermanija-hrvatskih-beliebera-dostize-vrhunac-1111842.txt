Hrvatice i Hrvati poludjeli su za Justinom Bieberom. Poznato je to odavno, no ovih dana, iako će se sam koncert u zagrebačkoj Areni održati za nešto više od dva mjeseca, 9. studenog, porasla je potražnja za ulaznicama za koncert. Naime, portal tkokaze.hr pokrenuo je nagradni natječaj u kojem dijeli ulaznice Belieberima, fanovima mlade kanadske pjevačke zvijezde, a mladi Hrvati i Hrvatice požurili su prijaviti se na natječaj ugledavši ga najčešće na društvenim mrežama. Zasad, u manje od 48 sati od početka natječaja, prijavu je ispunilo preko 100 fanova, a brojke prijavljenih na natječaj rastu rapidno iz minute u minutu te sam natječaj postaje viralan. Pomama oko Biebera tako lagano dostiže svoj vrhunac pa će spektakl u Areni ove zime biti neminovan i neizostavan. Međutim, iako je još dva mjeseca ostalo do velikog spektakla, neki su sve nestrpljiviji pa se bore za karte kreativnim pitanjima koje bi postavili Justinu kad bi ga slučajno sreli u prolazu... 