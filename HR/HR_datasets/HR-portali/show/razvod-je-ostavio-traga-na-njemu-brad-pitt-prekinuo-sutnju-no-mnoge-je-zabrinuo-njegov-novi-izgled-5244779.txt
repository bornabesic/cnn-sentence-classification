Mjesec i pol dana nakon šokantne objave o razvodu od Angeline Jolie, Brad Pitt je u srijedu prvi put stao pred kamere i prošetao crvenim tepihom. U društvu Marion Cotillard stigao je na premijeru njihovog filma 'Allied' u Los Angeles. Vidno mršaviji i bez vjenčanog prstena dosta vremena je posvetio u druženju s obožavateljima i dijeljenju autograma. - Svi su jako ljubazni, divno je osjetiti toliku podršku - rekao je kratko Brad za E! News. Za premijeru je odjenuo jednostavno crno odijelo i bijelu košulju. Bez obzira na privatne probleme koji su ga snašli zadnjih tjedana, Brad je djelovao kao da se odlično zabavlja. Samo nekoliko sati prije toga TMZ je objavio da je Brad oslobođen svake sumnje za zlostavljanje sina Maddoxa. Holivudskog glumca sada očekuje bitka za skrbništvo nad šestero djece koje je dobio s Angelinom. Dok ona djecu želi samo za sebe, Brad je zatražio zajedničko skrbništvo. Ubrzo nakon što je objavljeno da se Brad i Angelina rastaju, pojavile su se glasine da je razlog tome upravo Marion, Bradova kolegica iz spomenutog filma u koju se navodno zaljubio na snimanju. No takve tvrdnje oboje su demantirali, a Marion je trenutačno trudna drugi put. Otac je njezin dugogodišnji partner Guillaume Canet. Profimedia / Profimedia, UPI Profimedia / Profimedia, Kathy Hutchins new Profimedia / Profimedia, AKM-GSI Profimedia / Profimedia, AKM-GSI Profimedia / Profimedia, AKM-GSI