Todd Spiewak je diplomirao grafički dizajn u Bostonu te je radio, između ostalog, i za The New York Times. Sa suprugom Jimom Parsonsom (44) je osnovao produkcijsku tvrtku 'Wonderful Production', a njegov je posao pronalaziti idealne interijere za TV i filmske projekte.  Sheldon u seriji 'Teorija velikog praska' obožava mačke, ali u stvarnom životu, on i Spiewalk više vole pse. Udomili su dva psića, Otisa i Rufusa.  Todd je veliki obožavatelj tenisa, a kada je bio s Parsonsom na Met Gali 2014., najviše se veselio upoznavanju s teniskom legendom Rogerom Federerom. Par gotovo svake godine dolazi na Wimbledon te U.S. Open.  Kada je Parsons nagrađen Emmyjem 2013., u govoru zahvale Todda je nazvao svojom 'najdražom osobom na svijetu'.  Kada god ima priliku, Todd se javno zahvali svojim roditeljima na potpori, koji njega i Jima nerijetko prate na dodjele nagrada.  Todd i Jim zajedno su nagrađeni 'Inspiration' GLSEN Respect nagradom 2013. godine. 'Nikad se nismo smatrali aktivistima. Naša veza je čin ljubavi, a ne hrabrosti. Ujutro pijemo kavu, odlazimo na posao, peremo odjeću, šećemo s psima. Vodimo običan, zaljubljeni život', rekao je tada Jim.  Spiewak je i veliki ljubitelj karaoka, a tako je i upoznao Parsonsa prije 15 godina. BIli su na spoju naslijepo u karaoke baru, a Todd je odmah i zapjevao Cherinu pjesmu 'I Found Someone'. Glumac se svom suprugu krajem prošle godine 'zahvalio' što ga više ne vodi na karaoke.