 Dvojica napadača upala su u Parizu u sobu Kim Kardashian i uperila vatreno oružje u američku reality zvijezdu, prenio je CNN. Prerušeni u policajce ušli su u luksuznu rezidenciju u centru Pariza u kojoj je Kim boravila tijekom održavanja Tjedna mode i onesposobili su njezine zaštitare i ušuljali joj se u sobu. Naoružani dvojac Kim je vezao i zatvorio je u kupaonici, piše Dail Mail. Dok je reality zvijezda bila zaključana, nepoznati dvojac joj je ukrao kutiju s nakitom u vrijednosti 6,7 milijuna dolara te prsten čija se vrijednost procjenjuje na 4,5 milijuna dolara. Policija je zasad na razgovor privela fotografa koji je uspio prići Kim i njezinoj obitelji tijekom večere u jednom pariškom restoranu i ondje ih je fotografirao predstavljajući se osoblju restorana i zaštitarima kao policajac. Kardashian jako potresena Daily Mail prenosi kako policija sumnja da su Kim Kardashian opljačkali članovi poznate bande Pink Panther. Riječ je o profesionalcima kojih u bandi ima dvjestotinjak, a mahom su to bivši vojnici s područja Balkana čiji je 33-godišnji  vođa Borko Ilinčić prije dvije godine uhićen u Španjolskoj. Od 1995. do 2015. ova skupina razbojnika u više od 300 pljački ukrala je nakit u vrijednosti oko 280 milijuna funti.  Prema njezinoj glasnogovornici Ini Treciokas, Kardashian je "jako potresena, ali nije pretrpjela tjelesne ozljede" kad su dvojica naoružanih muškaraca odjevenih u policijske uniforme upala u njezinu sobu i uperila u nju vatreno oružje. Njezin je suprug reper Kanye West zbog toga prekinuo nastup u New Yorku i publici kazao kako mora otići zbog hitnog slučaja u obitelji, prenosi CNN. Kardashian trenutačno boravi u Parizu zbog tjedna mode s majkom i sestrom. Kako javlja Good Morning Britain, vjeruje se da je iz sobe ukraden nakit vrijedan milijune dolara. Napad se dogodio oko 3 sata ujutro po lokalnom vremenu. S njom u hotelskoj sobi u trenutku prepada nije bilo njezino dvoje djece. Glasnogovornik francuskog ministarstva unutarnjih poslova rekao je da je Kim Kardashian bila zaključana u kupaonici dok su muškarci uzeli dva mobitela i nakit. Rekao je i da nitko nije ozlijeđen u incidentu. Neki mediji pak javljaju da je riječ o petorici maskiranih napadača. Kim i njezina sestra Kourtney jutros su napustile Pariz.  > > Kim Kardashian izaziva... Šetala po Miamiju u prozirnoj majici bez grudnjaka 