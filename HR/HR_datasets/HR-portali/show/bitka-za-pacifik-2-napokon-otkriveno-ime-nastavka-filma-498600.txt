Glumac John Boyega (glavni glumac u 'Ratovi zvijezda: Sila se budi') objavio je na svojem Twitteru nedavno potvrdu da je preuzeo ulogu u nastavku robotskog znanstveno fantastičnog filma, 'Bitka za Pacifik'. Kako se i sumnjalo, glumac je i potvrdio o kojoj se ulozi radi. No bitnija vijest isto stiže od glumca, i to sa njegove Instagram stranice, na kojoj je objavio puno ime nastavka. Kako se već sumnjalo, ime filma je 'Pacific Rim: Maelstrom'. Premda je to ime bila javna tajna, ipak je tek sad postalo jasno da nije u pitanju samo radni naslov, već da se uistinu radi o pravom naslovu filma. Izvor: Instagram Boyega ima glavnu ulogu, kako smo već rekli, dok je glavna glumica poprilično neprimijećena Cailee Spaeny. Mlada glumica iza sebe doslovno nema snimljenih filmova, serija, YouTube uradaka niti ikojeg drugog materijala, pa je i jasno zašto se o njoj ne zna baš. No što je ponukalo producente da donesu odluku o zapošljavanju takve glumice još nije obznanjeno. Trenutačno nema detalja o liku kojeg će glumiti, osim da joj nije namijenjena glavna uloga, tj. da glumi glavnu ulogu nasuprot Boyege. Da podsjetimo, Boyega glumi sina poginulog lika, Stackera Pentecosta (Idris Elba u prvom filmu), pa mnogi vjeruju da je u novom filmu u pitanju osveta naspram monstruoznih Kaijua. Tema: FILM 