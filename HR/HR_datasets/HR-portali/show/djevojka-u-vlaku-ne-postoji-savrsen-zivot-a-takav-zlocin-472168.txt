Glavna junakinja trilera 'Djevojka u vlaku' je Rachel (Emily Blunt, koju trenutačno gledamo u 'Lovcu i Ledenoj kraljici'), koja svako jutro putuje istim vlakom i prolazi pored kuće u kojoj je nekada živjela, prisjećajući se života koji je nepovratno izgubila. U mnoštvu ušuškanih prigradskih domova, pogled joj iznova luta do jednog u kojem živi sretan bračni par - dvoje mladih, lijepih i naizgled sretno zaljubljenih supružnika. Međutim, stvarnost je daleko od te idilične slike, a Rachel će ubrzo saznati što se krije iza zatvorenih vrata savršenog doma. Kada se u mirnom naselju dogodi zločin, Rachel će shvatiti da je uključena u njega više nego što je i sama svjesna. U želji da otkrije istinu, mora se suočiti s vlastitim demonima. Dok se gorke uspomene i duhovi prošlosti vješto prikradaju i odvlače je sve dublje u svijet obmana, istina je mnogo bliže nego što itko može zamisliti...   Vrhunski napeti triler, 'Djevojka u vlaku', nastao je prema istoimenom bestseleru Paule Hawkins, koji je prema prodajnim brojkama u svijetu zasjenio čak i 'Da Vincijev kod' i roman 'Nestala', te je u 3 mjeseca od izlaska prodan u gotovo 2 milijuna primjeraka. Pogledajte video Emily Blunt, Rebecca Ferguson, Haley Bennett, Justin Theroux, Luke Evans, Allison Janney, Edgar Ramirez, Lisa Kudrow i Laura Prepon zvijezde su napetog trilera 'Djevojka u vlaku', redatelja Tatea Taylora (The Help, Get on Up) i producenta Marca Platta (Bridge of Spies, Into the Woods).  Film u naša kina stiže u listopadu u distribuciji Blitz filma. Tema: FILM 