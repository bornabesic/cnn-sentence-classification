Cijeli život Kim Kardashian odvija se pred kamerama. I u reality showu starleta priča o svojim zdravstvenim i bračnim problemima, a u novim nastavcima realityja "Keeping up with the Kardashians" otkrila je kako želi treće dijete. Kako je i tijekom trudnoće s kćeri North i sinom Saintom imala određenih poteškoća, Kim je morala na operaciju maternice, a o ishodu te operacije ovisilo je hoće li opet moći zatrudnjeti.  Liječnici su je upozorili da bi treća trudnoća mogla biti jako komplicirana i savjetovali su joj da dobro razmisli o tome.  – Imala sam dva teška porođaja i liječnici misle da nije mudro da opet prolazim kroz to – ispričala je u realityju članovima svoje obitelji. Kim je otišla na operaciju maternice koja, nažalost, nije uspjela i kada su joj liječnici priopćili loše vijesti, Kim se slomila. – Nemam sreće. Ne mogu imati više djece. Odustajem, imala sam živčani slom i ne mogu više prolaziti kroz ovo – s tugom je govorila Kim sestrama u realityju. Dodala je kako će ona i suprug Kanye West razmisliti o mogućnosti da im surogat majka rodi treće dijete.  >>Crnogorska Kim Kardashian: Škola me nikad nije zanimala, a katkada nisam imala novca ni za hranu >>Nova provokacija Lidije Bačić: 'Spavaš li mirno Kim Kardashian'?​ 