Preko 11 tisuća lajkova skupila je fotografija koju je Antonija Blaće u ponedjeljak podijelila na Facebooku. Naime, dok su se ona i njezin suprug vozili po Zagrebu, naišli su na vozača kojem je auto stao usred grada, a još k tome je padala i kiša što je zasigurno povećalo nervozu ostalih vozača. I dok su ostali prolazili pored njega, pomoći mu je odlučio baš Antonijin suprug Hrvoje, a voditeljica je mobitelom zabilježila taj trenutak. - Gužva, ponedjeljak, kiša pada. Čovjeku stao auto. Razumijem ljude da ne stanu uvijek pomoći kada nekom treba, sto briga nam je u glavi, možda sam i sama puno puta tako prošla i mislila - ma drugi put ću sigurno. Ali sretna sam da je jedan stao. A još sretnija da je to moj muž - napisala je uz fotografiju ponosna Antonija.   Potez Antonijinog supruga komentirali su i njezini obožavatelji koji su također pohvalili njegov potez. - Svaka čast, malo je takvih - zaključili su mnogi.