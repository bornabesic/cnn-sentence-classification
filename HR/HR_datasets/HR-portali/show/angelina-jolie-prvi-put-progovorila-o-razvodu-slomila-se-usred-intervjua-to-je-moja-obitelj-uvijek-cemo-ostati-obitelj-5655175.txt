Prvi put nakon razvoda od Brada Pitta, Angelina Jolie otvoreno je porazgovarala o detaljima nemilog događaja koji je potresao cijelu obitelj. Iako je glavna tema razgovora za BBC World News bila njezin film o genocidu u Kambodži, 'Prvo su mi ubili oca', glumačka zvijezda dotaknula se i privatnog života.   REUTERS Angelina na predstavljanju svog novog filma u Kambodži 18. veljače     Nakon novinarskog pitanja o razvodu, Angelina je duboko udahnula i šutjela dugih desetak sekundi prije no što je uslijedio odgovor. - Ne mogu puno govoriti o tome, osim da je to bilo iznimno teško razdoblje za obitelj i da smo mi obitelj i uvijek ćemo ostati obitelj. Bilo nam je jako teško, mnogi ljudi prolaze kroz to. Cijela naša obitelj je prolazila kroz jako teško razdoblje. Nosimo se sa situacijom, samo se nadam da će nas sve ovo učiniti još jačima i bliskijima - rekla je Angelina. Video emotivnog razgovora pogledajte ovdje.   REUTERS Angelina na predstavljanju svog novog filma u Kambodži 18. veljače     Glumački par razveo se prošlog rujna nakon 12 godina veze, a nakon razvoda bore se za skrbništvo nad svoje šestero djece. - Mnogi ljudi našli su se u ovoj situaciji. Svi smo prolazili kroz teška vremena - meni su u središtu pozornosti moja djeca, naša djeca - rekla je Jolie. Glumica se u društvu Maddoxa (15), Paxa (13), Zahare (12), Shiloh (10), Knoxa (8) i Vivienne (8) pojavila u subotu u Kambodži na premijeri spomenutog filma u kojemu je genocid predstavila kroz oči djeteta. Prvo zajedničko pojavljivanje nakon dugo vremena, pogledajte na linku.