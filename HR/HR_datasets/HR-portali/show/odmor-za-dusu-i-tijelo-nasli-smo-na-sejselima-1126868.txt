Iznimna je ova sportska godina za atletičarku Sandru Perković (26). Triput je osvojila zlatno odličje – na Olimpijskim igrama u Rio de Janeiru, na Europskom prvenstvu i u Dijamantnoj ligi u Šangaju. Već idem na terapije Stoga ne čudi što je najbolja svjetska diskašica odlučila otići na odmor. S dugogodišnjim dečkom i trenerom Edisom Elkasevićem (33), hladne dane u Zagrebu nakratko je zamijenila bajkovitim Sejšelima. – Bilo je odlično, odmor za dušu i tijelo, a to mi je trebalo nakon naporne sezone. Otočje je predivno. Ljudi su divni, dragi i gostoljubivi – rekla je Sandra. Duge šetnje uz obalu, kupanje, uživanje u egzotičnim delicijama i finim koktelima, upoznavanje povijesti otočja samo su neke od uspomena kojih će se par rado sjećati. – Najviše smo uživali u samom odmoru, ugodnoj temperaturi, plaži. Trebalo nam je vrijeme bez sportskih i profesionalnih obveza. Lijepo nam je bilo družiti se sa stanovnicima Sejšela. S njima smo obilazili otočje, ispričali su nam svoju prošlost koja nije bila nimalo bajna, ali su iz svega izišli kao pobjednici – priča Sandra koja je odmah nakon povratka u domovinu prionula na posao. – Već idem na terapije kako bih se pripremila za novu sezonu. Očekuju me Svjetsko prvenstvo u Londonu, Mediteranske igre i Dijamantna liga – istaknula je. Sportašica je i inače velika ljubiteljica putovanja. O tome je govorila i u intervjuu za Story. Edisa ne bih mijenjala – Edis i ja volimo razgledati povijesne znamenitosti, kušati gastronomsku ponudu, što, nažalost, zbog ograničenog vremena kada smo na natjecanju, ne stignemo. No sve to obilazimo privatno. Nismo pasivni – rekla je. Spomenula je i ljubav s uspješnim trenerom i sportašem: – Edisa poznajem od 2005. Bio je svjetski prvak u bacanju kugle. Viđali smo se prijateljski, a kad je operirao ruku, posjećivala sam ga u bolnici. Svi su znali da ga volim kao prijatelja, ali jednog dana osjetila sam nešto drukčije. Jako je drag, dobar, visok i zgodan. Ponekad i previše drag, što ljudi znaju iskoristiti. Nijednu od njegovih osobina ne bih mijenjala. >>Sandra Perković puca od samopouzdanja: Nikad nisam bila mršavija 