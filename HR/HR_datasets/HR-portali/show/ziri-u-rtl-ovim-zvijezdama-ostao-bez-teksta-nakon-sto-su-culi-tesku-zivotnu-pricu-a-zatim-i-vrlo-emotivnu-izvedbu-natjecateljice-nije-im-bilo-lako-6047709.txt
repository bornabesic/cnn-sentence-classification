Članica žirija RTL-ovog showa 'Zvijezde' ostala je toliko zapanjena kada je vidjela natjecateljicu Vanju koja joj jako nalikuje, da je nevjerojatnu sličnost odlučila zabilježiti jednim selfijem. S druge strane, natjecateljica Justina svojim je iznimno emotivnim nastupom uspjela dirnuti žiri u dušu. RTL   Pred žiri je u četvrtoj epizodi RTL-ovog glazbeno-natjecateljskog showa stala i Zagrepčanka Vanja Jelača (18) koja neopisivo sliči Mireli Priselac Remi. Vanja i sama tvrdi da joj mnogi pripisuju sličnost s poznatom pjevačicom i to smatra komplimentom jer Remi drži do svog stava i nije povodljiva. Pred Remi, Tonyjem Cetinskim i Goranom Lisicom Foxom otpjevala je 'Ironic' od Alanis Morissette te pobrala pohvale za svoju boju glasa i cjelokupni dojam, dobivši pritom prolaz dalje u nastavak natjecanja. Justina Juratovac Seferović (27) također je oduševila žiri. Ova Zagrepčanka, koja je imala teško djetinjstvo uz posvojiteljicu, a potom i problematičnog supruga, u svojoj je interpretaciji pjesme 'Tebi majko misli lete' od Safeta Isovića unijela toliko emocija da žiri nije mogao tako lako doći do riječi. - Ufff! Baš je teško išta reći kad vidiš da netko ima emocija za 105 porcija. A onda pak čuješ taj glas koji je prirodni dar. Osjeća se ta tuga u tvom pjevanju, kazao je Tony dodajući da je Justinin nastup bio odličan, iako je tijekom pjevanja znala zalutati u drugi tonalitet, ali se uvijek vratila. Justina drugo 'da' za prolaz dalje nije dobila od Foxa, već od Remi koja ne želi propustiti priliku čuti je još jednom. Uz Vanju i Justinu, u drugi krug ušli su i potpuno opušten i zabavan Karlo Vudrić (23) iz Čiova, skejterica Bernarda Bobovečki (17) iz Slavonskog Broda, samuvjerena Stela Rade (18) iz Jastrebarskog te Ilija Atanacković (25) iz Trpinje kod Vukovara, dečko na čiji su baršunasti glas 'pali' svi članovi žirija. RTL Ilija Atanacković RTL   Nažalost, nekoliko natjecatelja nije uspjelo zadovoljiti stroge kriterije glazbenih znalaca u žiriju. Među njima su selfie majstorica Ana Andrin (17) iz Vinkovaca, Renato Novačić (21) i Severinina obožavateljica Martina Karabajić (28) iz Zagreba, simpatični tekstopisac Emanuel Srpak (21) iz okolice Čakovca, vlasnik noćnog kluba Danijel Herceg (24) iz Jastrebarskog te Andrea Eli (28) iz Osijeka, bivše sudionice showa 'Hrvatski top model'. RTL Emanuel Srpak RTL Danijel Herceg, Andrea Eli i Emanuel Srpak