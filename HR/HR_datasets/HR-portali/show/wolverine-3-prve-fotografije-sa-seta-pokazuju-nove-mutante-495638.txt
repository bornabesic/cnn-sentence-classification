Premda smo, kada je Stephen Merchant bio najavljen za ulogu nekog mutanta u trećem dijelu sage o Wolverineu, izjavili da sudeći prema njegovoj visini od preko dva metra sumnjamo kako će preuzeti ulogu nekog tihog ili plahog lika, ispostavilo se da smo u krivu bili. Merchant je, kako je od nedavno poznato, preuzeo ulogu jednog od manje poznatih mutanata iz Wolverineovog svijeta, koji se već bio pojavio u jednom filmu s X-Menima. U pitanju je Caliban, mutant s jedinstvenim psihičkim moćima koji u omogućavaju da bez ikakvog problema i s velikom točnošću locira ikojeg drugog mutanta na svijetu. Pogledajte fotografiju koji je objavio Hugh Jackman Caliban pic.twitter.com/s0HQPsCB4X Caliban je s vremenom stekao i druge sposobnosti, kao što je hranjenje na tuđem strahu, no to je jedna od njegovih sposobnosti o kojoj samo možemo nagađati da bi se mogla pojaviti. Ono što je za Calibana tipično upravo jest njegova volja da se kloni drugih mutanta. Pogledajte fotografiju koju je fotografirao redatelj osobno Taken w/ Leica S 007 Summicron 100mm, ISO 1600 1/250 ƒ2 -- by JM pic.twitter.com/8P3s5Mdruo Osim Stephena Merchanta će se u nekoj ulozi pojaviti i Boyd Holbrook. Kako je Merchant preuzeo ulogu vitkog i visokog mutanta, a mnogi su ispravno spekulirali da  će to biti Caliban, tako je posve moguće da su i spekulacije vezane za Holbrooka istinite. Naime, Holbrook bi navodno trebao glumiti ogromnog mišićavog lika, koji bi, ako film uistinu prati radnju stripa 'Old Man Logan', trebao biti neki Hulkov potomak. No kako niti to nije potvrđeno, a niti je studio objavio izrijekom da je negativac stvarno Nathaniel Essex, tj. Mister Sinister (glumi ga vjerojatno Richard E. Grant.), izbjegavat ćemo spekulacije do daljnjih informacija. Kako će se Merchant, inače glumac u komičnim ulogama snaći u filmu, vidjet ćemo 3. ožujka 2017. godine, kada 'Logan' dolazi u kina. Sve vijesti o ovom filmu moći ćete do tada pratiti u našoj rubrici FILM. Tema: FILM 