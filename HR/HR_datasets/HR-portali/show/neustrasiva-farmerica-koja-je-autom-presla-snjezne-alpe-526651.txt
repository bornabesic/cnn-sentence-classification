Marina Peštaj još je kao mala pokazivala kako se ne boji nepoznatih i nepredvidljivih situacija. Jednom je, putujući vlakom s bakom i djedom za Švicarsku, izašla na pogrešnoj stanici. Dok su baka i djed paničarili, njoj je bilo "užasno dosadno" pa se sakrila u nekoj kućici. Ne treba posebno napominjati kako baka nije uspjela ostati smirena kad se mala Marina napokon udostojila pojaviti, piše RTL. Dok je radila u Švicarskoj, znala je preko vikenda "skoknuti" na kavu do Hrvatske. Prolazila je i drugim graničnim prijelazom jer je kolegici istekla putovnica. Također, uspješno je vozila tuđi auto preko snijegom zametenih Alpa! Marina se čak jednom preselila u drugi grad u Švicarskoj za samo tjedan dana. Ovo je samo nekoliko stvari koje su joj pošle za rukom jer farmerica Marina neustrašiva je žena i jednom riječju: čudo.   Marina je velika romantičarka koja najviše cijeni male svakodnevne znakove pažnje. Skromno je rekla da joj je dovoljno primiti osmjeh za dobro jutro, cvijet ili s partnerom večerati u ugodnom okruženju. Ali, s druge strane, Marina je i pravi ženski vitez,  ozlijeđenoj simpatiji slala je cvijeće i romantični poklon kako bi što prije ozdravio, te ga tom gestom toliko nadahnula da je svima pričao o tome.  Marina obožava plesati, pohađala je sve moguće tečajeve plesa, a zadnji je učila argentinski tango. Trenutno odlazi na treninge zumbe. Voljela bi upoznati nekog tko bi s njom uživao u zajedničkom plesanju u plesnoj školi. Ako ste oduvijek željeli upoznati pravu partnericu za ples, koja je uz to velika romantičarka i izuzetno srčana žena, a u potrazi ste za srodnom dušom i svidjela vam se naša farmerica Marina, svoje pismo pošaljite na 'Ljubav je na selu', P.P. 25, 10040 Zagreb, e-mailom na ljubavjenaselu@rtl.hr ili SMS-om na broj 666555, (3,72 kn), u kojem treba pisati: ljubav, Marina, te vaša poruka.