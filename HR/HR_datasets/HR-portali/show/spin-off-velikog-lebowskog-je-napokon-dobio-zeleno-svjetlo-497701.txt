Joel i Ethan Coen, redatelji filma 'Veliki Lebowski', godinama su eksplicitno govorili da su posve protiv snimanja nastavka filma. No isto tako su cijelo vrijeme tvrdili da nemaju nikakvog problema da John Turturro napravi spin-off koji je fokusiran na njegovog lika iz filma. To jest, film o frizeru u ljubičastoj odori, koji obavezno poliže svoju kuglu za kuglanje prije nego što ju zakotrlja prema čunovima, Jesusu Quintani. Spin-off se zove 'Going Places', i nadahnut je francuskim filmom iz 1974. godine, 'Les valseuses', redatelja Bertranda Bliera. Prva službena fotografija iz filma pokazuje nam da ćemo opet vidjeti Jesusa kako radi ono što Jesus radi najbolje - kugla. The Big Lebowski'nin spin-off'u "Going Places"ın kahramanı Jesus Quintana (John Turturro)'dan ilk görsel geldi! pic.twitter.com/xib5CfIamY Uz Turturra, koji reprizira svoju ulogu Jesusa Quintane, uz to što režira, u glavnim ulogama su i Bobby Cannavale, Audrey Tautou kao i Susan Sarandon. U 'Going places' pratimo troje neprilagođenih likova kojima sreća jednostavno nikako nije naklonjena, ma kakve god radnje oni poduzeli. Trenutačno nema objavljenih podataka o datumu dolaska filma u kina. Tema: FILM 