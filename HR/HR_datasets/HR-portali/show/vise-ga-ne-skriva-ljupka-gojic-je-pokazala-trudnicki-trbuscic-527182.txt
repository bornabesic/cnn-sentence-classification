Hrvatska manekenka s japanskom adresom nedavno je otkrila da čeka treće dijete sa suprugom Mihaelom Mikićem (37), a sada je trbuščić odlučila pokazati na Instagramu. Oduševljeni pratitelji čestitali su Ljupki Gojić Mikić (34) i poručili da joj trudnoća odlično stoji. - Istina je, trudna sam, ali nadala sam se što dulje to ostaviti samo za svoje bližnje - izjavila je Ljupka krajem prošlog mjeseca. S Mikićem je u braku 11 godina, a već imaju kćeri Janu Siennu (7) i Milu Amelie (5). Prije 10 godina preselila se u Hirošimu i povukla iz svijeta mode.