Prošle smo godine, krajem rujna, prenijeli vijest o tome da će se Jason Momoa pojaviti u postapokaliptičnom hororu 'The Bad Batch'. Film je oglašen sramežljivo, samo s nekoliko kratkih videa koji nam i nisu toliko dobro predočili o čemu se u stvari radi, tako da nas je podosta obradovao dolazak prvog foršpana za taj film. Kako i sami možete vidjeti u videu kojeg vam donosimo, mjesto radnje je distopijski svijet, smješten u podneblje Teksasa, odnosno pustoši koja je tamo nastala. Cjelokupna civilizacija je nazadovala, i postala zvjerskija no što je ikad prije bila. U takvom se svijetu našla mlada žena (Suki Waterhouse), koja se uz Jasona Momou bori za goli život. Pogledajte video U glavnim se ulogama, osim spomenutih glumaca, nalaze i Keanu Reeves, Giovanni Ribisi, Diego Luna, Jim Carrey kao i Yolanda Ross. Scenaristica i redateljica filma je Ana Lily Amirpour, koja je već prije nekoliko godina pokazala kako joj uistinu dobro leže horor filmovi nakon što je režirala svoj hvaljeni prvijenac, 'A Girl Walks Home Alone at Night'. Jasona Momou ćemo moći gledati ove godine u filmu 'Justice League', u ulozi Aquamana, dok nam se Keanu u kina vraća s filmom 'John Wick 2', koji u distribuciji Blitza u naša kina dolazi 23.veljače. Tema: FILM 