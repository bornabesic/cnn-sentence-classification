Pop zvijezda i miljenik tinejdžerica Justin Bieber proslavio je 22. rođendan, a sukladno tome dobio i novu voštanu figuru u glasovitom muzeju Madame Tussauds u Las Vegasu. Izazovnije voštano izdanje javnosti je izloženo jučer, a uključuje replike 50 Bieberovih tetovaža, Calvin Klein bokserice i najdraži mu Rolex sat Day-Date napravljen od 18-karatnog zlata. Na tromjesečnoj izradi skulpture sudjelovalo je 20 umjetnika, a procjenjuje se vrijednost u visini od 350.000 dolara. Prvu voštanu figuru Justin dobiva 2011. u New Yorku, iako je ubrzo povučena iz muzeja zbog navale obožavatelja pri poziranju.  A photo posted by Justin Bieber (@justinbieber) on Mar 1, 2016 at 7:38pm PST   Bieberov četvrti album "Purpose" broji visoku prodaju i izdvaja se u odnosu na prijašnje radove. Pjesme su mješavina dance popa, EDM i R&B žanrova, a okrenuo se i akustičnim svirkama. Kao kantautor albuma želio je izdati inspirativan i poticajan materijal publici. Zadnja tri singla "What Do You Mean?", "Sorry" i "Love Yourself" plasirala su se na prvo mjesto ljestvice Billboard.  Svjetska turneja "Purpose" kreće sljedeći tjedan, a u Zagreb dolazi 9. studenog uz vrhunsku koncertnu produkciju.  >> Zločesti dečko popa Justin Bieber 2016. stiže u Zagreb >> Voštana figura Beyonce Knowles u Regents parku postala atrakcija 