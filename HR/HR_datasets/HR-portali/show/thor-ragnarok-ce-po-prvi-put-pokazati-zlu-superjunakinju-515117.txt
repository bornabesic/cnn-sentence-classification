Cate Blanchett je preuzela ulogu prve Marvelove zle superjunakinje, i to onu Hele u filmu 'Thor: Ragnarok'. Kako je u pitanju superjunakinja koju štuju kao Božicu smrti, moramo reći da jedva čekamo njen nastup. Glumica nije imala puno za reći o svojem liku. - Nema se što reći. Ona dolazi s puno problema. Malkice je ljuta - dobacila je Blanchett. Sudeći po prvim naznakama radnje, Hela nije samo 'malkice ljuta'. Oslobođena iz zatvora u kojem je zatvorena bila tisućljećima, boginja krene uzrokovati razno razne probleme, koji i odgovaraju njenoj naravi. - Bila je zatočena jedno tisućljeće i bjesnila je cijelo vrijeme. Sada je oslobođena i ništa ju neće vratiti u to zatočeništvo - rekla je glumica. Uz Blanchett, po prvi puta u ulozi takve negativke, stigle su i fotografije drugih junaka iz tog filma, koje možete vidjeti u našoj galeriji. 'Thor: Ragnarok' trenutačno se nalazi u postprodukcijskoj fazi pod budnim okom redatelja Taike Waititija. U glavnoj je ulozi, jasno, Chris Hemsworth kao Thor, a pridružuje mu se i Mark Ruffalo koji reprizira ulogu Hulka. Uz njih glume i Jeff Goldblum, Tessa Thompson, Karl Urban i spomenuta Cate Blanchett. Uloge ponavljaju Tom Hiddleston kao Loki, a potvrđena je i uloga Anthonyja Hopkinsa u ulozi Odina. Osim Hiddlestona i Hopkinsa svoje uloge će ponoviti i Idris Elba kao Heimdalle te Jaimie Alexander koja je opet Sif. Film se u kinima očekuje početkom studenog ove godine, dok najave za prvi foršpan još uvijek nisu stigle. Tema: FILM 