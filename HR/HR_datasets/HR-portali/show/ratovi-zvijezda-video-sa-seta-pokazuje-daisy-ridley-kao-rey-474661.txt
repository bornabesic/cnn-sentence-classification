Kako se polako, ali sigurno odvija snimanje osmog nastavka u Malin Headu u Irskoj, tako razni ljudi sve češće objavljuju video materijale sa seta. Jedan od takvih videa je i video sa zvijezdom Daisy Ridley u odori koju je Rey nosila u sedmom nastavku 'Ratova zvijezda'. Pogledajte video Premda je osiguranje u okrugu gdje se snima, Donegal County, poprilično ozbiljno i prate se svi auti koji izlaze i ulaze na set, čini se da nitko nije obraćao pažnju na dvije djevojčice koje su jako uzbuđeno pratile što se zbiva. Nakon Malin Heada se snimanje seli na otok Skellig Michael, gdje je snimljena zadnja scena iz 'Ratova zvijezda: Sila se budi'. Redatelj Rian Johnson režira osmi nastavak 'Ratova' prema svojem scenariju a Disney i LucasFilm namjeravaju film pustiti u opticaj 15. prosinca 2017. godine. O svim pomacima u snimanju osmog nastavka pravovremeno ćete moći čitati u našoj rubrici FILM. Tema: FILM 