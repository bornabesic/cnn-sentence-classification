Četvrti je studijski album grupe Pavel, 'Družba krivih odluka', službeno vani kao digitalno izdanje i dostupan na Deezeru. Album je već predstavljen s četiri hit singla ‘Poslije nas’, ‘Vrijeme života’, ‘Ljubav’ i aktualni ‘Lažu devedesete' uz još šest klasičnih albumskih pjesama. Uz prepoznatljivi zvuk i autorski rukopis Aljoše Šerića, te podijeljene vokalne dionice između Aljoše i Antonije Matkoviće Šerić, ‘Družba krivih odluka’ uspješno zaokružuje još jedno životno poglavlje Pavela. Album je sniman u RSL studiju Novo Mesto i NLO studiju u Zagrebu tijekom 2015. i 2016. godine, a produkciju potpisuju Srđan Sekulović Skansi i Aljoša Šerić. Novi album 'Družba krivih odluka’ u fizičkom izdanju u prodaji će biti od subote, 22. travnja, kao jedno od izdanja uz obilježavanje Dana prodavaonica ploča, a koncertna promocija albuma slijedi u subotu, 27. svibnja u Tvornici kulture. Tema: Muzika 