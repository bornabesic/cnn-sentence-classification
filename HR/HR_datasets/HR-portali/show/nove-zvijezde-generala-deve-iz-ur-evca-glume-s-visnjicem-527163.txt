U utvrdi Starog Grada, brojna ekipa filma 'General' snimala je scene u 'pustinji'. Sa zvijezdom filma, Goranom Višnjićem (44), u scenama će se pojaviti i poznate deve, Dina i Tomica koje su atrakcija ondašnjeg Etno sela. - Jedva čekam završiti sa snimanjem te se zavući se u neki hlad te popiti pivo koje se proizvodi u Podravini - uzviknuo je na setu HRT-ova filma ‘General’ Goran Višnjić. Holivudski se glumac dobrano oznojio u Kalinovcu dok je snimao kadrove pustinjske vojne akcije kojom redatelj Antun Vrdoljak (85) želi dočarati legionarske dane Ante Gotovine. General je u svojim dvadesetima bio u Legiji stranaca te je sudjelovao u vojnim operacijama u Alžiru. Novopečene filmske dive: Deve Đurđa i Dina strpljivo su čekale svog generala Gorana Filmski Gotovina stoga je morao navući zelenu beretku u kojoj je stoički trpio visoku temperaturu kao da je u pravoj afričkoj pustinji. Na setu su mu često prilazile šminkerice te mu rupčićem brisale znoj s čela. Njegov kolega Rene Bitorajac (45) pokušavao je sakriti se od podnevnog sunca, no s obzirom na to da na setu nije pronašao hlad u koji bi se sklonio, tehničar sa seta priskočio mu je u pomoć te za njim hodao držeći kišobran. Višnjić se svojim obožavateljima požalio kako mu nedostaje losanđeleski dom te da jedva čeka vratiti se onamo. U Hrvatsku je stigao potkraj veljače te odjurio u ličke planine gdje je snimio prve scene s Borisom Svrtanom. Ravnatelj Gavelle u filmu igra generala Antu Rossu koji je također bio legionar.