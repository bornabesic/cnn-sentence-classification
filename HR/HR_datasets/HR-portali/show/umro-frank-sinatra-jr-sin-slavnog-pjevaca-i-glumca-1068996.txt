Frank Sinatra Jr., sin slavnog pjevača i glumca Franka Sinatre, koji je izgradio vlastitu karijeru kao pjevač i dirigent, umro je u srijedu od zatajenja srca u dobi od 72 godine, objavila je njegova sestra. Obitelj Sinatra izgubila je sina, brata, oca, ujaka, Franka Sinatru mlađeg dok je bio na turneji na Floridi, napisala je njegova sestra Nancy Sinatra. Mlađi Sinatra trebao je izvesti nekoliko očevih pjesama u srijedu navečer gostujući na Floridi, u Daytona Beach, kada mu je pozlilo. Nedavno je za novine News Journal rekao da se nikada nije sramio zbog toga što nije dosegnuo razinu očeve slave.  "U mojoj generaciji, kada sam se pojavio ranih 60-ih godina, tip glazbe koja je tada bila u modi okrenuo se prema drukčijoj vrsti glazbe", rekao je i objasnio da je to bilo kao da je "pokušavao prodavati antikvitete u trgovini kućanskim aparatima".  >> Preminuo Keith Emerson, osnivač grupe Emerson, Lake and Palmer >> Nakon duge i teške bolesti preminuo slavni glumac Dragan Nikolić