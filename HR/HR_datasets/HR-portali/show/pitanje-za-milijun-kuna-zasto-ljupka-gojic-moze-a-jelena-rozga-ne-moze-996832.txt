Kad je Jelena Rozga dobila Porina za hit godine jer je "rasturila" s Bižuterijom, nije plakala od sreće već zato što su je kolege s estrade gledali s prijezirom. Kad Thompson osvoji istu nagradu, nikome ništa. Kad je Jelena Rozga obula skupocjene Saint Laurent šljokičaste čizmice (cijene oko 8000 kuna, op.a.) drečavo ružičaste boje, prozvali su je zbog modnog neukusa. A kad se u njima fotografira Ljupka Gojić Mikić, svi se dive njezinu istančanom modom stilu. Dvostruki standardi idu nam na živce. Mani se loših cipela, život je kratkog vijeka, komentar je stanovite Maje koja, očito, nema pametnijeg posla nego kritizirati izbor obuće omiljene pjevačice, a njezino mišljenje nije usamljeno. Kad je pak dizajnerica Ljupka Gojić Mikić u pitanju, zločestih komentara nije bilo. I nije ovo prvi put kad je svekolika javnost, pogotovo na društvenim mrežama na kojima je lakše blebnuti nego kritizirati nekoga licem u lice, pokazala puninu svoga licemjerja. Sjetit ćemo se najsvježijeg primjera s dobitnicom Kiklopa Nives Celzijus koja će sljedeći tjedan održati koncert u Lisinskom. Zašto Ljupka Gojić može, a Jelena Rozga ne može? Pitanje je to za milijun kuna. >>Milan Popović i Jelena Rozga priču o vezi smatraju apsurdnom >>Pogledajte kako je Jelena Rozga izgledala prije 20 godina