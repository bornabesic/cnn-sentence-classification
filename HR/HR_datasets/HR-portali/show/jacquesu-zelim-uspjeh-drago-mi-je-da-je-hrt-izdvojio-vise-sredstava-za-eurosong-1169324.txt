Jacquesov nastup na Eurosongu danas je za Vecernji.hr komentirala i Nina Kraljić. – Drago mi je zbog Jacquesa da je ušao u finale, pogotovo zato što je to samo po sebi golem uspjeh i uložen je veliki trud. Isto tako mi je drago da su se vidici vezani uz pjevanje na stranom jeziku (u ovom slučaju dva) promijenili i da je HRT odlučio izdvojiti više sredstava za scenski dojam, jer je jasno da je taj faktor na Eurosongu jednako bitan kao i sama pjesma, a ponekad i bitniji. Želim Jacquesu svu sreću i plasman kojem se nada – rekla je Nina, te tako indirektno kazala i kako je manjak budžeta prošle godine bio jedan od razloga njezina neuspjeha na lanjskom Eurosongu.   