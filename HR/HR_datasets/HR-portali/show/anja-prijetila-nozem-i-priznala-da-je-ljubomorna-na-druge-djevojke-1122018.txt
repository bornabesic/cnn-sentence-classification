Kod Alojza Kanceljaka farmera iz showa "Ljubav je na selu" bilo je napeto u sinoćnjoj epizodi. Naime, djevojke koje se bore za njegovu naklonost; Anja, Snježana i Rebecca, žestoko su se posvađale pripremajući ručak. U jednom trenutku Anja je počela djevojkama mahati nožem ispred lica i potjerala ih je iz kuhinje. Snježana i Rebecca požalile su se Alojzu, koji je pokušao smiriti situaciju.  Nakon sinoćnje epizode u kojoj je suparnicama zaprijetila kuhinjskim nožem, Anja će u večerašnjoj epizodi koja se prikazuje na RTL-u  priznati da je osjećala ljubomoru. – Priznajem, bila sam pomalo ljubomorna i htjela sam biti sama u kuhinji. Kako sam ih molila da napuste kuhinju, a htjela sam početi s pripremom ručka, slučajno sam uzela nož – rekla je Anja i dodala kako se kaje zbog takvog ponašanja.  Djevojke su priznale da su se prestrašile Anje i njezina ludovanja te im nije bilo svejedno, a hoće li Anja ponovno imati sličan ispad, saznat ćemo uskoro.  