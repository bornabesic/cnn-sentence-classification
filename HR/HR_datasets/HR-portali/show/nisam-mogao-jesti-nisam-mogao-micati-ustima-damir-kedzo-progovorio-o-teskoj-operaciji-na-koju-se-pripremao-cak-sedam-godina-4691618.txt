Damir Kedžo prošle se godine odlučio na operaciju čeljusti na koju se spremao sedam godina. Poslije više od godinu dana priznaje da mu se život jako promijenio, ali i da su nakon svega o njemu kružile razne glasine kao, primjerice, da je umjesto čeljusti operirao usta, piše Dnevnik.hr. - U javnost sam se vratio jedno mjesec dana prije nego što sam trebao i još sam bio nateknut od cijele operacije i zbog toga su mi usnice bile veće. Slušao sam svakakve laži o sebi i te su me izmišljotine o operaciji usnica toliko živcirale da sam jednog dana htio nazvati medije i reći da idem na rendgen da se vidi da to nije istina, da su to sve laži - prisjetio se Damir. No kada se malo smirio shvatio je da nije bitno što drugi misle. - Nakon operacije nisam mogao mjesec dana jesti kako treba, nisam mogao micati ustima pa sam jeo tekuću hranu. Bila je to velika odluka jer sam se riješio velike mane koju sam imao - ispričao je Kedžo. Ovog svestranog glazbenika ove ćemo jeseni gledati u showu 'Tvoje lice zvuči poznato'. Jakov Prkić / CROPIX Jakov Prkic / CROPIX / CROPIX Jakov Prkic / CROPIX / CROPIX