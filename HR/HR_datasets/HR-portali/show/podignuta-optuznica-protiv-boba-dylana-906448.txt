Francusko je pravosuđe podiglo optužnicu protiv pjevača Boba Dylana zbog izjave u časopisu Rolling Stone u kojem je Hrvate usporedio s nacistima. Pjevač je saslušan tijekom njegova posjeta Parizu sredinom studenog gdje je održao nekoliko koncerata, a optužen je za 'uvrede' i 'poticanje mržnje'. Prošle je godine Bob Dylan u intervjuu za časopis The Rolling Stone izjavio da crnci mogu nanjušiti rasiste, baš kao Židovi naciste, a Srbi Hrvate. Tužbu je uložilo predstavničko vijeće hrvatskih udruga i zajednice Francuske (CRICCF), a o slučaju će suditi 17. odjel pariškog suda specijaliziran za medije. >> Hrvati tuže Boba Dylana zbog intervjua u Rolling Stoneu 