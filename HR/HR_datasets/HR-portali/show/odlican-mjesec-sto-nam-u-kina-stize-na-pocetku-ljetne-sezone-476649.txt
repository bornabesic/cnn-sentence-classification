Iako smo već iskusili jedan dio ljeta, nakon dolaska odličnog 'Kapetana Amerike: Civilni rat' i poslije izvrsnog finala X-mena, 'X-Men: Apocalypse', samo ljeto je tek pred nama i po svemu sudeći, čeka nas brilijantna sezona. Neponovljivi Steven Spielberg, višestruki dobitnik Oscara i čovjek koji je stvorio nezaboravne filmske klasike poput 'E.T. -ja', 'Gooniesa', 'Indiana Jonesa', 'Povratka u budućnost' i 'Jurskog parka', na velika platna donosi priču Ronalda Dahla 'Blagi fantastični gorostas'. Film u u kina stiže 30. lipnja, u distribuciji Blitz filma. 'Nindža kornjače: Izlazak iz sjene' nastavak je velikog kino-hita iz 2014. Film u distribuciji Blitz film i video u kina stiže 2.lipnja ove godine. Legendary Pictures i Universal Pictures donose 'Warcraft: Početak', epsku avanturu ratova svjetova temeljenu na svjetskoj igri Blizzard Entertainmenta. Prva filmska adaptacija Warcrafta u hrvatska kina stiže 9. lipnja. A popularni dvojac Jean Reno i Christian Clavier ponovno stižu na velike ekrane. Dvadeset i tri godine nakon prvog, a osamnaest godina nakon drugog dijela, dolazi nam treći nastavak popularne trilogije 'Daleki rođaci'. Ovi vremenski putnici našli su se usred Francuske revolucije i ponovno uspjeli upasti u nevolje. U CineStaru i ostalim kinima 'Daleke rođake: Revoluciju' možete pogledati od 9. lipnja. Četiri jahača se vraćaju u nastavku uzbudljivog trilera koji je oduševio publiku diljem svijeta. Godinu dana nakon što su nadmudrili FBI i dodvorili se javnosti svojim robinhudskim stilom, iluzionisti se pripremaju za veliki povratak na scenu. Vraćaju se kako bi razotkrili neetičku praksu tehnološkog magnata koji ih je primorao na pljačku. Njihova jedina nada je izvesti još jedan spektakularan trik kojim će otkriti tko zapravo stoji iza cijele priče. Film je u CineStaru i ostalim kinima od 16. lipnja. Nastavak filma snimanog prema originalnim zapisima najpoznatijih demonologa, bračnog para Eda i Lorraine Warren.  U novom nastavku ponovo ćemo moći gledati Eda (Patrick Wilson) i Lorraine Warren (Vera Farmiga) u ulozi paranormalnih istražitelja, koji će ovoga puta otputovati u Englesku. Priča je bazirana na istinitim događajima koji su se u periodu od 1977. do 1979. dešavali u jednoj kući u engleskom gradu Brimsdownu. Radi se o jednom od najvažnijih dokumentiranih paranormalnih slučajeva u svijetu koji su pogodili porodicu Hodgson, a Ed Warren je ovaj slučaj naveo kao jedan od najstrašnijih iskustava tokom njegove karijere. Ed je preminuo 2006. godine, a Lorraine se i danas bavi istraživanjem paranormalnih pojava. Ovaj slučaj je tema brojnih knjiga, dokumentaraca, horora i TV serija. Film u kina dolazi 9. lipnja ove godine. Snimljeno prema istoimenom bestseleru Jojo Moyes, film 'Tu sam pred tobom' fascinantna je romantična drama. Lou Clark je tek obična, jednostavna djevojka koja je nedavno izgubila posao u lokalnom kafiću, kojim je bila izrazito zadovoljna. Will Traymor imućan je muškarac bogatog životnog iskustva u čijem ga je prikupljanju omela teška prometna nesreća, prikovavši ga za krevet i učinivši ga ovisnim o tuđoj njezi. Njihovi će se putevi ispreplesti u trenutku kada Lou postane Willova osobna asistentica što će imati jak utjecaj na oboje i naposljetku im donijeti avanturu života. U kinima 'Tu sam pred tobom' možete pogledati od 23. lipnja. Nakon 20 godina stiže nastavak legendarnog SF blockbustera u spektakularnom 3D formatu. Nakon filma 'Dan nezavisnosti', novi nastavak donosi još veću katastrofu. Koristeći postojeću tehnologiju izvanzemaljaca, narod Zemlje morat će raditi zajedno na programu obrane, kako bi spasili svoj planet. Ali ništa nas ne može pripremiti na napredni i nepredvidivi napad izvanzemaljaca. Samo nas domišljatost nekoliko hrabrnih ljudi može spasiti od potpunog uništenja. U kinima film 'Dan nezavisnosti: Nova prijetnja' možete pogledati već od 23. lipnja. Akcijska superzvijezda Dwayne Johnson i komičar Kevin Hart zajedno su u akcijskoj komediji 'Tajna služba'. Priča prati CIA agenta (Johnson) koji dolazi kući na proslavu mature. Tvrdeći da radi na tajnom slučaju, traži pomoć svojeg jedinog prijatelja iz srednje škole (Hart), koji je nekada bio srednjoškolska sportska zvijezda a sada radi kao računovođa i žali za svim propuštenim prilikama koje je imao u životu. Nakon što se ponovo ujedini sa svojim starim prijateljem putem Facebooka, računovođa je primamljen i neplanirano ulazi u svijet međunarodne špijunaže. Avanture The Rocka i Kevina Harta moći ćete pogledati od 30. lipnja. Neobična, romantična komedija Laurenta Tirarda koja će vas nasmijati do suza. Diane je poznata odvjetnica koja je već tri godine razvedena. Jedan dan izgubi mobitel te nakon toga prima poziv osobe koja ga je pronašla. Ta osoba je Alexandre, šarmantni muškarac i savršen džentlmen. Njih dvoje odmah kliknu preko telefon i odluče se naći idući dan. Ali kada Alexandre stigne, Diane se iznenadi kada vidi da je on visok samo 137 cm. Od toga trenutka, Diane pokušava prevladati predrasude društva i vlastite strahove te se prepustiti i uživati maksimalno. Ova prekrasna priča nam u kina stiže točno na kraju lipnja, 30. u mjesecu. Nevjerojatan portret čovjeka koji je pokušao izvesti atentat na Hitlera. 13 Minuta priča dramu redatelja Oliver Hirschbiegel o istinitom događaju koji je zamalo preoblikovao tijek povijesti. Georg Elser pokušao je ubiti zločinačkog diktatora Adolfa Hitlera u studenom 1939. Samo 13 minuta napravilo bi razliku između kompletno različite povijesti od one koju smo dobili. Film možete pogledati u kinima od 30. lipnja ove godine. Kojem filmu se nadate? U kojeg polažete nade? Recite nam u komentarima. Tema: FILM 