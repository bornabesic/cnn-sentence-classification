Poznati britanski glumac Colin Firth (56) odlučio je zatražiti talijansko državljanstvo nakon što je Velika Britanija izglasala Brexit, piše express.co.uk. Zvijezda filma "Kraljev govor",  za kojeg je dobio Oscar, navodno je zabrinut da bi izlazak iz Europske unije za Veliku Britaniju mogao imati loše posljedice. Budući da je više od 20 godina u braku s talijanskom glumicom Liviom Giuggioli, za Firtha dobivanje talijanskog državljanstva ne bi trebao biti problem. - Istina je da je Colin zatražio dvojno državljanstvo kako bi imao iste putovnice kao supruga i djeca, no ne mogu potvrditi da je to zbog Brexita - kazao je Firthov agent. Firth je nedavno u jednom intervjuu kazao kako je Brexit "katastrofa velikih razmjera". - Brexit nema ni jedan pozitavan aspekt. Mnoge kolege poput Emme Thompson su entuzijastični Europljani i još uvijek ne možemo vjerovati što se dogodilo - kazao je Firth.