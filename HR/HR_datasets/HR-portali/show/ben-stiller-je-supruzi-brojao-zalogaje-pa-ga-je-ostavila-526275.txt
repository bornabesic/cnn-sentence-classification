Razvodimo se u ljubavi i slozi nakon 18 godina braka. Naš prioritet i dalje će ostati naše dvoje djece, i ovim putem molimo za mir, objavili su glasnogovornici Bena Stillera (51) i Christine Taylor (45). Glumački par se upoznao 1999. na setu serije 'Heat Vision and Jack', koja nikad nije emitirana, a oženili su se 2000. godine na plaži na Havajima. Par je glumio u filmovima kao što su 'Zoolander' i 'Tropic Thunder'. Imaju sina Quinlana (12) i kći Ellu Oliviju (15). Kako kažu prijatelji bračnog para, uzrok razvoda Stiller i Taylor nije preljubnička afera već njegov napuhani ego i manijakalno kontroliranje suprugina života. - Znam da svi imaju viziju Stillera kao super simpatičnog momka, međutim on je luđak. Nikada nisam radio s razmaženijom glumcem. Urla, ima ispade bijesa, daje ljudima otkaze, zapovijeda, a jedino mu je bitan njegov izgled. Jadan onaj koji sa Stillerom mora snimati - rekao je producent Mickey Boardman, a s njime se slaže i mnogo Stillerovih kolega.  Takav je, navodno, postao i u privatnom životu, a njegovoj je supruzi dosadilo nositi kavu na set dok on urla. Također, nametnuo joj je radikalnu dijetu jer mu je godilo da kolege komentiraju kako ima mršavu suprugu. Christine je dnevno jela 10 badema, posni sir i jabuku, a to joj je onemogućilo da treći puta zatrudni, što je žarko priželjkivala. Također dva sata morala je vježbati u teretani što je Ben kontrolirao.  Prije manje od godinu dana, Stiller je objavio da se u tajnosti borio s rakom prostate. Otad je postao još mušičaviji. Supruga je glumcu na set morala nositi kavu, dok bi on histerično urlao na svoje suradnike