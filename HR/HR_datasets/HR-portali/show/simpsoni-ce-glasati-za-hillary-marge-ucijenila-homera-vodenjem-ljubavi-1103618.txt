Junaci popularnog crtanog filma Marge i Homer Simpson složili su se da će glasati za Hillary Clinton na američkim predsjedničkim izborima u novom videoklipu koji je objavio 20th Century Fox, prenose britanski mediji. Studio je samostalnu epizodu popularnih Simpsona pod naslovom "3.00 ujutro" objavio na YouTubeu. Republikanski kandidat Donald Trump u epizodi se pojavljuje s primjerkom knjige "Veliki govori" Adolfa Hitlera. Kad je Homer najavio da će možda glasovati za Trumpa, Marge je rekla: "Ako ćeš tako glasovati, pitam se hoću li ikad više moći biti s tobom", a Homer je zaključio, "eto, tako sam postao demokrat."   Clinton i Trump suočit će se na američkim predsjedničkim izborima koji se održavaju 8. studenoga. Diskusija o izboru predsjedničkog kandidata počela je u trenutku kad je Marge ustanovila da "ne može voditi ljubav dok ne odluči za koga će glasovati". Narator tada postavlja pitanje: "Sada je tri sata u noći i telefon zvoni u Bijeloj kući. Što bi ste željeli, tko bi trebao odgovoriti na poziv?" Pitanje je aluzija na oglas iz političke kampanje Hillary Clinton iz 2008. u kojemu se Amerikancima postavlja pitanje, ako zazvoni u tri u noći, koga bi željeli da ih vodi u kriznim vremenima.   U nastavku slijedi kako izgleda kad se na takav poziv jave Clinton i Trump. Trump diže slušalicu i kaže: "Ne sada, na Twitteru sam!" Zatim poziva pomoćnika i naređuje mu: "Stavi moje ime na Lincoln Memorial, raspusti NATO ... i donesi mi kajganu na zlatnom tanjuru." Bill Clinton javlja se ovako na telefon: "Soba za sastanke? Evo dolazim!" Ali lice mu se zatim snuždi i dodaje slušalicu Hillary: "Oh, za tebe je". Na to mu žena odvrati: "Da, odsad je uvijek za mene."  >> Buran dan za Amerikance: Gola Melania Trump na naslovnici novog New York Posta 