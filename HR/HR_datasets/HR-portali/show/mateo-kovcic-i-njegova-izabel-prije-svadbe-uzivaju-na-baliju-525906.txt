Mateo Kovačić (23) i njegova lijepa zaručnica Izabel Andrijanić (23) zajedno su sedam godina, a uskoro će uploviti u bračnu luku i to baš u crkvi u kojoj su se zaljubili. Vjenčanje planiraju od prošle godine, šuška se da je Izabel u drugom stanju, a prije nego što stanu pred oltar, nogometaš je svoju dragu odveo na odmor. Naime, par s prijateljima uživa na egzotičnom Baliju, a fotografijama s putovanja pohvalili su se i na društvenim mrežama. Budući supružnici žive u Madridu gdje Mateo zabija golove, a Izabel je sa sestrom Ivanom počela proizvoditi opremu za novorođenčad od ekoloških materijala.