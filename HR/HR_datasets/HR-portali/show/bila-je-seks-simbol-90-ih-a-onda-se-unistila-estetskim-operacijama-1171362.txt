Kultna serija "Twin Peaks" 26 godina nakon prikazivanja dobila je i treću sezonu čiji je prvi nastavak Showtime prikazao sinoć. Novi nastavci okupili su dio stare ekipe, dok je dio ekipe odbio poziv za povratak u seriju. Među njima je i Lara Flynn Boyle kojoj je ova serija i uloga Donne Hayward i donijela popularnost i slavu. Lara je imala dvadeset godina kada je dobila ulogu Donne i svi su odmah zamijetili plavooku glumicu koja je zračila seksepilom. Postala je seks simbol devedesetih i ostvarila je nekoliko zapaženih uloga u filmovima poput "Ljudi u crnom" i "Sreća", ali ništa nije ostavilo traga kao uloga Donne. U medijima se više pisalo o njenom ljubavnom životu i estetskim zahvatima koji su uništili njenu prirodnu ljepotu. Tijekom snimanja Twin Peaksa bila je u vezi s Kyleom MacLachlanom i zbog njihove ljubavne veze čak su mijenjali i scenarij. Početkom 2000-ih na njen  šarm i ljepotu pao je i Jack Nicholson, a nakon ljubavnog kraha s Nicholsonom Lara je postala ovisna o estetskim zahvatima  koji su u potpunosti izobličili njeno lice i učinili je neprepoznatljivom. Glumica se nije mogla nositi s prirodnim procesom starenja i pokušala ga je usporiti ali efekt je bio sasvim suprotan i sada pripada onoj skupini holivudskih glumica koje su ogledni primjer kako odlasci pod nož mogu uništiti prirodnu ljepotu.  Estetski kirurzi kažu kako je 47-godišnja glumica operirala nos i pretjerala s botoksom koji joj je izobličio lice.