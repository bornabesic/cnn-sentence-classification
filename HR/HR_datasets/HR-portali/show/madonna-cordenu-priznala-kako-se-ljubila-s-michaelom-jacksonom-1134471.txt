Kraljica popa Madonna gostovala je u ovotjednom izdanju popularnog showa Carpool Karaoke Jamesa Cordena, u kojem poznate zvijezde tijekom vožnje pjevaju svoje najpoznatije pjesme, ali i govore o svom životu. Madonna je tako prvi put javno priznala da se ljubila s Michaelom Jacksonom. Bio je malo sramežljiv – Da, ljubili smo se u usta. Bio je malo sramežljiv pa sam ja napravila prvi korak. No, malo sam ga opustila čašom chardonnaya. Na kraju se predao – kazala je Madonna i dodala kako su za to dosad znali samo njeni prijatelji. Pop-zvijezda nije htjela više govoriti o svojim vezama, no priznala je kakve muškarce voli. – Mora imati smisao za humor, i razumjeti moj smisao za humor. Mislim kako je najbolja stvar biti u braku s nekim tko je jako zabavan – kazala je Madonna iza koje su dva braka, sa Seanom Pennom i Guyem Ritchiejem. >>Nakon Kardashiana i Madonna planira snimiti vlastiti reality show