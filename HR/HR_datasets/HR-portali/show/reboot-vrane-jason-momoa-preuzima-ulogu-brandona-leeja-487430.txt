Kako smo najavili još u studenom prošle godine, Relativity Studio planira napraviti reboot legendarnog filma Brandona Leeja i redatelja Alexa Proyasa - 'Vrane'. Već tada smo rekli da će tko god preuzme mjesto nesretno poginulog Brandona Leeja imati velik posao pred sobom. A čini se da je posao traženja glavnog glumca došao kraju. The only way to officially seal the deal as men Is a pint of black beauty. @guinness #sealthedeal #wearemarriednowfucker. #greatnewstocome. #dreamjob #cantwaittotelltheworld ALOHA ED 👿😜 A photo posted by Jason Momoa (@prideofgypsies) on Aug 6, 2016 at 12:23pm PDT Kako Momoa piše u opisu fotografije, dogovor je zapečaćen, a uzevši u obzir da nema niti jedan drugi projekt najavljen osim snimanja 'Vrane', logično je zaključiti da će Momoa preuzeti ulogu Vrane, tj. Erica Dravena. Premda smo mišljenja da neke filmove ipak treba ostaviti kakvima jesu, tj. ne treba ih prerađivati niti snimati nastavke, 'problem' s 'Vranom' je što su već snimljena tri nastavka, kao i cijela serija s Marcom Dacascosom u glavnoj ulozi. Iako redatelj Alex Proyas (Bogovi Egipta) misli da je projekt nepotreban, budimo iskreni, nakon toliko loših uradaka iz te franšize, ne bi nam nimalo smetalo da se snimi i jedan dobar. A Momoa i Hardy daju naslutiti da bismo dobar film i mogli dobiti. Dok je Hardyju ovo trenutačno jedini projekt, Momou ćemo vidjeti u ulozi Aquamana u narednom filmu iz franšize o Batmanu i Supermanu, 2017. godine. Tema: FILM 