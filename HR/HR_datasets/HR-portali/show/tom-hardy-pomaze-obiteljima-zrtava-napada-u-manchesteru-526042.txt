Želim sakupiti novac za Crveni križ jer će obitelji poginulih i djeca koja su proživjela teroristički napad trebati njihovu pomoć, objasnio je glumac Tom Hardy (39).  Napad u Manchesteru, u kojem je nakon koncerta Ariane Grande poginulo 22 i ranjeno 119 posjetitelja, nazvao je okrutnim, kukavičkim i barbarskim.  Hardy je na društvenoj mreži pozvao svoje fanove da u fond uplaćuju dobrovoljne priloge. Dosad je od 800 donacija sakupio oko 150.000 kuna.  Zbog tragičnog događaja u Manchesteru, turneja 'Dangerous Woman' prekida se sve dok ne budemo mogli bolje procijeniti situaciju i ne odamo počast žrtvama, objavio je tim Ariane Grande. Pjevačica  je po prvotnom planu trebala u četvrtak i u petak imati koncerte u Londonu, a zatim nastaviti turneju u Europi i u Latinskoj Americi.