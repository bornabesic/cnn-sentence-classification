Petra Bojić (22) ostat će upisana u povijesti kao prva hrvatska Miss Supranational. Riječje o izboru koji postoji već sedam godina i svake se godine finale održava u Poljskoj, ove godine 2. prosinca. – Ovo mi je prvi izbor na kojem sam sudjelovala. Trebalo mi je hrabrosti da se prijavim, najviše mi je u tome, kao i u stjecanju samopouzdanja, pomogla moja majka Željka – rekla je Petra, koja je na izboru bila jako samouvjerena. – Oduvijek sam samouvjerena, jedino čega se bojim su zli i zločesti ljudi. Titula sa sobom donosi mnoge odgovornosti i obveze, ali i mnogo prilika u životu. Već samim time što ću predstavljati svoju zemlju na svjetskom izboru za mene je velika čast i želim se što bolje pripremiti. A i nagrada koju sam osvojila, trogodišnja stipendija Nikola Šubić Zrinski, znači da ću od rujna početi studirati!  Izbor u Poljskoj je brzo, a Petra je već počela s pripremama.  – Pripreme su uobičajene, uz mnogo snimanja i intervjua. Priprema se nacionalna haljina koju će dizajnirati naša najbolja etnodizajnerica Mina Petra, a večernju haljinu izradit će mi butik Mistic Exclusive. Očekujem jako puno lijepih djevojaka iz cijelog svijeta i svjesna sam da će mnoge od njih biti izuzetno lijepe. Pripremit ću se najbolje što mogu pa ćemo vidjeti – kaže Petra, koja bi rado ostala u manekenskim vodama. – Želim završiti fakultet. U međuvremenu ću se profesionalno baviti modelingom, a jednog dana željela bih imati i obitelj – kazala je 22-godišnja jedinica Petra. – U horoskopu sam Vaga pa stalno nešto važem – dodala je Petra uz zagonetni smiješak. Prva hrvatska Miss Supranational voli putovanja, a dosad je već bila u puno zemalja. – Najzanimljivije mi je bilo putovanje u Egipat. Obožavam egipatsku kulturu, znamenitosti i povijest. S obzirom na to da imam tamnu kosu i da sam tamnije puti, mnogi ondje mislili su da sam Egipćanka. Velika mi je želja otputovati u Kubu. Mnogi koji su je posjetili kažu da je vrlo pristupačna po cijenama i puna prirodnih ljepota. Strast joj je i fotografija, no zasad je samo ispred objektiva. – Voljela bih jednog dana tu strast doživjeti i s druge strane fotoaparata, odnosno pokušati se baviti fotografijom. Bavim se i sportom. Obožavam skijanje i skakanje padobranom i sve adrenalinske sportove – kaže Petra i dodaje kako ima dvije bliske prijateljice kojima se povjerava te puno poznanika.  Lijepa Petra ima i dečka, no nije željela otkriti o kome je riječ. – To je tajna veza – sa smiješkom je zaključila Petra. >> Zagrepčanka Petra Bojić (22), prva je hrvatska Miss Supranational