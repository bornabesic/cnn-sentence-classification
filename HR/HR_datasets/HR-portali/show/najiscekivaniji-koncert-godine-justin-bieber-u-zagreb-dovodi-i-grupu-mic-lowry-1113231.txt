Popularna kanadska megazvijezda Justin Bieber najavljuje još jednu glazbenu poslasticu u sklopu europskog dijela turneje Purpose. Uz već najavljene The Knockse, na pozornicama diljem Europe pridružit će mu se još jedan odličan glazbeni sastav – MiC LOWRY. Mladi liverpoolški bend pridružit će se Justinu od 29. rujna na koncertu u glavnom gradu Švedske, Stockholmu, pa će tako priliku da ga posluša uživo imati i zagrebačka publika na najiščekivanijem koncertu godine, 9. studenog u Areni Zagreb. Peteročlana vokalno-harmonijska skupina MiC LOWRY sastavljena je od iznimno talentiranih mladih pjevača iz Liverpoola -  Delleile Ankrah, Akia Jonesa, Kaine Ofoeme, Bena Sharplesa i Michaela Welcha koji su odrastali u istom susjedstvu te su zajedno počeli pjevati u ranim tinejdžerskim godinama.   Klasična je to priča o petorki koja je pohađala školu Calderstones u Liverpoolu, bivšu školu Quarry Bank u čijim klupama je sjedio i legendarni John Lennon, te je osnovala lokalni bend u umjetničkom centru za mlade, koji je tad vodila Barbara Philips, kćer Lorda Woodbinea, rijetko spominjanog „šestog Beatlesa”. Talentirani glazbenici benda MiC LOWRY svoje su vještine i iskustvo brusili nastupajući u lokalnim klubovima, a između ostalih, svirali su i u poznatom liverpoolškom klubu Cavern. Ovih pet iznimno darovitih izvođača, koji majstorski spajaju R&B i pop glazbu u brze plesne ritmove i romantične balade od kojih zastaje dah, dijeleći pozornicu s jednim od najvećih imena u povijesti pop glazbe, predstavit će svoje pjesme cijeloj Europi. Publiku najvećih pozornica europskih metropola oduševit će jedinstvenim spojem impresivnih harmonija i očaravajućeg vokala koji su s vremenom postali zaštitni znak benda. Zahvaljujući pjesmama koje su se vrtile na BBC Radio 1 kod Clare Amfo i BBC Radio 1Xtra (Trevor Nelson, DJ Target, Twin B & Yasmin, Sarah Jane Crawford, Adele Roberts and A.Dot), skladbama nominiranima za nagradu BET u kategoriji „Best International Newcomer“, osvojenim MOBO Unsung Award, nastupima na BBC Introducing Stage na Glastonburyu i nekoliko odrađenih turneja, u samo par godina ovaj impresivni bend stekao je brojne obožavatelje. U kratkom roku izgradili su impresivan ugled i osvojili veliki broj fanova iz cijelog svijeta, a njihova odlična glazba i zarazna energija osigurala im je vojsku od gotovo pola milijuna vjernih obožavatelja na društvenim mrežama, ostvarivši desetke milijuna pregleda na svojim jedinstvenim pjesmama. Ulaznice za zagrebački koncert prodale su se u više od 15 zemalja svijeta uključujući SAD, Južnoafričku Republiku, Englesku, Njemačku, Kanadu i Brazil, a iako su sve regularne rasprodane, ostalo je još nekoliko VIP ulaznica. Tako se u ponudi nalazi „Ultimate“ VIP 1 ulaznica po cijeni od 7.450,00 kuna, koja uključuje uživanje u koncertnom spektaklu u posebnom odjeljku na kraju pozornice, takozvanom sjedištu #GetCloser koje je najbliže najbliže Justinu. Također, za najveće obožavatelje osiguran je i poseban VIP ulaz na kojem će ih dočekati domaćini, zatim obilazak backstagea gdje će iz prve ruke saznati što se događa iza scene i što je sve potrebno za stvaranje uspješne svjetske turneje te će kući ponijeti i posebne poklone – ekskluzivnu pločicu #GetClosertoJustin i premium robni paket stvoren ekskluzivno za Ultimate #Purpose fana. Ulaznice „I'll see you“ VIP 2 mogu se osigurati po cijeni od 4.025,00 kuna, a ono što dolazi u paketu je premium ulaznica, poseban VIP ulaz na kojem će ih dočekati domaćin te također poseban paket s poklonima - ekskluzivnu pločicu #GetClosertoJustin i robni paket. U prodaji se nalaze i „Where Are You Now“ VIP 3 ulaznice koje uključuju premium ulaznicu, premium robni paket stvoren ekskluzivno za VIP #Purpose fana, poseban VIP ulaz te ekskluzivnu #GetClosertoJustin pločicu.  >> Kanadska pop-senzacija rasprodala Arenu Zagreb: Gotovo 19.000 obožavatelja priprema se za spektakl! 