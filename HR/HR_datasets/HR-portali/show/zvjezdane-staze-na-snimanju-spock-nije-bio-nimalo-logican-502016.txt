Premda je njegov lik oličenje logike, ispada da je glumac koji je glumio Spocka, Leonard Nimoy, bio dosta drugačiji od lika. U kadrovima sa snimanja originalne serije, 'Star Trek: The Original Series The Roddenberry Vault', dobili smo uvid u 'život iza kamere' na setu te legendarne serije. Osim uvida u komediju koja se zbivala na setu, i glumčev sin Adam te njegov kolega i dugogodišnji prijatelj William Shatner, oglasili su se o cijeloj situaciji sa zafrkancijom i sprdnjom prilikom snimanja originalne serije. Uživajte u ovim kadrovima Leonard Nimoy filmski debi ostvario je 1951. godine u filmu 'Queen For a Day'. Popularnost je stekao 60-ih godina ulogom Spocka u televizijskoj seriji 'Zvjezdane staze' u kojoj je glumio od 1966. do 1969. godine. Istu ulogu više puta je ponovio i u filmskim adaptacijama spomenute serije. Preminuo je s 83 godine, 27. veljače 2015.. Premda 'Zvjezdane staze' bez njega nisu iste, sudeći po popularnosti novih filmova, USS Enterprise i dalje ide gdje čovjek nije išao. Tema: FILM 