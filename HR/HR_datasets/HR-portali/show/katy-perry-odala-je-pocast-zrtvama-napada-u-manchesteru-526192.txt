Pjevačica Katy Perry (32) u četvrtak je nastupila u londonskom klubu Water Rats. Unatoč bombaškom napadu, koji je bio samo tri dana ranije nakon koncerta Ariane Grande (23), pjevačica nije htjela odgoditi svoj nastup.  Pjesmu 'Piece Of Me' posvetila je žrtvama. Dodala je kako je protekli tjedan svima bio težak i da se zločincima ne smije dopustiti da pobijede. Podsjetimo, Katy je pristala postati članicom žirija u novoj sezoni realityja 'Američki idol'. Iako je godinama pregovarala o sudjelovanju u showu, nakon prekida s glumcem Orlandom Bloomom (40) u ožujku, prihvatila je ponudu.