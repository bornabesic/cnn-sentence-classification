Šator u Karlovcu sinoć je bio premalen za sve obožavatelje Marka Perkovića Thompsona koji su u jedan glas pjevali njegove najveće hitove. ''Oni prate vjerno mene, moj rad, slušaju, dolaze na koncerte i to je predivan osjećaj'', rekao je Thompson.  A njihovu potporu ima i kad je riječ o posljednjem slučaju zabrane njegova koncerta u Švicarskoj koji se trebao održati 3. rujna. Naime, gradsko vijeće Schlierena zabranilo je nastup iz bojazni za javnu sigurnost te pretpostavke da bi ''pojedine grupe ili osobe'' mogle pokušati ometati nastup. ''Eto im, kad su zabranili, neka su zabranili. Što sada, možemo mi i bez toga'', poručio je Thompson u izjavi za InMagazin. ''Uglavnom mi daju potporu. Sa mnom su u ovome što radim, u mojim pjesmama. Moje pjesme nastale su istodobno s vremenom u kojem su nastale onako kako smo ga živjeli – i mi kao narod i ja kao pojedinac. Tako da su one istina koja, nažalost, mnoge smeta." >> Dodik o Milanoviću: Kao i većina političara s hrvatske scene, vuče višestoljetni kompleks od Srba 