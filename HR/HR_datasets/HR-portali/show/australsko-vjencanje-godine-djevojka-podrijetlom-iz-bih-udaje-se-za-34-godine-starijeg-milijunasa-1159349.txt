Australski multimilijunaš Neville Crichton organizirat će vjenčanje godine, o kojem već pišu svi australski mediji. Crichton će oženiti Nadi Hasandedić, koja je porijeklom iz BiH. U vjenčanje će biti uloženo čak milijun australskih dolara. Ono što je najzanimljivije u cijeloj priči jest da je razlika između Nevillea i Nadi 34 godine, budući da je njemu 72, a njoj 38. Nevilleovo bogatstvo procjenjuje se na 400 milijuna dolara. Obogatio se trgovinom luksuznih automobila, a najpoznatiji je kao uvoznik Ferrarija za Australiju, dok je Nadi menadžerica u Christianu Dioru. Vjenčanje će se održati 13. svibnja u Velikoj dvorani Sveučilišta u Sydneyju, obrazovnoj ustanovi staroj 167 godina, a velikodušni mladoženja Sveučilištu je darovao nove uniseks toalete koje stoje 20 tisuća dolara. Crichton i njegova lijepa zaručnica Nadi odlučili su napraviti nove toalete i renovirati stare zbog velikog broja gostiju. Nakon što su njegovi ljudi pregledali prostor koji je stavljen na listu kulturne baštine, ustanovili su da toaleti ne izgledaju primjereno pa je ponudio da plati nove. Nedavno je prodao i svoju luksuznu kuću vrijednu 60 milijuna dolara te je kupio vilu vrijednu 33 milijuna, u kojoj će živjeti sa suprugom. >>Brunejski princ težak 20 milijardi dolara traži djevojku 