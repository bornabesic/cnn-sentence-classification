Kada je prvi put čuo prijedlog, uopće mu se nije svidio. Tadašnje rukovodstvo Jugotona smatralo je, naime, da njegovo pravo ime nije dovoljno 'zvučno', i predložilo mu je promijenu imena.   'Divlje jagode' bile su na putu da postanu veliki rock band, pred njima je bila karijera, svjetla pozornice su se već palila... Menageri izdavačke kuće predložili su mu da promijeni ime, i da od Alije postane Alen.   Mladi Alija se nećkao.  Ali ne zadugo. 'Brzo je pristao na promijenu imena', izjavio je neimenovani izvor za tamošnje medije.   'Točno je da mi je pravo ime Alija. Nema ništa čudno u tome, mnoge svjetske zvijezde odaberu drugo ime kojim se predstavljaju u javnosti, najčešće neko koje zvuči primamljivije, tako je bilo i u mom slučaju, priznao je Alen Islamović za srpski Kurir.     Nakon raspada kultnih 'Divljih jagoda' Alen je nastavio karijeru u 'Bijelom dugmetu'.