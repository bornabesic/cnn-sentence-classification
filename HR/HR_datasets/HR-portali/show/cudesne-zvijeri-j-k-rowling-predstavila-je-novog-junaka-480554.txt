Jedan od budućih hitova iz ovogodišnje oskarske sezone zasigurno će biti film 'Čudesne zvijeri i kako ih naći' iz svijeta Harryja Pottera. Film je, naravno, snimljen prema djelu britanske spisateljice J.K. Rowling, autorice serijala o legendarnom čarobnjaku, a ovaj put se ne bavi Voldemortovim protivnikom, već novim opsjenarom,  Newtom Scamanderom. U kratkom videu autorica osobno iznijela nam je malo detalja o novom heroju kojeg ćemo vidjeti. Pogledajte video Kako smo rekli, Eddie Redmayne glumi ‘magizoologa’ Newta Scamandera, koji se u 'Divljim dvadesetima' bori protiv iznenadnog napada raznolikih magičnih bića iz No-Maj svijeta. U pitanju je ekranizacija knjige koju je autorica napisala još 2001. godine. Uz Eddieja Redmaynea u glavnoj ulozi, u filmu nastupaju i Katherine Waterston u ulozi Tine, Dan Fogler kao Jacob, Samantha Morton glumi Mary Lou, a oskarovac Jon Voight će se naći u ulozi Henryja Shawa. Uz njih će u filmu nastupiti i  Ron Perlman i Colin Farrell u manjim ulogama. Redatelj David Yates je već prokušani redatelj filmova iz serijala Harryja Pottera, i režirao je sve filmove o mladom čarobnjaku od 2006. naovamo. 'Čudesne zvijeri i gdje ih naći' u CineStar kina stižu u distribuciji Blitz Film i Video 17. studenog ove godine. Tema: FILM 