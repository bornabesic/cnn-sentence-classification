Kristijan Benić (31) i Martin Špaček (37) su uz titulu najboljih amaterskih kuhara, osvojili nagradu od 100.000 kuna i dizajnerski frižider. Martin, koji sa suprugom ima troje djece, nije htio gubiti vrijeme, već je dan nakon pobjede hladnjak stavio u oglasnik. Procijenio ga je na 9.500 kuna, a u opisu je naglasio da je 'limited edition', da je prvi u Hrvatskoj te da je novi i nekorišten. - Nas je pet u obitelji. Predivan je, ali nama treba nešto s većom škrinjom - napisala je Martinova supruga, koja je Kristijanova najbolja prijateljica. Kamenoklesar iz Pazina, koji je rođen u Pragu, po izlasku iz showa zaposlio se u jednom restoranu u Bujama. Kristijan za to vrijeme putuje po Istri sa svojom donedavnom suparnicom Moirom, a to su otkrili u zajedničkom videu na Facebooku. Martin i Kristijan prijatelji su već 13 godina, otkad je Martin iz Češke došao u Hrvatsku. Osim Kristijana, i Martin je nastavio druženje s Moirom, bivšom kolegicom iz showa 'Tri, dva, jedan - kuhaj!'. 