Varaždinska je grupa Jam ritual objavila novi singl, pjesmu 'Uranjam': -Pjesma je napisana i snimljena na jedan, za nas, novi način. Otišli smo na more, točnije u Zablaće kod Šibenika, gdje smo u dnevnoj sobi jedne kuće napravili studio. Pjesma je nastala tamo, na licu mjesta, u ta četiri dana. Zvuk benda je opet malo drugačiji od onog kojeg smo imali na singlu 'Padobran'. Zadovoljni smo time kako je publika prihvatila prvi singl na hrvatskom jeziku pa nastavljamo tako i dalje', kažu o pjesmi dečki iz Jam rituala od kojih je svaki dao svoj obol njenom zanimljivom nastanku.  Toni Tkalec je autor teksta, Edvin Đerahović glazbe, dok su Karlo Merkaš, Matija Burek i Matko Grgas zaslužni za aranžman i produkciju. Za produkciju video spota koji možete premijerno vidjeti,  pobrinuli su se Antonio Mohenski i Marko Hosni.  Tema: Muzika 