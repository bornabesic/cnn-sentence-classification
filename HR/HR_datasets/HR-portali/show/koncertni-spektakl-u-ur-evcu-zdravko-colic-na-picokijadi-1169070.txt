Svaki susret Zdravka Čolića i njegove publike kao da je posljednji i prvi, svaki koncert od srca je, nezaboravan i kako Zdravko kaže 'za vas i za nas'. Upravo tako, još i bolje, biti će na Picokijadi, jer 30.06., najveća glazbena zvijezda naših prostora stiže u Đurđevac! Majstor velikih pozornica i njegova publika susrest će se u utvrdi Stari grad, a legendarni Čola, te produkcija svjetske razine, kakva mu jedina i priliči, Đurđevcu obećavaju ništa manje nego – spektakl! Prepuni stadioni, rasprodane arene, romantične večeri na otvorenom – svaki novi izlazak na scenu za Zdravka Čolića je drugačiji, ali jedno je uvijek sigurno – svojoj vjernoj publici, kao i ona njemu, potpuno se predaje i svaku noć koju provedu zajedno s lakoćom i bez iznimke pretvaraju u noć za pamćenje, za cijeli život. 'Koliko god publika traži, toliko sam s njima!' – kaže Zdravko i nikada ne bude drugačije jer, kada su Čola i njegova publika zajedno, sati lete. Izvođač bezvremenskih hitova kao što su 'Ti si mi u krvi', 'Čija je ono zvijezda', 'Pjevam danju, pjevam noću', 'Pusti, pusti modu' i mnogih drugih, nedvojbeno će rasprodati sve karte i privući posjetitelje i turiste iz cijele Hrvatske, ali i šire, što će biti pravi turistički dobitak za Grad Picoka i tradicionalnu kulturno-turističku manifestaciju koja se održava kao spomen na legendarnu obranu Đurđevčana od napada Turaka. Koncertni prostor u dvorištu utvrde Stari grad je ograničen iz sigurnosnih razloga na kapacitet od 3500 mjesta. Stoga požurite !!! Karte možete kupiti u sistemu www.ticketshop.hr i u gradu Đuđevcu na lokaciji: Restoran i pivnica Stari Grad, Starogradska 21, Đurđevac Ne propustite stoga koncertni spektakl Zdravka Čolića na Picokijadi u Đurđevcu, 30.06.2017. kraj utvrde Stari grad! PICOKIJADA jedna od najvećih  turističkih manifestacija u kontinentalnoj Hrvatskoj. Scensko oživljavanje Legende o Picokima jedinstvena je priredba i osobiti vizualno-zvučni doživljaj, koji oko utvrde Stari grad angažira više stotina glumaca, mnoštvo konjanika i statista s impozantnim zvučnim, vizualnim, pirotehničkim i scenskim efektima. Picokijada je ponos Đurđevca - grada Picoka Na predstojećoj PICOKIJADI 2017. planira se održati četrdesetak priredbi od kojih najveća je scenski spektakl „Legenda o Picokima", zbog očuvanja kulturno – povijesne i tradicijske i gastro baštine izdvajamo izložbu kolača "Diganke, zlevanke i prkači", povorku aranžiranih kola s prikazom običaja i folklornog nasljeđa Podravine . "Podravina od leta do leta". Takmičenje u spremanju jela od piletine "Picoki po piščoke", izložbu pijetlova „Najlepši pevci Podravine“, Srednjovjekovni festival i „Podrafest“ festival nematerijalnih kulturnih dobara RH. 