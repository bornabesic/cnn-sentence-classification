Iako je od samog početka poznato da ćemo u filmu 'Mumija' vidjeti mnoga čudovišta osim naslovnog, tek smo u novoobjavljenom videu dobili prvi pogled na jedno od njih. Ako ste pratili redovno filmsku rubriku, onda ste već upoznati s činjenicom da je Russell Crowe preuzeo ulogu doktora Hydea, u serijalu 'Bogovi i čudovišta', kojeg razvija studio Universal. No iako bismo trebali dobiti sve filmove s raznim čudovištima iz ranih godina 20. stoljeća, kao što su Mumija, Drakula (na žalost, prethodni pokušaj uzdizanja ovog čudovišta, 'Drakula Untold', nije baš dobro prošao), Nevidljivi čovjek  i Frankenstein, ovo je prvo pokazivanje jednog od ostalih čudovišta. Premda se oni sami neće pojaviti u 'Mumiji', preostali glumci koji bi trebali pokrenuti taj novi 'svemir' su Johnny Depp koji bi trebao biti 'Nevidljivi čovjek', dok je Dwayne Johnson u pregovorima oko uloge Wolf Mana. Uz sve te legende, izgleda da je i Javier Bardem 'u igri', kao monstruozno Frankensteinovo čudovište. Pogledajte video U filmu 'Mumija' princeza Ahmanet treba lovca na blago (Tom Cruise) zbog svojeg bezočnog plana da zavlada svijetom. Natjerat će ga da proživi strahote da bi se priklonio njenom cilju - svjetskoj dominaciji. Mistična kraljevna je još prije nekoliko tisućljeća bila ona kojoj su obećali prijestolje, ali kada se to obećanje izjalovilo, princeza Ahmanet se okrenula mračnim silama. Te sile sada napokon žele svoje. Glavnu ulogu u 'Mumiji' drži legendarni Tom Cruise, a ulogu Mumije, tj. kraljice Ahmanet, preuzela je Sofia Boutella. Anabelle Wallis kao Jenny Halsey je u sporednoj ulozi uz gore spomenutog Russella Crowea. Film režira Alex Kurtzman. 'Mumiju' ćemo u kinima moći vidjeti na ljeto 2017. godine, 8. lipnja, u distribuciji Blitza. Tema: FILM 