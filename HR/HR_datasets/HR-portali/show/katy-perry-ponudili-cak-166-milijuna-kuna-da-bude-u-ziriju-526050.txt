Pjevačica Katy Perry (32) zasjest će u žiri nove sezone realityja 'Američki idol'. Iako je godinama pregovarala o sudjelovanju u showu, nakon prekida s glumcem Orlandom Bloomom (40) u ožujku, prihvatila je ponudu. - Prilično dobro su me platili. Ponosna sam što ću biti plaćena više od bilo kojeg muškarca za ovo mjesto - kaže Katy. Iako nije potvrdila, šuška se kako će joj iskeširati 25 milijuna dolara (oko 166 milijuna kuna).  Katy je nedavno otkrila da su njezini roditelji pobožni i konzervativni pa je kao tinejdžerka sa svećenikom išla na koncerte Marilyna Mansona i Madonne na kojima je držala transparente protiv glazbenika koji su joj postali idoli.