Kakve veze imaju Angelina Jolie i Ante Cash? Najtraženiji hrvatski reper Ante Cash pripremio je novi single i spot.  Radi se o pjesmi Angelina Jolie, koja nastavlja niz hitova kao što su Vatreni Zmajevi, Milena, Vakula i Fešta. O pjesmi je Ante Cash rekao: -Znaš ono kad si toliko zaljubljen u neku svoju da se ne bi okrenuo za Angelinom Jolie. E pa o tome govori pjesma Angelina Jolie.' Fatalnu djevojku zbog koje je Angelina prozirna utjelovila je u spotu mostarska voditeljica i model Ana Bavrka. Ante Cash 2015. godine objavio je dvostruki studijski album "Zloćko, a ne zločinac", a pjesme "Vakula" i "Milena" tjednima su bile u vrhu top lista na većini domaćih radija, a singl "Vakula" se preko godinu dana nalazila na nacionalnoj top listi HR Top 40. Na prvom CD-u se nalazi deset pjesama i veliki broj gostiju kao što su Saša Antić, Postolar Tripper, Shamso69, Zebrax, Nezavisni intelektualci te klapa Šibenik iz Zadra te kao bonus i devet video spotova koji prate pjesme s albuma. Na drugom, bonus CD-u koji potpisuju Ante Cash i Zebrax nalazi se 12 pjesama, među kojima se ističu "Tamo da putujem" u suradnji s Arsenom Dedićem, "Mostarska", "Sretna nova 1984." i druge. Ante Cash iza sebe ima dva albuma "U ime Oca i Novca" i "Gotovinski popust" te brojne hit singlove kao što su "Moja Cikla", "Neću više", suradnja s Edom Maajkom na pjesmi "Đe si buraz" te "Nema cijene" koja je svojevremeno bila službena himna Hrvatskog olimpijskog odbora. Iza sebe ima preko sto koncerata diljem regije. Tema: Muzika 