Prije par godina kad me Jacques došao posjetiti u obiteljsku kuću u Ivancu, već sam tada na zidu imala dvije slike, onu Isusa Krista i kraj njega Jacquesa, kaže Jagoda Geček (29). U međuvremenu je na ruku istetovirala njegovo ime, a prije dvije godine na nadlakticu i njegov lik. Nazvala je prijatelja, tattoo majstora iz Zaboka i rekla mu neka očisti raspored jer ona ima hitnu situaciju. Jacquesu je tetovaže pokazala nakon jednog njegovog koncerta a on je ostao u šoku. - Ne mogu vjerovati, pa nitko nema ovakve obožavatelja kao ja - rekao je Jacques. Isti tattoo majstor odradio je i treću tetovažu, stihove Jacquesove pjesme ‘Kad nekoga voliš’ iznad ruku djevice Marije, koja drži svijeću, a sve je okruženo dimom.  Njen suprug Mario (37) nije ljubomoran, dapače pratio ju je na tetoviranje a sa Jagodom je i veselio se Houdekovom nastupu na Euroviziji.