'Bitka za Pacifik 2' ili kako se od nedavno zove, 'Bitka za Pacifik: Maelstrom (vrtlog, op.a.)', je od svojeg početka u vrtložnim vodama. Još otkad je najavljeno da će se snimati nastavak, bilo je premetanja i preslagivanja termina snimanja i početka prikazivanja, tako da nas niti ove loše vijesti nisu toliko iznenadile. Glavni glumac prvog dijela, Charlie Hunnam, je na Comic-Conu 2016 tijekom promocije svojeg filma 'King Arthur: Legend of the Sword' potvrdio da neće reprizirati ulogu heroja Raleigha Becketa u nastavku 'Bitke za Pacifik'. Hunnam je objasnio da su u pitanju ozbiljni problemi s rasporedom i da jednostavno nije dostupan u terminima koji su određeni. Da podsjetimo, drugi je dio trebao izaći u javnost sredinom travnja 2017. godine, no potom ga je Universal Pictures premjestio za sredinu narednog ljeta. No čak se i to odgodilo, pa su mnogi bili uvjereni da je film zaboravljen. No kako smo pisali, Steven S. DeKnight preuzeo je redateljsku ulogu dok je Guillermo del Toro odlučio biti samo producent. Uz to, zvijezda 'Ratova zvijezda: Sila se budi', John Boyega, pridružio se postavi. 'Pacific Rim: Maelstrom' se u kinima (možda) očekuje krajem veljače 2018. godine. Tema: FILM 