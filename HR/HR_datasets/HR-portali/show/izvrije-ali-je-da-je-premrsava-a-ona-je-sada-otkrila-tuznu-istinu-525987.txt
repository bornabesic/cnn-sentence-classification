Pišu mi: 'pojedi hamburger' i 'glava ti je veća od tijela, odvratno'. Slažem se s time da nitko ne bi trebao biti ovako mršav. Proteklih mjeseci sam bila prikovana za krevet pa sam izgubila na mišićnoj masi, otkrila je glumica Sarah Hyland (26) u dirljivoj objavi na Twitteru zbog koje su je pohvalili brojni obožavatelji.  Sarah kaže da je trenutačno u takvoj situaciji da ne može kontrolirati izgled svog tijela. Iako nije htjela otkriti od čega boluje, glumica je istaknula da joj je najteže bilo kada su joj liječnici rekli da ni pod kojim okolnostima ne smije više vježbati.  - Ne fotošopiram si noge ni ruke, tako sada izgleda moje tijelo. Ovo pišem jer su me optužili da promoviram anoreksiju, ali to nije istina. Želim da mlade djevojke znaju da mi to nikada nije bila namjera - dodala je Hyland.  Nije zabavno, kaže glumica, kada se gledaš u ogledalo i 'pred očima' ti nestaju mišići koje si gradila u teretani. - Kada mi dopuste, ponovno ću početi vježbati, želim biti snažna i izgledati dobro, onako kako znam da mogu - zaključila je Sarah koja ni u siječnju nije mogla doći na dodjelu SAG nagrada zbog zdravstvenih problema.