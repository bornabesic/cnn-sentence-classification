Lijepe članice banda Učiteljice, Matea, Silvia i Ana, skupa nastupaju tek godinu dana, a već su se uveliko uvukle pod kožu publici širom regije, sjajnim duetima sa Severinom, Jasminom Stavrosom i Nedom Ukraden, kao i svojim solo pjesmama. Njihov novi spot i pjesma kojom će se predstaviti na predstojećem CMC festivalu u Vodicama, nosi naziv 'Luda kuća' i kako kažu cure, ova pjesma je sve, samo ne ozbiljna. -Kako su nam pjesme postajale popularnije, tako su nam i muškarci počeli sve više prilaziti. Ipak, malo je bilo onih ozbiljnih, a često nam se događa, kao i drugim curama, da nam prilaze oženjeni muškarci. Ovu pjesmu posvećujemo njima i želimo ih posavjetovati da malo više čuvaju svoje žene te da se malo više brinu o njima . Često dobijamo ponude tipa:”Mogu li kod vas na instrukcije?' - 'Ne može, nema instrukcija za oženjene, a i ovi drugi se trebaju više potruditi'- kroz smijeh kažu cure iz grupe Učiteljice. Novi singl i ovoga puta autorski potpisuje poznati dvojac Bojan Dragojević i Dušan Bačić koji je istaknuo: 'Učiteljice su porasle i čini mi se kako su sa svakom novom pjesmom sve jače i više samouvjerene. Drago mi je da sam dio ovog tima i kada pogledam spot i poslušam pjesmu, mogu samo reći "Bravo cure,odradile ste posao i bolje nego sto sam očekivao!' Kako zvuči novi singl, odnosno kako izgleda video spot 'Luda kuća' u kojem Učiteljice pod redateljskom palicom Vedada Jašarevića poručuju 'Nema instrukcija za oženjene muškarce' pogledajte ovdje! Učiteljice možete gledati i 'live' na predstojećim koncertima: 17.04. Hrvatska, Rijeka - Club Mistiqe 25.04. Slovenija, Spuhlja - Villa Monde 08.05. Slovenija, Novo Mesto - Dvorana 14.05. Slovenija, Ljubljana - Tivoli (humanitarni koncert) 15.05.Slovenija, Velenje 16.05.Slovenija, Bled 06.06.Slovenija, Gerlinci 12.06. Hrvatska, Kutina-Bazeni 13.06.Hrvatska, Vodice - CMC Festival 19.06.Hrvatska, Mali Lošinj - Club Pacifico >>Poznati izvođači ovogodišnjeg CMC festivala u Vodicama >>Severina i Učiteljice singlom 'Generale' pokorile regiju!