Razumijem što sam učinio i preuzimam odgovornost. No nisam popio niti kap alkohola. Riječ je o jakim lijekovima koje pijem i za koje nisam bio svjestan da su tako opasni, rekao je Tiger Woods (41). Golfer je u svojemu Mercedesu vijugao preko oba traka ceste u Floridi prije nego što ga je zaustavila policija. Tad je odbio puhati kako bi se vidjelo je li pijan. Floridska policija odmah ga je privela i oduzela mu vozačku dozvolu. Po njegov Mercedes došao je asistent, koji je nazvao i Woodsovu djevojku Kristin Smith (34), koja je histerično plakala. - Znala sam, znala sam - vikala je usred luksuznog dućana u Dallasu. Prije nego što je pohitala partneru, u dućanu je kupila odjeću u vrijednosti 35.000 kuna. - Ispričavam se iz dubine duše prijateljima, obitelji i obožavateljima. Trebao sam biti pametniji, očekujem više od samoga sebe. Zahvaljujem policiji na suradnji, bili su profesionalni - rekao je Woods, koji je prije mjesec dana bio na operaciji kralježnice. Njegova bivša supruga i majka njihovo dvoje djece Elin Nordegren (37) nije se još oglasila o incidentu.