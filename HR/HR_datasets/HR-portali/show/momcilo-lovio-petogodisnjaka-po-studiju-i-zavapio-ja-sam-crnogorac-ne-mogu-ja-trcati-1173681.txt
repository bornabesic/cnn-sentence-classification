Nestašluk petogodišnjeg Anđela Bačanija, jednog od polufinalista emisije "Superljudi", otkrio se već u njegovom prvom nastupu kada je žiri i publiku oduševio svojim matematičkim znanjem i poznavanjem arapskih, rimskih i egipatskih brojeva. Najviše slatke muke s njim je imao voditelj Momčilo Otašević, koji ga je pokušavao uloviti po studiju. U polufinalnoj emisiji zadaci kandidatima postali su kompliciraniji, ali je i Anđelov nestašluk napredovao. Momčilo ga je doslovno hvatao svuda po studiju ne bi li žiri do kraja kazao svoje mišljenje o njegovom nastupu. No, Anđelo se nije dao uhvatiti pa je u jednom trenutku Momčilo zavapio: Ja sam Crnogorac, mali! Ne mogu trčati za tobom! Naravno, Anđelov simpatični nestašluk, kao i njegova briljantnost, naišli su na veliko oduševljenje publike. Nastupe svih pet polufinalista gledajte na RTL-u u petak u 20 sati!