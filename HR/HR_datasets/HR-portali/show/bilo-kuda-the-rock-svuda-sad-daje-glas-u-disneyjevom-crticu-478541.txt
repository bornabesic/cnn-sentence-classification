Ove jeseni, Disney dodaje još jednu princezu na svoju listu ženskih likova. Međutim, umjesto da i ovu princezu treba spašavati neki zgodan princ, Disney je ovaj put ipak krenuo drugom rutom. Tako je u pitanju princeza Moana, koja zasigurno ne treba pomoć snažnog muškarca da bi uspjela u životu. Glas joj daje pridošlica Auli'i Cravalho, a osim što je u pitanju još jedan snažan ženski lik, u pitanju je opet i posve drugačiji ugođaj. Naime, u ovoj originalnoj priči po prvi put ćemo pratiti avanture likova na Tihom oceanu. Kako je vidljivo iz prvog teasera, na putovanju preko pučine princezi Moani pridružit će se polubog imenom Maui, kome glas daje sveprisutni Dwayne Johnson. Gdje je Dwayne našao vremena i za taj projekt, nitko ne zna. Pogledajte video Redatelji Ron Clements i John Musker pokazat će nam tinejdžerku u pradavnoj Oceaniji koja se upućuje na odvažnu avanturu da spasi svoje ljude, uz smiješnog poluboga kao društvo. Koliko će se priča promijeniti do datuma izlaska, još ćemo vidjeti. Film u kina stiže krajem studenog. Tema: FILM 