Kako smo već najavili da bi snimanje novog, osmog nastavka 'Brzih i žestokih' trebalo krenuti tijekom svibnja, tako smo već krenuli dobijati i razne videe sa seta. Jedan takav video nam dolazi iz kamere radio DJ-ja Kaseyja Crabtreeja,  koji je uspio snimiti ovu fascinantnu i maestralnu scenu na snimanju filma u centru Clevelanda. I da budemo iskreni, ovim videom dobijamo točno onu količinu uništenja i akcije na kakvu nas je serijal do sada već naviknuo. Pogledajte video Kako smo već najavili, mega popularnim licima ove neuništive filmske franšize kao što su Vin Diesel, Jason Statham, Dwayne Johnson i Michelle Rodriguez pridružila se i Charlize Theron. Premda se o njenom liku ne zna još ništa, nedavno su iz Hollywooda stigle i indikacije kako bi Theron mogla glumiti glavnu žensku negativku. 'Brzi i žestoki 8' počeli su nedavno sa snimanjem pod budnim redateljskim okom F. Gary Graya, a radit će se o svojevrsnom rebootu serijala nakon kojega će se snimiti još barem dva nastavka. Film stiže u američka kina 14. travnja 2017., a konkretan datum izlaska za hrvatsko tržište trebao bi biti poznat početkom sljedeće godine. Tema: FILM 