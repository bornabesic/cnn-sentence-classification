Stradun je sinoć oko 20 sati bio blokiran zbog proba i usklađivanja zaštitara i svih ljudi koji rade na osiguranju lokacije na kojoj će se snimati osmi nastavak 'Ratova zvijezda'. U staroj gradskoj jezgri sve su intenzivnije pripreme za snimanje koje počinje 9., a završava 16. ožujka. Stradun, plaža Banje i Knežev dvor samo se neke od lokacija na kojima će se snimati, a šuška se da u Dubrovnik dolazi i glumac Benicio Del Toro (48). Podsjetimo, produkcija je potvrdila da je počelo snimanje 'Star Wars VIII' u Londonu, a premijerno prikazivanje najavljeno je za 15. prosinca 2017. godine. Tema: FILM 