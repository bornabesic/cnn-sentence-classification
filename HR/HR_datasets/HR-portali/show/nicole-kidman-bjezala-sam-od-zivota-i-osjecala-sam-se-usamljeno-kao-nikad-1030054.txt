Glumica Nicole Kidman (48) progovorila je o svom životu nakon raspada prvog braka, onog s glumcem Tomom Cruiseom. Priznala je kako se tada osjećala najusamljenijom. O svom bivšem suprugu, djeci i sadašnjem suprugu Keithu Urbanu govorila je na Ženskom svjetskom summitu u Londonu. Ona i Tom Cruise rastali su se 2001. godine nakon više od 10 godina braka. – Tada sam bježala od svog života. Nisam se mogla suočiti sa stvarnošću, a kao glumac imate taj privilegij da se možete izgubiti u nečijem tuđem životu i postanete netko drugi na određeno vrijeme. I kad pogledam unatrag, uistinu sam to radila – priznala je lijepa glumica koja je majka četvero djece. – Onda sam nekako prigrlila svoj život i sabrala se, a za to mi je trebalo nekoliko godina, no tada sam jako puno radila. Posao je bio odličan za mene, a sav naporan rad nagrađen je Oscarom – rekla je. Nakon osvajanja Oscara 2003. za glavnu ulogu u filmu Sati kaže kako je imala prosvjetljenje. – Sjedila sam u Hotelu Beverly Hills, sve je oko mene bilo savršeno, a ja sam bila usamljenija nego ikad prije. Bilo je to jako čudno, ali i odlična stvar koja mi se dogodila jer sam se napokon trgnula i shvatila što želim od ovoga života – rekla je. >> Nicole Kidman otkrila Fallonu u emisiji: Sviđao si mi se, ali nisi reagirao, mislila sam da si gay! 