Ove godine navršava se 50. rođendan jednog od najvažnijih albuma rock glazbe, „Sgt. Pepper's Lonely Hearts Club Band“ Beatlesa, a uz Veliku Britaniju, koncertnoj proslavi albuma pridružit će se i Hrvatska nastupom The Beatles Revival Orchestra u Lisinskom, 28.5.2017. The Beatles Revival Orchestra čini jedan od najdugovječnijih europskih tribute bendova, riječki Beatles Revival Band i orkestar producenta Olje Dešića – u prvoj polovici koncerta izvest će album „Sgt. Pepper's Lonely Hearts Club Band“ u cijelosti, dok će im se u drugom dijelu, u izvedbama najvećih hitova Beatlesa priključiti Neno Belan, Radojka Šverko, Aljoša Šerić, Daria Hodnik, Maja Posavec, Marko Tolja, Damir Kedžo, Detour, Luce, The Blondes, Mia Negovetić, Frano Živković, Akvarel, Stijepo Gleđ Markos, Bruno i Jan Kovačić, Diana Grubišić Ćiković, Zvjezdan Ružić, Tina Kresnik, Bero Blažević te Akademski zbor Ivan Goran Kovačić! Zagrebački nastup središnji je koncert slavljeničke turneje po hrvatskim gradovima tijekom 2017. godine, a velikom jubileju doprinijet će i prigodno reizdanje albuma koje, uz nove stereo i mono verzije, donosi i dva bonus diska dosad neobjavljenih snimki Beatlesa iz tog perioda, kao i video dokumentarac o snimanju albuma. Na Facebook stranici Beatles Revival Banda pokrenut je izbor za najvećeg fana Beatlesa u Hrvatskoj koji će imati priliku osvojiti dvije ulaznice za koncert, backstage akreditacije te priliku za druženje s glazbenicima. Također, uoči koncerta u Lisinskom, u Zagrebu se planira i „Tjedan Beatlesa“ čiji će program biti objavljen uskoro. Ulaznice su u prodaji na blagajni Lisinskog te putem online servisa ulaznice.hr Vidimo se u Lisinskom, 28.5.2017., na velikoj koncertnoj proslavi Beatlesa u koprodukciji Studija Maraton, BaBa production i Hamar Medije