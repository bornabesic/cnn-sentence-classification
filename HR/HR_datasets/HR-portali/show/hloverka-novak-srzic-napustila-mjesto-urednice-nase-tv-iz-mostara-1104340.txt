Nekadašnja HRT-ova urednica i voditeljica Hloverka Novak Srzić napustila je mjesto glavne urednice Naše TV iz Mostara i vratila se u Zagreb, potvrdili su danas iz ove TV kuće. Hloverka Novak Srzić, koja je uređivala i vodila brojne TV emisije na Hrvatskoj radioteleviziji, vratila se u Zagreb, gdje je čeka novi angažman. Na Našoj TV je bila glavna urednica od proljeća ove godine kada je ta medijska kuća započela s radom. Hloverku Novak Srzić će na mjestu glavne urednice ove televizijske postaje zamijeniti Ivana Ćubela. Naša TV je privatna medijska kuća čiji su osnivači 55 gospodarstvenika s područja Hercegovine. >> Naša TV iz Mostara počela s emitiranjem, glavna urednica Hloverka Novak Srzić 