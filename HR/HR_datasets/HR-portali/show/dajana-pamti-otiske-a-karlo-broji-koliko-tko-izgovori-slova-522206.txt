Marijana Radosavljević ima zadatak čitati s usana operne pjevačice te pogoditi koju ariju pjeva. Zadatak će joj dodatno otežati Đuro, koji će također otpjevati, to jest pokušati otpjevati jednu ariju.  Noel Mrkonjić, 12-godišnjak iz Zagreba morat će zapamtiti 108 polja na kojima se nalaze baloni u ružičastoj i plavoj boji. Osim što će morati pogoditi koje je boje balon u polju koje odabere neki od članova žirija, Noel će morati zapamtiti i boje u vertikalnom te horizontalnom nizu.  Dajana Vukčević ima sposobnost zapamtiti najsitnije detalje koji razlikuju osobe. Odnosno, Dajana pamti otiske prstiju. No može li zapamtiti otiske čak 200 ljudi, te njihova imena, prezimena i godine? Andrej Mihajlović ima samo sedam godina, ali već zna zastave svih zemalja, njihove glavne gradove, kao i gdje se nalaze na karti. Anđelka će odabrati devet zastava, a Andrej će morati pogoditi o kojim se državama radi. Naravno, Anđelka će se uz Đurinu pomoć potruditi pronaći što kompliciranije zastave. Karlo Novosel, pak, ima sposobnost zbrojiti koliko slova netko izgovori. Tako će mu žiri recitirati ulomke i stihove, a on će morati reći o kojem broju slova je riječ. Posebno će sretan biti Zrinko Tutić jer će se među recitiranim stihovima naći i stihovi jednog njegovog velikog hita.  Tko će od ovih petero kandidata biti najuvjerljiviji u svojoj izvedbi i tako osvojiti prolaz u polufinale, gledajte večeras u 20 sati u 'Superljudima'. 