- Predebela si - rečenica je koju nijedna žena ne želi čuti, a pogotovo na radnom mjestu. No za manekenku Ashley Graham, manekenku za punije, ta rečenica redovita je pojava. Iako radi već 15 godina u modnoj industriji, 27-godišnja Amerikanka u posljednjih godinu dana doživjela je pravi uspjeh, stavši rame uz rame s najpoznatijim manekenkama svijeta. Osim što je krasila naslovnicu Ellea prije nekoliko mjeseci, ovaj mjesec se pojavila i u Love magazinu te Teen Vougeu. - Nekima sam bila predebela, drugima premršava, previše etnički stereotipna, prebijela, preružna. No prešla sam preko toga - kaže Ashley, dodavši da u modnoj industriji treba zaista "debela koža". Na Instagramu je često prozivaju da je debela. - Na to se samo nasmijem, sretna sam sama sa sobom. Ponosna sam na svoje obline - objašnjava. Ashley je ponosna vlasnica vlastite linije donjeg rublja za punije, a u uspješnoj karijeri snimala je editorijale za Elle, Vogue, Harper's Bazaar, Glamour, Latinu i mnoge druge. >>Plus-size model Robyn ponosno pokazao obline u Cosmopolitanu >>Toliko je oduševila javnost da joj je Boux Avenue obnovio ugovor >>Plus-size model Crystal Renn ima konkurenciju – 23-godišnju Robyn