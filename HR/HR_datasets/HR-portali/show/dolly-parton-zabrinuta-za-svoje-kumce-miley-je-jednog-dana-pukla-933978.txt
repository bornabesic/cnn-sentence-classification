Dolly Parton, kuma mlade Miley Cyrus izjavila je za The Sun da je zabrinuta za svoje kumče. Country legenda smatra kako se Miley previše trudi udaljiti od svog imidža. - Jednog dana je pukla i rekla mi kako mora ubiti Hannah Montanu kako bi ljudi prihvatili tko je ona zaista. Mislim da je osjećala kako mora zaista napraviti velike promjene, i očito je da ih je napravila, izjavila je Dolly za The Sun. - Nadam se da ne radi previše bizarnih stvari. Ne želim da njezino ponašanje zasjeni njezin talent, dodala je Dolly. Parton je dugogodišnja prijateljica Mileynog oca Billyja Raya, pa je tako postala i kuma mlade Miley. Dolly je nadodala u intervjuu kako je šokirana koliko Miley otvoreno priznaje da je uzimala droge te koliko prema njima ima nonšalantan stav. >>Dolly Parton: Brak mi je sretan jer suprug i ja nemamo djece