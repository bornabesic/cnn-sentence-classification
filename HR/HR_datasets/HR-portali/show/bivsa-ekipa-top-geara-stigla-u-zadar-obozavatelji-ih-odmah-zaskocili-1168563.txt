Zadrani su se iznenadili kad su jutros na ravi ugledali poznatu trojku - Jeremyja Clarksona, Richarda Hammonda i Jamesa Maya. Nakon što su izbačeni iz BBC-jevog "Top Geara" pokrenuli su svoj show "The Grand Tour" koji snimaju i u Hrvatskoj. Odmah nakon što su parkirali svoje jurilice u Zadru su ih zaskočili obožavatelji, a oni su strpljivo podijelili autograme i razmijenili nekoliko rečenica sa svima, prenosi Zadarski list. Nnakon kratkog druženja uputili su se na otok Pag gdje su snimali kadrove nove sezone ove popularne serije. Iako je veći dio epizode snimljene na cesti između Žigljena i Novalje dobro čuvana tajna, neslužbeno smo doznali zgodan detalj kako opasne scene snimaju kaskaderi s gumenim maskama trojice glavnih glumaca. Da su stigli u Hrvatsku Clarkson se pohvalio na  Instagramu i objavio je fotografiju s Plitvica. Njihov novi show, u kojem obilaze najpoznatije svjetske destinacije, za 250 milijuna dolara kupio je Amazon.             