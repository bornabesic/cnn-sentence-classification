'Arrival' je suvremena znan-fan drama koja se odvija u modernom, današnjem svijetu, koji se zauvijek mijenja jednom kada misteriozni vanzemaljci slete diljem našeg svijeta. No za razliku od prijašnjih filmova u kojima smo pratili vojnike, plaćenike i druge opake tipove, ovaj put nam spas dolazi u obliku najneočekivanijih ljudi - lingvista. Amy Adams je u glavnoj ulozi kao lingvistica koja dobiva posao otkriti kako komunicirati s vanzemaljcima. U tom zadatku pomoći će joj Jeremy Renner, Forest Whitaker i Michael Stuhlbarg. Premda bi vam to već trebalo biti dovoljno da vas zainteresira film, pogledajte oba foršpana koji su objavljeni, međunarodni i američki. Pogledajte međunarodni video Američki foršpan ima nešto različite scene, a i dio dijaloga je nov. Pogledajte ga Za one koji žele saznati što i kako se dogodilo prije nego što film dođe u kina, predlažemo da pročitate kratku priču autora Teda Chianga, 'Story of your life', po kojoj je film snimljen. A ako niste za to, morat ćete se strpjeti do sredine studenog kada 'Arrival' dolazi u kina. Tema: FILM 