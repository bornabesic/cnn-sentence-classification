Kako smo izvijestili još u prosincu prošle godine, He-Man nije dobro preživio prelazak na kino platno. Podosta komična prerada, s Dolphom Lundgrenom u glavnoj ulozi, je u stvari poslužila kao nadgrobni spomenik koji označava točku kad je sve u toj franšizi otišlo ‘k vragu’. No nakon pet 'osvježavanja' franšize (1990., 2002., i 2008., i posljednji put 2012. godine, kada je princ Adam odjednom neobjašnjivo postao drvosječa), čini se da još jedan pokušaj slijedi. Ali ovaj put izgleda da producenti ipak igraju na sigurno. Sudeći po tvitu kojeg je objavio glumac Kellan Lutz (Sumrak saga, Besmrtnici, Legenda o Herkulu), izgleda da ćemo ga vidjeti u ulozi najjačeg čovjeka u svemiru. Kada tomu dodamo i činjenicu da se Lutz sastao s McG-jem (pseudonim redatelja 'Charliejevih anđela' te 'Terminator: Spasenje') i producenticom Mary Viola, ne možemo reći da smo jako impresionirani projektom niti da mu predviđamo uspjeh. Tema: FILM 