Maisie Williams, koja je kroz šest sezona glumila Aryu Stark, definitivno zna što su krvavi i dramatični preokreti u radnji. Šokantno joj u ovom trenutku nije stran pojam, uzevši u obzir da je njen lik preživio sve od pogubljenja njenog oca pa preko strašnog 'Crvenog vjenčanja' do osvete Walderu Freyu u protekloj sezoni. Kada tome dodamo da je Arya i osobno uključena u sada već povelik broj smrti, onda nam je jasno zašto Williams razumije da u Westerosu smrti dolaze i da su svi ljudi smrtni. Glumica nam je u seriji tvitova pokazala što misli o nadolazećoj sezoni jer je jedna od onih koji su dobili priliku pročitati cijeli scenarij. Pročitajte tvitove Ono što svi mi pravi ljubitelji te serije znamo jest da je Williams vjerojatno u pravu - ništa nas ne može pripremiti za sedmu sezonu, posebice sada kad je serija daleko odmakla od knjiga. Možemo samo nagađati. 'Igra prijestolja' se naredne godine vraća na naše ekrane tijekom ljeta, a ne u travnju kao u proteklim godinama. Tema: FILM 