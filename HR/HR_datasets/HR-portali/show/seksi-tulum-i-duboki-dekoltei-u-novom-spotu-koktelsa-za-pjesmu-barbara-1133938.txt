Glazbeno - scenska atrakcija Istre i Kvarnera, grupa Koktelsi, objavila je dugoočekivani novi spot za pjesmu "Barbara". Spot su snimali u Puli na najvećem kružnom toku u Hrvatskoj i Night Clubu Aruba Pula, a glavna atrakcija videa svakako su ljepotice kojih u spotu ne manjka, a koje će sigurno razgolicati maštu njihove publike. Da znaju napraviti itekako dobar tulum dokazali su i u novom videu, a dečkima iz benda sigurno nije bio problem snimati uz desetak djevojaka koje i njih same provociraju dekolteima. Toplije oko srca uz ovakve spotove - Nakon što smo ovog ljeta objavili spot prepun ljepotica u bikinijima, odlučili smo da moramo nastaviti istim tempom i kroz zimski period. I nama i publici će uvijek biti toplije oko srca uz ovakve spotove, a najbitnije je da smo se svi dobro zabavili na snimanju te da će barem dio zabave vidjeti i naša publika. Nije nam teško smisliti psine, a po tome smo u zadnje vrijeme i sve više poznati, šali se frontmen benda Nikola Peršić. Grupa Koktelsi spotovima i tekstovima pjesama svakoga puta oduševi publiku, a njihovi koncertni nastupi su pravi tulumi na kojima je glavni cilj da se publika odlično zabavi. Kostimima, scenografijom i kombinacijom zvuka i najmodernije rasvjete, pretvaraju obični koncert u spektakl za pamćenje. Široj publici su se tek nedavno predstavili, a naišli su na ogroman odaziv. Koktelsi su: Nikola Peršić - frontman / vokal (harmonika na botune i na tipke), Tomi Kresevič - akustična gitara, Josip Rubinić - vokal & truba, Domagoj Pavletić - vokal & bubnjevi, Luka Brgić - klavijature, Vedran Mijić - bass gitara, Vedran Đukić - električna gitara.