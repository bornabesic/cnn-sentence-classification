Temperature polako ali sigurno rastu, vruće noći su pred nama, a što je bolje za odličnu zabavu nego pravi glazbeni hit. Atraktivne Učiteljice i zgodni dečki iz Tarapana Banda, ponovno su nakon nekoliko zajedničkih nastupa, udružili snage i predstavljaju novi singl i video spot ‘Ako mi se ne spava’. Nakon ‘Dunava’ kojim su slobodno možemo reći osvojile cijelu regiju, nova skladba dobro poznatog autorskog tandema Dušan Bačić i Bojan Dragojević, osvojit će vas na prvo slušanje ističu djevojke iz Učiteljica, Matea, Ana i Silvija.  ‘Nakon nježne balade Dunav koja se sjajno zavrtjela, želimo pred ljeto, našu publiku razveseliti jednom veselom i pozitivnom pjesmom, kao i odličnim spotom, kako su već od početka navikli svi koji nas prate. Bilo je sjajno surađivati sa dečkima iz Tarapana Banda.’     ‘Dvije stvari su jako bitne kod njih- sjajno sviraju i pjevaju i strašno su slatki, pa nije ni čudo što je ženska publika luda za njima.’, kažu Učiteljice. Sa druge strane ekipa iz Tarapana Banda iza sebe ima singl ‘Tebi u inat’, koji je ovih dana prešao brojku od 3 milijuna pregleda na Youtube, na što su dečki izrazito ponosni, te ne očekuju ništa manje ni od dueta sa Učiteljicama. Oduševljeni su suradnjom sa Učiteljicama i činjenicom da su cure, nakon dueta sa Nedom Ukraden, Severinom i Jasminom Stavrosom, odabrale baš njih za novu pjesmu. ‘U spotu, nema što nismo radili. Imali smo piknik, vozili se starim kombijem iz 1968., vozili se gliserom i starim Fićom i na kraju skupa zapjevali na crvenoj bini, specijalno izgrađenoj za naš spot’, kaže Frano iz Tarapana Banda. ‘Ipak najbolje nam je bilo dok smo se vozili u kombiju sa Učiteljicama, bilo je 6 sjedala, a nas 7, tako da smo se morali malo stisnuti’, dodaju dečki kroz smijeh. >> Zvijezde ženske tamburaške scene na koncertnom spektaklu 'Cure i tambure'