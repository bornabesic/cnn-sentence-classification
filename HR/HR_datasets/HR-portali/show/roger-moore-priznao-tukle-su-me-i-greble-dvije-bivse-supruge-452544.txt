Gostujući u emisiji \"Life Stories\" Roger Moore otvoreno je progovorio o braku s Doorn van Steyn, s kojom se vjenčao kao 19-godišnjak. Profesionalna klizačica nekoliko ga je puta napadala, grebla i udarala, a jednom prilikom gađala ga je čajnikom. – Sunčao sam se u vrtu. Skinuo sam hlače i vidio da čajnik leti prema meni. Tada sam shvatio da je vrijeme da odem – rekao je glumac. Doorn agresiju nije skrivala pa je jednom udarila i njegova liječnika. – To je bila promjena budući da je obično tukla mene – objasnio je Moore. Glumac nije imao sreće ni s drugom ženom Dorothy Squires koja ga je napala kada je doznala za njegovu nevjeru. Talijanska glumica Luise Mattioli vrlo brzo postala je treća gospođa Moore. – Jednom nisam obraćao pozornost na nešto što je ona govorila. U sljedećem sam trenutku osjetio udarac gitarom po glavi – prisjeća se Moore. Nakon tri braka Moore je konačno sretan u četvrtom braku sa 13 godina mlađom Kristinom Tholstrup. – To je mirna veza, napokon nema svađa – zadovoljan je Moore.