Povodom nove pjesme ‘Stih iznad svih’ koju je Balašević napisao ‘u spomenar za dvoje Zadrana’ obožavatelji iz Međimurja oglasili su se na društvenim mrežama s neobičnim izazovom. Kako se bliži veliki koncert, 10.06.2017., u Čakovcu pod otvorenim nebom, vjerni slušatelji Balaševića, sve poznatiji pod novim imenom ‘Đotovi’ poželjeli su i koji stih samo za njih. Na Facebook stranici njegove kćerke Bebe, prvi se javio Saša Janković iz Male Subotice s riječima: "Stih iznad svih..." Draga moja Bebo, slušajući stihove koje je moj Đole napisao za Zadar, pomislio sam, zašto ne i stih za Čakovec.... "O, čudo moje" bile su prve riječi koje sam podijelio sa prijateljima nakon rođenja prvog mi sina Viktora.. Mojeg malog svemira. Budeći se uz " Lepu protinu kći", zaspeći uz "Ringišpil", cijeli život živim Balaševića, a živi ga i ovih dana Čakovec. "Čakovec - grad po mjeri...", kao što je kantautor svih kantautora jednom zapisao. Zato Đole moj, molim stih, stih za Čakovec... Sam Balašević, koji nas je počeo navikavati na sve češće direktno obraćanje svojim obožavateljima iz svog doma u Novom Sadu preko Youtube-a reagirao je na ovaj do sada neviđen izazov na našoj muzičkoj sceni: “…Već me zovu prijatelji neki iz Čakovca i govore njima si napravio, a nama nisi, a u Čakovec idemo desetog lipnja i moraš i nama napraviti! O tome u sljedećem broju naših vijesti…” Video poruka Balaševića:  Već kad se činilo da je izazov zaboravljen, na svom Facebook profilu oglasila se Đoletova kćerka s pitanjem obožavateljima, o čemu bi mogla biti pjesma posebno za njih? Među brojnim prijedlozima našli su se i oni o vinu, cvijeću, Muri i naravno ljubavi. Da li će pjesnik poslušati prijedloge svojih fanova i odgovoriti na izazov ostaje nam da vidimo u narednim danima. Čekamo još jedno uključenje kako sam Balašević kaže u sljedećem broju vijesti… U Čakovec inače ne dolazi prvi put ali je ovo prvi put pod otvorenim nebom na stadionu Mladost, 10.06.2017. To će ujedno biti i prvi koncert u Hrvatskoj s novom scenografijom i video projekcijama koje prate repertoar dobro poznate ekipe koja je nedavno održala uspješne koncerte u Ljubljani i Zadru.