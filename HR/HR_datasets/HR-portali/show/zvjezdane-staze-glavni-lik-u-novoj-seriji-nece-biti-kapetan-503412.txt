U najnovijoj seriji 'Zvjezdanih staza', prvoj koja nam na male ekrane dolazi u preko deset godina, glavni lik ne samo da je žensko, već neće niti imati glavnu zapovjednu ulogu, poput one koju ima kapetanica. Tu ulogu popunit će zvijezda serije 'Živi mrtvaci', Sonequa Martin-Green. Njen lik će u seriji biti poručnica, pa ćemo tako u 'Star Trek: Discovery' po prvi put vidjeti kako izgleda život na svemirskom brodu kada ga pratimo očima nekoga bez velike zapovjedne odgovornosti. Uz te vijesti, objavljeno je i koji likovi će biti podrška Sonequi Martin-Gren. U pitanju su Doug Jones, kojeg uglavnom pamtimo po njegovim zamaskiranim ulogama, pa stoga mislimo da će i ovaj put takvu imati, glumica Michelle Yeoh koju znamo po mnogobrojnim kineskim kung fu filmovima te Anythony Rapp, koji je dugi niz godina u televizijskoj industriji, no ovo je prvi put da ima značajniju ulogu. Osim njih, objavljena su i imena troje glumaca koji će glumiti Klingonce u seriji. Premda smo seriju trebali gledati već u ovom siječnju, prema vijestima iz rujna, serija dolazi u svibnju. No kako smatramo da je bolje neka serija kasni zato što ju se 'pegla', nego da dobijemo poluproizvod kakav je bio prvi foršpan, tako ćemo drage volje čekati do petog mjeseca. Tema: FILM 