Zvijezda serije "Moderna obitelj" Sarah Hyland već duže vrijeme suočava se s komentarima da je anoreksična. Glumica je objavom na društvenoj mreži odlučila razotkriti što se zapravo krije iza njenog naglog gubitka kilograma. Na Twitteru je napisala da je iza nje jako loša godina i da je sve to utjecalo i na njen fizički izgled. Napisala je kako se inače ne obazire na kritike i negativne napise ali kad su je počeli optuživati da promovira anoreksiju odlučila je razjasniti neke stvari. - S obzirom na to da sam posljednjih mjeseci gotovo stalno prikovana za krevet, izgubila sam dosta mišićne mase. Okolnosti su takve da nemam kontrolu nad svojim tijelom i kako ono izgleda napisala je Sarah. Dodala je kako želi da mlade djevojke znaju da joj nije namjera promovirati anoreksiju i boji se kako bi komentari o njenom izgledu mogli negativno utjecati i na druge.  - Nije zabavno kada se pogledaš u ogledalo i vidiš kako je nestao sav trud koji si uložio u teretani ili kad u svom odrazu u ogledalu shvatiš da imaš noge tanke kao nečije ruke. Ali kada dobijem odobrenje, ponovno ću biti snažna, vitka i nevjerojatna kakva znam da mogu biti - poručila je.