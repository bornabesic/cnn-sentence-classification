Kako se čini, zadnjih nekoliko tjedana istinski je napeto što se tiče raznih novih foršpana. Tako smo dobili jučer foršpane za 'Spasilačku službu' te 'Pedeset nijansi mračnije', a nedavno nam je 'uletjeo' i prvi foršpan za nadolazeće 'Čuvare galaksije, Vol. 2'. Tom odličnom nizu foršpana za filmove koje jedva čekamo vidjeti u kinu pridružio se jutros i foršpan za najnoviju ekranizaciju Spider-Mana. Kako smo već pisali, ovaj put ćemo se morati zadovoljiti malo 'slabijim' protivnicima, jer su i Green Goblin, a i Dr. Octopuss već 'potrošeni' u prethodnim filmovima. No s Vultureom, kojeg toliko zanimljivo glumi Michael Keaton te Shockerom kojeg će utjeloviti Bokeem Woodbine, smatramo da ne bi trebalo biti nikakvih problema. Pogledajte prvi foršpan A osim tog foršpana, istovremeno je pušten u opticaj i 'međunarodni' foršpan, koji se od originala razlikuje za nekoliko scena, i za par sekundi trajanja. Pogledajte međunarodni foršpan Film režira Jon Watts, a u glavnim ulogama su Tom Holland kao Spider-Man, Marisa Tomei kao ujna May, Michael Keaton u ulozi negativca Vulturea, Robert Downey Jr. u svojoj već klasičnoj ulozi kao Iron Man, Donald Glover u neimenovanoj ulozi (smatra se da bi on također mogao obući Spider-Manovo odijelo), Bokeem Woodbine kao Shocker i Zendaya u ulozi Michelle. 'Spider-Man: Homecoming' bi se u kinima trebao pojaviti početkom srpnja 2017. godine. Tema: FILM 