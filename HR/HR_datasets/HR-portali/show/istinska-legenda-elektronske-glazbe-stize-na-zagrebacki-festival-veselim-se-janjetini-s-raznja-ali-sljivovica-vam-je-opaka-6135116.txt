Karijeru je počeo prije 30 godina u njemačkom Hannoveru, a danas je poznat kao jedan od glavnih inženjera njemačke rave scene. Timo Maas je istinska legenda elektronike, koji i dandanas osvaja publiku diljem svijeta, iza njega je 15 godina rezidencije na Ibizi, više od tisuću gigova po cijelom svijetu te suradnje sa svjetskim glazbenim zvijezdama kao što su Madonna ili Paul McCartney. Uoči njegova dolaska na zagrebački festival “WeLoveSound”, gdje nastupa 3. lipnja, u kratkom i ekskluzivnom razgovoru Timo nam je otkrio kakva ga sjećanja vežu uz Hrvatsku, pričao je o suradnji s legendarni Beatlesom te se prisjetio svojih početaka, u “davnim” osamdesetima. super, cool remiks Njemački tastemaker jedan je od rijetkih glazbenih producenata koji se može pohvaliti impresivnim suradnjama s velikanima kao što su Madonna, Depeche Mode, Fatboy Slim, Muse, Paul McCartney ili Kelis. - Najbolji trenutak je kad vam tako velike zvijezde na kraju projekta kažu: ‘Prijatelju, ovo je super, cool remiks…’, kao što mi se dogodilo prošle godine sa Sir Paul McCartneyjem. Čuti tako nešto od člana Beatlesa je zbilja velika stvar i nešto što doživiš jednom u životu - priča Maas, kojemu je suradnja s legendarnim Beatlesom na pjesmi ”1985” donijela nominaciju za Grammy. Posljednji Maasov album “Lifer” izdan je na njegovoj vlastitoj etiketi “Rockets and Ponies”, na kojoj su pjesme izdali i producenti poput Mobyja, Ricarda Villalobosa, Nightmares On Wax, Alana Fitzpatricka. Koliko je isplativo imati danas vlastitu etiketu? nije zarobljen u žanru - Neki ljudi misle da će pokretanjem glazbene etikete postati bogati i poznati. Danas definitivno nije tako. Ja sam svoju etiketu ‘Rockets and Ponies’ zamislio kao umjetničku platformu na visokom nivou koja se trudi predstaviti zanimljivu i sofisticiranu muziku za mase. Imam odličnu podršku kolega i trudim se ljudima ponuditi interesantnu muziku. FACEBOOK Timo je na sceni već više od tri desetljeća, ali ono što je kod njega specifično, nije ostao “zarobljen” u samo jednom žanru. Iako se generalno smatra techno, tech-house i house DJ-em, njegova preobrazba u glazbenom smislu je uistinu sjajna tako da u svojim setovima publiku vodi na put različitim glazbenim pravcima, uvijek inovativan i neponovljiv. - To definitivno nije privilegija, već rezultat napornog rada. Napraviti nešto drukčije, biti otvorenog uma i eksperimentirati je finalni cilj za svakoga tko se bavi glazbom. Nikad se ne ograničavam na jedan osnovni zvuk jer mi jednostavno zvuči dosadno kad je nešto predvidljivo i lako za definiranje - kaže Maas koji trenutno radi na nekoliko projekata. Uskoro će izaći njegov EP na etiketi “Rejected” Jorisa Voorna i na etiketi “MyFavoriteRobot”, koja je upravo izglasana za najbolju etiketu desetljeća u časopisu Mixmag. svatko može biti dj - Radim i na projektima vezanim za pop-glazbu. Mirovati je dosadno - kaže veteran elektronske scene te dodaje kako su danas okolnosti drugačije za njegove kolege koji tek startaju na sceni. - Drukčija su vremena danas. U osamdesetima i devedesetima, DJ-evi su bili neka vrsta ‘egzotičnog’ karaktera, trošili su puno vremena i još više novca na stvari koje toliko vole. Danas, svatko tko preuzme besplatni softver za miksanje sebe smatra DJ-em. Tržište, prodaja, sve se promijenilo. Vidim to kao izazov, a zapravo mogu reći da mi više od 30 godina DJ iskustva pomaže iz dana u dan. Ono što govorim svima: budite originalni i trudite se realizirati svoje najluđe ideje - poručuje Maas, koji se raduje dolasku u Hrvatsku, gdje se, kako kaže, uvijek odlično provede. - Zadnji put sam bio u Hrvatskoj prije dvije godine, ali svaki put kad dođem, upoznam nešto novo o vašoj predivnoj zemlji. Kad se bolje prisjetim, prvi put tu bio prije 30 godina kad sam došao na odmor. Hrana vam je impresivna. Omiljena mi je janjetina na ražnju, ali šljivovica je stvarno opaka - kaže Maas o domaćim delicijama. FACEBOOK