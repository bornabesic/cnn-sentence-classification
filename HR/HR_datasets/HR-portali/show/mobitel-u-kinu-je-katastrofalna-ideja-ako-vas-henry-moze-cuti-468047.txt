'Hardcore Henry' je prvi film u cijelosti snimljen iz perspektive prvog lica, poput perspektive iz mnogih akcijskih i nasilnih videoigara. Iako se takva metoda snimanja već koristila i prije, uglavnom ju se radilo zbog artističkog dojma. 'Hardcore Henry' je namjerno napravljen upravo zbog ovog prvog razloga, zbog prikazivanja nasilja i akcije očima osobe koja čini te radnje. A kako su mu nasilje i akcija cilj, tako je to pokazano i u ovom 'foršpanu', u kojem Henry jako loše podnese činjenicu da netko koristi mobitel u kinu. Čak iznimno loše, moglo bi se reći. Pogledajte video U filmu glume Sharlto Copley, Danila Kozlovsky i Haley Bennett. Glavni lik filma je Henry, kojem supruga ugradi kiborško tijelo. Nakon što Henryjevu suprugu otme Akan, snažan protivnik s vojskom plaćenika i paklenim planom da pokori sve oko sebe, Henry kreće u akciju. Naravno, nalazi se u nepoznatom gradu i svi ga žele ubiti. Svi, osim tajanstvenog britanskog kolege zvanog Jimmy. Ako Henry uspije preživjeti ludilo, i riješiti misterij svojeg postojanja, možda i otkrije svoju ulogu i istinu koja se krije iza njegovog identiteta. Film u CineStar kina stiže za deset dana, u distribuciji Blitz Film i Video. I sjetite se, Henry ne voli kada se u kinu koristi mobitel. Tema: FILM 