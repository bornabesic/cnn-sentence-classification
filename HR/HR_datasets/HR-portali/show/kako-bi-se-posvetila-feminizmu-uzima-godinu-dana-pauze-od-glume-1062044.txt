Glumica Emma Watson najavila je godinu dana predaha od glume kako bi produbila svoje poznavanje feminizma. Izjavila je to autorici i aktivistici Bell Hooks u intervjuu za časopis Paper. - Uzimam godinu dana odmaka od glume da se usredotočim na dvije stvari. Prvotno, svoj osobni razvoj, želim pročitati jednu knjigu tjedno te jednu mjesečno za moj književni klub. Puno čitam i samostalno učim - rekla je Emma. Karizmatična Engleskinja razmišljala je o upisu ženskih studija, ali shvativši da već upoznaje raznolike ljude i mnogo uči, zaključila je da ta saznanja može otkriti na trenutnom putu. - Puno čitam ove godine, ali sada želim puno i slušati - tvrdi glumica. Okrenut će se i kampanji HeForShe, kako bi uključila veći broj muškaraca u borbu za jednakost spolova. Emma je nedavno pokrenula i online književni klub - 'Our Shared Shelf'. - Trenutno prolazim svoj put i možda ga promijenim, ali ono što je zaista oslobađajuće i osnažujuće kod feminizma jest sve veće nestajanje samokritičnosti - smatra Watson. Prije hollywoodske stanke, 25-ogodišnju glumicu vidjet ćemo u trileru "The Circle" i kao glavnu ulogu Disneyjeve kreacije "Ljepotica i zvijer". >> Emma Watson pokrenula književni klub feministica 