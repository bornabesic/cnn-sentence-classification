Josipu Lisac ove nedjelje u zabavnom showu 'Tvoje lice zvuči poznato' utjelovit će Bojan Jambrošić. Nova TV Nova TV Nova TV   - Neće mi biti lako. Nema tu mjesta za neku zafrkanciju. Volio bih to dostojanstveno odraditi jer je i Josipa takva - rekao je pjevač, koji će izvesti pjesmu 'Danas sam luda', a za nastup priprema i zanimljivu koreografiju. Ana Gruica oduševljena je transformacijom u Roberta Marekovića iz benda Fantomi. Nova TV   - Super su! Ovo doživljavam kao da imam dvije minute glumačkog zadatka, a u nedjelju mi je mini-premijera - izjavila je Splićanka, koja će otpjevati pjesmu 'Duda'. Zabavan nastup osigurat će i Mario Roth. Gledat ćemo ga kao Anamariju, zvijezdu cro-dance scene '90-ih. Nova TV   - Potpuno sam zaboravio na pjesmu 'Novi svijet'. Da mi je netko prije nekoliko godina rekao da ću nastupati u grudnjaku i nekakvoj krpici oko struka, odgovorio bih mu: 'Lažeš, majstore!' - priznao je Mario. I Miju Anočić Valentić čeka zahtjevan zadatak - transformirat će se u Jennifer Beals, glumicu iz 'Flashdancea' i otpjevati soundtrack iz filma, koji izvodi Irene Cara. Nova TV   - Sad trebam glumiti glumicu koja nije plesačica i u isto vrijeme pjevati. Najveći izazov bit će mi ne uspuhati se na pozornici - rekla je Mia. Nives Celzijus pak očekuje hologramski nastup. Utjelovit će, naime, Ivanku Mazurkijević i Milu Kekina. Ivana Mišerić postaje Scatman, Daniel Bilić bit će Diana Ross, a Dalibor Petko transformirat će se u Jima Carreyja iz filma 'Maska'.