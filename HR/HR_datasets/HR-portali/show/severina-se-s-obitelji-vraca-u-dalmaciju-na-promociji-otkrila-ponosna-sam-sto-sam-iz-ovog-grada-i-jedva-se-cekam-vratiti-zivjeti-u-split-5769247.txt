>>> NOVO 21:28 Severinin menadžer Tomislav Petrović na članak koji je niže prenesen iz Slobodne Dalmacije redakciji Jutarnjeg poslao je demanti sljedećeg sadržaja: "Nije istina da Severina, njen sin Aleksandar i suprug Igor žive u Beogradu. Severina sa svojom obitelji živi u Zagrebu, gdje ima prijavljeno prebivalište, a u Beograd odlazi povremeno zbog poslovnih obveza i u posjet Igorovoj obitelji i prijateljima." ‘Ponosna sam i sretna što sam iz ovog grada i jedva se čekam vratiti živjeti u Split’, rekla je Severina na jučerašnjoj promociji albuma 'Naša bila štorija' u Muzeju grada Splita. Je li pjevačica bila tek ponesena atmosferom i uzbuđena zbog boravka u sunčanom rodnom gradu ili je razotkrila privatne planove, možemo tek nagađati, no činjenica je da bi njeni brojni sugrađani s oduševljenem dočekali njen povratak u Split, piše Slobodna Dalmacija. Iako često posjećuje grad u kojem je rođena i u kojem je provela veći dio svog života, Severina već niz godina ne živi u njemu. Godinama je živjela u Zagrebu, gdje i dalje ima stan, potom je s bivšim zaručnikom Slavkom Šajinovićem počela graditi kuću te planirala život u selu Babiloni na obroncima Učke, a u zadnje vrijeme njen je dom u Beogradu. U susjednu državu najveća hrvatska glazbena zvijezda preselila se zbog ljubavi prema Igoru Kojiću te, zajedno s njenim sinom Aleksandrom, iz veze s Milanom Popovićem, žive u kući Igorovih roditelja. Iako su tamošnji mediji pisali kako Severina i Igor planiraju kupiti svoj stan u Beogradu, njena najnovija izjava možda nagovještava kako je par ipak promjenio odluku te traga za prigodnim domom upravo u Splitu, piše Slobodna.