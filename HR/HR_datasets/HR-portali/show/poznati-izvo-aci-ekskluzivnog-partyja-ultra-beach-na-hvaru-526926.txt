Ekskluzivni party ULTRA Beach, zahvaljujući kojem svake godine tisuće partijanera posjeti i Hvar, ove će se godine održati 18. srpnja, a na pozornicu ispred hotela Amfora Grand Beach Resort stižu zvijezde svjetske elektroničke scene predvođene nizozemskom atrakcijom Dash Berlin.  Dobitnik brojnih nagrada Dash Berlin prošle je godine bio rezident kultnog kluba Marquee u Las Vegasu, a već je sedam godina među top 20 DJ-a svijeta prema prestižnoj ljestvici TOP DJ MAG. Surađivao je s brojnim drugim glazbenicima kao što su The Chainsmokers, Lost Frequencies, Zedd, a poznate su i njegove obrade pjesama pop velikana kao što su John Legend, One Republic i Depeche Mode.  ULTRA Beach ove godine predstavlja i nizozemski dvojac Showtek kojeg čine braća Wouter i Sjoerd Janssen, a koji su se na svjestku glazbenu scenu nametnuli svojom hard style i techno produkcijom, dok danas osvajaju s progresivnim house zvukom. Sunnery James & Ryan Marciano se na radost brojnih obožavatelja vraćaju na festival ULTRA Europe, a ovi Nizozemci poznati su po spajanju elemente housea, tribala, techna, electra i latino ritmova u zarazne hitove.  J duo Vicetone čine Ruben Den Boer i Victor Pool, a na pozornici koja pruža spektakularan pogled na Paklene otoke zasvirat će i još jedan atraktivan DJ dvojac Aviram Sahari i Matan Kadosh koji se kriju iza imena Vini Vici, a koji su iskusni producenti elektroničke glazbe. Posljednji najavljeni izvođači petog izdanja partyja ULTRA Beach su hrvatsko-slovenski dvojac Vanillaz te R3wire & Varski. Na dosad objavljenom impresivnom lineupu jubilarnog petog izdanja festivala ULTRA Europe koji se održava od 14. do 16. srpnja na splitskom Poljudu, nalazi se čak 46 izvođača, a među prvim najavljenim headlinerima koji će ovog ljeta zapaliti glavnu pozornicu na splitskom Poljudu nalaze se velikani Afrojack, Armin van Buuren, Axwell /\ Ingrosso, David Guetta, Hardwell, Martin Garrix, DJ Snake, Steve Aoki i Tiësto.  Ulaznice za ekskluzivni tulum ULTRA Beach koji će se u sklopu festivala ULTRA Europe održati u Hvaru, kao i ulaznice za splitski dio festivala, mogu se osigurati isključivo putem stranice ultraeurope.com/tickets te u sustavu Ticketshopa. Sve novosti o festivalu, mogu se pronaći na službenoj web stranici, službenoj Facebook stranici festivala, Twitter profilu, Instagram profilu te putem aplikacije na iTunesu.