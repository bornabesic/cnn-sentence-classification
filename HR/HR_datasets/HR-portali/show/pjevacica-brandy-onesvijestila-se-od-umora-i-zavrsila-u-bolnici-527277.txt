R’n’B zvijezdi Brandy (38) pozlilo je na aerodromu u Los Angelesu te je hitno prevezena u bolnicu. Njezin menadžer kaže kako je u nesvijest pala zbog iscrpljenosti i pretrpanog rasporeda. - Kod kuće je i odmara se. Posljednjih je dana previše putovala zbog turneje. Prevelik stres ju je iscrpio - rekao je. Dodao je kako je glazbenica u posljednjih nekoliko dana imala više letova koji su trajali čak i do 10 sati te da je uz to radila na novim pjesmama. Obožavatelji su joj poželjeli brz oporavak i povratak na pozornicu.