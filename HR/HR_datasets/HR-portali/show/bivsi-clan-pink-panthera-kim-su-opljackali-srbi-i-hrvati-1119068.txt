Pavle Stanimirović, bivši član kriminalne skupine Pink Panther koja je osumnjičena za pljačku nakita Kim Kardashian, kaže kako je starleta sama kriva što su je opljačkali te ju je nazvao "lakom metom". – Svi znaju da je Kim Kardashian laka meta. Ona je sama, a oko nje cijela mreža ljudi koji rade po Europi. Tu su Srbi i Hrvati. Oni rade kao konobari, vratari, ima ih u modnoj industriji. Svi ti ljudi imaju prijatelje, koji imaju prijatelje, koji imaju prijatelje. Najlakše je okrenuti telefon i reći: "Hej, Kim je ovdje, i tako dalje i tako dalje..." Znate li koliko se sve brzo može organizirati? Ti ljudi poznaju teren, poznaju hotel, jer je ona već nekoliko puta bila tu – kazao je Stanimirović za Daily Beast, prenosi Daily Mail. Visokoobrazovani lopovi Stanimirović je dodao kako je Kim pljačkašima sama pomogla jer je objavila da dolazi na pariški tjedan mode, a hvalila se i svojim skupim prstenom. – Pink Pantheri su visokoobrazovani, u treningu, govore više svjetskih jezika. Oni imaju mu*a i to pokazuju ponovno i ponovno. Oni su "džentlmeni lopovi" i neće ozlijediti svoje žrtve. Upravo to je razlog što mislim da su Pink Pantheri opljačkali Kim. Oni su eksperti – zaključio je Stanimirović. >>Zavezali je i zatvorili u kupaonicu: Balkanska banda Pink Panther opljačkala Kim Kardashian? 