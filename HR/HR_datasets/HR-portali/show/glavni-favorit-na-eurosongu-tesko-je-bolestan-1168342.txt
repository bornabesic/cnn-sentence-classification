Za Salvadora Sobrala kažu da je najbolji predstavnik Portugala u povijesti Eurosonga te da ozbiljno konkurira za pobjedu na ovom prestižnom glazbenom natjecanju. Međutim Salvador za razliku od ostalih sudionika nije sudjelovao u svim popratnim zbivanjima vezanim za Eurosong u Kijevu a razlog tome je njegovo teško zdravstveno stanje. Naime, kako piše britanski Mirror ovaj 27-godišnjak hitno treba na transplantaciju srca i liječnici su mu rekli kako novo srce treba do kraja godine. Salvador mora čuvati zdravlje i zato je sve probe umjesto njega u Kijevu odradila njegova sestra Louisa koja mu je i napisala pjesmu kojom predstavlja Portugal.    