Prije 30 godina redovito su je svrstavali u najljepše žene svijeta, a čini se da i danas, u dobi od 63 godine nije daleko od te titule. Bivši supermodel Christie Brinkley blistala je među upola mlađim kolegicama na proslavi magazina Harper’s Bazaar, koji je počeo izlaziti prije 150 godina. Christie je krajem 70-ih i početkom 80-ih bila na naslovnicima mnogih modnih magazina, a punih 25 godina bila je zaštitno lice kozmetičkog brenda Cover Girl. Iza nje su čak četiri braka, a najpoznatiji je onaj s rock legendom Billyjem Joelom, za kojeg je bila udana od 1985. do 1994. Christie se 1983. pojavila i u spotu za njegov veliki hit "Uptown Girl". Inače, Christie se na svečanosti Harper's Bazaara pojavila u pratnji 18-godišnje kćeri Sailor Lee Brinkley-Cook, koju je dobila u braku s arhitektom  Peterom Halseyjem Cookom.   >>Ima 61 godinu, a na ovakvoj liniji mnogi bi joj pozavidjeli 