Warer Bros objavio je u sinoć prvi ''foršpan'' za film "Blade Runner 2049", dugoočekivani nastavak kultnog "Blade Runnera" Ridleyja Scotta iz 1982. godine. Radnja filma smještena je u Los Angeles i zbiva se 30 godina nakon izvornika. Iako se na prvi pogled može činiti da prvi trailer foršpan ne otkriva puno, možemo vidjeti mnogo detalja i potencijala za slojevitu radnju. Redatelj je Kanađanin Dennis Villeneuve. Harrison Ford opet je ulozi Ricka Deckarda, policajca koji hvata replikante. Uz Forda, koji nakon "Ratova zvijezda – Sila se budi" još jednom ponavlja neku svoju kultnu ulogu nakon dugoga vremenskog odmaka, u nastavku "Blade Runnera" naslovnu ulogu tumači i Ryan Gosling. Zvjezdanu glumačku postavu upotpunjavaju Robin Wright i Jared Leto. "Blade Runner 2049" u kinima bi se trebao pojaviti u listopadu.   