Unatrag nekoliko godina, glumci koji su od akcija odustali već krajem devedesetih počeli su se vraćati na kino ekrane. Premda je jedan razlog tomu sigurno njihova popularnost, posve je moguće da je u pitanju i jednostavan manjak (kvalitetnih) akcijskih zvijezda danas. Iako ne želimo reći da su danas glumci loši, ipak je činjenica da će akcijski film s Melom Gibsonom, ili možda Arnoldom Schwarzeneggerom, malo više podsjećati na prave akcije iz '80. nego današnji filmovi. S time na umu, Mel Gibson još jednom je preuzeo ulogu opakog razbijača, u filmu 'Blood Father'. I to razbijača sa samo jednim motivom u cijelom filmu - spasiti svoju kćerku. I kako nam se čini, poduzet će sve što treba da bi to i učinio. Pogledajte video Gibson u filmu glumi Johna Linka, bivšeg alkoholičara i ovisnika koji jedva životari na granici zakona. Nasilan život je iza njega, tetoviranje je jedino što mu je bitno. No kada mu se u život vrati njegova davno izgubljena kćerka, Lydija, koju progone zločinci, John shvati da je stiglo vrijeme da se pokrene. Oni koji su mu se zamjerili niti ne znaju kakav bijes su oslobodili. Film režira redatelj Jean-François Richet (Napad na policijsku stanicu), a uz Mela Gibsona u filmu ćemo vidjeti i Williama H. Macyja, Diega Lunu, Michaela Parksa i Erin Moriarty. 'Blood Father' u kina stiže krajem ljeta, a više detalja o filmu možete pročitati u našem prvom članku ovdje. Tema: FILM 