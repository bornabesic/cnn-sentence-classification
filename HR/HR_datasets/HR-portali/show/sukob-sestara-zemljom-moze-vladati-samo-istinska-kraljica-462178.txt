Dok smo na početku promo kampanje mislili da je u pitanju klasična priča o sukobu zlih sila s nevinom ljubavi, što više se približava datum dolaska filma u kina, to nam je jasnije da smo bili u krivu. Kao što smo već prije rekli, priča nas sve više i više podsjeća na onu iz Disneyjevog animiranog hita Frozen ('Smrznuto kraljevstvo'), o suparništvu dviju sestara. Najnoviji foršpan kojeg smo dobili od studija nam je potvrdio to mišljenje. Najbolji način kako bismo mogli opisati foršpan je 'gozba za oči'. Krcat epskim scenama, prekrasnim kostimima (čak su i oskarovske haljine bezlične naspram ovih), magičnim specijalnim efektima, i stvarno impresivnom koreografijom, ovo je foršpan kakvog se s užitkom gleda. A ako se ispostavi da je cijeli film takav, a sudeći prema dosadašnjim scenama nemamo razloga misliti drugačije, stvarno nas očekuje prava poslastica za oči. Pogledajte video Ledenu kraljicu glumi Emily Blunt , dok su uz nju su još jednom i Charlize Theron kao Zla kraljica a i Chris Hemsworth kao Lovac. Osim Emily Blunt, novopridošlica je i Jessica Chastain, u ulozi Ratnice. Kako je tekla priča i koliko se ova verzija razlikuje od klasične bajke , provjerite u kinima od 21. travnja 2016. u distribuciji Blitz film i video. Tema: FILM 