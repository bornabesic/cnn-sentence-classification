Kako smo već vidjeli u prijašnjih osam filmova o svijetu Harryja Pottera, čarobnjački svijet ima jako puno hrane koju mi, bezjaci, nemamo. Sjetimo se samo svih onih gozbi u Hogwartsu na kojima su se mladi čarobnjaci toliko dobro najeli raznih magičnih jela. No čak i 'normalna hrana', kada ju pripreme čarobnjaci, ima jedan posve drugačiji izgled od uobičajenog. A No-Mag Jacob, kako se bezjake zove u 'Novom svijetu' u filmu 'Čudesne zvijeri i gdje ih naći', otkrit će jedan dio te čarolije. Pogledajte video U glavnoj ulozi nastupa Eddie Redmayne, koji glumi kolekcionara magičnih životinja, Newta Scamandera. Radnja se odvija 70 godina prije nego što je saga o Harryju Potteru dobila svoj početak. A naziv novog serijala potječe od naziva knjige koju je Harry čitao prije odlaska u Hogwarts, a koja je obavezna literatura svakom čarobnjaku. Gotovo u svakom čarobnjačkom domu uglavljenu između debelih svezaka magijskih enciklopedija naći ćete i primjerak 'Čudesnih zvijeri i gdje ih naći'. 'Čudesne zvijeri i gdje ih naći', u distribuciji Blitza, možete pogledati od 17.studenog u svim kinima. Tema: FILM 