U javnost su napokon puštene prve slike jednog od narednih superheroja koji će dobiti svoju ekranizaciju. U pitanju je Doctor Strange, kojeg glumi Benedict Cumberbatch. Snimanje filma je tek otpočelo, no već se znaju sve glavne zvijezde koje bi se trebale pojaviti u filmu. Osim spomenutog Cumberbatcha u naslovnoj ulozi, pojaviti će se i Tilda Swinton, Rachel McAdams, Chiwetel Ejiofor, kao i Mads Mikkelsen. Nažalost, njihove uloge nisu još objavljene, no čim budu, moći ćete to pročitati u rubrici Film na 24sata. Cumberbatch, koji je našoj javnosti poznat više kao Sherlock Holmes, glavni lik iz popularne BBC-jeve serije o privatnom istražitelju, je za potrebe filma naučio i malo više o 'čarobnjaštvu' kojim se bavi Doctor Strange. - Moram te poze zauzimati, bacati čarolije, koristiti rune, uloga je vrlo fizički intenzivna - ustvrdio je Cumberbatch. Film bi u kina trebao stići početkom studenog 2016. godine. 