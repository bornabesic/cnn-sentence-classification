Četverostruki dobitnici nagrade Oscar, Joel i Ethan Coen (No Country for Old Men, True Grit, Fargo) režirali su i napisali scenarij za film 'Ave, Cezare!', komediju s filmskim zvijezdama, smještenu u zlatno doba Hollywooda. Ova komedija prepuna je velikih filmskih zvijezda: Josh Brolin (No Country for Old Men), dobitnik nagrade Oscar George Clooney (Gravity), Alden Ehrenreich (Blue Jasmine), Ralph Fiennes (The Grand Budapest Hotel), Jonah Hill (The Wolf of Wall Street), Scarlet Johansson (Lucy), dobitnica nagrade Oscar Frances McDormand (Burn After Reading), dobitnica nagrade Oscar Tilda Swinton (Michael Clayton) i Channing Tatum (Magic Mike).  'Ave, Cezare!' posveta je holivudskom zlatnom dobu i slavi 'tvornicu snova', dok razotkriva neke od manje lijepih poslova koji se odigravaju iza kamera. Film prati jedan dan u životu čovjeka koji rješava probleme za studio, i to dan kad će morati riješiti puno problema. Kada nestane najveća svjetska zvijezda, a njegovi otmičari zatraže ogromnu otkupninu, biti će potrebna snaga najvećih holivudskih imena kako bi se riješio misterij njegovog nestanka.  Ovaj inventivni film braće Coen odvodi publiku u komičnu potragu za zločincem uz neočekivani humor i dramu iza kulisa filmske industrije. Radnja je smještena u posljednje dane holivudskih ‘zlatnih godina’, period kad je glamurozna fasada filmske industrije počela pokazivati pravo lice.  'Ave, Cezare!' u kinima možete pogledati od danas u distribuciji Blitz film i video. Tema: FILM 