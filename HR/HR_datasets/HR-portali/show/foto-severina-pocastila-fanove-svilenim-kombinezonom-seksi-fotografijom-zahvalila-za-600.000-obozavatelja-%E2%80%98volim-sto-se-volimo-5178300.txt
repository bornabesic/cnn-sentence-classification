Severina je jedna od naših najpopularnijih pop zvijezda i na Instagramu od danas ima više od 600.000 obožavatelja. To je vjerojatno jedna od većih brojki na našoj estradi dok primjerice jednako popularna Jelena Rozga ima nešto više od 135.000, Nives Celzijus 115.000, a Maja Šuput 170.000 fanova. Na okrugloj se brojci Severina zahvalila fanovima - novom fotografijom. Slikala se pred ogledalom na kojem je crvenim ružem ispisala: ‘Volim što se volimo, 600.000!’ Pjevačica je pozirala u crnom svilenom kombinezonu koji je otkrio savršeno utegnute noge. Inače, Severina redovno objavljuje na Instagramu, od profesionalnih do privatnih fotografija, i vrlo rijetko dobiva kritike. Na Facebooku je prikupila više od 850.000 fanova.