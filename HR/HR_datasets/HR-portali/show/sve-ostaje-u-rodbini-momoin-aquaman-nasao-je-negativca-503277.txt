Patrick Wilson odabran je kao zvijezda koja će glumiti Aquamanovog protivnika u filmu Jamesa Wana. Kako smo već pisali, Jason Momoa glumni glavnog lika dok je Wilson preuzeo ulogu njegovog polubrata ORM-a, tj. Ocean Mastera. Glumac je potvrdio vijest tvitom sa svojeg službenog računa. Ocean Master je lik koji je za svemir u kojem se nalaze Superman i Batman nešto poput Lokija iz Marvelovih filmova. On je Aquamanov polubrat, koji se cijelo vrijeme sukobljava s njim oko prijestolja. Aquamana smo prvo vidjeli u ovogodišnjoj uspješnici 'Batman v Superman: Zora pravednika', a u nadolazećem 'Justice League'-u glumi jednog od heroja koji se bore protiv negativca Steppenwolfa. Film u kina dolazi u jesen daleke 2018. godine. Tema: FILM 