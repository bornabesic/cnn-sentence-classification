Princ Harry mjesecima je u vezi s glumicom Meghan Markle, potvrda je koja je nakon brojnih nagađanja stigla iz palače Kensington, piše Daily Mail. U izjavi se navodi da je 32-godišnji Harry zabrinut za sigurnost svoje djevojke te da je duboko razočaran jer nije u mogućnosti zaštiti je. - Nije u redu da je zbog nekoliko mjeseci veze s Harryjem podvrgnuta takvom napadu javnosti - piše u priopćenju. Iz palače su za kraj zaključili kako to nije nikakva igra već da je riječ o njegovom i njezinom životu. Meghan se proslavila ulogom u seriji 'Suits'. Iza sebe ima brak s producentom Trevorom Engelsonom od kojeg se razvela 2013. godine. S princom se navodno upoznala u Kanadi, a počelo ih se povezivati nakon što je Meghan viđena da nosi istu narukvicu s kojom je i Harry nedavno viđen. Joe Giddins - WPA Pool/Mark Blinch / Getty Images/Reuters