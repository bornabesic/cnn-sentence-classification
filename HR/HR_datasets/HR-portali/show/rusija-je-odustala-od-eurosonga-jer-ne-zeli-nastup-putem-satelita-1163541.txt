Rusija je odustala od predložene ideje da njihova predstavnica Julija Samojlova nastupa putem satelita iz Rusije ili da zamijeni izvođača na Eurosongu u svibnju u Kijevu. To im je, naime, ponuđeno kao alternativa nakon što je Ruskinji zabranjen nastup jer je pjevala na Krimu, koji je Rusija prisvojila 2014. Zbog spornog nastupa služba za sigurnost Ukrajine zabranila joj je ulazak u zemlju na tri godine. Ruska televizija priopćila je: To znači da Rusija ne može sudjelovati u natjecanju. Gledatelji će tako ostati zakinuti za nastup Ruskinje koja je osim zbog političkih trzavica medijima zanimljiva i zbog teškog djetinjstva. Naime, zbog spinalne mišićne atrofije od ranog je djetinjstva u invalidskim kolicima.  >> Predstavnica Srbije na Eurosongu popila previše, a onda objavila skandalozni video >> Sjećate li se Izolde i Eleonore iz spota za pjesmu 'Julie' Danijela Popovića? Pogledajte kako izgledaju danas 