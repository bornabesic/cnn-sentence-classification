Voditeljica Nives Čanović (34) i bivši tenisač Goran Ivanišević (45) zajedničkom fotografijom na Instagramu konačno su priznali da su u vezi. Par je još prije dva mjeseca pozirao u Miamiju s tenisačem Tomasom Berdychom i njegovom suprugom Ester, koja je tu fotografiju i stavila na Instagram. No, Nives je sinoć na svom profilu objavila selfie na kojem je s Goranom u zagrljaju, a ispod fotografije stavila je emoticon srca, kako bi i dodatno pokazala koliko se vole. Njezini pratitelji bili su oduševljeni fotografijom i čestitali su joj. – Savršen par! Čuvaj ga, čuvajte jedno drugo! Čuvaj Teletubbiesa u njemu. Gradite ljubav koja nije potrošna – napisao je jedan korisnik Instagrama. No bilo je i onih kojima je zasmetala razlika u godinama, pa su napisali: "Ti lijepa, a on malo prestar."