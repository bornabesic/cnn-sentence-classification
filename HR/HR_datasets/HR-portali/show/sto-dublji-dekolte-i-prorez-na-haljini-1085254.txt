Uz to što filmski festival u Cannesu okuplja sve priznatija imena svjetske kinematografije, ovaj je festival uvijek i prigoda glumicama da pokazu svoje najbolje toalete jer nakon oskarovskog ovo je najglamurozniji crveni tepih. Konkurencija mlađima Na ovogodišnjem Cannesu većina dama igrala je na sigurne kombinacije u crnoj i bijeloj boji s kojima se rijetko griješi, a uvelike je bila zastupljena crvena boja. Model Petra Nemcova odlučila se za efektnu crvenu haljinu libanonskog dizajnera Georgesa Chakre, koja bi bila još upečatljivija da nije bila u gotovo istoj nijansi kao crveni tepih. Zato je "vau-efekt" postigla manekenka Toni Garrn, koja je bila specijalna gošća na prikazivanju filma “Loving”. S opakim izrezom na svojoj crnoj haljini i jednako izazovnim dekolteom Toni je izazvala veliku pomutnju u Cannesu. Sličnu odvažnost pokazala je i bivša manekenka, 42-godišnja Kate Moss. Izrez na njezinoj crvenoj haljini s potpisom američke modne kuće Halston bio je odvažan poput Tonina, a i ovom je modnom kombinacijom Kate pokazala da može konkurirati i kolegicama mlađima dva desetljeća. Vriskovi obožavateljica Modni su kritičari primijetili i Kirsten Dunst u romantičnoj bijeloj Diorovoj haljini ukrašenoj cvjetovima u bijeloj boji. Nisu samo dame bile u središtu pozornosti, ovih su dana u Cannesu i glumci zablistali i izmamili vriskove obožavateljica koje su se natiskale uz crveni tepih. Bez sumnje, glavne face bili su Ryan Gosling i Matt Bomer, koji su u Cannes došli predstaviti svoj film “Dobri momci”, a sudeći prema vriskovima obožavateljica, konkurirali su im Edgar Ramirez i Usher. Većina posjetitelja festivala na projekcije je došla u društvu partnera ili partnerice, a jedino je glumica Carrie Fisher na predstavljanje filma “The Handmaiden” došla sa svojim psićem. >> Trudna Blake Lively osvojila crveni tepih 