Televizija N1 i Kanal National Geographic najavljuju za 30. listopad premijeru dugometražnog dokumentarnog filma o klimatskim promjenama, „Prije poplave", u produkciji dobitnika Oscara Fischera Stevensa, s Oscarom nagrađenim glumcem, aktivistom za zaštitu životne sredine i ambasadorom mira Ujedinjenih naroda, Leonardom DiCapriom. Film predstavlja informativni i angažirani prikaz toga, kako društvo može spriječiti nestanak ugroženih vrsta, ekosustava i urođeničkih zajednica širom svijeta. Publici se predstavljaju vizualni dokazi pogoršanja u prirodi, koje nanosi nepovratnu štetu neokaljanim krajolicima, od Grenlanda do Indonezije, pomičući klimatsku ravnotežu planeta i ubrzavajući nestanak mnogih životinja. Namijenjen kao upozorenje prije predsjedničkih izbora u SAD-u ove jeseni, s ciljem da se daju glasovi onim liderima, kojima je prioritet promjena politike zaštite životne sredine, film „Prije poplave" prikazuje i kako stvarna, praktična rješenja pomažu spašavanju planeta. DiCaprio intervjuira pojedince iz svih slojeva društva, kako iz razvijenih zemalja, tako i iz zemalja u razvoju, koji daju strastvene i pragmatične osvrte na ono što se mora napraviti odmah i u budućnosti, kako bismo naše ekonomske i političke sustave pretvorili u institucije koje su naklonjene životnoj sredini. Između ostalih sugovornika, tu su predsjednik SAD-a Barack Obama, bivši predsjednik SAD-a Bill Clinton, državni tajnik John Kerry, glavni tajnik UN-a Ban Ki Moon, papa Franjo, vodeći istraživači NASA-e, borci za očuvanje šuma, uvaženi znanstvenici, kao i aktivisti koji rade na terenu. „Kanal National Geographic ima dugu povijest inspiracije drugih da brinu o planetu“, rekao je Courtney Monroe, izvršni direktor National Geographic Global Networks. „Sada, usred neporecive krize vezane za klimatske promjene, imamo odgovornost inspirirati druge da djeluju. Nemam sumnji da će globalni utjecaj našeg brenda, s DiCapriovom strašću u pogledu klimatskih promjena, kao i Fisherovim dirljivim pripovijedanjem priče, iznijeti ovu temu na svjetlost dana kao ništa ranije". „Klimatske promjene su najvažnija prijetnja s kojom se suočava naš planet“, rekao je DiCaprio. „Moramo raditi zajedno, kako bi se naš udruženi glas čuo kao zahtjev za hitnu akciju. Naš opstanak ovisi o tome. Dokumentarac „Prije poplave" ističe simptome i rješenja za klimatske promjene, prije nego što tu informaciju izobliče, a često to rade oni, čiji se financijski interes nalazi u proizvodnji fosilnih goriva.   „Ako biste mogli saznati istinu o tome, koliko smo štete već nanijeli našem planetu i koliko nam je još vremena ostalo za pronalaženje rješenja, prije nego što dođe do kolapsa čitavog ekosustava - što biste željeli znati? Ne možemo više okretati glavu u stranu od ovog problema i nadati se da će se riješiti sam od sebe“, dodao je Stevens. „Nadam se da će film „Prije poplave" biti poziv na buđenje u pogledu naše neizbježne sudbine, ako ne reagiramo na vrijeme. Uoči onoga, što bi mogli biti najznačajniji izbori našeg vremena, nadam se da ovaj film neće samo uputiti publiku u ozbiljnu prijetnju s kojom se suočavamo, nego će i prisiliti birače da dobro razmisle o tome, koliko je ovog puta njihov glas značajan.ˮ National Geographic planira film prikazati u kinima u New Yorku i Los Angelesu tijekom listopada, a zatim će 30. listopada uslijediti globalna premijera na programu National Geographic kanala, u 171 zemlji na 45 jezika, a kod nas na N1 televiziji u cjelom regionu. Ovaj film je snimljen u produkciji Rat Pac Documentary Films, Appian Way i Insurgent Media. Producirali su ga Leonardo DiCaprio, Brett Ratner, Fischer Stevens, James Packer, Jennifer Davisson i Trevor Davidoski. Izvršni producent je Martin Scorsese.