Redatelj Michael Bay ne odustaje od promocije najnovijeg izdanja 'Transformera' putem društvenih mreža pa nas je tako nedavno počastio i novim izgledom Forda Mustanga Saleena, novim policijskim izgledom Decepticona Barricadea, a sad je došlo vrijeme i na pokazivanje Autobota Drifta. Po svemu sudeći, Drift je poprilično pojačao svoj izgled. Ovo je slika koju je redatelj objavio na Twitteru: Za one koji žele malo više znati, u pitanju je Mercedes-Benz AMG GTR, poprilično dobro dotjeran crveno crnim izgledom. Kako će Autobot Drift izgledati u netransformiranom obliku, još ne znamo, ali pretpostavlja se da će i dalje imati svoj nezaobilazni samurajski izgled. Zvijezda prethodnog nastavka, Mark Wahlberg, vraća se u petici u ulozi Cadea Yeagera, a legendarni glas dobrog robota Optimusa Primea je i dalje Peter Cullen. Jerrod Carmichael, Mitch Pileggi, Laura Haddock i Anthony Hopkins također imaju uloge, no još uvijek se ne zna koje točno. 'Transformers: The Last Knight' se u kinima očekuje 23. lipnja 2017. godine. Tema: FILM 