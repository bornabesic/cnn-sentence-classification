Kod Vatre je ovih dana mnogo novosti! Osim priprema za najveći samostalni koncert benda u Domu sportova 23.10., jučerašnji ponedjeljak Vatri je, nakon visinske promocije u avionu Croatie Airlinesa na liniji Zagreb – Dubrovnik, poslužio i za promociju novog albuma "Zmajevi na vjetru" u zagrebačkom Dallas Music Shopu čime su, družeći se sa fanovima i potpisujući albume, obilježili njegov službeni izlazak. Aktualni singl "Jantar" najemitiraniji je singl na domaćim radiostanicama, a upravo je dobio i svoj videospot! Lijepe kadrove novog videa potpisuje Radislav Jovanov Gonzo, a jednu od glavnih uloga imaju djeca iz Odreda izviđača Plavi pingvin koji su zajedno s bendom proveli prekrasno popodne usred šume, izmjenjujući vještine preživljavanja u prirodi, ali i bježeći od kiše. Najveći samostalni koncert Vatra će održati 23.10 u zagrebačkom Domu sportova, a ulaznice potražite na: http://www.ticketshop.hr/hr/e/vatra/371/. >> Vatra na 10 tisuća metara održala nastup za putnike u avionu 