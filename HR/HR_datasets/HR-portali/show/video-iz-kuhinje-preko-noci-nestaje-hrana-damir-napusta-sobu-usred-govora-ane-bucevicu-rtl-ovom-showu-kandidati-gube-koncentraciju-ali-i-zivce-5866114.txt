Svakom novom epizodom RTL-ov show Život na vagi nudi sve zanimljivija događanja, Danas, primjerice, članovi Plavog tima imaju težak zadatak -  moraju odlučiti hoće li iz daljnjeg natjecanja izbaciti Silviju ili Marka, budući da su oni izgubili najmanji postotak na vaganju.   Zbog dobrog rezultata na vaganju i odlaska jedne osobe iz Plavog tima, trenerica Sanja Žuljević inzistira na antistres danu i želi svom timu priuštiti opuštajući „pozdrav suncu“ umjesto klasičnog treninga.   Za to vrijeme, ljutit zbog slabog rezultata na vaganju i jedenja kiflica, trener Mario će kandidate svog tima pošteno izmrcvariti na treningu. Leonardo pak upozorava Plavi tim da su preko noći iz lonca nestale sarmice, a Vlatka je odlučila iznijeti svoje pravo mišljenje o Hani.   Na individualni trening sa Sanjom i Marijom otići će samo po jedna osoba - najslabija karika iz svakog tima.   RTL   Kako bi ih podržala u borbi s kilogramima, kandidate posjećuje poznata motivacijska govornica Ana Bučević, no Damiru je teško pao njezin govor te je odlučio napustiti prostoriju prije nego je završila. Je li mu uspjela pomoći, ne propustite pogledati večeras, od 20 sati, na RTL-u.