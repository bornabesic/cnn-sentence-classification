U najnovijoj epizodi reality showa Keeping up with Kardashians, najpoznatija članica obitelji, 36-godišnja Kim, u suzama otkriva što je prolazila u listopadu prošle godine kad je proživjela oružanu pljačku u svojoj pariškoj hotelskoj sobi – prenosi Daily Mail. Majka dvoje djece, udana za Kanyea Westa, napadnuta je za vrijeme Pariškog tjedna mode.   REUTERS   U epizodi showa koji je u nedjelju prikazan na E! televiziji zabilježeni su trenuci koje Kim provodi s obitelji nakon zastrašujućeg iskustva. Pljačka u kojoj je fizički napadnuta i pri kojoj joj je oduzet nakit u vrijednosti od 10 milijuna dolara, uključujući i 4 milijuna dolara vrijedan prsten, smatra se najvećom pljačkom privatne osobe u Francuskoj u posljednjih dvadeset osoba. Nakon mjeseci novinskih natpisa i raznih verzija događaja Kim je pred kamerama prepričala kako je 3. listopada bila uvjerena da će je lopovi silovati i ubiti. Razgovarajući sa svojim sestrama Kourtney i Khloe, 36-godišnjakinja je iznijela razne detalje.   - Zalijepili su mi usta ljepljivom vrpcom. Uhvatio me za noge, a ja nisam imala rublje ispod spavaćice – započela je priču u suzama i nastavila.   - Povukao me prema sebi i u tom sam trenutku pomislila – To je to, ovo je trenutak u kojemu će me silovati. No, nije. Zalijepio mi je i noge ljepljivom trakom i uperio pištolj u glavu. Tad sam bila posve sigurna da će me ubiti – prepričala je stravično iskustvo.   Dodala je i kako je u tom trenutku razmišljala o tome da će ju sestra Kourtney naći mrtvu u hotelskoj sobi i kako će nakon toga biti sposobna ikad nastaviti normalan život.   REUTERS Kourtney i Kim Kardashian     Ispričala je i kako je prije stravičnog trenutka provale u sobu razgovarala s hotelskim osobljem koje su lopovi prisilili da ih odvedu u njezinu sobu.   - Preklinjala sam i molila da im kažu kako imam djecu i obitelj i neka me ostave na životu.   REUTERS     Nakon što im je predala svoj prsten vrijedan 4 milijuna dolara, lopovi su zahtijevali novac.   - Rekla sam im da nemam novac uz sebe, i tad su me počeli vući na hodnik prema vrhu stubišta. Gledala sam u njihov pištolj, u stepenice - bila sam uvjerena da će me ubiti na koji god način.   No, pljačkaši s maskama na licima, odjeveni u pariške policajce, zavezanu su ju odvukli nazad u sobu i bacili na pod kupaonice te pobjegli iz hotela pedalirajući na unajmljenim biciklima.   REUTERS Policajka ispred hotela Rue Tronchet u kojem je Kim Kardashian napadnuta 3. listopada   Nakon što je shvatila da su konačno otišli, Kim se skrila na balkonu i tamo dočekala policajce čiji joj je dolazak predstavljao olakšanje, ali i obuzeo ju jezom zbog uniformi koje je prije samo nekoliko trenutaka gledala na napadačima.   Kardashian je iznijela i svoje mišljenje o cijelom događaju i svemu što mu je prethodilo. Nakon dugog promišljanja, uvjerena je da ju je skupina kriminalaca pratila cijelo vrijeme njezina boravka. Kobnom pogreškom smatra Snapchat objavu koju je postavila nekoliko sati prije napada, a u kojoj jasno daje do znanja da je ostala sama u hotelu jer vjeruje da su napadači pretpostavili kako je tjelohranitelj izašao s Kourtney. Francuz Aomar Ait Khedache, 60-godišnjak kojeg pariška policija smatra vođom skupine koja je napala Kim Kardashian, policiji je priznao kako su i ranije namjeravali opljačkati starletu, no svaki put je bila okružena mnoštvom ljudi, i to im je remetilo planove. Kasnije u showu otkrivene su i reakcije Kiminih najbližih na strahotu koju je proživjela. Njezin suprug Kanye West, koji je u večeri pljačke naprasno prekinuo koncert čim je doznao što mu se dogodilo supruzi, izjavio je kako, da joj je itko naudio, ne bi birao sredstva da se osveti. Kimina mama Kris Jenner plačući je rekla kako je jedan od najstrašnijih osjećaja uopće razmišljati što je njezinom djetetu prolazilo kroz glavu u tim trenucima. Emisija se završava prizorima u kojima se Kim prvi put nakon pljačke susreće s djecom i suprugom. Nakon emitiranja ove epizode reality showa, zvijezda se na Twitteru zahvalila svima na podršci.