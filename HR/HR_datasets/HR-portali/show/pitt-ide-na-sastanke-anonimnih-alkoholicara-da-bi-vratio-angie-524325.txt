Glumac Brad Pitt (53) posjećuje terapeuta i obiteljskog savjetnika te redovito odlazi na sastanke anonimnih alkoholičara kako bi pokušao spasiti brak te vratiti Angelinu (41) i djecu. - Brad je veoma ozbiljan glede svojih namjera. Želi pod svaku cijenu ostati trijezan - rekao je glumčev blizak prijatelj. Dodao je i da Brad ostvario napredak. Pitt je u nedavnom intervjuu priznao da su alkohol i 'trava' bili njegovi najveći poroci. - Ne sjećam se dana, otkad sam izašao s fakulteta, a da nisam pio alkohol ili zapalio joint. Bio sam profesionalni alkić. Mogao sam ispijati votke s Rusom i on bi sigurno završio ispod stola - rekao je Oskarovac. Svjestan je da je zbog alkoholizma bio loš otac koji svojoj djeci Maddoxu (15), Paxu (13), Zahari (12), Shiloh (10) te blizancima Knoxu i Vivienne (8)  nije posvećivao dovoljno pažnje. 