Sinoć je uz intiman koncert Gibonnija proslavljen 8. rođendan Antene Zagreb te 20. rođendan Obiteljskog radija. Slavlje je uveličao uski krug prijatelja, kolega, te 60 najsretnijih slušatelja koji su osvojili karte za jedinstven koncert. Na proslavi su plesale i zvijezde Antene Zagreb: Barbara Kolar, Tamara Loos, Saša Buneta, Zlata Muck, Luka Bulić, Saša Lozar, Katarina Muškatelo, Bojan Gazibara, Trpimir Vraneković. Cjelovečernje druženje programom su otvorili Barbara Kolar i direktor Antene Zagreb Hrvoje Barišić. Iako intiman, koncert je euforijom i sjajnom atmosferom dosegao dojam velikog dvoranskog koncerta, a oduševljenje svih prisutnih bilo je vidljivo u neumornom plesu do posljednjeg takta. U Gibinu stilu, svirka je potrajala i mnogo dulje od planiranoga, na radost svih prisutnih obožavatelja. Nakon koncerta, Gibonni se neumorno svim fanovima potpisivao i na svoj novi CD 'Familija'. Od prvog dana Antena Zagreb ima jednu misiju, a to je zadovoljiti sve želje svojih slušatelja kojima je sve podređeno – od glazbe do sadržaja. Da su u tome uspjeli, dokazuju i rezultati slušanosti prema kojima je Antena Zagreb već 8 godina radio broj jedan u Zagrebu. Antena Zagreb ponosna je i na sjajan odjek društveno odgovornih akcija koje se provode svake godine: u akciji ''Za ljepši grad'' uređuju se zagrebački kvartovi, dok akcija ''Stop maltretiranju'' potiče mlade da glazbom poraze sve veću brojku nasilja među mladima. Projekti Antene Zagreb, poput Milivoja Luleka i Bullhita Luke Bulića, već su stekli kultni status. – S Antenom imam jedan od najdugovječnijih odnosa u životu. I tu ne mislim samo na one poslovnog, već i privatnog karaktera. Osam godina radim jedan od, prema mome mišljenju, najboljih poslova na svijetu. Neko vrijeme mislila sam da se radi o profesionalnoj deformaciji jer sam dobre volje svaki put kad idem u studio. A onda sam shvatila da me druženje sa slušateljima toliko veseli da jednostavno zaboravim na sve probleme kad se mikrofon upali. I nema mi ljepšeg nego kad me ljudi primijete i kažu: „Pa vi ste naša Tamara s Antene Zagreb.“ Jer jesam. Vaša Tamara – rekla je Tamara Loos. Saša Lozar rekao je: – Rad na Anteni Zagreb istinski je wellness za mozak. Ovdje mi je sve idealno – idealna kombinacija kolega, ambijenta, a moj posao je definitivno najbolji posao na svijetu!. >> Luka Bulić opjevao muke po novoj Vladi 