Večeras se u Stockholmu održava finale 61. Eurosonga u kojem će nas predstavljati Nina Kraljić s pjesmom 'Lighthouse'. Nininim prolaskom u finale Hrvatska se nakon dugih sedam godina vratila u samu završnicu najdugovječnijeg glazbenog natjecanja.  Uoči večerašnjeg nastupa u Globe Areni simpatična Lipovljanka obratila se brojim fanovima putem svojih društvenih mreža. Svima se zahvalila na podršci koju joj pružaju i zamolila svoje prijatelje iz inozemstva da joj večeras daju svoj glas.  -Večeras je ta noć.Znam da moji hrvatski fanovi danas ne možete glasati za mene, ali bit ću zahvalna za svaki glas Vaših i svojih prijatelja iz inozemstva!- poručila je Nina na svojoj Facebook stranici.  Inače, naša Nina večeras u finalu nastupa u drugom dijelu natjecanja, točnije njen nastup je 17. po redu. Iako vjerujemo u Ninin dobar plasman, bez obzira na ishod nastup u finalu Eurosonga za Ninu je već pobjeda.  – Hrvatska napokon u finalu! E pa to je to što sam željela. Bilo je ljudi u Hrvatskoj koji nisu htjeli da uspijemo, eto im sada. Ovo je za mene pobjeda!  – poručila je Nina Kraljć svima skepticima nakon što se plasirala u finale Eurosonga. Sreću u finalu Nini je poželjela i Severina koja je na pozornicu Eurosonga stala prije točno deset godina.  -Lijepe uspomene... Prošlo je deset godina... Nina Kraljić, večeras ti želim svu sreću... Sjajna si!- napisala je Severina koja nas je 2006. godine na natjecanju za pjesmu Eurovizije predstavljala s pjesmom 'Moja štikla'. Lijepe uspomene... Prošlo je deset godina... @ninakraljic, večeras ti želim svu sreću... Sjajna si! #afrikapaprika #mojastikla #eurovision2006 #eurovision2016 #volimstosevolimo #ljubavseljubavljuvraca #severina Videozapis objavljuje Severina Kojić (@severina) Svi 14, 2016 u 3:18 PDT >>Nina Kraljić: Bilo je ljudi u Hrvatskoj koji nisu htjeli da uspijemo, eto im sada. Ovo je za mene pobjeda! 