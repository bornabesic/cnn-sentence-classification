Nekad popularna TV voditeljica Mirna Berend na svom Facebooku-profilu prisjetila se svoje dugogodišnje voditeljske karijere koju je usporedila s karijerama današnjih voditeljica. Bivša televizijska zvijezda izrazila je duboko žaljenje zbog načina na koji današnje voditeljice obavljaju svoj posao, a na inspirativnu objavu potaknule su je stare profesionalne fotografije koje je pronašla u ormaru. - Pa gledaš i pitaš se kako smo uspjele moje kolegice i ja raditi svoj posao bez botoksa... napumpanih usta... istetoviranih obrva... sa svojim vlastitim grudima... svojom kosom... trepavicama... bez pornića... skandala... obučene... naglašavam obučene... kako smo uspjele raditi bez spavaćica na pozornicama... bez minjaka i napisa ima li gaće ili nema... s finim rubljem koje smo nosile ispod haljina, a ne umjesto njih na binama... bez potrebe da sve vidite... bez pokazivanja guzica... bez teretana - napisala je Mirna pa nastavila: - Čini mi se s više poštovanja prema sebi... svojem talentu... obrazovanju... učenju... pameću..., a ispred svega prema poštovanju što znači biti ŽENA... i dok ovo pišem, sretna sam... baš sretna što sam izabrala taj put... put u kojem je ono što sam dobila kao izgled bilo samo dio mog rada... a nikako i nikada jedini adut - stoji u objavi. Nakon kritika na račun kolegica uslijedio je i savjet za sve žene. - Žene moje, poštujte sebe i popravljajte svoju svijest i ljubav... svoju nježnost i ženu u svojoj dubini... jer jednog dana se nećete prepoznati niti u ogledalu, niti na slikama... popravljat ćete sve više i više i izgubit ćete sebe... ne oponašajte one "preparirane"... samo budite Vi... obucite se kad idete van... ne zato što je to pristojno... nego zato što ćete tako privući samo požudu... teško i ljubav...a još teže poštovanje - poručila je bivša TV zvijezda. Njezin status, ali i fotografije iz doba kada je bila jedna od najpoznatijih TV voditeljica naišle su na brojne pozitivne reakcije. - Zaista šteta da je jedna ovakva divna žena, televizična, nestala s ekrana, zamijenile su je mnoge koje puno lošije izgledaju, a u usporedbi s njom i ne znaju posao - glasi jedna od komentara. >>Glavne zvijezde špice Mladen Burnać i Mirna Berend >>Mirna Berend nakon sedam godina veze ostavila dečka Marka Pavelića 