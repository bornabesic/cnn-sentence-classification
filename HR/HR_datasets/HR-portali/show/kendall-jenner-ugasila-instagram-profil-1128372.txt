Nakon što je njezina polusestra Kim Kardashian prije mjesec dana obrisala račun na Instagramu, isto je to ovog vikenda napravila i Kendall Jenner. Manekenka i zvijezda reality showa imala je nekoliko milijuna pratitelja, a dosad ih je redovito informirala o svom životu. Njezina obitelj je i dosad bila kritizirana zbog mnogih stvari, a Kendall su nedavno napali i zbog toga što je pozirala za Vogue obučena kao balerina. Uhoda na slobodi Razlog gašenja Instagrama je možda i u tome što je Shavuaghn McKenzie oslobođen optužbe za njezino uhođenje i pušten na slobodu prošlog tjedna. McKenzie je optužen jedino za ometanje posjeda, zbog čega je neko vrijeme proveo u zatvoru. Ipak, Kendall je još uvijek aktivna na Twitteru pa je to trenutačno jedina utjeha njezinim fanovima. >>Kendall Jenner osvaja svijet mode unatoč zlim jezicima 