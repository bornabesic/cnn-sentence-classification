Uspješni zagrebački bend Pavel svoj će koncert održati u Tvornici kulture ove subote uz glazbene goste - Maju Posavec i Greenhouse Blues Band Brass, koji će pojačati standardnu postavu. S njima će izvesti ponajbolje pjesme iz dosadašnje karijere, kao i pjesme sa novog albuma ''Družba krivih odluka''. Za tu priliku Večernji list nagradit će ulaznicama desetero sretnika koji prvi točno odgovore na naše pitanje. Uoči koncerta objavljen je novi spot/singl u kojem se ovaj put ne pojavljuju članovi benda. Spot je režirao Porinom nagrađeni redatelj Boris Sekulić, snimao Rino Barbir, a montirao Filip Meštrović. Videospot možete pogledati ovdje. Novi singl peti je nedavno objavljenog albuma ''Družba krivih odluka''. Naslov novog Pavelova izdanja preuzet je upravo iz ove generacijske pjesme o svima koji su činili i čine društvo koje je svoje dane i noći većinom provodilo u Aljošinu bivšem stanu u Hatzovoj ulici. Većina pjesama s novog albuma referira se upravo na osjećaj pripadnosti i sigurnosti koju pruža prijateljstvo i slatko – gorki osjećaj prolaznosti vremena s ljudima čije su karakteristike nekad bile one muzičara, studentice ili sanjara, a danas su postali očevi i majke. Selidbom iz stana zaključeno je jedno veliko poglavlje života koje je bilo inspiracija za nove Pavelove pjesme od kojih se one već objavljene naveliko vrte radijskim eterom! Sve što je potrebno kako biste osvojili ulaznice jest točno odgovoriti na naše pitanje i poslati svoje osobne podatke (ime i prezime, broj telefona te e-mail adresu) na marketing@vecernji.net pod nazivom PAVEL. Pitanje je: Kako se zove novi spot/singl grupe Pavel? Satnica za koncert je sljedeća: SUBOTA, 27.5. VRATA/BLAGAJNA: 20:00 / PAVEL: 22:00