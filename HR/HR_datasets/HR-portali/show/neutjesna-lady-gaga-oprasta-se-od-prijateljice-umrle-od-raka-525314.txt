Gledajući jednu od najboljih prijateljica kako se s tolikom hrabrošću, snagom i pozitivnošću bori s rakom promijenio mi se život. Hvala ti Sonja na ispiraciji, volim te - napisala je Lady GaGa (31) opraštajući se od dugogodišnje najbolje prijateljice i bivše asistentice. Pjevačica je, kažu prijatelji, neutješno plakala kada je saznala da je Sonja Durham umrla.  - Suze mi kreću kada se sjetim koliko smo vremena provele iza pozornice, zajedno, brinući se jedna za drugu. Bila si jedinstvena. Ti i tvoj suprug bili ste oličenje ljubavi, zato ovu fotografiju želim pokazati svijetu - dodala je GaGa na društvenoj mreži. Pjevačica i Sonja bile su nerazdvojne gotovo deset godina.  Sonja je izgubila život od posljedica raka s kojim se borila od 2012. godine. Nakon što se rak proširio na mozak doktori je nisu mogli spasiti. Sonja je inače bila ispiracija za GaGinu pjesmu ‘Grigio Girl’, koju je u njezinu čast izvela na Coachelli.