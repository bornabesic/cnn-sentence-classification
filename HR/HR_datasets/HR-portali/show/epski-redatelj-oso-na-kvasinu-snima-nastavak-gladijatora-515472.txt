Premda nam je ostavio u sjećanju nekoliko istinski kvalitetnih filmova, danas bi se moglo reći da je vrijeme Ridleyja Scotta iza njega. A prema tom vremenu je i veliki redatelj sada bacio svoje oko, jer kako se čini, uz nastavke 'Aliena', redatelj ima namjeru snimiti i nastavak legendarnog 'Gladijatora'. - Znam kako ga vratiti (glavnog lika 'Gladijatora', Maximusa, op.a.). Pričao sam sa studijom, no rekli su da je mrtav. Ali ima načina da ga vratimo. Ne znam hoće Ii se to dogoditi. 'Gladijator' se zbio 2000. pa se Russell malo promijenio od tad. Radi nešto drugo, no trudim se dovući ga ovamo - izjavio je Ridley Scott. Kako nam se čini, 'Gladijator' je jedan od onih filmova kojima stvarno ne treba nastavak, pa nam nije jasno zašto Scott želi snimiti takav film. Doduše, moglo je biti i gore. Naime, u jednom se trenu i Russell Crowe bavio mišlju o nastavku, sa scenarijem kojeg bi napisao Nick Cave. U toj priči bi general Maximus bio uskrsnut i vratio bi se na Zemlju da 'riješi' čovječanstvo Isusa Krista. Film je trebao imati ime 'Christ Killer' ('Kristov ubojica', op.a.), no kako je očigledno, cjelokupan je projekt propao. Je li Scott stvarno izgubio svoj redateljski talent vidjet ćemo ove godine u svibnju, kada nam u Blitzovoj distribuciji, u sva bolja kina dolazi naredni nastavak o alienima, 'Alien: Savez'. Tema: FILM 