Mentewab Dawit Lebiso bila je prisiljena odreći se svoje kćeri nakon što je bila silovana. Poslije poroda se razbolila, a djevojčicu Zaharu, danas 12-godišnjakinju, tada je posvojila Angelina Jolie. No Mentewab je holivudskoj glumici sada uputila očajnički apel. Naime, svim silama želi čuti glas svoje kćeri. U ekskluzivnom razgovoru za Daily Mail tvrdi da ne želi djevojčicu nazad već da samo želi stupiti s njom u kontakt. - Samo želim da zna da sam živa - kaže 31- godišnja Mentewab. Očajnički želi biti dio Zaharinog života, a u sudskoj bitci za skrbništvo, pobjedu želi Angelini. - Ne tražim da mi se vrati, samo želim dobiti mogućnost za komunikaciju sa Zaharom - dodala je. Svjesna je toga da joj je Angelina pružila sve što si je mogla zamisliti. - Angelina joj je majka kakva joj ja nikad nisam bila. Sa Zaharom je od rođenja, ali to ne znači da mi moja kćer ne nedostaje. Fali mi stalno. Mislim o njoj svaki dan i zamišljam joj lice i glas. Znam kad joj je rođendan i tužna sam jer ga ne mogu slaviti s njom. Toliko bih željela biti s njom na taj poseban dan - kaže Mentewab. Dodala je da bi htjela da Zahara zna da ima majku koja ju voli koliko i Angelina. - Ima život koji joj ja nikad ne bih mogla dati, ali svejedno bih htjela biti u kontaktu s njom. Htjela bih joj vidjeti lice. Izrasla je u predivnu djevojčicu i jako sam ponosna na nju. Srce mi puca od ponosa - kaže ova 31-godišnjakinja. Smatra da nije puno što od Angeline traži da izmijeni par riječi sa svojom kćeri. Mentewab s kćeri nije kontaktirala otkako ju je Angelina posvojila kad je imala samo šest mjeseci te 2005. godine. Kako kaže, Jolie joj nikad nije poslala ni pismo, a unatoč svom bogatstvu ni novac kako bi joj pomogla pobjeći iz siromaštva kojim je okružena, no ona kaže da je to ne brine. - Što bih ja s tim novcem. Ne želim novac od Angeline. Ne treba mi ona ništa slati, samo želim čuti svoju kćer - kaže Mentewab koja živi u sobi bez vode i zahoda. Kako piše Daily Mail, pretpostavlja se da Angelina do 2007. godine nije ni znala da je Zaharina majka živa, sve dok Mentewab nije dala prvi intervju. Mentewab živi u Etiopiji, a nakon što je rodila Zaharu, nije imala više djece. Zahara je bila treće dijete koje su Angie i Brad zajedno posvojili. REUTERS REUTERS