Jedan od najcjenjenijih rock sastava današnjice Kasabian, novi je headliner INmusic festivala #12! Žestoka četvorka iz Leicestera svoj prvi nastup u Hrvatskoj imat će na ovogodišnjem INmusic festivalu. Iako su pjesme počeli snimati još kasnih devedesetih, njihov debitantski album “Kasabian” izašao je tek 2004. godine. “Kasabian” je naišao na vrlo pozitivne kritike i odmah privukao pozornost publike. Golemi uspjeh donio im je drugi album “Empire”, snimljen 2006. godine. Uslijedio je “West Ryder Pauper Lunatic Asylum” koji je, kao i njegov prethodnik, debitirao na prvom mjestu britanske ljestvice te zaradio i nominaciju za prestižnu Mercury nagradu 2009. godine, a već iduće godine Kasabian su osvojili Brit Award kao najbolji britanski sastav. Uslijedili su albumi “Velociraptor” 2012. i “48:13” 2014. godine, oba odlično prihvaćena kod kritičara i publike te se s nestrpljenjem iščekuje i njihov šesti studijski uradak koji će svjetlo dana ugledati ove godine. Rasprodane turneje i nastupi Kasabian iza sebe ima brojne turneje, rasprodane stadionske nastupe i cijeli niz hvaljenih festivalskih nastupa (Reading, Leeds, Isle of Wight, T in the Park, Sziget, Rock Werchter…), ali posebno se ističe headline nastup na kultnom Glastonburyju 2014. godine koji je, prema mišljenju mnogih, bio najbolji nastup te godine. Nakon trijumfa na Glastonburyju, najbolji britanski sastav s eksplozivnom glazbenom energijom, kojem su titulu dodijelili Brit Awards i Q Awards, prvi put dolazi u Hrvatsku, i to na INmusic festival #12.  Na dvanaestom izdanju INmusic festivala, uz odličan sastav Kasabian, do sada su najavljeni i jednako spektakularni Arcade Fire, Alt-J, Michael Kiwanuka i Repetitor, čime već i ovogodišnji program INmusic festivala potvrđuje status najatraktivnijeg rock festivala u regiji. >>Britanski magazin uvrstio naš INmusic na popis najboljih festivala u svijetu 