Ponosan sam na svu svoju djecu i, dok ih promatram, razmišljam kako su primjer drugima. Don, Eric i Ivanka moj su ponos i oni naporno rade, a Tiffany se ponosim u malo manjoj mjeri jer ona je tek završila fakultet, ali inače je sjajna djevojka – rekao je nedavno novi predsjednik Amerike Donald Trump. Zašto mu je Ivanka ponos, a Tiffany baš i nije? Ivanka je definitivno tatina miljenica i njezinim savjetima, kako poslovnim tako i političkim, uvijek vjeruje i tijekom dana se telefonski čuju najmanje pet puta. Trumpova starija kći izvršna je potpredsjednica organizacije The Trump, pokrenula je svoj vlastiti modni brand, udana je i majka troje djece. Od tate je naslijedila ''nos'' za biznis, a od mame, češke manekenke Ivane koja je bila Trumpova prva supruga, naslijedila je ljepotu i jedno kratko vrijeme poput mame čak se i okušala u manekenstvu. Modnim pistama hodala je kratko jer je oduvijek znala da joj je obrazovanje najvažnije. S najboljim ocjenama završila je ekonomiju i ubrzo počela graditi karijeru u očevoj firmi. Njezin ljubavni život također je bez mrlja i već sedam godina je u braku je s građevinskim poduzetnikom Jaredom Kushnerom s kojim ima troje djece i zbog kojeg je prešla na židovstvo. Za razliku od 35-godišnje Ivanke koja nikada nije bila luda za razuzdanim tulumima i od tinejdžerske dobi je radila kod oca, njezina mlađa sestra Tiffany, koju je Donald dobio u kratkom braku s glumicom Marlom Maples, suprotnost je sestri. Mlađa Trumpica ima 23 godine, diplomirala je sociologiju i urbanu kulturu, a ime je dobila po Tiffany&Company iznad kojeg je Trump Tower. Za razliku od Ivanke koja je oduvijek znala da želi biti uspješna poslovna žena i mama, Tiffany se još uvijek traži i neodlučna je u vezi s time što želi raditi, a čini se da joj najbolje ide trošenje tatinog novca. Naime, voli izlaziti i to uglavnom sa zlatnom mladeži New Yorka i voli šopingirati. Okušala se u modnom svijetu i radila je kratko vrijeme u Vogueu, a jednako kratko bila je i manekenka. Ni pokušaj da bude glazbenica nije joj uspio. Snimila je samo jednu pjesmu "Like A Bird". Dok je Instagram-profil njezine sestre Ivanke ispunjen obiteljskim fotografijama, slikama s Trumpovih gradilišta i političkih skupova, Tiffanyin Instagram vrvi njezinim golišavim fotkama koje je malo manje objavljivala nakon što su je upozorili da to može štetiti predsjedničkoj kampanji njezina tate.Osim toga, tati se možda malo zamjerila zato što je njezin dečko Ross Mechanic demokrat. Iako mu je Ivanka nešto draža od Tiffany, obje kćeri bile su mu velika podrška u kampanji i u svojim govorima uvijek su isticale da je Donald brižan i drag otac koji je spreman učiniti sve za svoju djecu.    🎈🇺🇸🎈 #fourthofjuly A photo posted by Tiffany Ariana Trump (@tiffanytrump) on Jul 4, 2015 at 1:16pm PDT Home Sweet Home! Nothing better than returning to these 3 little 🐒's! A photo posted by Ivanka Trump (@ivankatrump) on Nov 3, 2016 at 3:51pm PDT 