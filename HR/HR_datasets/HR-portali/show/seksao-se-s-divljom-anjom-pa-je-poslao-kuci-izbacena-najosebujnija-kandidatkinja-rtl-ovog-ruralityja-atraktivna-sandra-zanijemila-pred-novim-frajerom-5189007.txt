U večerašnjoj epizodi emisije 'Ljubav je na selu' Stanko je djevojkama priredio iznenađenje odvevši ih u svoj hotel kako bi se malo odmorile i uživale, pa i okupale. No, i Stanka je čekalo iznenađenje! Marijana mu je poslala videoporuku kojom mu je najavila dolazak još jedne dame na njegovu farmu budući da su mu naknadno pisale. Stanko je došao na rivu i upoznao Ružicu! 'Za svoje godine je zgodna i srce mi je zaigralo', kazao je Stanko. Dražen je osmislio još jedan zanimljiv dan svojim damama te ih podučio kako brati duhan. A za to vrijeme Sandra je na željeznički kolodvor došla po svoje iznenađenje - Tina! Dovoljno je reći da je susret bio i više nego fatalan budući da je zgodna crnka ostala bez teksta, što se njoj rijetko događa. 'Moram reći da Sandra izgleda još bolje nego na televiziji', komentirao je Tin Sandru. Kada ga je dovela da upozna ostale dečke, oni su komentirali da je Tin pravi frajer, aludirajući na njegove mišiće. 'Bilo mi je čudno kad je izašla s frajerom, i to s frajerom – doslovno!', u šoku je komentirao Marin novog suparnika. Za to vrijeme Dino je novu djevojku Gabrijelu doveo na upoznavanje s Denitom i Amrom, a prvi susret nije prošao baš bajno! 'Kako to da si se ti sad sjetila doći!?', bila je direktna Denita, komentirajući poslije da se osjećala kao da ju je netko opalio hladnom krpom po glavi. Nešto kasnije, kada su se djevojke primirile, Dino im je otkrio svoje osjećaje prema Mineli! 'Ne znam, ona mi se nekako najviše svidjela', kazao je Dino te dodao: 'Ja i ona smo se zaljubili!'. Rekao je to Gabrijeli dodajući da se Denita ne ljuti jer su prijatelji, što je ona i potvrdila. Kod Marija na farmi došlo je vrijeme izbacivanja. 'Neke od vas znaju sve poslove raditi, a netko samo zna pričati', počeo je Mario te dodao da bez obzira što je djevojka koju će izbaciti radišna i iskrena, s njom se najmanje zbližio. Aludirao je na Martinu. 'Martina, žao mi je, ali ti ideš kući', kazao je Mario pitajući je ima li mu što za reći. 'Ne!', kratko je rekla Martina i otišla. 'Mislim da sam izigrana i da mi je Mario dao lažnu nadu i to je ispalo jako bez veze od njega!', razočarano je ispričala Martina dodajući da je mislila kako će ga osvojiti poslom, a osjećala se zapostavljeno. Kod Lojzeka je situacija postala ozbiljna jer je došao trenutak odluke - koja će cura napustiti njegovo imanje. 'Ovo što moram reći nije mi drago. Anja, imam osjećaje prema tebi, ali ne mogu si dozvoliti vratiti se u prošlost i opet patiti, znam da ću te povrijediti, ali tako je', kazao je Alojz Anji, na što je Anja pitala zašto ju je zavlačio i da zna da joj je stalo te da mu je obećala da se više neće ponoviti, a on se obranio da je odluku donio u zadnji tren. 'Samo da znaš da je negdje tamo postojala ludača koja te jako voli. Ali baš te volim!', rekla je Anja Alojzu. Na njezino pitanje mogu li se ponovno vidjeti kada show završi i popričati te nastaviti gdje su stali, Alojz je rekao da mogu, ali je potom u kameru kazao da sumnja da će među njima biti išta više od prijateljstva. 'Ja sam naviknula više na gubitke nego na dobitke. Tko zna čime su mu one napunile glavu', komentirala je Anja Alojzovu odluku. 'Alojz je odahnuo, napokon može disati i družiti se s nama', rekla je Snježana nakon Anjinog odlaska.