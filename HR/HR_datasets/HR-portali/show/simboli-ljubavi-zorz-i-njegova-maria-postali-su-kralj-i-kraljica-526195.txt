Bivši stanari ‘Big Brothera’ Romano Obilinović (37) i Marina Raguž (29) odlučili su tetovažama ovjekovječiti ljubav i prijateljstvo. Par, koji je inače poznat po turbulentnoj vezi, trenutno se odmara u Splitu, gdje su posjetili salon za tetoviranje. - Oboje su bili jako simpatični i opušteni gosti, a Romana znam već dugo iz viđenja po gradu - kaže tattoo majstor Siki. I bivši nogometaš, zvani Žorž, i manekenka poželjeli su imati unikatne kraljevske krune na zapešću. - Tetovaže su napravljene velikim dijelom iz moje mašte. Simbol su kralja i kraljice, odnosno ljubavi i poštovanja - tvrdi Siki. Dodaje kako nema smisla pričati o cijenama jer je sve napravljeno prijateljski. Par se u splitskom salonu zadržao oko tri sata u ugodnom druženju.  Podsjetimo, Žorž je samo prije mjesec dana bio ljut na Marinu jer se ponovno družila s bivšim dečkom Sašom Muhekom (30) u Zagrebu. To ga je bilo toliko razbjesnjelo da nije prestajao s uvredama i prijetnjama na njezin račun. Očito su s dolaskom ljeta odlučili dati svojoj vezi još koju šansu, iako to nisu službeno potvrdili.