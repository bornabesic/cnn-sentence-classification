Popularan HRT-ov kviz Potjera zabilježio je još jedan rekord i to u jubilarnom 350. izdanju kviza. Naime, 18-godišnji gimnazijalac Gabrijel iz Bjelovara točno je odgovorio na 13 brzopoteznih pitanja u minuti i postao novi rekorder kviza. To je do sada uspjelo jedino studentu Martinu Brkiću koji je isti uspjeh ostvario u ožujku.   Gabrijelovo znanje impresioniralo je voditelja Tarika Filipovića koji zbog brzine mladićevih odgovora neka pitanja nije uspio čak ni pročitati do kraja.  – Mladiću, kapu da imam, do poda bih se naklonio, a i ovako ću – pohvalio je Tarik mladog Gabrijela, prenosi T portal.  Nakon 13 točno odgovorenih pitanja, Gabrijel je zaradio 45.500 kuna. Lovkinja Morana Zibar ponudila mu je impresivnu ponudu od čak 145.000 kuna. Hrabri mladić odvažio se na ovaj izazov koji je naposljetku završio pogreškom. Ipak, unatoč tome što kući nije otišao s 145.000 kuna, Gabrijel je svojim impresivnim znanjem ostavio neizbrisiv trag u popularnom kvizu i postao najmlađi natjecatelj koji je u povijesti kviza uspio gotovo nemoguće. Svaka čast! >>Gledam Potjeru u bolničkoj sobi s dva ribara koji se ljute što sam brži >>U Potjeru ulazi novi lovac – Krešimir Sučević Međeral 