Grupa Elemental objavila je novi singl s albuma 'Tijelo', pjesmu 'Ništa', a za potrebe video priče koja prati pjesmu, Mirela Priselac Remi i Luka Tralić Shot, preuzeli su uloge novopečenih mladenaca.  -Pjesma govori o jednom stanju emotivne ošamućenosti, o emotivnom limbu u kojem se čovjek nađe nakon neke stresne situacije. Kao kad se nađeš preblizu eksplozije, pa ti samo šumi u ušima. Onaj osjećaj kada si potpuno prazan. Jedino što te iz toga može prenuti jest rečenica - ostanimo prijatelji, koja često dođe kao šamar i jedino što, zapravo, osjetiš je ta neka prodorna bol - je li to razočaranje, olakšanje ili nešto treće - to ostavljamo slušateljima da sami interpretiraju kako im paše', kaže Remi povodom novog video spota.  Spot je režirao Radislav Jovanov Gonzo, poznati redatelj kojem je ovo prva suradnja s bendom Elemental. Tema: Muzika 