Pjevačica Katy Perry i glumac Orlando Bloom nisu više zajedno. U vezi su bili deset mjeseci, a američki mediji navode da su je prekinuli prije mjesec dana zbog različitih životnih faza u kojima se trenutačno nalaze.   Osobe bliske glumcu kažu da je Orlando odlučio okončati vezu zato što još nije spreman oženiti se i opet zasnovati obitelj, što je Katyna velika želja, piše Mirror. Drugi izvor tvrdi da je Katy okončala vezu jer su se ona i Bloom udaljili. – Rekla je da su potpuno različiti te da je došlo vrijeme da nastavi dalje – tvrdi izvor.  Iz braka sa supermodelom Mirandom Kerr 39-godišnji glumac ima petogodišnjeg sina Flynna, a 32-godišnja pjevačica iza sebe ima brak s britanskim komičarom Russellom Brandom.  Dugo su bili prijatelji, a iskra je planula u siječnju na zabavi nakon dodjele Zlatnoga globusa. >> Pogledajte tko ima najbolju masku za Noć vještica