Gal Gadot, glavna glumica nadolazećeg superherojskog filma 'Wonder Woman' nam je putem svojih računa na društvenim mrežama dostavila nova dva videa iz filma, s posve novim materijalom. Iako su neki kadrovi već viđeni, i dalje ih je lijepo vidjeti ponovno, no najbitnija stvar je što smo po prvi put vidjeli i Davida Thewlisa u ulozi Sir Patricka Morgana. Kako kolaju glasine, taj lik je u stvari grčki bog rata Ares i glavni je negativac u filmu. Iako to ima smisla, valja istaknuti da Morgan u filmu u stvari zagovara mir, pa je malo upitno je li on u stvari Ares. Pogledajte video Kako se sjećate, prije nego što je postala Wonder Woman, Diana je bila princeza Amazonki, trenirana da bude nepobjediva ratnica. No jednom kada se na njen skriveni otok sruši pilot aviona te joj ispriča o ratu koji bjesni svijetom, princeza će odustati od zaštićenog života te će krenuti u svijet, uvjerena da može zauvijek donijeti mir. A dok se bude borila za taj cilj, otkrit će sve svoje moći, kao i svoju sudbinu. Pogledajte video U glavnoj ulozi je Gal Gadot kao Diana Prince/Wonder Woman, a podršku joj daju Chris Pine kao Steve Trevor, Robin Wright u ulozi generalice Antiope, Connie Nielsen koja glumi kraljicu Hippolytu, Lucy Davis preuzela je ulogu komične Ette Candy, a u ostalim ulogama su David Thewlis, Danny Huston, Elena Anaya, Ewen Bremner i Saïd Taghmaoui. Režija filma povjerena je Patty Jenkins dok su za scenarij odgovorni Allan Heinberg i Geoff Johns, prema priči Zacka Snydera i spomenutog Allana Heinberga. 'Wonder Woman' u sva bolja kina dolazi 01. lipnja ove godine, u distribuciji Blitz filma. Tema: FILM 