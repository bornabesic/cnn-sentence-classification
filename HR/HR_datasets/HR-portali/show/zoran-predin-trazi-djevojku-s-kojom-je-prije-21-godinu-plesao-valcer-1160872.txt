Zoran Predin u Sarajevu će održati dva koncerta i to 21. i 22. travnja, a danas je na svom Facebook profilu uoči ovih nastupa zatražio i malu pomoć svojih obožavatelja.  Naime, prije 21 godinu na prvom poslijeratnom koncertu u Sarajevu zaplesao je valcer s jednom djevojkom i želja mu je da s njom zapleše opet na jednom od dva koncerta koja će u ovom gradu održati uskoro.  - Traži se djevojka (vidi foto) s kojom sam plesao valcer 1996. godine, na prvom poslijeratnom koncertu grupe Lačni Franz u podrumu Akademije scenskih umjetnosti u Sarajevu. Bilo bi mi stvarno drago, ako bi mogli ponovno otplesati valcer 21 godina kasnije 21.ili 22.4 u Teatru Sartr u Sarajevu. Kontakt: sartr.info@gmail.com - napisao je Predin na Facebooku. Ako prepoznajete mladu damu na fotografiji, pomozite glazbeniku da je pronađe i zapleše s njom valcer.     >>Tamo da putujem, tamo da tugujem... Nadam se da ću na mjesto gdje me čeka Arsen >>Predin: Drago mi je da se moje pjesme citiraju i u Saboru