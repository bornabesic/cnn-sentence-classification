Danas su velike zvijezde, njihove su slike stalno u novinama i svaki se njihov korak pomno prati, no glumci turskih serija koje gledamo na RTL-u i Novoj TV, “Sulejman Veličanstveni” i “Djevojka imena Feriha”, kao i svi, nekada su bili samo mala, slatka djeca s velikim ambicijama. Njihovi zvjezdani usponi ravni su američkim pričama o ostvarenju sna, a zacijelo je najdojmljivija priča Meryem Uzerli koju gledamo kao Hurem. Ona je angažman u najskupljoj turskoj sapunici svih vremena dobila tako što se iz Njemačke zaputila u zemlju odakle joj je tata i svojim nesavršenim izgovorom turskog jezika bila dobitna kombinacija producentima koji su tražili glumicu koja će vjerodostojno igrati Ukrajinku. Meryem je u intervjuima nakon što se proslavila izjavljivala da prije uloge Hurem praktički nije znala što je frizer jer je kosu sama šišala. – Čini se da kuhinjske škare nisu bile dobre za moju kosu kao što sam mislila – izjavila je slavna glumica. HANDE iz serije “Djevojka imena Feriha” rodila se 14. rujna 1987. godine u Ankari. Kao petogodišnja djevojčica pobijedila je na natjecanju ljepote, što joj je odredilo i životni put. S obitelji je neko vrijeme živjela na obali Crnog mora, a poslije se preselila u Istanbul. Vrlo rano se počela baviti i glumom. – To ima svojih nedostataka, ali sam, s druge strane, zahvaljujući glumi rano stala na noge i naučila se brinuti za sebe – kaže Ceyda. FERIHA, glavna junakinja serije “Djevojka imena Feriha” rođena je 1. listopada 1990.Odrasla je u bogatoj obitelji odvjetnika koji su se vrlo brzo razveli. Trenirala je balet i svirala violinu, ali kako je priznala, nikada nije u tome previše uživala pa se posvetila glumi. HUREM iz “Sulejmana Veličanstvenog” svijet je ugledala 12. kolovoza 1983. u Kasselu u Njemačkoj. Odrasla je u obitelji s četvero djece kao najmlađa kći. Nije imala bajkovito djetinjstvo, no upisala je bajkovitu glumu u Hamburgu i prije nego što je zaigrala Hurem, imala je nekoliko kazališnih uloga. KORAY, u “Ferihi” najbolji Emirov prijatelj, rođen je 11. rujna 1984. godine. Pohađao je srednju školu Bilge Kagan, a 2003. upisao je studij glume na Sveučilištu Yeditepe. Svoju bogatu glumačku karijeru uprskao je kada je početkom godine zajedno s Cagatayem Ulusoyem uhićen zbog dilanja i konzumiranja droge pa ga sada očekuje suđenje. MAHIDEVRAN iz serije “Sulejman Veličanstveni” rođena je 12. studenoga 1980. godine, odrasla je na Kosovu, a školovala se u Turskoj. Odabir glumačkog posla nikako se nije sviđao njenom ocu koju joj je našao posao na šalteru u banci.   – Zabranio mi je da izlazim iz kuće kada sam mu u suzama rekla da hoću biti glumica – izjavila je Nur koja od svog sna ipak nije odustala. EMIR iz “Djevojke imena Feriha” rodio se 23. rujna 1990. godine, a dijete je izbjeglica iz Bugarske i Bosne i Hercegovine. Bio je zaluđen košarkom i sviranjem gitare, a od 2009. godine počeo se baviti modelingom, što mu je godinu dana poslije donijelo titulu najboljeg modela Turske. Često ističe da ga slava nije promijenila i da mu je obitelj i dalje najvažnija. 