Kći nekadašnjeg šefa Formule 1 Bernieja Ecclestonea (86) i riječke manekenke Slavice Ecclestone (58) kaže da čak i njezin suprug, trgovac antikvitetima Jay Rutland (36) ponekad misli da je luda. - Nikad nisam bila odvojena od Sophie, najdulje što smo provele razdvojeno je šest minuta televizijskog intervjua za vrijeme kojeg me ona čekala iza pozornice. Vodim je na sva putovanja i poslovne sastanke, a Sophie spava u našem bračnom krevetu - kaže Tamara Ecclestone (32). Kad je kći prije tri mjeseca prvi puta odvela u privatni vrtić plakala je, kaže, kao kišna godina. - Nisam to mogla podnijeti. Ona nije samo najvažniji dio mog života, ona je cijeli moj život - kaže Tamara, koja je zajedno sa suprugom ‘teška’ preko milijardu kuna. Neometano druženje s kćeri omogućava joj i to što nije zaposlena, pa s malenom ide sa ‘godišnjeg’ na ‘godišnji’. Planira je, kaže, i dalje dojiti, iako nad time dvoje i mnogi stručnjaci za odgoj. - Nikad joj nisam uskratila ništa što je htjela, pa tako neću niti ovo. Sigurna sam da će, kad bude najbolji trenutak za nju, prestati. Neću je dojiti do fakulteta, ali mislim da je do četvrte, pete godine sasvim u redu - kaže Ecclestone. Njezina mlađa sestra Petra Stunt (28) ima troje djece ali ih za razliku od starije sestre, ponekad ostavi na brigu dadiljama i izađe van s prijateljicama ili sa suprugom, milijarderom Jamesom (35). I kad snima modne editorijale, Tamara voli pozirati sa Sophie