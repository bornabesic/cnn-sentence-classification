Nakon zaključenog javnog natječaja za nove pjesme Festivala svih festivala „Aurea fest 2017.“, koji će se održati u Požegi početkom rujna odabrane su pjesme i njihovi izvođači za dvije udarne večeri kada se izvode nove skladbe. Tako će u petak 1. rujna na trgu sv. Trojstva biti Večer popularne glazbe na kojoj će nastupiti Vigor, Gazde, Mejaši, Učiteljice, Jasmin Stavros, Igor Delač, Akvarel, Fluentes, Noa, Crno na bijelo, Dominik, Posegana, Arteški bunar, Kas, Matej Gorišćak, Juraj Galina, Stela Paradžik, The Ljubinčanstveni s Borisom Ćirom Gašparcem i drugi. Lista izvođača za završnu večer tj. Zlatne žice Slavonije 2. rujna kada se izvode nove tamburaške pjesme je također bogata estradnim imenima, a to su Slavonske lole, Stjepan Jeršek Štef, Cecilija, Marija Pavković Snaša, Slavonski dukati, Sanja Hajduković, Viktorija Kulišić Đenka, Ts Šokci, Garavuše, Grupa Rouge, Ansambl Hajo, Gospodari tambura, Marija Cvetković i Mladen Kos, Tambura Band, TS Salaš i drugi.