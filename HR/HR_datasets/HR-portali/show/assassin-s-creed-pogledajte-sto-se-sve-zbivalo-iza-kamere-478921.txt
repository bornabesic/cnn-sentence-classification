U sklopu tehnološkog sajma E3 (Electronic Entertainment Expo), produkcijska kuća 20th Century Fox prikazala je video sa snimanja nadolazećeg hita 'Assassin's Creed'. Kako se već od samog početka može čuti, ovaj put nisu odabrali poprilično neprikladnu muziku kakva je bila u prvom videu ('Kanye West - I Am A God', op. a.), već muziku koja ostavlja dojam epičnosti. Film se bavi revolucionarnom tehnologijom kojom osuđenik na smrt, Callum Lynch (Michael Fassbender), stekne iskustva svojeg pretka Aguilara, u 15. stoljeću u Španjolskoj. Nakon otkrića da je potomak misterioznih Asasina te stjecanja nevjerojatnih borilačkih vještina, Callum se odluči usprotiviti zlokobnim Templarima koji i dalje vladaju svijetom. Pogledajte video U 'Assassin's Creedu' glumi višestruko nagrađivani Michael Fassbender uz oskarovku Marion Cotillard. Pridružuju im se Michael K. Williams, Jeremy Irons, i Brendan Gleeson te Ariane Labed. Redatelj Justin Kurzel već je surađivao s Fassbenderom na hvaljenom filmu 'Macbeth', tako da očekujemo kvalitetno djelo. U domaća kina 'Assassin’s Creed' stiže početkom 2017. godine u distribuciji Blitza. Tema: FILM 