Magazin Life & Style na svojoj naslovnici donosi veliku ekskluzivu – Kate Middleton je treći put trudna. Da je vojvotkinja od Cambridgea godinu i pol nakon rođenja kćeri Charlotte opet trudna, kraljevska obitelj još nije službeno potvrdila. Life & Style tvrdi kako je informacija pouzdana te da je njezin suprug William već angažirao najbolji tim liječnika koji će biti Kate pri ruci jer je u prve dvije trudnoće imala problema s mučninama i gubitkom kilograma. Kateina mama Carol navodno se doselila kćeri i zetu da im pomogne oko brige za sina Georgea i kćeri Charlotte. Vijest o prinovi razveselila je sve osim Kateine sestre Pippe. Naime, Pippa se treba uskoro udati i sada se boji da će sva pažnja biti usmjerena na sestrinu trudnoću te će njezin veliki dan pasti u drugi plan. Zbog toga Pippa razmišlja da odgodi vjenčanje s Jamesom Matthewsom.   