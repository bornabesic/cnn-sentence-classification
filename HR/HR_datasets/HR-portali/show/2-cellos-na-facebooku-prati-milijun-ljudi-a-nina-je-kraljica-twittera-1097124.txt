Osim za druženje, društvene mreže danas su postale i dobar pokazatelja uspjeha. Milijuni korisnika aktivni su u online prostorima pa kroz različite profile favoriziraju poznate osobe. Dok je u svjetskoj glazbenoj industriji najpopularniji Twitter-profil pop-zvijezde Katy Perry (31), koja je nedavno stekla prvih 90 milijuna pratitelja, istražili smo kakvo je stanje na domaćoj estradi. Objave Nine Badrić na Twitteru zanimljivim smatra 147 tisuća ljudi, dok je na drugom mjestu glazbeni duo 2Cellos s 68.000 sljedbenika. Jelena Rozga treća je s gotovo 21 tisućom obožavatelja, a Severina ih broji 19 tisuća. Konkurentski Facebook ima nešto drukčiju publiku, a statistike pokazuju da su ovo najpopularniji estradnjaci: 1. 2 Cellos, milijun obožavatelja Mladi čelisti Stjepan Hauser (30) i Luka Šulić (28) spojem klasične i moderne glazbe izvode prerade poznatih hitova. Upravo zbog toga stekli su i svjetsku popularnost, a nedavnim koncertom na zagrebačkom Tomislavcu potvrdili su taj status, okupivši više od 20 tisuća ljudi koje su oduševili energičnim nastupom i finalnim vatrometom. 2. Severina (44), 882 tisuće obožavatelja Zbog više od 20 uspješnih godina na sceni, ova Splićanka prozvana je i kraljicom estrade. Severinine objave tako prati 882 tisuće obožavatelja. Na estradi se pojavila s pjesmom "Vodi me na ples", a posebnu pažnju dobiva nakon hita "Dalmatinka". Iako se posljednjih godina zvuk njezinih pjesama drastično promijenio, a kritizirana je i zbog koketiranja s turbo-folkom, pjevačica i dalje osvaja publiku poput magneta, a najviše fanova dolazi iz Srbije, Hrvatske i BiH. 3. Fani Stipković (33), 860 tisuća obožavatelja Novinarka i voditeljica svoju karijeru nastavila je uspješno krojiti u Španjolskoj. Osim TV angažmana, uskoro pokreće i portal Fani TV, a počela je pisati i za cijenjeni Huffington Post. Njezine objave u najširem broju prate osobe iz SAD-a, Brazila i Indije. 4. Jelena Rozga (38), 723 tisuća obožavatelja Simpatičnoj pjevačici slava je porasla posljednjih godina kada je publika zavoljela hitove "Bižuterija", "Tsunami" i "Nirvana". Bolja polovica čelista Stjepana Hauser najviše fanova ima na području Hrvatske, Srbije i BiH. Trenutačno je popularan njezin singl "Udajem se", a pjeva li o svojoj budućnosti s čelistom, Jelena nije potvrdila. 5. Nina Badrić (44), 423 tisuće obožavatelja Cijenjeno ime na domaćoj estradi i dalje ostaje Nina Badrić. Uz odanost specifičnom glazbenom stilu, pjevačicu favorizira gotovo pola milijuna osoba. Na prvom mjestu domaćih top ljestvica nalazi se i njezin aktualni singl "Dani i godine". Zagrepčanka je time najavila deveti studijski album. >> Lijepa pjevačica za novi spot angažirala i muža - pogledajte koja je bila njegova uloga!