Član žirija showa „Tri, dva, jedan – kuhaj!“ i chef trogirskog restorana, Ivan Pažanin, u kratkom je intervjuu za RTL-ov magazin „Sve u šest“ otkrio nekoliko detalja iz svojeg života. Otkad se pojavio na televiziji žene mu ne prestaju davati epitete, a često se čuje i pokoja usporedba s mladim Robertom Redfordom ili Franom Lasićem. Novinarki je priznao kako ga žena može privući inteligencijom, načinom komunikacije, stavom i karakterom, ali i da se itekako vidi u braku s djecom. Osim kuhanja za članove F1 timova, Johna Malkovicha i Novaka Đokovića, Ivan je otkrio i da je čak tri mjeseca boravio na Antarktiku. No, kao pravom Dalmatincu, nakon pet idiličnih dana na hladnoći s pingvinima i kitovima nedostajalo mu je sunce, pa se Antarktika brzo zasitio. Međutim, Ivan je također otkrio da je u mladosti bio punašan dečko. U jednom je periodu imao čak 120 kilograma. „U mladosti sam imao problema s kilažom. Možda je to genetski u mojoj obitelji. Znate kako je to u Dalmaciji, baba bi uvijek govorila „Mali je gladan“, čak i kada mali nije bio gladan.“, objasnio je uz smiješak Ivan. Višak kilograma pobijedio je zahvaljujući odlasku na brod, prilagođenom prehranom i vježbanjem. A otkako je ovaj "mali od kužine" završio na malim ekranima, žene mu ne daju mira. Njegovom šarmu nisu odoljele niti prodavačice na tržnici kojom se prošetao jučer u Zagrebu. >>'Poruke koje mi šalju obožavateljice su simpatične, ne smetaju mi' >>Pažanin se prima kuhače, a Bijeli tim uči kako se radi Bobó de camarão 