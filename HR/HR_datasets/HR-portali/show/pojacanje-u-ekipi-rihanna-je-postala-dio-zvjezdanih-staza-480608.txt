U ovom je nastavku posadu 'USS Enterprisea', predvođenu kapetanom Jamesom T. Kirkom, napao nezaustavljiv val izvanzemaljaca koji uništavaju Enterprise, ostavljajući ih nasukane na novoj planeti, gdje se sukobljavaju s novim nemilosrdnim neprijateljima. Posada je ostala bez broda te je zatočena na nepoznatom planetu, no tamo nisu sami, a misteriozna ratnica koju susretnu zna zašto se i nalaze baš tamo. Najveća pustolovina svih vremena započinje nevjerojatnom pričom o putovanju mlade posade koja se vraća na najmodernijem svemirskom brodu ikad sagrađenom - 'U.S.S. Enterprise' uz zvukove fenomenalnog Rihanninog singla 'Sledgehammer', snimljenog samo za ovaj dugo iščekivani film. Pogledajte foršpan U glavnim su ulogama Idris Elba kao glavni negativac i Sofia Boutella kao misteriozna izvanzemaljka, Chris Pine kao kapetan James T. Kirk, Zachary Quinto kao Spock, te Simon Pegg, Zoë Saldana, Karl Urban i nesretno preminuli Anton Yelchin u ulogama Scottyja, Uhure, Bones McCoya i Chekova. Film je režirao Justin Lin, proslavljeni redatelj hitova 'Saw' i 'Brzi i žestoki', dok su za scenarij odgovorni Doug Jung i Simon Pegg, koji i glumi u filmu. Producenti filma su J.J. Abrams i Bryan Burk. Zvjezdane staze – S one strane u naša kina stižu 21. srpnja u distribuciji Blitza i to u najprestižnijim formatima, uključujući i IMAX. Tema: FILM 