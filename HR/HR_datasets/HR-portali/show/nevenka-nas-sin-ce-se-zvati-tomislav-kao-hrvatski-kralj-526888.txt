PRETPLATITE SE ZA JOŠ OVAKVOG SADRŽAJA: U osmom sam mjesecu trudnoće i osjećam se stvarno dobro. Samo me malo trbuh boli i nezgodno ga je nositi. Kasnije će mi biti sve teže i teže, kaže Nevenka Bekavac (41). Zvijezda showa 'Ljubav je na selu' sa suprugom Zvonom Petričevićem (44) očekuje sina. - Zvat će se Tomislav, po hrvatskom kralju. A i ja sam iz Tomislavgrada, pa neka mu to bude uspomena na mamu - kaže Neva. Svoje trudničke dane provodi odmarajući se u Zvoninu stanu u Sinju, gdje žive.  - Izađem ja i do grada pa se malo prošetam. A mislila sam upisati i trudničke vježbe. Ne znam, vidjet ću još - kaže reality zvijezda. Još mjesec dana: Nevenka se veseli sinu, a Zvonu nakon ‘pituranja za vinčanje čeka pituranje za dite’ Iako se žalila kako umirovljeni nosač kofera ništa ne radi po 'cile dane' jer rješava križaljke, sad tvrdi da joj ponešto i pomogne. Zajedno s njim razmišlja o tome da upiše trudnički tečaj, a ovih dana posebno pazi i na prehranu. - Nemam posebnih prohtjeva što se tiče hrane. Uživam u laganoj talijanskoj spizi, tjestenine su mi najdraže. Trudim se ne jesti tešku hranu - kaže Nevenka. U trudnoći je dobila oko 15 kila, ali je to previše ne brine, jer inače voli odlaziti u teretanu. Do nedavno je znala zaigrati i košarku na lokalnom igralištu. Iako se po Sinju šuška kako će reality zvijezda roditi malog sinjskog alkara, ona i Zvone sve više razmišljaju da porođaj bude u splitskoj bolnici. “A kad rodim sina, voljela bih ponovno nastupiti u dobrom reality showu ili ću raditi u dućanu” - Mislim da će me Zvone voditi u Split. A voljela bih se i zaposliti kad rodim sina. Najdraže bi mi bilo opet nastupiti u nekom reality showu ili da radim kao prodavačica - kaže Splićanka. Tvrdi kako joj je žao što ne može više u show 'Ljubav je na selu', ali joj je drago da je postala najpopularnija žena tog realityja. Nevenka se u travnju odvažila i u splitskom tattoo studiju napravila svoju prvu tetovažu, sa simbolom leptira i stiliziranog slova N. Nedavno je rekla i da se pomalo boji svega što joj budućnost nosi, najviše zbog Zvone, u kojeg nije sigurna da je onaj pravi. Sad tvrdi da se Petričević trudi jer sprema po kući i kuha ručak za njih dvoje. Par se upoznao u Međugorju, a zajedno su više od dvije godine s bezbroj prekida i pomirenja. - Neve me osvojila šarmom. Dobra je u srcu i duši. Ja sam prvi priša njoj pa smo izminili brojeve. Čime sam ja osvojio Nevenku? To je teže reći. Izgledom nisam sigurno - rekao je Zvone. Dodaje da su se vjenčali na brzinu zbog ljubavi. Nevenka i Zvone s nestrpljenjem očekuju sina, za kojeg će možda 'piturat' zidove u plavu boju.