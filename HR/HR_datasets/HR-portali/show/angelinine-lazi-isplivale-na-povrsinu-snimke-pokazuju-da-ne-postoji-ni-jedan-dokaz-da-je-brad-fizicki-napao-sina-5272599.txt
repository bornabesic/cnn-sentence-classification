Ne postoji ni najmanji dokaz da je Brad Pitt napao 15-godišnjeg sina Maddoxa tijekom leta njihovim privatnim avionom, piše Radar Online. Spomenuti portal također navodi da je u posjedu snimki od 14. rujna prema kojima nema traga incidentu o kojem se u medijima pisalo sve dosad. Naime, par je tijekom leta imao problema zbog turbulencija, a ne zbog međusobnih obračuna, pa snimka nikako ne ide u prilog Angelini Jolie.  No, kako pišu, istina je da je Jolie zbilja odmah nakon slijetanja podnijela zahtjev za rastavu braka. Ubrzo nakon toga pojavile su se informacije o svađi Brada i sina, a glumica je zatražila potpuno skrbništvo nad njihovih šestero djece. Brad se ovoga tjedna prvi put pojavio u javnosti nakon što je javnost saznala za vijest o krahu njihovog braka. Glumac trenutačno promovira svoj novi film 'Allied' u kojem glumi s Marion Cotillard koju se spominjalo kao krivca za kraj ljubavi s Jolie.