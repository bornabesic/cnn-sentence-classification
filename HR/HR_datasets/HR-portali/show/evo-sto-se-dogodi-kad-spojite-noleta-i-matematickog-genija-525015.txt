Uvriježeno je mišljenje da muškarci ne mogu obavljati dvije radnje odjednom, ali 'superčovjek' Aleksandar Žikić, dječak od samo devet godina, pokazat će da je to samo mit. Naime, Aleksandar će u petak u 20 sati u novoj emisiji 'Superljudi' pokazati da u isto vrijeme može igrati tenis i obavljati matematičke radnje.  Aleksandar kaže da uspijeva bilo što raditi dok zbraja jer u glavi ima kalkulator. Prijatelji ga zovu Žile Enter jer čim kažu brojeve, on ima rezultat. Osim matematike, Aleksandar obožava i Novaka Đokovića, a kako izgleda kad spojite malog Nolu i matematičkog genija u jedno, gledatelji će saznati u petak u 20 sati u 'Superljudima' na RTL-u. 