Manekenka Amber Rose i njezin zaručnik, reper Wiz Khalifa čekaju svoje prvo dijete, objavili su jučer. − Znamo kojeg je spola, ali nećemo otkriti. Jako smo uzbuđeni i želimo ponešto sačuvati i za sebe − kazala je 28-godišnjakinja. Njezin četiri godine mlađi partner sve do tog trenutka opovrgavao je priče o trudnoći svoje voljene. − Ne želim trčati pred rudo. Sad smo sigurni da je beba dobro, da je živa i zdrava, i mogu vam reći da ću biti najbolji otac i najbolji suprug na svijetu − kazao je Khalifa. Njegova izabranica Amber Rose donedavno je bila u vezi s reperom Kanyeom Westom, od kojeg ga je, tvrdi, otjerala njegova sadašnja djevojka, starleta Kim Kardashian.