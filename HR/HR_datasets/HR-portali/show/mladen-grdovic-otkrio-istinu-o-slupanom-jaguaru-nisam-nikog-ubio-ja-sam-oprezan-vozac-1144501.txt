Iako je dosad platio više od 13 tisuća kuna kazni, bez vozačke dozvole ostao tri puta te na svojim automobilima imao nekoliko stotina tisuća kuna štete, Mladen Grdović ne odustaje od vožnje. Nedavno je tako slupao jaguar, no u razgovoru za RTL  prije puta na australsku turneju otkrio je zanimljiv detalj. U toj nesreći on nije vozio, nego je bio suvozač. Poput Luke Modrića – Nisam nikakve izjave htio dati zato što je bila jedna ogrebotina. To je bilo u kasnim jutarnjim satima, božićni praznici, ali šofer nisam bio. Nikad nikoga nisam ozlijedio, nikad nikoga nisam taknuo, ne volim voziti brzo, na cesti sam vrlo oprezan vozač – tvrdi pjevač koji će u Australiji održati devet velikih koncerata. – Za te se koncerte pripremam kao Luka Modrić kad ide na neku važnu utakmicu – kazao je Mladen RTL-u. >>Mladen Grdović s 3,6 promila alkohola u krvi skrivio prometnu nesreću