Pred kandidatima 'Života na vagi' je još jedan Veliki izazov. Po samom dolasku u  Aquapark Adamovec Gabi će strahovati od izazova i nadati se da neće biti ronjenja, dok Krolo smatra kako je pobjeda jako važna jer bi mu osvojen imunitet uz taktiziranje garantirao prolazak u finalni tjedan. Kandidate čeka težak zadatak Velikog izazova - moraju zaroniti po loptice na dnu bazena i donijeti ih u kutije označene njihovim bojama.  Za ovaj izazov imaju 15 minuta, a pobjednik je onaj tko sakupi najviše loptica. Hoće li Gabi uspjeti ponovno savladati samu sebe, tko će se nagutati vode, a tko će na kraju odnijeti ovu važnu pobjedu gledatelji će saznati večeras. Unatoč dobrom raspoloženju u kući, slijedi vaganje, a show nitko ne želi napustiti. Unatoč tome što već odlično izgleda, Ana se boji da će otići kući jer gubi najmanje kilograma. Na današnjem vaganju kandidate očekuju mnoga iznenađenja, a gledatelji će saznati hoće li taktičarski dvojac, koji se prije vaganja napio vode, uspjeti završiti u minusu s kilama. Unatoč odličnim rezultatima troje kandidata naći će se ispod žute linije i jedan od njih nakon eliminacije morat će napustiti kuću. Ovo su zadnje eliminacije jer ih na posljednja dva vaganja očekuje crvena linija, koja osobu s najlošijim postotkom direktno izbacuje iz igre. Tko ostaje u finalnom tjednu gledatelji će saznati večeras, od 20.10 sati, na RTL-u. 