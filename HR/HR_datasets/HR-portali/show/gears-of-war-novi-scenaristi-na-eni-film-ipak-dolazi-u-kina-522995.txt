Kako smo već najavili tijekom listopada, nevjerojatno popularan serijal video igara, pucačina 'Gears Of War', prešla je u ruke Universala kako bi postala film. No od tada pa do danas su stvari malo zastale, s iznimno malo vijesti o bilo kakvim detaljima. To se sve promijenilo danas. Iz Universala je javljeno da su napokon nađeni i scenarist za film, kao i producent. Scenarist je Shane Salerno, kojeg znamo po njegovom radu na Affleckovom 'Armagedonu', dok je producent Dylan Clarke, koji iza sebe ima cjelokupnu franšizu o 'Planetu majmuna'. Takve vijesti nam daju do znanja da je franšiza u dobrim rukama. Ipak, tko je bolji za rad na filmu koji bi trebao biti akcijom ispunjen eksplozivni spektakl od ljudi koji su za takve filmove specijalizirani? Premda nije izrečeno ništa o radnji, ipak se čini da bismo mogli dobiti priču koja ne slijedi borbu Marcusa Fenixa, protagonista serijala, protiv zlokobnih Locusta. Drugi detalji trenutačno nisu dostupni, no čim postanu, moći ćete čitati o njima u našoj filmskoj rubrici. Tema: FILM 