U crkvi svetog Ivana Krstitelja danas su se vjenčali nogometaš Ognjen Vukojević i bivša Miss Hrvatske Andreja Ćupor. Par je vezu započeo 2008. da bi prekinuli dvije godine poslije, ne otkrivajući razloge prekida. Ostali su u prijateljskim odnosima i vezu su obnovili krajem prošle godine i odlučili se vjenčati, a u prosincu im stiže i prinova.  – Istina je, naša je dugogodišnja ljubav okrunjena zarukama i djetetom koje bi na svijet trebalo stići na moj rođendan u prosincu. Jako sam sretan, osobito zato što moj život dobiva novu, posebnu dimenziju – rekao je nogometaš ovo ljeto za Story. Večeru za svoje goste organizirali su u jednom zagrebačkom restoranu, a među uzvanicima su bili Zdravko Mamić, Darijo Srna sa suprugom Mirelom Forić i Eduardo Da Silva sa suprugom Andreom.  Kako piše 24sata, Eduardo je bio i vjenčani kum Ognjenu.  