Glumac Brad Pitt (53) je djecu glazbenika Chrisa Cornella, koji se prije dva tjedna objesio u hotelu, odveo u losanđeleski zabavni park. Oskarovac je bio blizak Cornellov prijatelj. Njegovoj kćeri Toni (13) i sinu Christopheru Nicholasu (12) je kupovao slastice i igračke i cijeli se dan vozao s njima u tematskom parku Harry Potter World. - Chrisova supruga Vicky je ganuta što ih je Pitt odlučio razveseliti nakon obiteljske tragedije - kaže izvor blizak obitelji Cornell. Brad inače i sam skrbi o šestero djece s bivšom suprugom Angelinom Jolie (41). Nakon razvoda od Angeline počelo se šuškati da je suicidalan, ali on je to demantirao uz smijeh. - Ne razmišljam o samoubojstvu, nije sve tako crno. Još je puno ljubavi i ljepote u svijetu - rekao je holivudski glumac. Dodao je da su mu djeca sve i da će se fokusirati na njih.