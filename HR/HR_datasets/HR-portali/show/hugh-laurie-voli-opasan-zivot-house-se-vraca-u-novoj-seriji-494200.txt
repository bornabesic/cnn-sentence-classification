U svojoj novoj seriji, Hugh Laurie preuzeo je ulogu nešto simpatičnijeg lika nego što je to bio doktor House. Doduše, ima onih kojima je House jako drag, no to ga i dalje ne čini ugodnom osobom. Laurie glumi u seriji 'Chance', koja je kao i 'House', nazvana prema glavnom liku, koji je, kao i House, doktor. Pogledajte prvi foršpan Serija 'Chance' zasnovana je na romanu Kema Nunna, u kojem je glavni lik dr. Eldon Chance, forenzički neuropsihijatar koji se neoprezno uplete u zavjeru s ukradenim identitetom, korumpiranom policijom te misterioznom pacijenticom. Premda Laurie opet glumi doktora, po prvim kritikama serije, dobit ćemo posve drugačiju ulogu od one koju je imao u 'Houseu'. Serija na male ekrane dolazi 19. listopada. Tema: FILM 