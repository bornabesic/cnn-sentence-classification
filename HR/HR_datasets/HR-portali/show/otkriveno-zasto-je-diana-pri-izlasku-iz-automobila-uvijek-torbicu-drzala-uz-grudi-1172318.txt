Princeza Diana bila je poznata po istančanom modnom ukusu i njene modne kombinacije, kako dnevne tako i večernje, uvijek su dobivale pohvale modnih kritičara. Jedan od omiljenih modnih dodataka koji je nosila ''princeza srca'', kako su je od milja zvali, bila je i clutch torbica, a  Anya Hindmarch, dizajnerica torbica koje je nosila princeza Diana, otkrila je i jedan zanimljiv detalj o Diani i načinu na koji je nosila ove torbice. Naime, brojne videosnimke i fotografije prikazuju Dianu kako pri izlasku iz automobila čvrsto drži torbicu uz grudi, a pozadinu priče vezanu za ovaj detalj Hindmarch je otkrila u intervju za britanski Telegraph. – Kako bi izbjegla moguće neugodne situacije poput one da joj paparazzi snime dekolte dok izlazi iz automobila, Diana bi se uvijek zaštitila torbicom – kaže Anya i dodaje kako je princeza Diana u šali ove torbe prozvala torbicama za dekolte. Inače, princeza je bila jedna od prvih njenih klijentica i Hindmarch joj je dizajnirala torbe gotovo za svaku prigodu.