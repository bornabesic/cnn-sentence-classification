Libanonska republika službeno je zabranila prikazivanja filma 'Wonder Woman' jer je glavna glumica, Gal Gadot, Izraelka. Do same zabrane je došlo samo nekoliko sati prije nego što je film trebao imati svoju premijeru, a odluku o zabrani donijelo je vijeće Ministarstva ekonomije. Razlog zabrani je taj što je Libanonska republika službeno u ratu s Izraelom i što ima zakon koji bojkotira izraelske proizvode te zabranjuje Libanoncima kontakt s Izraelcima. Vijest je čak i objavljena na službenoj stranici libanonskog kino lanca Grand Cinemas. - Kada bi željeli da njihova zabrana ima ikakvog smisla, trebali su to napraviti prije godinu dana, kada smo dobili prvi foršpan za film. A ne ovako, u tjednu kada film dolazi u kina - izjavio je popularni libanonski bloger, Elie Fares. U glumačkoj postavi su uz Gal Gadot i Chris Pine, Robin Wright, Danny Huston, David Thewlis, Connie Nielsen, Elena Anaya, Ewen Bremner, Lucy Davis, Lisa Loven Kongsli, Saïd Taghmaoui te Eugene Brave Rock. Režije se prihvatila Patty Jenkins, redateljica hvaljenog 'Čudovišta'. 'Wonder Woman', u distribuciji Blitza, pogledajte već od danas u CineStaru i to u najboljim formatima IMAX, 4DX i REALD 3D, a ulaznice možete kupiti na blagajni kina ili online na Blitz-CineStaru. Tema: FILM