Zabavno i zanimljivo bilo je gostovanje Lady Gage u showu komičara Jamesa Cordena u kojem James sve svoje goste odvede na vožnju tijekom koje imaju mali karaoke show. Za vrijeme vožnje James je obukao nekoliko najupečatljivijih modnih kreacija pjevačice, među kojima je najzanimljivija haljina od mesa.  Gaga je Jamesu otkrila da je velika obožavateljica Michaela Jacksona i da u svom ormaru ima čak 400 komada odjeće koja je nekada pripadala kralju popa. Iako je tek nedavno položila vozački ispit, komičar joj je dopustio da upravlja volanom dio vožnje i dao joj je nekoliko savjeta o tome kako se pripremiti za nastup na Super Bowlu. Zajedno su izveli neke najveće Gagine hitove poput "Poker Face", "Bad Romance" i "Edge of Glory", a Gaga je pokazala kako raskošan glas ima, u što se možete uvjeriti i u ovom videu.