Na radost brojnih obožavateljica, Ivan Zak poželio se uvjeriti u raskoš drugog po redu 'Adventa u Zadru'. Iznenađeni što ga tamo vide, posjetitelji su pohrlili podružiti se s pjevačem. Drugo izdanje Adventa u Zadru donosi pregršt atraktivnih sadržaja, uključujući laserski i snježni show, koncerte te klizalište 'Ledeni park' uz crkvu sv. Marije. Prije svečanog otvorenja, zadarski voditelj i animator pripremio je dječje karaoke, a nakon toga posjetitelje je zagrijao DJ Špela. Bend Rockatansky svojom su izvedbom domaćih i stranih hitova označili svečano otvaranje. Pjevač Ivan Zak odlučio je uvjeriti se u raskoš 'Adventa' stoga se oko 17 sati jučer pojavio na Trgu Petra Zoranića, što su posjetitelji uskoro uočili. Pjevač je tako, u blagdanskom raspoloženju, odlučio podružiti se sa svojim iznenađenim obožavateljima koji su pohrlili na Trg ne bi li ga upoznali te se s njima fotografirali. Uskoro je nastao red za selfieje, a pjevač je strpljivo pozirao sa svima. Zak je oduševljene obožavatelje i podsjetio da će ga ponovno imati prilike vidjeti u Zadru i to na Silvestrovo.  - Drago mi je da ću za doček Nove Godine pjevati u Zadru jer to znači da ću i uživati i raditi. Ovo ljeto nije bilo prilike za druženje s fanovima zbog mog gustog rasporeda i nadam se da će za to biti prilike na Silvestrovo - kazao je omiljeni pjevač Zadarskom listu.   >>Ivan Zak: Publika mi je motivator, a nema jačeg vjetra u leđa nego kada pozlati vaš rad 