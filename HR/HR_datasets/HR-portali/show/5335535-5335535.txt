Pjevač i veliki mirotvorac John Lennon i njegova supruga Yoko Ono davne 1969. godine u sklopu mirovne akcije 'The War is Over' poslali su pisma na adrese 50 svjetskih državnika. Među njima je bio i tadašnji jugoslavenski lider Josip Broz Tito, a faksimil spomenutog pisma na društvenoj mreži objavila je Titova unuka, kazališna redateljica Saša Broz. Član legendarnih The Beatlesa maršalu je uz omotnicu priložio i kutijicu s dva žira u nadi da će ih Tito zasaditi, a oni izrasti u dva hrasta, koji će simbolizirati mir u svijetu. Nostalgična Saša uz djedovu uspomenu objavila je i poruku 'Dajte miru šansu', a upravo je te stihove 1969. godine i opjevao pokojni Lennon u hit singlu 'Give Peace a Chance'. Central Press / Getty Images Yoko Ono i John Lennon