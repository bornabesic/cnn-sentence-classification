Bivši Severinin muž, Milan Popović, tvrdi da je pjevačica - nestala. Prema njegovim riječima, Severina mu se već mjesec dana ne javlja ne telefon, ne odgovara na poruke, ne dolazi po dijete, piše RTL. Činjenica da je polovicom listopada zbog problema s glasnicama morala odgoditi nadolazeće koncerte potaknula je glasine da je ponovno trudna, no to je ostalo na nivou glasine. Sad se u spekulacije uključio i Milan Popović, otac njezinog Aleksandra, koji kaže da mu se uopće ne javlja i da ne dolazi po dijete. ‘Dijete nije vodila u vrtić niti ga preuzimala iz vrtića više od mjesec dana, otkazala je koncerte, na moje SMS poruke ne odgovara. Kad sam povezao više činjenica, shvatio sam da je jednostavno majka našeg sina - nestala’, kaže Milan i dodaje da je Aleksandar zbog toga ostao kod njega jer ga nije htio predati ‘trećim stranama’. ‘Pritom sam svo vrijeme obavještavo majku gdje smo i predlagao joj da osobno u svakom trenutku može da dođe kod njega’, dodao je za RTL. Ipak, sinoć ga je predao baki, a jutro poslije proveo je na zagrebačkoj policiji. Prije desetak dana Severinini opunomoćenici tužili su ga da je, laički rečeno, oteo dijete i odveo ga u Beograd. No, Popović tvrdi da je pokušavao riješiti situaciju, ali ga ni ne zanima gdje je majka njegovog djeteta. Severinin menadžer Tomislav Petrović ogovorio je kratko na upit RTL-a o tome gdje se nalazi Severina: ‘Severina nema namjere preko medija razgovarati s Milanom Popovićem, niti obrazlagati njegove laži.’ Podsjetimo, Milan Popović je protiv Severine i njoj bliskih osoba podignuo gotovo 30 tužbi, u namjeri da dobije puno skrbništvo nad Aleksandrom, no sve je tužbe izgubio. A da pjevačica nije iščeznula svjedoči njezina aktivnost na društvenim mrežama.