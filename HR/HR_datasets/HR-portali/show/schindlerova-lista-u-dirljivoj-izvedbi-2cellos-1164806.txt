2CELLOS su danas objavili novi spot, na temu iz filma Schindlerova lista. Dirljivu i tužnu temu iz Spielbergovog remek djela koji prikazuje tužnu sudbinu Židova u Drugom svjetskom ratu, 2CELLOS su odsvirali u Zagrebu, a spot je režirao Darko Drinovac. “Ambijent stare tvornice koju smo pronašli savršeno je odgovarao ovoj tužnoj i potresnoj temi. Uz nas, u spotu se pojavljuje i djevojčica koja šalje poruku mira.”, rekao je Stjepan Hauser. Spot je objavljen uoči obilježavanja Jom Hašoe. U ponedjeljak, 24. travnja se obilježava tužan dan, dan sjećanja na holokaust i heroizam. Na  taj se dan Židovi se sjećaju šest milijuna ubijenih sunarodnjaka, žrtava nacizma i fašizma u Drugom svjetskom ratu. Luka Šulić i Stjepan Hauser diljem svijeta promoviraju hvaljeni novi album “Score” na kojem je objavljena i “Schindlerova lista”. 2CELLOS će u sklopu nove turneje na kojoj predstavljaju novi album i novi show u pratnji orkestra, nastupiti i u pulskoj Areni, 2. srpnja!   >>Pogledajte novi spot 2Cellosa: emotivna posveta poznatom filmu