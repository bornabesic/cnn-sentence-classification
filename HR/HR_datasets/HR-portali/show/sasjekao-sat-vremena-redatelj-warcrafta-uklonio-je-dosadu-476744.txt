Iako nam ne bi nimalo smetalo da je film trajao značajno dulje, redatelj filma 'Warcraft: Početak', Duncan Jones objasnio je kako se dogodilo da je ipak skratio film na malo ugodnijih dva sata. - Puno odličnog materijala nije ušlo u zadnju verziju filma, ali biti će i DVD-a i Blu-Raya pa ćemo te scene tamo dodati. Film je trajao oko dva sata i 40 minuta, ali to nije toliko ludo trajanje - izjavio je Jones. Redatelj je nastavio objašnjavati odluke koje je donio da bi toliko opsežan svijet uspio sabiti u samo nekoliko sati filma. - Neke dijelove radnje smo morali promijeniti i nisu više toliko jasni koliko su bili. Ljubitelji 'Warcrafta' upitat će se pitanja o Garoni i njenom podrijetlu. Ako je polu-ork, kako je i polu-čovjek? Postoje dobri razlozi za sve to, ali jednostavno nismo imali mjesta za sve te scene u filmu - ustvrdio je Jones. Osim glavnih likova, Garone (Paula Patton), Durotana (Toby Kebbel) i Anduina Lothara (Travis Fimmel) , u filmu o 'Warcraftu' vidjet ćemo glavne čarobnjake iz serijala, tj. Bena Fostera u ulozi Medivha i Daniela Wua u ulozi Gu'ldana. Dominic Cooper nastupit će u ulozi kralja Llane Wrynna, Clancy Brown odglumit će orka Blackhanda, dok će ulogu pobješnjelog Grommasha Hellscreama preuzeti Terry Notary. Drugog čarobnjaka, Khadgara, od glumit će Ben Schnetzer. Prva filmska adaptacija Warcrafta u hrvatska kina stiže za samo osam dana, već 9. lipnja. Tema: FILM 