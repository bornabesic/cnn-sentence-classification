George Clooney i njegova supruga Amal očekuju blizance, kazao je u četvrtak glumac Matt Damon dodajući da je tako oduševljen da je skoro počeo plakati prošle jeseni kad je doznao. Damon je kazao za Entertainment Tonight Canada da mu je Clooney (55) kazao novost dok su snimali film i da je tada njegova supruga Amal Clooney, 39, bila oko osam tjedana trudna. "Rekao sam: Jesi lud? Nemoj nikome reći, nemoj nikome reći. Zar ne znaš pravilo o 12 tjedana?", rekao je Damon, dodajući uz smijeh: "Naravno da nije". Trudnoća je prva za Clooneyeve koji su se vjenčali u Italiji 2014. Damon je nahvalio Amal Clooney, pravnicu koja se bavi međunarodnom zaštitom ljudskih prava, nazivajući ju iznimnom ženom i kazao je da je George Clooney osvojio "jackpot." Dodao je da će par biti sjajni roditelji i da su ta djeca sretna. >> Amal Clooney posljednja nada Gaddafijeva sina osuđenog na smrt