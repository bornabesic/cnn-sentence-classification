Snimku na kojoj se nova prva dama SAD-a tijekom govora pred velikim auditorijem trza na dodir svojeg supruga, analizirali su stručnjaci za neverbalnu komunikaciju, piše Rawstory.com. Profesionalci za čitanje govora tijela iznijeli su analizu o tome što se događa u braku prvog para Amerike. Tako govore kako je Melania savladala tehniku smješkanja, no njezino lice s lažnim osmijehom zapravo otkriva puno više. Stručnjaci kažu kako lice najpoznatije Slovenke svijeta otkriva tugu i činjenicu da nimalo ne uživa u novoj ulozi. Najnovija snimka bila je povod da stručnjaci za analizu govora tijela pregledaju i ostale snimke Donalda i Melanije. Donald Trump, kažu, ostavlja dojam hladne osobe koja ne mari za nježnost i bliskost. Tvrde kako Melania izgleda depresivno, a prvi par se sve više udaljava. Melania zbog poljuljanih obiteljskih odnosa ostavlja dojam žene bez imalo samopouzdanja, a Trump se ne trudi ništa promijeniti, već sebično uživa u pogledima uperenima u njega. Idu tako daleko pa kažu i da Melania više ni ne skriva prijezir prema muškarcu s kojim je 12 godina u braku i da će situacija biti samo gora. Razvod prvog para SAD-a po njima je vrlo izgledan.          >>Nova snimka Trumpa i Melanije zabavlja američku javnost >>Ova zgodna brineta, bivša manekenka, osoba je bez koje Trump ne može >>Nakon dva tjedna Melania Trump konačno se pojavila u javnosti​