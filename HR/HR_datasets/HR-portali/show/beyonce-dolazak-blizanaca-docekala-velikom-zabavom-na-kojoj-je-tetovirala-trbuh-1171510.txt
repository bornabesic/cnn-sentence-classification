Pop zvijezda Beyonce za dva tjedna rodit će blizance, a proteklog je vikenda povodom tog sretnog događaja sa suprugom Jay Z-jem organizirala veliki tulum kojeg je nazvala "Carter Push Party" (Tiskanje blizanaca Carter). Zabava je imala motive Afrike, a 35-godišnja pjevačica za tu je priliku kanom tetovirala svoj trudnički trbuh. U goste su joj stigle sestra Solange i mama Tina, ali i prijateljice: Serena Williams koja također čeka dijete, te Kelly Rowland i Michelle Williams, s kojima je pjevala u grupi Destiny's Child. S njima se zabavaljala i Beyonceina petogodišnja kćerkica Blue Ivy.Svi su bili odjeveni u tradicionalne afričke nošnje, a mama Tina i sama Beyonce su na Instagramu javnosti pokazale kako je bilo na zabavi.