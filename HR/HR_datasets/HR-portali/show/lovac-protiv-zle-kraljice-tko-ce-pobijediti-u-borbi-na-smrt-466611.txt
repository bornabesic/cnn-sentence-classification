Universal Pictures objavio je novi foršpan za 'Lovca i ledenu kraljicu', i možemo reći da je eksplozivan. Kako je sada jasno, film se odvija i prije i poslije događaja koje smo vidjeli u 'Snjeguljici i lovcu'. Sudeći po foršpanu, vidjet ćemo priču o Lovcu (Chris Hemsworth), koji je odrastao kao ratnik u vojsci kraljice Freye (Emily Blunt), sestre kraljice Ravenne (Charlize Theron) iz prvog filma. No kada Lovac prekrši svoj zavjet o čednosti, i pobjegne sa svojom izabranom Sarom (Jessica Chastain), prizove na sebe gnjev ledene kraljice Freye i njezine uskrsle sestre Ravenne. Pogledajte video Redatelj Cedric Nicholas-Troyan režira ovaj nastavak, nakon što je redatelj prvog filma, Rupert Sanders krenuo na snimanje filma 'Ghost In the Shell'. Koliko se ova verzija razlikuje od klasične bajke, provjerite u kinima od 21. travnja 2016. u distribuciji Blitz film i video. Tema: FILM 