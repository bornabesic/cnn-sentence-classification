Nakon što smo u prošloj epizodi vidjeli dvostruku transformaciju Bojana Jambrošića u Jacquesa Houdeka i Doris Dragović, ove nedjelje gledatelje hit showa 'Tvoje lice zvuči poznato' očekuje još jedan duet uz pomoć nove tehnologije koja je oduševila gledatelje, a to je hologramski prikaz jednog od nastupa. Gljiva je tako Ani Gruici dodjelila zadatak transformaciju u Olivera Dragojevića i Borisa Dvornika. Ana će se na bini pojaviti kao Boris Dvornik, dok će transformacija u Olivera Dragojevića biti ranije snimljena i hologramski prikazana na pozornici. - Oduševljena sam i zgrožena u isto vrijeme! Nije mi svejedno, Boris i Oliver dvije najveće splitske legende - komentirala je Ana koja će otpjevati hit ''Nadalina'', te dodala: „Po meni je Oliver definitivno pjevač broj jedan Splita, a k tome Boris Dvornik najveća glumačka splitska legenda.“  Hoće li Ani poći za rukom uspješno utjelovit dva splitska velikana, tek ćemo doznati, a pokoji savjet zasigurno će joj udijeliti Bojan Jambrošić kojega ćemo ovoga puta vidjeti u liku Nine Badrić. - Znam o Nini Badrić da je izvrstan vokal. Izvrsna je u pokazivanju emocija. Nina koketira s kamerom.“ kazao je Bojan, a otpjevat će njezinu pjesmu ''Takvi kao ti''. „To je pjesma koja govori da ona poznaje loše mangupe, a ona bi htjela nekog dobricu, kao ja.“ dodao je Bojan i zaključio kako će mu najveći problem biti pjevati, a da mu ne pukne glas. Ivana Mišerić još jedanput nastupit će kao boy band. Ove nedjelje utjelovit će Jordana Knighta iz američkog banda  New Kids on the Block. Ivana će nastupiti s njihovom pjesmom ''Step By Step'' te zaključuje: „Mislim da ću puno kalorija potrošiti!“ Kralja katalonske rumbe, salse, falamenka i popa sve u jednom – Nicolása Reyesa iz francuskog sastava Gipsy Kings utjelovit će Mario Roth koji ističe kako mu se jako sviđa izazov, obzirom da Gipsy Kingse i privatno sluša. „Obožavam tu njihovu veselu, prpošnu glazbu. Ovo će biti za moju dušu.“ kazao je Mario koji će održati mini koncert s pjesmama ''Volare'', ''Djobi Djoba'' i  ''Baila Me''. Vidjet ćemo ove nedjelje još nastupe Daniela Bilića kao Will Smitha, Nives Celzijus kao Olivie Newton John, Dalibora Petka kao pjevačicu grupe Las Katchup, dok će Mia Anočić Valentić nastupiti kao Ljiljana Nikolovska iz grupe Magazin. >>Bojan Jambrošić transformirao se u Doris Dragović i Jacquesa Houdeka. Jacques je bio zatečen 