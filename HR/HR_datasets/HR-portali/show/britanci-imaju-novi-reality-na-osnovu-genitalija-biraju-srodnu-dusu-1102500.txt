"Reality show dotaknuo je dno", jedan je od komentara o novoj emisiji "Naked Attraction" britanske televizijske kuće Channel 4.  Prva epizoda premijerno je prikazana u srijedu navečer, a cilj emisije je da kandidati pronađu srodnu dušu. Glavna razlika u odnosu na slične realityje u tome je što su kandidati potpuno goli. Šest natjecatelja opisuje sebe i svoje dijelove tijela koje postupno razotkrivaju, a druga osoba ih ocjenjuje i bira za spoj. Brojni gledatelji šokirani su emisijom. "Ovo je jednostavna emisija osmišljena kako bismo proučili znanost privlačenja i naših osnovnih nagona te kako nas to formira i određuje naš odabir partnera", rekao je glasnogovornik reality showa.  Velika Britanija tako je plasirala novi zabavni proizvod vulgarne prirode, a golotinja se ponovno koristi kao sredstvo prodaje.  Naked Attraction u rekordnom roku pratilo je oko 1,4 milijuna ljudi, a 24 gledatelja uputila su žalbe zbog neprimjerenog sadržaja. Prema Guardianu, sinoć je emisija bila gledanija od kontroverznog Big Brothera. >> Novi reality show: Po pravilima srednjeg vijeka žele živjeti visokoobrazovani Hrvati iz urbanih sredina 