Da je Severina 'teška' perfekcionistica, koja ništa ne prepušta slučaju, pogotovo kad su nastupi u pitanju, zna se odavno, a nedavnim koncertom u Sloveniji pjevačica je još jednom dokazala kako nema konkurencije na regionalnoj sceni. Splićanka je, naime, obožavatelje u susjedstvu počastila posebnom koreografijom - 'skinula' je legendarni moonwalk, zaštitni znak pokojnog kralja popa Michaela Jacksona, a snimka na kojoj ga izvodi postala je apsolutni hit na društvenim mrežama. - Sevka, svaka čast kako izgledaš! A noge! Brutalna si! Moonwalk u štiklama! Impresivno! Jackson iz Hrvatske! Možeš napraviti i spot - komentirali su fanovi.