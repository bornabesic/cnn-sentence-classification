Radijska voditeljica Ivana Mišerić (30) koja se natjecala uz Nives Celzijus (35) u showu 'Tvoje lice zvuči poznato' zaigrale su igru na Otvorenom radiju naziva 'Drži vodu dok vijesti ne odu'. Pjevačica i voditeljica su, prema pravilima, trebale zadržati vodu u ustima dok voditelj čita vijesti koje bi ih trebale nasmijati.  - Nije ugodno imati puna usta duže od minutu - izjavila je Celzijus nakon što je prvi put ispljunula vodu iz usta, ravno na Ivaninu majicu. Nives je napomenula da ju je teško nasmijati, stoga je, da učini igru uzbudljivijom, počela polijevati vodu po voditeljici.  Ivana se pridružila 'novoj' igri pa je i ona ispljunula vodu po Nives.  Kako je to izgledalo, pogledajte na snimci Otvorenog radija.