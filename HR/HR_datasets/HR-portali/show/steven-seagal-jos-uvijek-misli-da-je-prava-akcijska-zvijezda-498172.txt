Od 2008. godine, Steven Seagal nastupio je u 22 filma, od kojih je većina završila istog trena na DVD-ima, praktički 100% ih je negledljivo. A njegov najnoviji film, 'Contract to Kill', još jednom nas pokušava uvjeriti da je Seagal prava akcijska zvijezda te da nam ima nešto za ponuditi. Kako smo vidjeli još 1994. godine, kada je izašao jedini film kojeg je ovaj 'mistik borilačkih vještina' režirao, Seagal sam sebe smatra i te kako ozbiljnim glumcem. Stoga se ipak malo čudimo što se toliko trudi sakriti činjenicu da je ostario te se udebljao. Mnogi drugi glumci se nimalo nisu zamarali promjenom svojeg izgleda pod stare dane, a neki su čak taj izgled i jako dobro unovčili. Sjetimo se samo Marlona Branda u 'Kumu' ili Vincenta D’Onofria u seriji 'Daredevil', koji su upravo na račun svojeg krupnog izgleda ostavili odličan dojam na publiku. Za razliku od njih, Seagal previše truda ulaže u sakrivanje svojeg izgleda, no uglavnom u tome ne uspijeva te smo stoga i dobili foršpan koji izgleda ovako. Pogledajte foršpan s komičnim Seagalom Kako nam za sad izgleda, tko god uspije pogledati preko sat vremena ovog filma pravi je heroj. Film u opticaj dolazi početkom prosinca. Tema: FILM 