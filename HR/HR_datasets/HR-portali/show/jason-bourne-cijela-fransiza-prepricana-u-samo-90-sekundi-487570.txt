Matt Damon je uspio prepričati cjelokupnu franšizu o Bourneu u samo 90 sekundi. Premda je već prije prepričavao tu franšizu, ovaj put se skoncentrirao isključivo na filmove u kojima je on glavni glumac, a ignorirao je 'Bourneovo nasljeđe'. Da budemo iskreni, i vi biste to trebali učiniti. A premda je ovo samo ogoljela verzija svega što se dogodilo, i dalje je posve dovoljno ako vas sjećanje malo vara, pa vam bježe neki detalji. Doduše, preporučujemo vam da pogledate video dva, tri puta, jer informacije uistinu nevjerojatno brzo protječu. Pogledajte video Osim Damona, u franšizi o legendarnom tajnom agentu opet gledamo i Juliu Stiles, a redatelj je još jednom Paul Greengrass, koji napravio pauzu nakon režiranja drugog i trećeg nastavka serijala. Novopridošli su Tommy Lee Jones, oskarovka Alicia Vikander (koju za dvije godine gledamo kao Laru Croft), Ato Essandoh te Vincent Cassel. Trenutačni film o tajnom agentu, 'Jason Bourne', možete pogledati u našim kinima u distribuciji Blitz filma. Tema: FILM 