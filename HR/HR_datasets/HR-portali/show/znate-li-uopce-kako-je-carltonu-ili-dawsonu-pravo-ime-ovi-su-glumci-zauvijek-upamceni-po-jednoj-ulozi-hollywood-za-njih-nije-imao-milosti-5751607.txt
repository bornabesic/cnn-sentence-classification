Svaki glumac u usponu sanja ulogu koja će mu priuštiti zvjezdani status i zauvijek ga vinuti u nebo bogatih i slavnih. No, kad požele krenuti dalje, oni najčešće zauvijek ostanu zapamćeni samo i isključivo po svom prvotnom liku koji ih je 'zarobio' u očima publike. Alfonso Ribeiro   YouTube Screenshot   Ili da bolje kažemo Carlton Banks, prije će vam se 'upaliti lampica'. Glumac koji je tumačio lik bratića Willa Smitha u Princu iz Bel Aira nedavno se požalio novinarima Metroa, izjavivši kako ga je ta uloga doslovno zaustavila na putu ka napretku.   - Volio bih snimati nešto potpuno drugačije onome po čemu me pamte. Ma, mogao bi glumiti i serijskog ubojicu! Ali, jednostavno sumnjam da bi produkcija poželjela 'Carltona' u toj ulozi – duhovito se požalio 45-godišnji Banks.   Ipak, naglasio je kako je zahvalan na ulozi koju je imao, jer mnogima se nikad ne pruži prilika za ulogom koju će ostatak svijeta tako dugo pamtiti.     Mark Hamill     Mark Hamill možda je najbolji primjer na ovu temu. Oduvijek je bio i zauvijek će biti samo i jedino Luke Skywalker iz Ratova zvijezda. Svi filmovi koje je naknadno snimao prošli su gotovo nezapaženo, a redatelj Miloš Forman navodno je odbio Hamilla za ulogu u Amadeusu rekavši da ne želi Lukea Skywalkera u svom filmu. Hamill je očito odustao od pokazivanja svog lika, no svoj je glas iskoristio i posudio mnogim animiranim likovima, uključujući i Jokeru u Batmanu.     Carrie Fisher   Nedavno preminula kolegica spomenutog Marka Hamilla također je ostala upamćena po ulozi u Ratovima zvijezda. Gotovo svi medijski naslovi koju su popratili njezinu smrt nazivali su ju princezom Leiom, a iako je imala druge uloge, poput one u filmu Kad je Harry sreo Sally, u očima publike ona će zauvijek biti princeza Leia, kao što je to bila i tijekom svog života.     James van der Beek   Dawson? Sjećate se? Generacije tinejdžera s kraja devedesetih zauvijek će ga zapamtiti kao dečka iz serije Dawson's Creek koji se (ne)uspješno penjao Katie Holmes na prozor i bio pomalo ljigavo romantičan. Te ćemo scene teško izbrisati iz memorije, i uz sav trud, i sam je priznao kako ga je ta uloga zauvijek obilježila i ostavila na istom mjestu.     Jennifer Aniston   You Tube Screenshot   Glumica s lijepim tijelom i uvijek savršenom kosom, 'izdana' bivša supruga Brada Pitta, žena koja nema sreće u ljubavi…sve to, ali prije svega – Prijateljica. Doduše, to bismo mogli primijeniti na sve likove iz popularne serije, ali Jennifer je definitivno zauvijek Rachel.     Christopher Reeve   You Tube Screenshot   Uloge Supermana iz 70-ih i 80-ih godina obilježile su glumca koji je 1995. godine doživio nesreću koja je zauvijek prekinula njegovu karijeru. Naime, nakon pada s konja slomio je vratnu kralježnicu i ostao paraliziran od vrata naniže. Umro je devet i pol godina nakon nesreće, vjerojatno od reakcije na antibiotike koje su mu dali za liječenje sepse, a u srcima ljudima diljem svijeta zauvijek će biti nezamjenjivi Superman.     Emma Watson   You Tube Screenshot   Ova je Britanka sve cjenjenija u filmskom svijetu, a trenutno se željno iščekuje njena uloga Belle u nadolazećem Disneyevom filmu Ljepotica i zvijer. Ipak, baš kao i kad vidimo njezinog kolegu Daniela Radcliffa, prva nam je asocijacija filmski serijal o Harryju Potteru. No, obzirom na njene mlade godine, Emmi je ostalo još dovoljno vremena da nadmaši Hermionu.