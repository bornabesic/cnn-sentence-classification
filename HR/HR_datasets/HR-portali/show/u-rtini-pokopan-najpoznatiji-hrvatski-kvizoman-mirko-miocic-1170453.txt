Legendarni lovac iz kviza “Potjera” i vjerojatno najpoznatiji hrvatski kvizoman Mirko Miočić pokopan je danas na groblju u mjestu Rtina u Zadarskoj županiji.  Na posljednjem oproštaju od Miočića bio je i voditelj kvizova "Potjera" i "Tko želi biti milijunaš", u kojima je Miočić sudjelovao, glumac Tarik Filipović, ali i svi njegovi kolege "lovci" -  Morana Zibar, Dean Kotiga, Krešimir Sučević Međeral.  Prošlog tjedna javio se u Potjeru Miočić je u 61. godini umro u ponedjeljak u zadarskoj bolnici. Posljednjih godinu dana imao je zdravstvenih problema zbog kojih se morao povući iz "Potjere", a prošlog tjedna se javio u 500. emisiju i poručio da se želi vratiti u lovačku bolnicu.  No, dva dana nakon toga dobio je upalu pluća od koje je i umro. Mirko Miočić rođen je 23. srpnja 1956. Prvi put se na malim ekranima pojavio 1972. u kvizu “3,2,1, ali vrijedan” i kao 17-godišnjak odmah osvojio drugo mjesto. 1982. godine pobijedio je u Kviskoteci, a četiri godine kasnije osvojio je treće mjesto u superfinalu pobjednika, iza Radoslava Dodiga i Roberta Pauletića.  U kvizu “Tko želi biti milijunaš” je kao natjecatelj osvojio tek 32 tisuće kuna, no kasnije je pomogao znanim i neznanim ljudima kao džoker zovi.  