Tko se nije krajem devedesetih igrao "Baywatcha" na plaži – taj nije gledao tu hit istoimenu seriju. Pripadate li nešto zrelijim generacijama, sigurno se kako su vas uz ekran prikovale Carmen Electra i Pamela Anderson te David Hasselhoff i David Chokachi. Spasilačka služba bila je i ostala klasik kada su u pitanju "ljetne serije". Serija je apsolutni simbol devedesetih, majka crvenih plutača (koje je svako dijete htjelo imati tijekom ljetnih mjeseci pa su se masovno prodavale na štandovima), ali i kulture zdravih, istesanih tijela. Neprikosnoveni seks-simboli bile su spomenute Pamela Anderson i Carmen Electra. Serija se snimala u jedanaest nezaboravnih sezona, a počela se emitirati 1989. godine na NBC-ju. Tijekom godina izmijenila je brojne glumačke postave, a mi vas podsjećamo na najupečatljivije likove. Donosimo vam najslavnije spasitelje nekad i sad David Hasselhoff - Mitch Buchannon Simbol 'Baywatcha'. U seriji se zadržao otpočetka do kraja. Tada je zavodio očinskim autoritetom i zelenim očima, a vrijeme ga je mazilo. Iako je imao skandale vezane uz alkohol, David se smirio uz mlađahnu partnericu i izgleda odlično u zrelijim godinama. Pamela Anderson – C. J. Parker Nakon Hoffa, Pamela je ultimativni ženski simbol serije. Devedesetih je zamamna Pamela glumila C.J. Parker, pravednu i ženstvenu spasiteljicu. Mnogi su tada sanjarili da se utapaju pod budnim okom seksepilne C.J. Kako i ne bi, kad je Pamela bila predvodnica trenda zdravih dama s oblinama. I danas izgleda odlično pa možemo zaključiti da su je godine stvarno mazile. Yasmine Bleeth – Caroline Holden Prelijepa Yasmine sa svojim zaigranim karakterom osvojila je muška srca brzinom kojom se širi plimni val. Osunčana smeđa kosa, svijetle oči, duge noge... Svi su bili ludi za Yasmine. Nažalost, vrijeme je bilo nemilosrdno pa danas Yasmine nije ni sjena djevojci kakva je nekad bila. Imala je velikih problema s drogom, a zbog svega je bila i privođena. "Baywatch" joj je vrhunac karijere. David Chokachi - Cody Madison Još jedna poslastica za ženske oči. David je bio pravi Apolon. Čvrsto, istrenirano tijelo, plava kosa i prodorne plave oči bile su dovoljne da se svi zaljube u spasitelja Codyja. Bio je pravi zavodnik serije pa je imao ljubavnu vezu s više svojih kolegica spasiteljica. Serija je obilježila njegovu karijeru, iako se pojavljivao u više televizijskih serija i filmova. Danas ima 47 godina i izgleda jako dobro, još uvijek. Eh, Cody. Carmen Electra - Lani McKenzie Iako je glumila svega godinu dana u seriji, pri samom kraju prikazivanja, Carmen je osvojila sve. Prekrasna Carmen Electra utjelovila je zgodnu spasiteljicu Lani, talentiranu za ples i pjevanje. 43-godišnja Carmen i danas izgleda senzacionalno. Iza sebe ima dva turbulentna braka, zanimljivu karijeru, ali prije svega zavidan izgled. >>Moje grudi imale su karijeru, ja sam se samo prikrpala >>Bila je seks-bomba iz Baywatcha, a danas izgleda ovako 