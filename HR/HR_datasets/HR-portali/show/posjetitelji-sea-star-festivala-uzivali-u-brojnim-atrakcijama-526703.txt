Završilo je premijerno izdanje Sea Star Festivala, a da je riječ o događanju koje će promijeniti hrvatsku festivalsku scenu, govore i impresivni rezultati. Više od 70 vrhunskih izvođača, čak 6 impresivnih pozornica, preko 50.000 vatrenih obožavatelja iz 70 zemalja svijeta samo su neki od podataka po kojima će se pamtiti prvo izdanje festivala. The Prodigy, Fatboy Slim, Paul Kalkbrenner, Pendulum DJ set, Modestep (Live), Elemental, Brkovi, Jonathan, Bad Copy, Kiša metaka, Sassja, Krankšvester i Artan Lili samo su neki od izvođača koji su oduševili svojim nezaboravnim nastupima, a za predah od nastupa glavnih zvijezda organizatori su pripremili i zanimljive dodatne sadržaje koji su privukli brojne posjetitelje i dodatno upotpunili festivalsko iskustvo. Jägermeister zona za zabavu predstavila je brojne aktivnosti i zanimljivosti. Upravo su ovdje posjetitelji mogli uživati u pauzama od koncerata s festivalskih pozornica uz nastupe DJ Ree, Joe2Shinea, DJ Ele i brojnih drugih. Poznato je da osim uživanja u odličnoj glazbi s festivala svi vole ponijeti i uspomene u obliku fotografija. Kako se baterije ne bi ispraznile prije vremena, posjetiteljima je na raspolaganju bila i kamp kućica u kojoj su mogli napuniti mobitele i ostale uređaje te na društvenim mrežama podijeliti uživo s prijateljima nezaboravne trenutke s omiljene festivalske pozornice. Vatreni obožavatelji su slobodne trenutke mogli provesti i u jednom od dva zanimljiva dizajnerska prostora koji su još jedno osvježenje na domaćim glazbenim festivalima. Prvi je zamišljen kao prava dnevna soba namještena s raskošnim foteljama, udobnim sofama, sobnim svjetiljkama i tepihom, dok se u drugom dizajnerskom prostoru nalazio jedini šank koji je, uz Jägermeister klasike, posluživao i inovativne koktele kao što su Summer Mist, Cloud Kit i Deers Beard, nekoliko vrsta state of art shootera poput Magic Horna, Spicy Ginger Beera, Summer Bubblea i drugih. Pića je za sve zainteresirane posjetitelje pripremao Mario Piteša, Jägermeister brend ambasador za Hrvatsku.  Za sve one koji su se htjeti opustiti nezaobilazna je bila i takozvana Hendrick's zona, osmišljena kao idiličan vrt za opuštanje i odmor između nastupa brojnih glazbenika. U opuštajućoj zen atmosferi posjetitelji su tako mogli uživati u mnogobrojnim long drinkovima i raznim verzijama popularnog ljetnog osvježenja džin tonika koji se posluživao iz pokretne 'destilerije', kao i u signature piću Hendrick's Octopuss u kojem se nalazi najneobičniji džin na svijetu, zeleni čaj, Thomas Henry tonik od bazge, svježi krastavac, papar te još poneki tajni začin. Ugođaju je pridonijelo i Hendrick’sovo terensko vozilo Fiat Campagnola iz 1967. godine – dostavno vozilo za svježe krastavce koji se poslužuju uz omiljeni džin.