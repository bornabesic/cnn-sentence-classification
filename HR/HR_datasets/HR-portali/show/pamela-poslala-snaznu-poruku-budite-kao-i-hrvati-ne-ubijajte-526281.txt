Svi pogledi na modnom showu Formule 1 u Monacu bili su uprti u zvijezdu 'Spasilačke službe'. Liam Cunningham (55), zvijezda serije 'Igra prijestolja' i umirovljeni vozač Formule 1, Eddie Irvine (51) hihotali su se kao dječarci pokraj Pamele (49). Glumica je odabrala crnu elegantnu haljinu s izazovnim dekolteom. Diskretnom šminkom naglasila je oči i usne, a najveću pažnju privukla je seksi haljina. Anderson nije stavila ni jedan komad nakita. Zvijezda večeri i aktivistica za prava životinja, iskoristila je priliku da ponovi apel kojim poziva BiH da ostanu pri planu zabrane uzgoja životinja za krzno do kraja 2018. - Austrija, Hrvatska, Nizozemska, Slovenija i Velika Britanija već su zabranile farme za uzgoj životinja za krzno, a ako BiH odgodi svoju zabranu, bit će to ogroman korak unazad - rekli su u organizaciji za prava životinja, PETA, čija je Anderson počasna direktorica.