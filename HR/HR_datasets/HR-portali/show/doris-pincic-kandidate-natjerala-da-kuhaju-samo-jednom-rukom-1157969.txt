Večerašnji zadatak je lagan – natjecatelji showa 'Tri, dva, jedan –kuhaj!' imaju 60 minuta za pripremu glavnog jela s prilogom, i to po vlastitom izboru. No, voditeljica Doris Pinčić Rogoznica im je pripremila iznenađenje! Usred kuhanja zabranila im kuhati jednom rukom: onom na koju će staviti pravu rukavicu! Današnji zadatak trebao je biti mačji kašalj za natjecatelje, no već i vrapci na grani znaju da na polovini sezone ovog showa nema 'lagano ćemo'. Za to se pobrinula Doris, koja je natjecateljima podijelila plave rukavice uz napomenu da svaki od njih mora odabrati koju ruku tijekom preostalog kuhanja neće koristiti. „Ovime želimo provjeriti i koliko se zaista slažete kao tim, a kažnjavat će se svi koji išta dotaknu rukom na kojoj je rukavica“, objasnila je Doris Pinčić Rogoznica natjecateljima, koji su ovo iznenađenje popratili osmjehom! Otvaraju boce vina, začinjavaju, pohaju, režu, ma sve rade u paru, a ali samo dvjema rukama. „Kuhati jednom rukom može biti hendikep za one koji ne rade timski. Kristijan i ja od samog početka radimo kao tim, tako da nama ovaj zadatak neće predstavljati veliki problem“, kazao je Martin iz Pazina. Saru, pak, brine da će, zbog svoje smotanosti, slučajno dotaknuti nešto zabranjenom rukom, dok su Natali i Hrvoje rukavicama obukli „krive“ ruke, odnosno one koje ne koriste često. Hoće li zbog ovog „hendikepa“ večerašnje ocjene biti najlošije dosad možete saznati večera u 21:10 h na RTL-u. >>Špiček mora kod doktora jer ne osjeća začine >>Špiček: Servirali ste jelo kao iz neke birtije uz autocestu​ 