 'Ave, Cezare!' američka je komedija, koju su napisali, producirali, montirali i režirali jedni od najboljih današnjih filmaša, braća Joel i Ethan Coen. A sudeći po komentarima kritičara, u pitanju je jedna od boljih koje su napravili. Radnja prati Eddieja Mannixa (Josh Brolin), holivudskog 'Sir Olivera' , koji pomaže da snimanje novog filma poznatog glumca prođe bez poteškoća. No vječni pijani i problematični Baird Whitlock (George Clooney) ipak će upasti u probleme kada se stvar dodatno zakomplicira nakon što zvijezdu otme skupina pod imenom The Future. - 'Ave Cezare!' je prava zabava za kino - vizualno prekrasan doživljaj, luda komedija sa samo malenom dozom satire - napisao je znameniti kritičar Richard Roeper. Uz Josha Brolina i Georgea Clooneya se u filmu pojavljuje i mnoštvo drugih poznatih glumaca. Tako ćemo na velikom ekranu vidjeti uz njih i Aldena Ehrenreicha, Ralpha Fiennesa, Jonaha Hilla, Scarlett Johansson, Frances McDormand, Tildu Swinton, i Channinga Tatuma. Premda je film prvi puta najavljen još 2004., kada se radnja još uvijek odvijala u 1920-im godinama, Coeni su čekali sve do 2014. da otpočnu sa snimanjem. Po svemu sudeći, čekanje se jako isplatilo jer su recenzije izvrsne. - kombinacija umješnosti braće Coen i Georgea Clooneyja u ulozi klauna nam opet pruža hollywoodsku magiju. Kada Coeni pogode, nema ničeg boljeg - izjavio je Brian Truitt za USA Today. Kritičari posebice hvale glumu Georgea Clooneyja, što nas je navelo da se upitamo hoće li ovo biti film za kojeg bi Clooney mogao dobiti još jednog Oscara? Pogledajte foršpan... Ostaje nam još samo da pričekamo 18. veljače 2016. , kada film u distribuciji Blitz Film i Video stiže u domaća kina, i sami provjerimo je li ovo oskarovski materijal. 