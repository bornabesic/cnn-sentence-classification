Omiljene likove hit turske serije 'Tuđi život' gledatelji će uskoro pratiti u novim, premijernim epizodama. Nakon što smo svjedočili brojim šokantnim otkrićima, nevjerojatnim obratima, nova treća sezona donijet će nove intrigantne zaplete. Zbog gubitka voljene Ajše koja mu je izdahnula u naručju i zbog potpunog kraha obitelji, Džihan je na rubu izdržljivosti. Odlučuje prepustiti tvrtku djeci i pritajiti se u jednom gradiću na obali. Ondje se u tišini suočava sa samim sobom i sa svojom prošlošću ne sluteći kakva ga velika opasnost čeka... S druge pak strane, Harun i Dilara priređuju domjenak kako bi proslavili svoje vjenčanje. Slavlje se održava u ljetnikovcu koji sada nosi novo ime: Erguvan. Na domjenku se pojavljuje neželjena gošća Asuman, Dilarina sestra koja živi u Americi. S namjerom da sve upropasti, Asuman u ljetnikovcu odabire Hazal kao osobu od povjerenja...  Hazal ponovno upada u nevolje, a ovoga puta krvave ruke skupo će ju koštati. Džansu, koja se u tajnosti udala za Deniza, obznanjuje svojoj obitelji da je trudna. Ozkan poludi kada sazna tu sretnu vijest i opet se dovodi u veliku nevolju. Što sve gledatelje očekuje u novoj sezoni, ne propustite doznati u novim nastavcima uskoro na Novoj TV. ≥≥Peggy iz kultne serije 'Bračne vode' u memoarima otkrila svoje mračne tajne ≥≥Pogledajte kako je Rihanna reagirala gledajući svoju snimku seksa u seriji 