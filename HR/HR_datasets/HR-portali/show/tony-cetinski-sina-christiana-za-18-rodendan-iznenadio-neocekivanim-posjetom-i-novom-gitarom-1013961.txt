Tony Cetinski jučer je odletio u Stuttgart kako bi sa sinom Christianom proslavio njegov 18. rođendan. Svojim obožavateljima pjevač se na Facebooku pohvalio iznenađenjem za pamćenje koje je priredio svom najstarijem sinu kojeg mu je prije 18 godina na svijet donijela bivša supruga Antonela Butigan. Glazbenik je Christiana prvo iznenadio neočekivanim dolaskom, a nakon toga počastio i gitarom koju je mladić dugo priželjkivao. – Iznenaditi sina i doputovati da on ne zna na njegov 18. rođendan. Neprocjenjivo. A sad idemo kupiti obećanu gitaru. Ako je tebi, sine, ovo najljepši dan u životu, kako kažeš, znaj da je meni najljepši dan bio dan kad si se rodio. Prije 18 godina na današnji dan. Sretan rođendan, sine. Voli te tata – napisao je glazbenik na društvenoj mreži i rastopio srca svojih obožavatelja. Mnogi od njih komentirali su da je Christian izrastao u pravog mladića koji nevjerojatno podsjeća na oca. Nakon što su obavili obećanu kupnju, Tony se ponovo obratio svojim obožavateljima. Uz poruku "Nećete se tako lako riješiti Cetinskih" pjevač je objavio nekoliko fotografija sina kako pozira s novom gitarom. Mnogi su mladiću poželjeli sreću u glazbenoj karijeri i pohvalili njegov izbor gitare. U svojim intervjuima Tony je često isticao da svoju djecu nikada nije tjerao da budu ono što si je on zamislio. Ipak, čini se da su glazbeni geni ipak prevagnuli u Christianovu slučaju na što je njegov otac neizmjerno ponosan. Iznenaditi sina i doputovati da on ne zna na njegov 18 rodjendan. Neprocjenjivo. A sad idemo kupiti obecanu gitaru. Ako... >>Tony Cetinski oduševio emotivnim koncertom kojeg će pamtiti svi >>Tony Cetinski: Još puno mogu učiti od sina 