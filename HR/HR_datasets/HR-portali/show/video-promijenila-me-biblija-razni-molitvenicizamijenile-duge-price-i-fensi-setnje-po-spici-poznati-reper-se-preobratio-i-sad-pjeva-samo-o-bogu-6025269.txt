Popularni zagrebački reper odlučio je ispuniti obećanje koje je dao prije četiri godine, kada se prijavio u komunu u Španjolskoj, kako bi se napokon oslobodio ovisnosti o narkoticima, piše Slobodna Dalmacija. Tada je na svom Facebook profilu Marin Ivanović Stoka napisao kako će, kad se vrati iz komune slaviti Boga kroz rap. Iako je između obraćenja i obećanja uslijedio još jedan višemjesečni boravak u komuni (iz koje je izašao u siječnju ove godine), Stoka je već u veljači izdao singl 'Stara škola kreka iz tame u svjetlost'. 'Promijenila me Biblija, razni molitvenici, zamijenile duge priče i fensi šetnje po špici,glas Gospodina u glavi, smijuljim se, njega slavim.Svaki put kad vidim križ moje srce ozdravi.Želim tako da nastavim i drugima da predstavim,da ostanu u miru s Bogom, to je način pravi.Da pročitam i svjedočim milost gdje god da kročim.Da drugi ne ponove moje greške i moj zločin', glase stihovi pjesme 'Mir Kamenitih vrata' koju je Stoka objavio je u nedjelju na svom Facebook profilu, a ispod spota nanizali su se komplimenti poput 'Bravo legendo', 'Nemam riječi, respect'...   Na profilu molitvene zajednice Srce Isusovo objavljen je post u kojem piše kako Stoka već neko vrijeme sudjeluje na molitvama krunice koje se redovito svakog  odvijaju u tom popularnom duhovnom kutu Zagreba.