Do sada smo dobili poveći broj videa iz nadolazeće ekranizacije 'Assassin's Creeda', no budimo iskreni, foršpani su bili donekle razočaravajući. No ne ovaj put, kada nam je napokon rečeno ono što smo, prema našem mišljenju, mogli dobiti i u prvom, a svakako u drugom foršpanu. Ovaj put, umjesto samo mističnih riječi koje su se pojavljivale u prethodnim foršpanima nam je pokazan i pravi negativac, kao što nam je i naznačeno da će radnja imati veze s 'Apple of Eden' (vrlo poznati predmeti iz igre). Negativca glumi Jeremy Irons, i kako nam se čini, u pitanju će biti jedna od njegovih boljih uloga. A glede radnje, kako nas ovaj put u foršpanu ne smeta muzika Kanyea Westa niti bezvezna scenografija koju smo mogli vidjeti u drugom foršpanu, napokon smo se mogli fokusirati na bitne stvari, a to su likovi i radnja (premda ne želimo reći da je scenografija nebitna, ipak smo pod dojmom da je u ovom filmu važnije posvetiti pažnju likovima). Pogledajte uistinu odličan foršpan Kako se nama čini, pred nama je istinski dobar film i da smo među onima koji nisu nikad odigrali niti jedan nastavak igre, nimalo se ne bismo osjećali izgubljenim u filmu. U glavnim ulogama pojavljuju se Michael Fassbender kao Callum Lynch odnosno ubojica Aguilar, Marion Cotillard u ulozi doktorice Sophie Rikkin, Jeremy Irons glumi Alana Rikkina dok je Brendan Gleeson preuzeo ulogu Josepha. U ostalim ulogama su Michael Kenneth Williams, Callum Turner te Ariane Labed kao Maria, ubojica iz prošlosti. Film režira Justin Kurzel ('The Snowtown Murders', 'Macbeth'), dok su za scenarij zaduženi Bill Collage, Adam Cooper i Michael Lesslie. U domaća kina 'Assassin’s Creed' stiže 29. prosinca, malo prije nego što stigne u druge dijelove Europe, u distribuciji Blitza. Tema: FILM 