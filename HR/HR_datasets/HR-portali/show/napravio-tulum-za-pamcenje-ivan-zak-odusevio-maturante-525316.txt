Propustio sam svoje maturalno putovanje kad sam bio tinejdžer jer sam imao zakazanu gažu. No sad sam nadoknadio propušteno na tulumu maturanata, rekao je Ivan Zak (38). Pjevač je nastupio na zagrebačkom Bundeku gdje je zabavljao tisuće srednjoškolaca koji su slavili kraj školske godine. Hitove ‘Za ljubav rođeni’, ‘Pretjerujem’, ‘Meni se s tobom’ te ostale Ivan je pjevao do pola te mikrofon uperio prema raspjevanim fanovima. Maturanti su se rasplesali te pozvali svojeg idola na piće nakon nastupa jer su se trudili produljiti popodnevni tulum na Bundeku. - Dio životnih izazova su pregrmjeli, no pred svakim od njih dug je još put do ostvarenja ciljeva koje su si postavili. Vjerujem da se u njima krije nevjerojatna energija zbog koje će uspjeti realizirati svoje snove - pohvalio je Ivan maturante.