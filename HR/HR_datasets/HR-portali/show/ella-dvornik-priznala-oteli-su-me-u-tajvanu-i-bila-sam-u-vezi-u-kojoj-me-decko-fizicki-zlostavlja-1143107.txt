Iskrena je i otvorena Ella Dvornik u videu koji je objavila na svom Youtube kanalu. S obožavateljima je odlučila podijeliti deset činjenica koje dosad nisu znali o njoj i oduševila ih je svojom iskrenošću.  U videu je priznala kako je sa 17 godina otišla u Tajvan gdje su je oteli, priznala je da su za njene velike oči zaslužne leće koje nosi već godinama, da ne voli svoja velika stopala zbog kojih dugo vremena nije voljela nositi otvorene cipele, da obožava uredski pribor i da ima i umjetne zube.  Njezine obožavatelje najviše je ganulo Ellino priznanje da je bila u vezi u kojoj je bila fizički zlostavljana. – Taj dio mog života me obilježio i svaki put kad bi netko napravio ubrzan pokret ja bih se prepala ili bih počela plakati. To je trajalo tri godine i tek pred kraj veze moji prijatelji su svjedočili zlostavljanju. Nakon toga vezu sam prekinula – ispričala je Ella.  Dugo poslije toga imala je noćne more u kojima je sanjala da je još uvijek u vezi s dečkom koji ju je zlostavljao i pokušava mu pobjeći.   – Sad sam već prešla preko toga i nije mi više bitan čimbenik u životu, ali me označilo kao osobu. Tada sam bila potpuno drukčija osoba – iskreno je rekla. Obožavatelji su pohvalili njezinu hrabrost što im je to priznala i poručili joj da je izuzetna osoba.