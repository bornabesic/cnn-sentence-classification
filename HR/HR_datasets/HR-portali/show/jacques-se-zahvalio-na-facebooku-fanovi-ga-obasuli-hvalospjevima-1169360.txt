Jacques Houdek zahvalio se na svojoj službenoj Facebook stranici svim fanovima na velikoj podršci. - Hvala vam svima. Divni ste. Volim vas sve. Hrvatska je u finalu Eurosonga - napisao je Jacques na engleskom jeziku, a ispod posta javili su se brojni Hrvati širom svijeta, te kazali kako će se za njega glasati i u drugim zemljama. - Talijanski voditelji te obožavaju! Frajer te nahvalio i njegov si favorit a voditeljica uopće nije htjela najavljivati prije nastupa, samo je rekla" Ljudi, ovo morate samo vidjeti i čuti, nevjerojatan je" ! I baš su bili oduševljeni kad smo prošli u finale! I super im je što je operni dio na talijanskom, oni su baš ponosni i osjetljivi na svoj jezik! Glasamo u subotu iz Italy - napisala je Vanja Mičić, a hvalospjevi su se nastavili i u drugim komentarima. - Trebalo nam je nešto ovako nakon svega s političarima. Ti si naš apaurin - bili su samo neki od oduševljenih komentara Jacquesovih pratitelja.   