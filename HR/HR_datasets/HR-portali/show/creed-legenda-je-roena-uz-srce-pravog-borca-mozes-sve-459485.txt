Warner Bros Pictures i New Line Cinema donose nastavak 'Rocky' franšize, 'Creed: Legenda je rođena' , nagrađivanog redate­lja Ryana Cooglera. Michael B. Jordan našao se u ulozi sina Apolla Creeda te istra­žuje novo poglavlje u priči serijala 'Rocky', kojim se proslavio Sylvester Stallone . Adonis Johnson (Jordan) nikada nije upoznao svog slavnog oca, svjet­skog prvaka u teškoj kategoriji. Apollo Creed umro je prije nego što je on rođen.     Ipak, nije upitno da mu je boks u krvi, tako da Adonis odlazi u Phila­delphiju, grad u kojem su u legendarnom meču snage odmjerili Apollo Creed i slavni, tada amaterski boksač, po imenu Rocky Balboa. Adonis pronalazi Rockyja (Stallone) i moli ga da mu bude trener. Iako je u početku inzistirao na tome da je završio s borbama za sva vre­mena, Rocky u Adonisu prepoznaje snagu i odlučnost koju je imao A­pollo, isprva žestoki suparnik, a kasnije njegov najbliži prijatelj. Rocky trenira mladog borca, iako se kao bivši prvak bori s protivnikom smr­tonosnijim od svih s kojima se ikada suočio u ringu.   Adonis ubrzo dobiva priliku za naslov ... ali može li biti spreman na vrijeme i ima li srce istinskog borca?             Uz Jordana i Stallonea u filmu glume Tessa Thompson, Phylicia Ras­had i engleski profesionalni boksač i bivši trostruki prvak u te­škoj kategoriji po ABA klasifikaciji Antun Bellew. Producenti su Irwin Winkler, Robert Chartoff, Charles Winkler, William Chartoff, David Winkler, Kevin King Templeton i Sylvester Stallone, s Nicolasom Ster­nom kao izvršnim producentom.   Sylvester Stalone, dobitnik je nagrade Zlatni globus za sporednu mu­šku ulogu u ovom filmu te je nominiran za nagradu Oscar u istoj kate­goriji. Tema: FILM 