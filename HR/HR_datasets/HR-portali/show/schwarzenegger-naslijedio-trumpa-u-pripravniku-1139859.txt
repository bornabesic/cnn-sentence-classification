Glumac i bivši guverner Kalifornije Arnold Schwarzenegger naslijedio je nekretninskog tajkuna i izabranog američkog predsjdnika Donalda Trumpa u reality showu "Pripravnik". Glumac austrijskog podrijetla (69),  slavan 1980-ih godina kada je snimio akcijske filmove "Terminator" (1984.)  i "Conan" ( 1980.), bio je guverner Kalifornije od 2003. do 2010., a sada je voditelj emisije koja je proslavila Donalda Trumpa i učinila ga nacionalnom ikonom u Sjedinjenim Državama puno prije nego što se kandidirao za predsjedničke izbore. Odlično se snašao Prema reakcijama komentatora i korisnika društvenih mreža, Shwarzenegger se dobro snašao u prvoj emisiji osme sezone snimljene u Los Angelesu, emitiranoj u ponedjeljak navečer u kojoj su sudjelovali Boy George i slavni ulagač Warren Buffett. - Prva emisija nije bila laka. Ali slavni znaju koja su moja očekivanja. Riskirajte, dajte sve od sebe - napisao je Schwarzenegger na Twitteru nakon emsiije. Uprava MGM Television-a u prosincu je objavila da će magnat za nekretnine koji će dužnost predsjednika Sjedinjenih Država preuzeti 20. siječnja  ostaje izvršni koproducent emisije. >>Arnold Schwarzenegger želi postati predsjednik SAD-a 