Nesretna ljubav najveća je pjesnička inspiracija. O njoj pjeva i Denis Dumančić sa svojim Letećim odredom u novom singlu ''Nižem dane''. Ova prekrasna pop balada ima sve potrebne adute da postane još jedan veliki hit iz radionice Denisa Dumančića koji redovito oko sebe skuplja vrsne glazbenike koji vrlo dobro prepoznaju što publika želi.   Sjajan tekst djelo je Faye, dugogodišnjeg suradnika Letećeg Odreda koji je i ovaj puta perfektno pogodio Denisov senzibilitet. Lakše je patiti za starim ljubavima Za odličan i vrlo radiofoničan aranžman novog singla zaslužan je Igor Ivanović, a Tomislav Pović za ovu je pjesmu snimio i odličan video spot. On to tako dobro čini jer već dulje vrijeme surađuje bendom. Uz ovakve pjesme ipak je malo ljepše patiti za starim ljubavima. Prije pjesme ''Nižem dane'' Leteći  odred je nizao hitove pa je tako ovome prethodila pjesma ''Stisnut ću zube'' s kojom je Leteći odred nastupio na CMC festivalu u Vodicama te mjesecima vladao radijskim valovima. Pjesme Letećeg odreda imaju jedan vrlo prirodan slijed i daruju publici upravo ono što joj treba – pop zvuk te stihove prepune iskrenih emocija. Baš zato što nikada ne razočara Leteći odred postoji toliko dugo!   >>Denis Dumančić: Planovi su da zadržimo tempo od prošle godine 