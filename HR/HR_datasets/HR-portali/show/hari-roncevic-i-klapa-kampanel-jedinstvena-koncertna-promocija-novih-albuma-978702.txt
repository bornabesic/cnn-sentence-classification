Pozivamo vas na jedinstveni spoj mediteranskog ugođaja, ljubavnih balada i božićnih pjesama. Hit Records sa osobitim vam zadovoljstvom najavljuje koncertnu promociju novog albuma Harija Rončevića 'Kad zapiva Dalmacija' i božićnog izdanja 'Božićne pjesme' klape Kampanel, a koja će se održati u Green Gold Clubu u utorak 16.12. od 21:00 sat. 'Kad zapiva Dalmacija – akustični koncert s gudačima u Lisinskom' naziv je novog 'live' albuma Harija Rončevića u izdanju Hit Recordsa. Riječ je o Harijevom posljednjem nastupu u koncertnoj dvorani Lisinki kada je još jednom oduševio sve posjetitelje. Bila je to večer prepuna emocija istaknuo je Hari govoreći o novom albumu – 'Drago mi je što ću prvenstveno s prijateljima i kolegama klapom Kampanel, promovirati novi album jer i oni su bili važan dio tog izdanja kada su nastupili na tom izvanrednom koncertu u Lisinkom. Mislim kako će se album svidjeti svima koje vole moju glazbu jer je riječ o akustičnom koncertu na kojem je nastupio i gudački orkestar od 11 članova te harmonikaš Vinko Didović.' 'Atmosferu koja je vladala na koncertu u Lisinskom očekujem i u utorak u Green Gold Clubu kada ćemo promovirati album!' Istodobno će u Green Gold Clubu klapa Kampanel predstaviti svoj novi album 'Božićne pjesme' koji donosi 10 najljepših božićnih pjesama. Kako nam je rekao Miro Trgo iz Kampanela 'Godinama smo htjeli napraviti božićni album, a kako smo ove godine pripremali božićni koncert rodila se ideja i da snimimo album. Riječ je o tradicionalnim dalmatinskim božićnim pjesmama koje su nam svima u srcu a koje smo kao djeca pjevali u zborovima.' 'Veselimo se jednom takvom spontanom albumu i ponosni smo na njega, jer kako se kaže, Božić nikad ne zastarijeva. Također, naša je želja bila da snimimo album u 'a capella izvedbi', tradicionalnom klapskom izričaju, kako bi pokazali da smo klapa u pravom smislu riječi.' – zaključio je Miro. A kako zvuče novi albumi Harija Rončevića 'Kad zapiva Dalmacija - akustični koncert s gudačima u Lisinskom' i 'Božićne pjesme' klape Kampanel, najbolje da se uvjerite sami u utorak 16. prosinca 2014. od 21:00 sat u Green Gold Clubu! Vidimo se u dobrom društvu!