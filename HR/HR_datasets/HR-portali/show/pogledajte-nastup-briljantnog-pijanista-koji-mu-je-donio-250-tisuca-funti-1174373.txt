Briljantni pijanist Tokio Myers oduševio je Britance i pobijedio u sinoćnjem finalu showa "Britain's Got Talent". Njegova obrada hita "Human" Rag'N' Bone Mana donijela mu je 250 tisuća funti, ali i nastup pred kraljevskom obitelji. Druga je bila osmogodišnja mađionačarka Issy Simpson. Tokio svira od devete godine, a dosad je radio kao studijski glazbenik za mnoge poznate pjevače kao što su Kanye West ili Amy Winehouse. - Odrastao sam u problematičnom susjedstvu. Mnogi moji susjedi su danas ili mrtvi ili u zatvoru. Glazba me držala van problema. Mogao sam završiti u nekoj bandi - kazao je Myers za The Sun, te otrio kako je kad je imao 11 godina svjedočio ubojstvu ravnatelja svoje škole, kojeg je nožem ubio 15-godišnji učenik. Tokio je u finalu bio bolji od 11 drugih natjecatelja, među kojima je bilo pjevača, plesača, komičara i mađionačara.