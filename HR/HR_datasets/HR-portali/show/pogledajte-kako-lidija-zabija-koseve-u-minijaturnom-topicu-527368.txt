Atraktivna pjevačica Lidija Bačić (31) odlučila se malo odmoriti od mnogobrojnih nastupa te je zaigrala košarku. Posjeduje li Lidija osim pjevačkih i sportske talente, prosudite sami. - Koš, koš, hoćemo još - napisala je ispod videa u kojem zabija koševe u minijaturnom topu i uskim tajicama. 'Tri lopte su u igri' i 'Nema nitko jači, bolji, brži' samo su neki od komentara oduševljenih pratitelja. Inače, Lidija je nedavno publici predstavila novu pjesmu 'Solo' na kojoj je snage udružila s Lukom Basijem, pjevačem koji je s Joletom snimio hit 'Nisam ja od jučer'. -  Luka je bio idealan izbor jer si pašemo vokalno. Meni je uvijek vokal na prvom mjestu pa sam bila sigurna da je to to, već kad smo otpjevali demo - ispričala je atraktivna Splićanka.