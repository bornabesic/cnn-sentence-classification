Srpski poduzetnik Milan Popović sljedeći mjesec namjerava srušiti kuću na zagrebačkom Horvatovcu i izgraditi veću kako bi sin Aleksandar, koji krajem veljače slavi peti rođendan, imao još više mjesta za igru. Dječak, kojeg je Milan dobio u vezi sa splitskom pjevačicom Severinom, na očevoj zagrebačkoj adresi već ima veliku igraonicu na katu kuće, a u dvorištu su igralište, ljuljačka, pješčanik, tobogan te mali nogometni i košarkaški teren, piše Gloria.  Popović, koji je u mladosti bio član heavy metal benda Aca bravar, pohvalio se i kako sinu često svira na električnoj gitari. Srpski biznismen u lipnju će s djevojkom, 23-godišnjom studenticom marketinga Bojanom, dobiti još jednog sina, a Aleksandar se, kaže, jako veseli braci. Popović je otkrio i da sa sinom često priča na ruskom, dječak u vrtiću uči engleski, a on bi mu volio angažirati i kinesku dadilju kako bi se mališan upoznao s njihovom kulturom i naviknuo na kineski jezik. Cijeli intervju s Milanom Popovićem pročitajte u novom broju Glorije: Gloria