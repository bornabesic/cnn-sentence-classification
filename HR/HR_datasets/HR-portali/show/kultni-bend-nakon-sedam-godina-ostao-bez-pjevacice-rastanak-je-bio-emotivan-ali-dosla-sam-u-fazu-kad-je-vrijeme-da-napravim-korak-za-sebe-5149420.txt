Nakon sedam godina, kako neslužbeno od izvora bliskog bendu doznaje Scena.hr, Lea Mijatović odlazi iz benda Teška industrija. Lea Mijatović nije htjela otkriti više detalja o razlazu s bendom, no rekla je da je rastanak bio emotivan. 'U principu nije to bila lagana odluka jer je iza nas 3 studijska albuma i veliki broj koncerata, ali došla sam u životnu fazu kad je vrijeme da napravim korak za sebe. Razlaz je bio emotivan i rekli smo da ćemo si dolaziti na koncerte', rekla je Lea Mijatović za portal Scena.hr.