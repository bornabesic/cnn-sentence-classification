Brak Nine Erak i Borisa Svrtana bio je jedan od najdugovječnijih na sceni. Ipak, sada je njihovoj sreći došao kraj. Kako piše Gloria, članica ansambla kazališta Kerempuh i njezin suprug nakon 28 zajedničkih godina odlučili su otići svatko na svoju stranu. - Nina i ja više ne živimo zajedno - rekao je Svrtan za Gloriju. Glumac se još prošle godine iselio iz zajedničkog stana u centru Zagreba, a navodno ga se sve češće na javnim događajima može vidjeti u pratnji nove prijateljice. Svrtanovi imaju kćer Petru, koja je također studirala glumu.