Nakon koncerta tinejdžerske zvijezde Ariane Grande u O2 Areni je odjeknula eksplozija. Bilo je dvadeset dvoje mrtvih, a među žrtvama ima tinejdžera i djece. Joan Grande pratila je nastup svoje kćeri. Kada je eksplozija odjeknula, zajedno s osiguranjem se brinula za deset fanova te ih odvela na sigurno. Iako je Ariana trebala nastupati u još nekoliko europskih gradova, objavljeno je kako je turneja zaustavljena na neodređeno vrijeme. Idući koncert trebao je biti u četvrtak u londonskoj O2 Areni. - Slomljena sam. Iz dubine moje duše, jako, jako mi je žao. Nemam riječi - napisala je Ariana na Twitteru. Obožavatelji su obranili pjevačicu i pisali kako ovaj incident nije njezina krivica. Jedna od žrtava je i 18-godišnja djevojka Georgina Bethany Callander. Tinejdžerica je umrla u bolnici, dok ju je majka čuvala kraj bolničkog kreveta.