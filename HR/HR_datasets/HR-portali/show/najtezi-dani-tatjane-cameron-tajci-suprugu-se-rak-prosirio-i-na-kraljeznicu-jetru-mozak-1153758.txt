Nakon što su Matthewu Shaneu Cameronu dijagnosticirali rak, suprug naše pjevačice Tatjane Cameron Tajči podvrgnuo se testovima za četiri potencijalne imunološke terapije. Na svom je Facebooku napisao kako lijek PET - 1, u koji je polagao najviše nade, za njega nije kompatibilan. Napisao je da se liječnici nadaju da će barem jedna od presotale tri imunoterapije biti dobra za Matthewa kojemu je rak zahvatio i jetru i kosti, ali i kralježnicu, vrat i mozak. Zbog toga trpi bolove u leđima i rukama, koji, kako je napisao, dolaze i odlaze.  Objavio je i da se nikome ne javlja jer je preumoran, ali da ipak uspijeva zadržati dobro raspoloženje te da uživa u životu.  Shrvana Tajči prije nekoliko dana održala je humanitarni koncert jer je pomaganje drugima, kaže, nešto što je oduvijek radila. - Sve me ovo boli. Strahovito boli. I dalje vjerujem u čuda i nastojim biti optimistična, ali svejedno osjećam neizmjernu emocionalnu bol - napisala je pjevačica na društvenoj mreži. >>Tajči proživljava najteže dane: Suprug mi ima rak, trebamo vašu pomoć i molitve 