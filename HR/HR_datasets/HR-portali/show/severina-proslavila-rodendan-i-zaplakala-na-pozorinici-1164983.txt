Sinoć se u Splitu dogodila čarolija. Premijerna izvedba 'Naše bile štorije' autora Nene Ninčevića i Gorana Karana očarala je prepunu dvoranu Gripe koji su uživali u ovom retro spektaklu "kada je svit bija veći, a Split manji". Ovakvu gužvu ispred Gripa Split već dugo nije vidjeo, ovaj šušur je svima nedostajao. Publika je sa zanimanjem došla vidjeti dugoočekivanu 'Našu bilu štoriju' za čiju je režiju bila zaslužna izvanredna Nina Kleflin. Priča o zabranjenoj ljubavi između Karana, koji glumi Duju i Severine, koja glumi Anu, su očigledno zainteresirali publiku. Već sami start je bio obećavajući kada su svi sudionici izveli zajedničku točku, pjesmu 'Štorija', koja je nedavno dobila i spot, te svojom melodijom i motom 'Sve ča jubav složi, nije grij' zagrijala publiku. Priču između pjesama je odlično prenio glumac Joško Ševo glumeći Ćiribimbaša koji je više puta izmamio osmijeh i pljesak kod publike, kao i Mirella Meić i Zorica Bučić! Goranu Karanu, je bilo puno srce kod sve pjesme koju je izveo, te je pjevački briljirao. Neodoljivo slatki su bili Giuliano i Danijela koji su rasplesali publiku šarmantnom pjesmom 'Mali orkestar' koju dok su izvodili svakome se razvukao osmijeh na lice. Severina, koji je taj dan proslavila svoj rođendan, je odlično dočarala emociju u pjesmama i točkama između njih, više puta su joj suze potekle, naročito na pjesmi 'Ispovid'. Velike pohvale su zaslužili i glumci koji su imali uloge mladog Duje, Ane, Bjonde i Linca, te plesači koji su svojom koreografijom upotpunili ovaj spektakl! Tedi Spalato, glumeći barba Luku, je izveo jednu od najnježnijih pjesama iz mjuzikla 'Nisan oženija koju san jubija' grleći Severinu, a Stefan Kokoškov se odlično snašao u ulozi Anina oca te je kroz večer pokazao svoju odlične vokalne sposobnosti! Za sam kraj mjuzikl je osvojio s pjesmama 'Dižen čašu vina' i 'Živila nan jubav' koja će sigurno zaživjeti na mnogim svadbama. Za odličan razglas i produkciju same scene su bili zaduženi Cobraton i Scardona. Album 'Naša bila štorija', koji je izašao u ožujku je sinoć dokazao da sadrži same hitove koji osvajaju na prvo slušanje te u sebi sadrže zvuk starog splitskog festivala. Na njemu se mogu pronaći brojne mediteranske balade ali i veselice koje će upotpuniit svaku feštu. Za kraj je Severina pred punim gledalištem razrezala tortu u obliku Svetog Duje kojom su se počastili i brojni gledatelji. Ovaj spektakl nakon Splita će zaigrati 11. svibnja u zagrebačkoj Ciboni, te kasnije u Ljubljani. > > Severina posudila od supruga čarape, pogledajte s čime ih je iskombinirala 