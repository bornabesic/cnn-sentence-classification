Svi kandidati showa ''Ljubav je na selu'', koja večeras od 20.15 sati na RTL-u ulazi u svoje finale, našli su se posljednji put u jednom zagrebačkom restoranu, gdje ih je dočekala voditeljica Marijana Batinić. Marijana ih je odmah na početku upitala tko je ostao s kim u vezi, a tko samo u prijateljskim odnosima. I dok su je neki iznenadili odgovorima, Minela, koja je bila kod Dine na farmi, imala je svoje mišljenje o bivšoj simpatiji. – Dinova situacija mi sliči na cirkus. On ne zna sto želi u životu, a želi imati svaku žensku osobu. Ali mora shvatiti da može imati samo jednu prema kojoj ima emocije. Ali mlad je on još i nezreo, naučit će –  kazala je Minela nakon što su još neke stvari ''isplivale na površinu'' usred zajedničke večere. Već smo vidjeli da je Alojz zaprosio Snježanu, bit će interesantno vidjeti što na to kaže Anja, koja je također prisustvovala finalnom druženju. Osim što je otkrila da je nastavila dalje sa svojim životom, rekla je i da ima nekog novog! Također, komentirala je i Alojza i Snježanu, naravno, na svoj način. Podsjetimo, Anja se borila za ljubav farmera Alojza, a tijekom boravka na njegovoj farmi bila je agresivna prema drugim curama i show je na kraju napustila.  Čija su sve srca postala zauzeta te koliko se parova istinski zaljubilo, gledatelji će saznati večeras, od 20.15 sati u finalnoj emisiji ''Ljubav je na selu''! 