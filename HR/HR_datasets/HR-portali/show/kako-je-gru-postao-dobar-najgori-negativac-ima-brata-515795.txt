Prvi foršpan kojeg smo dobili za treći film o najgorem negativcu u povijesti nam je predstavio i njegovog neprijatelja, Balthazara Bratta. No ono što nam je tek sada postalo posve jasno jest da ćemo u novom filmu napokon upoznati i obitelj najgoreg negativca, njegovog brata blizanca, Drua. Pogledajte video Da, ovaj put Gru neće biti sam u svojoj borbi protiv bizarnih planova njegovih neprijatelja. Njegov davno izgubljeni brat, koji za razliku od Grua ima solidnu dozu kose na glavi, ispao je značajno 'bolje' od našeg kriminalca. Naime, njegov je blizanac u stvari uspješan lopov te će probati 'vratiti' Grua na stranu kriminala. Jasno, Gruovi Malci će se takvom povratku jako radovati, a niti bitka protiv Balthazara Bratta im neće smetati. 'Kako je Gru postao dobar' moći ćete pogledati u svim boljim kinima, u distribuciji Blitza, od 29. lipnja. Tema: FILM 