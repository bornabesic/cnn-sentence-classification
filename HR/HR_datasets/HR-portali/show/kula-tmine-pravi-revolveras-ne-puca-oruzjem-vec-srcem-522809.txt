Promidžbeni poster za nadolazeću ekranizaciju knjige Stephena Kinga, 'Kula tmine', izašao je još 'davno' u ožujku. Od tada nismo vidjeli ništa novo iz filma sve do posve neočekivane objave ovog foršpana. Kako smo i tada rekli, poster nam daje nadu da film ide u dobrom pravcu, a foršopan kojeg smo upravo odgledali nam je pokazao da to stvarno i je tako. Iako smo očekivali nešto 'lakši' uradak, izgleda da ćemo dobiti djelo puno akcije između Revolveraša Rolanda Deschaina i Waltera Padicka, kao i djelo sa stvarno zanimljivom radnjom. Pogledajte prvi foršpan Iako smo film trebali gledati u veljači, u stvari je odgođen za šest mjeseci, na sam kraj srpnja ove godine. Premda to znači da ćemo film gledati tek na ljeto, ipak smo pod dojmom da će dodatno vrijeme omogućiti redatelju Nikolaju Arcelu da ekranizira Kingovo remekdjelo na dobar način. U glavnim ulogama u filmu su Idris Elba, Matthew McConaughey i Tom Taylor, dok podršku daju Fran Kranz, Jackie Earle Haley, Abbey Lee, and Kathryn Winnick. Film 'Kula tmine' bi u kina trebao doći 28. srpnja ove godine. Tema: FILM 