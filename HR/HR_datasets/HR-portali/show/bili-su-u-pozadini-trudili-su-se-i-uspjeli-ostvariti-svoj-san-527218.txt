Poznato je da put do zvijezda nije nimalo lak, osobito u jakoj industriji kakav je Hollywood. Iako su danas popularni i bogati, ove zvijezde su se na početku svojih karijera pojavljivale u raznim reklamama, reality showovima ili glazbenim spotovima kako bi ostvarili svoj životni san. Poznato je da su Kim Kardashian i slavna bogatašica Paris Hilton nekad bile velike prijateljice. Kardashianka je bogatašici bila i asistentica u periodu kada nije bila popularna. Dakle, Kim je tada bila totalno neprimjetna. Samo nekoliko godina kasnije, počinje njezino vrijeme kada je skrenula pozornost kućnim videom. Rijetki znaju da je J.Lo karijeru počela kao plesačica u video spotovima, a u jednom intervjuu je otkrila kako je čak bila i beskućnica pa je spavala po plesnim studijima. Pojavljivala se u spotovima Janet Jackson i MC Hammera, a nekoliko godina kasnije dobiva glavnu ulogu u filmu Selena. Postigla je svjetsku slavu, a pjesmom 'If You Had My Love' zauzela je visoko mjesto na top ljestvicama. Prije više od deset godina Katy Perry je bila prisutna u šoubiznisu. Pjevačica je tada bila u vezi s frontmenom grupe Gym Class Heroes, Travijem McCoyem, koji ju je angažirao u svom spotu za pjesmu 'Cupid’s Chokehold'. Katy je bila uporna, te je naporno radila i prikupila kontakte. Izborila se za ugovor i izbacivanje debitantskog singla 'I Kissed The Girl'.  Megan je počela kao statistica te je čak zaigrala u filmu 'Loši momci 2'. Glumica se u filmu pojavljuje samo nekoliko sekundi, a njezin zadatak bio je da pleše oko šipke. U jednom od svojih intervjua je otkrila kako ni ona sama nije uspjela uhvatiti scenu u kojoj se pojavljuje, s obzirom na to da je veoma kratka. Rekla je kako je tada bila jako mlada te da joj je to bio prvi film u karijeri. Tri godina kasnije počela se probijati u Hollywoodu, a dobila je gostujuće uloge u popularnim serijama poput 'Dva i po muškarca', 'Hope&Faith' te u filmu 'Kraljica škole' pored tada megapopularne Lindsay Lohan. I Brad je poput Megan Fox jednu od prvih uloga imao kao statist.  U pitanju je film 'Manje od nule', u kojem je glavnu ulogu tumačio Robert Downey Jr. Skoro neprimjetni Brad se pojavljuje veoma kratko, dok tijekom scene gdje glavni glumci odlaze na zabavu, pleše pored bazena. Tek četiri godine kasnije, zaigrao je u filmu 'Thelma i Louise'. Glavnu ulogu dobio je tek u 'Rijeka sjećanja'. Jedna od najuspješnijih glumica dugo je radila kao statistica. Glumila je čak i u 'Djeci kukuruza' u kojem nema niti dijalog te je brzo ubijena. Primijetili su je tek u 'Đavoljem odvjetniku', a epitet zvijezde dobila je nakon 'Čudovišta'.