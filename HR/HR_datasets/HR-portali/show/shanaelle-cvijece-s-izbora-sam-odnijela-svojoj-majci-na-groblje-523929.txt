Hrvatska je ove godine dobila prvu tamnoputu misicu. Shanaelle Petty (19) pobijedila je na izboru za Miss Universe Hrvatske, a prijavila se jer se i njena majka prije 20 godina borila za istu titulu. - Kad sam pobijedila počela sam plakati jer sam se sjetila mame i znam da bi bila ponosna na mene danas. Kad sam došla kući u Slavonski Brod odnijela sam cvijeće koje sam dobila na izboru kod nje na groblje - rekla je za IN Magazin. Njezina majka Ivana i otac Alexander, američki vojnik, upoznali su se u Americi gdje je njezina majka pohađala srednju školu. U Slavonski Brod prvi put je došla kao četveromjesečna beba. - Krstila sam se u Slavonskom Brodu i išla sam u osnovnu školu par godina tamo. Stalno tu ljetujem, Pakoštane su mi isto dom. Pd šestog mjeseca kad sam završila srednju došla bi tu kod bake i dide. Brod je moja kuća, moj dom - priča lijepa Shanaelle. Slavonka svoju budućnost ne vidi u manekenstvu već se nada znanstvenoj karijeri. Primljena je na prestižno američko sveučilište na kojem će studirati matematiku i fiziku. Shanaelle je rekla da je jako zanima svemir i da bi voljela postati direktorica NASA-e. 