Nakon Zadra, ekipa koja snima tolivudski film 'Mahnubhavadu' stigla je u Split. Snimaju na Peristilu, Matejušci i na Prokurativama. Zvijezda filma je glumica i manekenka Mehreen Pirzada (21), koja se natječe u pucanju zračnim oružjem u Indiji.  Nakon što su se bolivudski blockbusteri snimali u Dubrovniku i Rovinju, Tollywood je došao u Split, a produkcija je angažirala i hrvatske plesače. Tollywood se odnosi na produkciju filmova za indijsko tržište koje govori telugo jezikom, drugim jezikom te države.  Osim Pirzade, zvijezda ove plesne komedije je Sharwanand Myneni (32). On najčešće glumi simpatičnog rasplesanog policajca, koji se vječno nađe u nevolji.  U 'Mahnubhavaduu' će manju ulogu imati i splitska plesna grupa Savages. Odabrali su četiri plesačice koje su svoje scene već odradile ovog tjedna u Novigradu. Tamo se snimalo do ranih jutarnjih sati. U Splitu je Savageov koreograf Alen Sesartić otplesao svoje scene.  Hrvatske djevojke su indijski producenti pozvali vidjevši ih u filmskom hitu 'Khaidi No. 150'. Koreograf 'Mahnubhavaduua' je Raju Sujndaram, koji je nedavno osvojio nacionalno priznanje za najboljeg plesnoga koreografa Indije.