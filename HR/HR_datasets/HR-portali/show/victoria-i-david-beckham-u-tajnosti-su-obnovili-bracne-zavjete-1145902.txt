Bivši nogometaš David Beckham i njegova supruga, dizajnerica Victoria Beckham obnovili su u tajnosti svoje bračne zavjete. U razgovoru za Radio 4 David je rekao da se ceremonija obnove zavjete održala u njihovom domu u Londonu. - Naše vjenčanje 1999. godine je bilo veliko, sada smo organizirali privatno druženje i na obnovu zavjeta pozvali smo samo šest bliskih prijatelja - rekao je David. Par ima četvero djece, sinove Brooklyna, Romea i Cruza i kći Harper i tijekom 18 godina braka nije uvijek sve bilo idilično.  Najveća kušnja njihovom braku dogodila se 2004. godine kada se naveliko šuškalo o  Davidovoj aferi s osobnom pomoćnicom Rebeccom Loos.  - Bilo je teških situacija. Da li smo ostali zajedno kako bismo zadržali dobar imidž? Naravno da ne, zajedno smo jer se volimo i jer imamo četvero predivne djece - poručio je Beckham.  