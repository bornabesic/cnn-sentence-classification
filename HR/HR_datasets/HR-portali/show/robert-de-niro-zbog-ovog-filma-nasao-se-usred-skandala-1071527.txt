Glumac Robert de Niro našao se usred skandala kada je kao suosnivač festivala Tribeca odlučio prikazati kontroverzni dokumentarac o povezanosti cijepljenja kod djece i autizma. Naime, de Niro, inače otac autističnog djeteta, odlučio je u sklopu festivala prikazati film ", “Vaxxed: From Cover-Up to Catastrophe" autora Andrew Wakefield, aktivista koji se zalaže za necijepljenje djece te autora istraživanja o cijepljenju i autizmu koje se pokazalo lažnim zbog čega mu je oduzeta liječnička licenca.  De Niro je nakon kritika javnosti kazao kako je podržao prikazivanje filma idući mjesec, no da tematiku filma ne podržava i da nije protiv cijepljenja djece, piše NY Times.  – Grace i ja imamo dijete s autizmom i vjerujemo kako svi problemi koji se bave autizmom trebaju biti otvoreni za raspravu. U 15 godina otkako je Tribeca Film Festival osnovan, nikada nisam tražio da se određeni film prikaže, međutim ovo je vrlo osobna stvar za mene i moju obitelj, te želim da se otvori rasprava, što je razlog prikazivanja filma 'Vaxxed'. Osobno ne odobravam film, niti sam protiv cijepljenja, samo pružam mogućnost za razgovor o ovom pitanju – rekao je De Niro.  >> Robert de Niro snimio dokumentarac i otkrio da mu je otac bio gay 