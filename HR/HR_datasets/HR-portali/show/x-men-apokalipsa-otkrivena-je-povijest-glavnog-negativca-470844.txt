Dok se pripremamo za konačno poglavlje u trilogiji 'X-Men: Prva generacija', 20th Century Fox nas priprema za apokalipsu detaljima iz mutantske povijesti. Kao što je od samog početka jasno, Apocalypse je prvi mutant, koji pokušava od samog početka svijeta 'prepraviti' društvo u ono u kojem bi on s drugim mutantima vladao. A kako se cijeli film odvija u povijesti u kojoj mutanti i postoje i utječu na svjetske događaje, tako je napravljen i viralni video o Apocalypseu. Jasno, u pitanju je obična parodija na paranormalne emisije koje su bile iznimno popularne tijekom '80. prošlog stoljeća. U videu možete čuti glas Georgea Takeia kako objašnjava podrijetlo i povijest En Sabah Nura (pravo ime Apocalypsea). Lažni show nam pokazuje i kako je nastao te kako je došlo do uništenja poslije njegovog 'buđenja' u drevnom. Video završava simpatičnim detaljem u kojem se gledatelje moli da nastave gledati 'emisiju' na datum izlaska filma. Premda nas marketinški pothvati vezani za filmove često iznenade, rekli bismo da je ovaj stvarno otišao korak dalje. Koliko god da su nas neke kampanje oduševile, primjerice Deadpoolova, po svemu sudeći, ova je čak i bolja. Pogledajte video   'X-Men: Apocalypse' u hrvatska kina dolazi u svibnju ove godine u distribuciji Blitz film i video. Tema: FILM 