Od redatelja filma 'Stranci' dolazi nam svijet izgubljenih, smrznutih iglica kiše, svjetlo munja i gromova, hladne i dezorijentirajuće potpune tame. Lizzy i Kathy, kćerka i majka alkoholičarka, se izgube usred mračne šume. Znajući da se mora brinuti i za sebe i za svoju nesposobnu majku, Lizzy upadne u još veće probleme kada se u šumi pojavi i monstrum kojeg nitko nije očekivao. - Horor filmovi su oduvijek moja strast i mislim da je to žanr koji je pomalo pogrešno shvaćen.  No, istina je da je fascinantan. Smatram da je strah značajan ekvilizator koji zadire duboko ispod kompleksnih ljudskih emocija i razotkriva nam sirovu realnost. Strah može biti nužno zlo kada se radi o sazrijevanju. Može biti katarzično iskustvo za gledatelje. Horor filmovi vode nas na mjesta gdje komedije i drame ne mogu. Ovaj film istražuje takva mjesta….i to je ono što želim raditi - izjavio je redatelj, Bryan Bertino, o filmu. Pogledajte video U glavnim ulogama su Zoe Kazan i Ella Ballentine, dok se uloge prihvatio spomenuti Bertino. Taj scenarist i redatelj, čiji je prvijenac bio film 'Stranci', kojeg mnogi smatraju modernim klasikom tog žanra, je postao jedan od najtraženijih scenarista nakon nevjerojatnog uspjeha tog djela. Film 'Čudovište' uplašit će vas u kinima ovog ljeta, s početkom prikazivanja 15. lipnja. Tema: FILM