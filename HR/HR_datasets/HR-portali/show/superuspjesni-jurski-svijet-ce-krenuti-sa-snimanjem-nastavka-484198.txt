Kako je 'Jurski svijet' zaradio impresivnu svotu dolara, preko jedne milijarde, nije nimalo čudno što je Universal krenuo sa snimanjem nastavka i to ranije nego što se očekivalo. Film je tako dobio datum izlaska u sredini 2018. godine, a dobre vijesti su da se u film vraćaju svi glumci iz 'Jurskog svijeta'. To jest, svi oni koji nisu postali dinosaurska hrana.  Redatelj J.A. Bayona (snimio je izvrstan španjolski film 'Sirotište') objavio je da produkcija kreće na Havajima krajem veljače 2017. godine. Prvi dio filma djelomično će se snimati tamo, dok će ostatak biti snimljen u Pinewood Studios, u Londonu. U nadolazećim mjesecima dobit ćemo značajno više informacija o 'Jurskom svijetu 2', kako je za sada službeni naslov filma. Film u kina dolazi početkom ljetne sezone 2018. godine.   Tema: FILM 