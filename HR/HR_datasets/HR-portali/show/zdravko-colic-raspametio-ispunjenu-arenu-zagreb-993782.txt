Na koncertu Zdravka Čolića ni igla više nije stala u krcatu dvoranu Arene Zagreb. Većinu publike činile su žene, ali karizmatičnog miljenika nježnijeg spola došlo je slušati i vidjeti i pristojan broj muškaraca. Bezvremenskim klasicima poput “Ti si mi u krvi“, “Jedna zima s Kristinom“, “Glavo luda“, ali i novim hitovima kao “Što ti dadoh“, “Vatra i barut“ i “Zar se nismo shvatili“ Čola je na najljepši način zagrebačku publiku uveo u današnji Dan žena. Za najvećeg šarmera ovih prostora godine kao da su stale, jer iako su mu već  63 ljeta na spektaklu u Areni pokazao je da i dalje pršti energijom i da je ženama i dalje neodoljiv. Svom idolu dame u prvom redu darovale su cvijeće, a pjevač im je uzvratio poljupcima. Zagrebački koncert kruna je Čolićeve turneje “Vatra i barut“ kojom je u godinu dana obišao najveće regionalne i europske dvorane.  >> Zdravko Čolić raspjevao vrući Dubai i Novaka Đokovića  >> Zdravko Čolić: U životu sam napisao samo dva ljubavna pisma