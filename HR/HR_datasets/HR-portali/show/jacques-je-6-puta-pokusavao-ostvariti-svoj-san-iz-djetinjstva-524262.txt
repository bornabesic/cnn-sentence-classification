Gospodin Glas godinama je navodno u ladici imao pjesmu za Eurosong. Prvi put se okušao na Dori 2002. godine s pjesmom 'Čarolija'. Jacques Houdek (35) od tada je pet godina zaredom pokušavao pobijediti na tom natjecanju kako bi se dokopao Eurosonga, no uzalud. Njegov treći nastup u Opatiji 2004. ostao je zapamćen po skandalu koji je priredio. Tad se, pred objavu rezultata za pobjedničku pjesmu, pobunio i vrijeđao okupljene jer je njegovoj šminkerici nestala torbica. Na kraju se ispričao i priznao svoju pogrešku jer su torbicu ipak pronašli. Bilo mu je jako vruće: Houdek se u ‘Voiceu’ hladio lepezom. U drugoj poufinalnoj emisiji držao je mali ventilator u ruci. Poslije je maramicom brisao znoj s čela Pokušavao je pobijediti na Dori sljedeće dvje godine, no nije mu uspjelo. Onda je pauzirao četiri godine. Na Doru se vratio 2011. godine, kad je dramio jer nije pobijedio. Demonstrativno se pokupio s pozornice nakon što ga nisu proglasili pobjednikom. Na Eurosong se konačno uspio plasirati kad su ukinuli Doru. - Ovaj osjećaj se ne može ni s čim usporediti. Sad znam kako se osjećaju sportaši kad ostvaruju svoje velike rezultate, kad ne stojiš samo iza svojega imena, nego iza imena cijele države, cijele jedne nacije. Tako da sam preponosan danas što sam Hrvat te što sam opravdao veliko povjerenje i ljubav svih onih koji su od mene očekivali da uđem u finale - rekao je ponosni Hoduek nakon što se u četvrtak plasirao u večerašnje finale Eurosonga. Nasmijani praktikant: Polaznik srednje frizerske škole Željko Houdek bio je omiljen među mušterijama salona u koji je išao na praksu Vijest da ulazi u finale dočekao je zagrnut hrvatskom zastavom. Kad su ga prozvali, ozaren je skočio sa stolice i zadovoljno trljao rukama. Prije pjevačke karijere Jacques je bio frizer. U školi su ga zafrkavali jer je bio punašan, a jednom se umalo potukao zbog gableca. - Jedna djevojka skočila je na njega i šamarala ga jer joj je ukrao i pojeo sendvič. Majka se brinula za njegovo zdravlje pa je šeficu u salonu molila da mu ukinu gablece. Ali Jacques bi sve nadoknadio nakon prakse kad bi smazao i dva velika sendviča. - Nema toga što ne volim jesti, pravi sam gurman - rekao je Houdek, koji tvrdi da mu uopće ne smetaju šale na njegov račun. Ponosan predstavnik: Houdek je nakon ulaska u finale dao brojne intervjue, a sve ih je odradio ogrnut hrvatskom zastavom Cijeli Euorosong bi mi trebao zapjevati na svadbi, rekla nam je Jana Burčeska (23). Predstavnicu Makedonije, koja se nije izborila u finale Eurosonga, dečko Aleksandar Filipovski zaprosio je uoči glasanja. To je bila prva prosidba uživo u povijesti Eurosonga. Aleksandar je u direktnom prijenosu kleknuo pred Janu i izvadio kutijicu s prstenom, a ona je bez premišljanja pristala. - Nisam to očekivala, jako me je iznenadio. Jako sam sretna, bez riječi sam - kaže nam Jana, koja je trudna 18 tjedana. Nitko nije znao ni da je u drugom stanju. Sretnu vijest s obožavateljima podijelila je uoči nastupa na Eurosongu kad je u videonajavi objavila sliku ultrazvuka. Još ne zna nosi li curicu ili dečka, a ona i Aleksandar tek trebaju isplanirati vjenčanje. U vezi su dvije godine, a on je gitarist u bendu u kojem ona pjeva. Makedonka Jana, koju je dečko zaprosio u direktnom prijenosu Eurosonga, trudna je pet mjeseci, a još ne zna spol djeteta Janu je naš predstavnik Houdek oduševio. - Super je kao osoba. Čestitao mi je na izvedbi nakon nastupa. Zaruke mi nije čestitao jer se poslije nismo uspjeli vidjeti - kaže Jana. Dodaje da je Jacquesova pjesma 'My Friend' sjajna, a njegov outfit, “podvojeno odijelo”, odnosno napola sašiven sako, a napola rock jakna, unikatan. Houdeku je outfit sašio glavni dizajner modnog brenda Hugo Bossa, Talijan Marco Falcioni. Jana nije razočarana jer nije ušla u finale. Smatra da ima dobru pjesmu, “Dance Alone”, koja će, kaže, sigurno postati hit. Jana se u Makedoniji proslavila 2011., kad je sudjelovala u makedonskoj inačici “Idola”, gdje je završila peta. Nije razočarana: Makedonka Jana nije prošla u finale, no smatra da ima pjesmu koja će postati hit Makedonija se počela natjecati na Eurosongu 1988. godine. Dosad su sudjelovali 15 puta. Nikad nisu pobijedili, a najbolji plasman imali su 2006. godine, kad je njihova predstavnica Elena Risteska završila 12. u ukupnom poretku. Na konferenciji za novinare nakon prijenosa uživo Houdek je rekao da je znao da će pjesma osvojiti srca mnogih gledatelja. - Ponosan sam što sam pjevao pjesmu ‘My Friend’ upravo ovdje u Ukrajini, u ova teška vremena. Hrvatska suosjeća s vama i mi smo prošli rat, tad sam imao 10 godina - rekao je. Jacquesu je na ulasku u finale čestitala bivša pobjednica Eurosonga, Marija Šerifović (32). Ništa nije prepustio slučaju: Jacques je revno išao na probe prije nastupa u drugoj polufinalnoj večeri Eurosonga - Bravo debeli, najlepši moj prijatelju - napisala mu je srpska pobjednica iz 2007. godine. Nakon toga napisala je da “odlazak na Euroviziju nije izlet, a kad se to promijeni, od Srbije će onda nešto i biti” te čestitala srpskoj predstavnici Tijani, koja se nije uspjela plasirati u finalnu večer. Plasman su u završnicu 62. natjecanja za pjesmu Eurovizije u kijevskoj areni osigurali i bugarski, bjeloruski, mađarski, danski, izraelski, rumunjski, norveški, nizozemski te austrijski predstavnici. Iako je još u četvrtak bio na 24. mjestu, Jacques je jučer na kladionicama “skočio” na 9. mjesto favorita za osvajanje Eurosonga. Oduševio Janu outfitom: Houdek je nosio pola odijela i pola rock jakne   