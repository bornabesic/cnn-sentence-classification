U prvoj emisiji novog RTL-ovog showa „Superljudi“ koji počinje večeras u 20 sati sedmero kandidata pokazat će svoje supermoći. Matematika, memorija, gipkost tijela… samo su neke od vještina koje posjeduju kandidati, a koje će ocjenjivati četveročlani žiri – Zrinko Tutić, Branko Đurić Đuro, Anđelka Prpić te neurokirurg Vuk Aleksić čiji je zadatak svim „laicima“ pojasniti na koji način funkcionira mozak superljudi. Kandidati dolaze iz četiri zemlje, Hrvatske, Crne Gore, Srbije te Bosne i Hercegovine, a u prvoj emisiji Lijepu našu će predstavljati devetogodišnja godišnja Mare Milić. Višestruka osvajačica medalja u ritmičkoj gimnastici zapanjit će žiri svojom spretnošću da u samo tri minute zapamti pet različitih oblika koje potom zavezanih očiju mora proći koristeći se samo gipkošću svog tijela. Viktor Čizić dolazi iz Zagreba, a njegova supermoć je da ima apsolutan sluh. U praksi to znači da može raspoznati koji od 20 instrumenata u orkestru nedostaje. Dejan Cerovec pak ima izvrsnu moć zapažanja pa u samo nekoliko sekundi uspijeva primijetiti i najmanji zamijenjeni detalj u nekoj prostoriji.   Osim njih, još će četvero kandidata iz regije pokazati dokud sežu granice ljudskog mozga, a sve tu u 20 sati možete gledati na RTL-u pod voditeljskom palicom crnogorskog glumca Momčila Otaševića. >>Matea i Ivan su hrvatski superljudi