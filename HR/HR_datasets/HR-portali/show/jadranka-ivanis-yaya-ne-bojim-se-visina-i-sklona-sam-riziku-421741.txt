U zagrebačkom Muzeju suvremene umjetnosti u nedjelju zatvorena je izložba “L’amour du risque / Ljubav prema riziku”, a svi posjetitelji mogli su uživati i u koncertu grupe Jinx na krovu zgrade. Pomalo neobično mjesto za koncert privukao je mnoge goste, a pjevačica Jadranka Ivaniš Yaya tom je prilikom otkrila kako joj nije bio problem odraditi nastup jer se ne boji visine. Kao akademska slikarica Yaya je istinski uživala u izložbi, a otkriva nam je li sklona riziku ili igra na sigurno.Najdraža briga– Sam naš bend je nastao pod rizikom, ali isplatilo nam se. Posao glazbenika općenito je riskantan jer živimo od honorara, od danas do sutra pa onda slobodno mogu reći da sam sklona riziku – veli Yaya kojoj će ovo ljeto biti i te kako radno. Unatoč svim angažmanima u glazbenoj karijeri koju Yaya uspješno gradi dva desetljeća, najdraži posao joj je briga o osmogodišnjoj kćeri Luciji koju ima u braku s Dubravkom Ivanišem Ripperom.– Ne mogu reći da sliči ni meni ni Dubravku, Lucija je svoja – kaže umjetnica i dodaje da ne može postaviti granicu između privatnog i poslovnog života jer je to u obitelji gdje su dva benda nemoguće. Kada ne nastupa, Yaya dizajnira nakit, a ostvarila je suradnju i s dizajnericom Ivonom Martinko.Prava umjetnica– Imati svoj vlastiti atelje je jako skupo pa sam ispušni ventil za svoje umjetničke trenutke našla u dizajniranju nakita – priča Yaya koja je završila i školu za dizajniranje interijera.– Obožavam umjetnost, a sve je krenulo s plesom. To je u biti moja prva ljubav. Željela bih naučiti svirati i instrumente. Svirala sam violončelo, ali to u neku ruku nije praktično pa bih sada voljela naučiti svirati klavir ili gitaru – kaže pjevačica.