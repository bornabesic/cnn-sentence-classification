Marina Raguž ostavila je Romana Obilinovića Žorža (37) nakon pola godine veze i otišla u Istanbul nositi revije. Manekenka dodaje da cijeli život radi i stvara za sebe, koliko god ljudi mislili da je otišla s Romanom radi novca.  - Nisam navikla cijele dane sjediti kod kuće i čekati Božju milost. Nikad tako nisam živjela. Ne želim biti nečiji rob i cijele dane besposličariti. Takav život jednostavno nisam mogla podnijeti - rekla je Marina za 24sata. Romano je u showu 'Big Brother' osvojio 183.700 kuna, a većina tog novca otišla je na njegovo vraćanje dugova.  Poznato je kako veseli Žorž voli počastiti društvo, kladiti se na utakmice i okušati sreću u kockarnicama. Marina dodaje kako ne želi blatiti bivšeg dečka, ali želi da se sazna istina.  - On ima prijatelje s kojima se druži cijeli život, ali da je tako iskren i neiskvaren kako svi misle, nije. Tvrdi da ne zna gdje je osvojen novac jer ih ona nije vidjela pa ih nije imala priliku ni potrošiti. - Jednostavno smo se razišli. Nije bilo svađe, otišla sam svojim poslom.  Zaključila je da život nije idiličan, pa nije bio ni njezin sa Žoržom. Od njega je, tvrdi, otišla zato što je tek nakon izlaska iz BB kuće pokazao pravo lice. >> BB par Romano i Marina prekinuli vezu. Ona se odselila u Istanbul