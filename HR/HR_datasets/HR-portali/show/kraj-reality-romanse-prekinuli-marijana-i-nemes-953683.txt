Još donedavno najpoznatiji par iz kuće Big Brothera  kleo se u vječnu ljubav no priča Marijane i Nemeša ipak nije dočekala sretan kraj, javlja RTL. Ova je Splićanka nakon tri i pol godine veze odlučila okrenuti novu životnu stranicu na kojoj neće biti ispisano ime 25-godišnjeg Beograđanina.  - Da, prekid s Nemešom je konačan! To je agonija koja se duže odvijala. Pokušali smo raditi na tome. Ali, eto, ne ide. Gotovo je. Prekid nikad nije jednostavna stvar. Bilo s prijateljem ili osobom koju voliš. Bili smo dosta izloženi javnosti. I nije bila jednostavna odluka. Uf… Kraj je. Odluka je pala. Nemam više strpljenja, izjavila je Marijana Kovačević, pobjednica Big Brothera. O svemu je dugo razmišljala, a najteže joj je bilo svoju odluku reći Nemešu. - Imala sam najbolje namjere. Mislim da sam dala sve od sebe. Nemoj plakati Marijana. Ne ide. Žao mi je. I on je sam već shvatio. Kažem, to je bila agonija. Tu su se događale razne stvari. Ljubav ne pobjeđuje uvijek. Marijana je uvijek glupa, mutava. Nitko ne zna kako je biti Marijana i što sam sve prošla. I ne mora znati! Nadam se da će dušobrižnici napokon odahnuti. Gotovo je. Bit ću ja dobro. Nemeš je slobodan čovjek. Mlad je, dodaje Marijana. >> Marijana: Nemeš i ja smo na pauzi