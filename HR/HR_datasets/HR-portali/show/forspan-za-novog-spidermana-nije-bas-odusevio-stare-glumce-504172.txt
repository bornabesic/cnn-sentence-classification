U proteklih 14 godina su nam glumci Tobey Maguire i Andrew Garfield pokazali kako sve Spider-Man može po zgradama skakutati i kako se može boriti protiv raznih protivnika, no ono što nismo dobili jest istinski dobru adaptaciju tog superjunaka. Maguire je bio izvrstan u odijelu, pa je njegov Spider-Man (posebice drugi film s tim glumcem) još i funkcionirao, no njegova gluma van odijela ipak nije bila na nivou. Garfield je ostavio relativno dobar dojam, ali njegovi filmovi su bili generalno loše napisani i podosta prosječno režirani. No, ono što smo vidjeli u najnovijem, odnosno prvom foršpanu za Spider-Mana u kojem glavnu ulogu ima Tom Holland nas je istinski oduševilo pa smo stekli dojam da stvarno dolazi izvrsna adaptacija na velike ekrane. U prvom foršpanu je Holland još jednom (nakon što je ulogu izvrsno pokazao u ovogodišnjem hitu 'Kapetan Amerika: Građanski rat') demonstrirao kako stvarno razumije lika, što unutar, što izvan odijela. A YouTube korisnik DrMachakil odlučio se napraviti laganu sprdnju prethodnih glumaca, prvo montiravši spot u kojem Garfield gleda foršpan s Hollandom i 'raspada' se. Pogledajte video No nakon toga je DrMachakil izveo pravi 'Inception' te je 'otišao dublje'. Njegov novi video nam pokazuje Maguirea kako gleda Garfielda koji gleda Hollanda. Kako nam se čini, u pitanju je korisnik koji bi stvarno mogao ostvariti radno mjesto u filmskoj industriji jer uistinu stvara kreativne video materijale. Pogledajte video Film režira Jon Watts, a u glavnim ulogama su Tom Holland kao Spider-Man, Marisa Tomei kao ujna May, Michael Keaton u ulozi negativca Vulturea, Robert Downey Jr. u svojoj već klasičnoj ulozi kao Iron Man, Donald Glover u neimenovanoj ulozi (smatra se da bi on također mogao obući Spider-Manovo odijelo), Bokeem Woodbine kao Shocker i Zendaya u ulozi Michelle. 'Spider-Man: Homecoming' bi se u kinima trebao pojaviti početkom srpnja 2017. godine.     Tema: FILM 