S početkom jeseni i nižih temperatura nikako da se pomiri pjevačica Maja Šuput i zato je po dozu sunca i morskih radosti pobjegla na Ibizu.  – Ponovno ljetno doba – napisala je Maja uz fotografija na kojoj se sunča pored bazena, a koju je objavila na društvenoj mreži Instagram. Ibiza je već dulje vrijeme Majina top destinacija na koju pobjegne u pauzama od glazbenih gaža, a koliko tamo uživa, redovito obožavateljima dočara fotografijama na Instagramu.  – Fanovi to vole. Pišu svašta, ­nude da im budem krsna kuma, a bračne ponude više ne brojim. Ima i onih koji mi šalju svoje gole fotografije – rekla nam je nedavno Maja. O tome koji je njezin ljubavni status ne priča puno, ali zato se može pohvaliti kako je njezin novi singl  "Femme Fatale" u manje od mjesec dana od objave na Youtubeu pogledalo skoro pola milijuna obožavatelja.  