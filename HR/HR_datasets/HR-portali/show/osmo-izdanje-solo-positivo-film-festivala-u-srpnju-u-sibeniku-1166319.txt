Osmo izdanje Solo Positivo Film Festivala međunarodnog festivala glazbenog dokumentarnog filma održat će se u Šibeniku na znamenitoj Tvrđavi sv. Mihovila, jednoj od najljepših ljetnih pozornica na Jadranu i to od 4. do 8. srpnja. Festivalski program obiluje brojnim premijerama glazbenih dokumentaraca te izvrsnim pratećim programima. Istaknimo da će festival biti otvoren svojevrsnom Beatlemanijom, danom posvećenim velikim The Beatlesima uz projekcije dva filma o liverpoolskoj četvorci, filmom Leslija Woodheada HOW THE BEATLES ROCK THE KREMLIN u sklopu okruglog stola u povodu 50 godina izlaska legendarnog albuma Sgt. Pepper te filmom EIGHT DAYS A WEEK oscarovca Ron Howarda koji je u službenoj konkurenciji festivala. Glazbu The Beatlesa nakon projekcije filma donosi The BestBeat, jedan od najboljih europskih Beatles tribute bandova koji i vizualno i glazbeno utjelovljuju Beatlese na neponovljiv način. Osim spomenutog, šibenska će publika imati priliu uživati i u drugim sjajnim naslovima od kojih ističemo filmove o Daft Punku, Magnificu ili pak Zabranjenom Pušenju te glazbenim poslasticama poput sve popularnijeg Filmmusicorkestra ili pak Marjana Bana & Diktatora uz brojna druga velika iznenađenja. Prvi kontingent festivalskih ulaznica u prodaji će se naći u akciji QUICK WEEK i to samo u period od 4. do 11. svibnja po iznimno popularnim cijenama od 50 kuna za sve festivalske programa, a mogu se nabaviti na svim prodajnim mjestima Tvrđave culture u Šibeniku te u sustavima Eventima i Croatia Ticketsa. 