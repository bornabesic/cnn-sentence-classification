Za života je slovio kao netko tko će nakon smrti početi 'zlu rabotu', kao potencijalni vampri, a takvima su u Istri pri ukopu obavezno probijali jezik čavlom za potkivanje konja. U slučaju Jure Granda, istarskog krvopije, to su iz nekog razloga propustili napraviti. Rezultat? Godinama je mučio mještane svoga kraja, Kringe blizu Pazina. Svake je noći izlazio iz groba i lutao mjestom. Plašio je ljude. Lupao im na vrata i prozore. Obilježavao je kuće u kojima je već sljedeće jutro umirao netko od stanara, a najgore je bilo njegovoj udovici koju je noću silovao. Ljudi su se ohrabrili da ga potuku tek 16 godina nakon njegove smrti.  Težak zadatak preuzeo je župan Miha Radetić. U pratnji osmorice odvažnih mještana uputio se jedne noći 1672. godine na vampirov grob. via GIPHY - Oboružani dvjema bakljama i raspelom, njih devetorica otvorilo je grob i u njemu zatekli pokojnikovo tijelo, rumeno i živo, kako im se smiješi i upravo otvara usta - piše Valvazor, a poslije su ga citirali mnogi autori poput njemačkog Hermanna Hessea. Prestrašeni prizorom, istarski istjerivači duhova razbježali su se svatko na svoju stranu. Nakon nekog vremena i na županovo su se inzistiranje vratili do groba i pokušali, također prema starom običaju, vampirovo srce probosti glogovim kolcem. Nije išlo, stalno se odbijao od Grandova tijela. Na koncu, preostalo je jedino da mu odrube glavu. Mrtvac je na to počeo vikati, trgati se i previjati, cijeli mu se grob natopio krvlju. Istjerivači su njegovo vječno počivalište zatvorili i nakon toga više nije terorizirao mještane.  via GIPHY Mještani Kringe dan-danas nerado govore o Juri Grandu zbog kojeg su se našli na svjetskim turističkim kartama. Njihov kraj pritom se opisuje kao 'mjesto koje sigurno ne želite posjetiti'. Oni koji se pak odvaže, mogu zaviriti u muzej vampira s mračnim labirintom, mrtvačkim sanducima, umjetničkim slikama  i skulpturama i cijelim bogatstvom predaje o prvom europskom vampiru iz Kringe. Tu je i kafić, Vampire, koji nudi vampirski koktel. O novim hrvatskim vampirima čitajte u 'Mjesec boje krvi', kojeg potpisuju Tina Fras i Boris Rasheta. Taj najveći domaći tinejdžerski hit 21. stoljeća, kako su ga opisali kritičari, možete naći na svim kioscima po cijeni od samo 79, 90 kuna u luksuznom izdanju na više od 500 stranica.