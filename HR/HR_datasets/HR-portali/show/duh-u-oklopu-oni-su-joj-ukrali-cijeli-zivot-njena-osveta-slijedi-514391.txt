Paramount Pictures noćas je objavio posve novi video s nikada prije viđenim elementima radnje nadolazećeg cyberpunk filma 'Duh u oklopu', snimljenog prema popularnom japanskom originalu. U videu, glavni lik filma, koju smo do sada znali samo kao 'Majorica' (Scarlett Johansson), dobiva posve neugodno buđenje. Doktorica Ouelet (Juliette Binoche) potom Majoricu obavještava da se dogodio teroristički napad, koji je razlog zašto naš glavni lik ne osjeća svoje tijelo. No nakon prvotnog šoka, dr. Ouelet objašnjava da je Majorica dobila novo tijelo, ali da su joj um i duša, tj. njen Duh, i dalje netaknuti te da je Majorica prva svoje vrste. No najbitniji dio novog videa jest taj što smo napokon saznali koje je pravo ime agentice koju smo do sada zvali samo Majorica. Pogledajte novi video Glavnu ulogu u filmu, onu majorice Meere Kusanagi, ima Scarlett Johansson. U sporednim ulogama gledamo francusku glumicu Juliette Binoche, dok je Danac Pilou Asbæk preuzeo ulogu kiborga Batoua. Kao negativac u filmu nastupa Michael Pitt, a slavnog japanskog glumca Takeshija Kitana gledamo u ulozi šefa glavnog lika, tj. majorice Kusanagi. U kinima ćemo film vidjeti 30. ožujka ove godine, u distribuciji Blitz filma. Tema: FILM 