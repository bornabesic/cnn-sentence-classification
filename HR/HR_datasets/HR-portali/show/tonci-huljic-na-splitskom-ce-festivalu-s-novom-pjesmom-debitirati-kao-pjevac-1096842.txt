Tonči Huljić najpoznatiji je kao skladatelj i autor čije su brojne pjesme opstale megahitovi. Sada će novim singlom "Amico Mio Goodbye" na Splitskom festivalu debitirati kao – pjevač. Huljić pred publiku na Prokurativama stati uz svoj band Madre Badessa, a otpjevat će napolitansku pjesmu s mediteranskim prizvukom i r'n'b pristupom koja ima vrlo važnu poruku – da se čovjek rađa da bi živio život bez obzira na to što nas čeka isti kraj.  U suradnji sa svojim stalnim suradnikom, redateljem Marijom Grabovcem, Tonči je ponovno snimio zanimljiv video:   Neumornog skladatelja očekuje radno ljeto, a paralelno s pripremama za njegov prvi mjuzikl "Pacijenti" čija se premijera s nestrpljenjem očekuje najesen, Tonči Huljić nastupit će kao poseban gost na koncertu Petra Graše u pulskoj Areni, 27. srpnja. Upravo zahvaljujući suradnji s Tončijem i hitovima "Uvik isti", "Moje zlato" i ostalima, Grašo se u velikom stilu vratio na glazbenu scenu, a ovu godinu pamtit će po velikim koncertima, jednim koji je održao u Spaladium Areni za Valentinovo i onog koji ga uskoro čeka u pulskoj Areni. Pjesmu "Amico Mio Goodbye" potražite na singlovi.crorec.hr, a aktualno izdanje CD i DVD "The best of" po cijeni od 99 kuna možete kupiti u svim prodavaonicama Croatia Recordsa, na ostalim prodajnim mjestima te na: Webshop iTunes Amazon Deezer >> Skladatelj Tonči Huljić predstavio notni album >> Čeka nas pomaknuti hit psihoterapije glazbom 