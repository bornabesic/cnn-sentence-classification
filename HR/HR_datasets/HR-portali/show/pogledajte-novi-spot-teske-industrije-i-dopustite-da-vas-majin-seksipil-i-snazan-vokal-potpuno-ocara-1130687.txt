Legendarna Teška industrija premijerno je predstavila svoj novi spot za pjesmu "Pratim te u stopu".   Nakon što su prije samo dva mjeseca bend osvježili novim vokalom Maje Bajamić, ubrzo potom su i izdali novi singl, čime su na prvo emitiranje pobrali sve simpatije slušatelja.  A u prilog tome govori i informacija kako su u samo nekoliko dana od predstavljanja pjesme, zasjali na nacionalnu listu HRTOP40, listu najemitiranijih pjesama. - Velika mi je čast, zadovoljsto i priznanje biti dio Teške industrije, prvenstveno jer onoj 'lakoj' nikad nisam i neću pripadati. Činjenica da je riječ o regionalnom bendu još me više veseli, potiče i izaziva da budem najbolja i da dam najbolje od sebe našoj publici. Velika je to odgovornost i radost za koju sam spremna i u punoj snazi. Jedva čekam! - rekla je pjevačica Maja Bajamić, o dolasku u grupu.   Da stvar bude kompletna Teška industrija snimila je i spot, kojim se može potvrditi da mlada Splićanka osim izuzetnih vokalnih sposobnosti, posjeduje i glumačko umjeće. Svojom ljepotom i seksipilom izmamila je brojne uzdahe muškog djela publike. Sa puno strasti i malo šminke, prikazala je jedan novi model samosvjesne žene. Muški dio benda je takođe imao svoju glumačku ulogu, gdje pantomimom dočarava svoju glazbu.  Za razliku od predhodnih, ovaj spot je rađen u minimalističkom stilu, a suradnja je povjerena mladim ljudima s Akademije. Spot potpisuju Mladen Stanić i Sara Bernarda Moritz.  Gosti u spotu su Muc Softić (harmonika) i šarmantni mladić širokih ramena i lijepe građe, čije ime će ostati u tajnosti.  >> Maja Bajamić nova je pjevačica Teške industrije Teška industrija kao regionalni bend, oduvijek je svojoj publici pružala pregršt iznenađenja, pa tako i mnoštvo gostovanja koje je spremila za kraj ove i početak Nove Godine. Tako ih već danas možete vidjeti i čuti u Sarajevu, a evo i najave sljedećih datuma i gradova: 23.11.2016. - Sarajevo (Sarajevska Pivara)  01.12.2016. - Zagreb (Peper klub)  20.12.2016. - Beograd (Mixer House)  31.12.2016. - Umag (Gradski Trg) - doček Nove Godine  01.01.2017. - Nikšić (Hotel Onogoš) - repriza Nove Godine  02.01.2017. - Tivat (Gradski Trg) - repriza reprize Nove Godine 05.01.2016. - Karlovac 