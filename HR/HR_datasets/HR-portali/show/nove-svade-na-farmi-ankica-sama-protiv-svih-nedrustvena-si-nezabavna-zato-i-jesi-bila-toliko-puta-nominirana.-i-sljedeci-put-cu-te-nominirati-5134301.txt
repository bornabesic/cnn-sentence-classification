Ovotjedni, šesti po redu Sajam, prošao je iznad svih očekivanja farmera. Zelena zajednica, odnosno Gazda Darko i pomoćnica Jasmina bili su vještiji trgovci te su zaradili 160 dukata. Gazda crvene zadruge Goran i pomoćnik na Sajmu Ante, ovoga puta su malo podbacili, pa su zaradili manje, 140 dukata. 'Vodim taj tim maksimalno što mogu, onako po svojim mislim, međutim, dosta im je naporan taj tempo, nisu naučeni, ali ide to svakim danom sve bolje', komentirao je Gazda Darko sretan što su na Sajmu utržili i više nego što su planirali. Nakon što su kupili sve što su trebali, farmere je dočekala gospođa koja im je objasnila kako se radi domaći pekmez i sok te im je zadala da za sljedeći tjedan naprave po deset limenki pekmeza i soka. Dok je na Novoj farmi bilo poprilično mirno cijeli dan, na Staroj farmi od ranog jutra nisu prestajale svađe, a u svakoj svađi bila je Ankica. Prvi otpor farmerima pružila je kada nije željela piti kavu koju je Daniela skuhala, tvrdeći da im ne vjeruje iz razloga što su dan prije namjerno skuhali kavu zaslađenu šećerom, što ona ne pije. 'Nije bilo namjerno! Evo, stani pored mene i gledaj kako kuham', poručila joj je Daniela počevši gubiti živce.  Promo / NovaTV Ankica   Ankica je i dalje nastavila pružati otpor, a u priču se uplela i Jasmina: 'Znam da su kompleksi teška stvar, razumijem te. Ma proći će sve', kazala je. Ankica je potom izjavila kako Jasmina sve što je radila u crvenoj zajednici radi sada i u zelenoj. 'Da, kad imam s tobom velikih problema', odbrusila joj je Jasmina, na što joj je Ankica kazala da nema problema s njom, već sama sa sobom. 'Nedruštvena si, nezabavna, zato i jesi bila toliko puta nominirana s toliko glasova. I sljedeći put ću te nominirati. Nominirat ću te dok god ne ispadneš, eto', poručila joj je Jasmina. Nešto kasnije, uslijedila je ponovno svađa Ankice i Daniele kada joj je Ankica željela ukazati na to da je vidjela prije tri dana Gordana kako lije suze. 'Sigurno je isprovociran bio', odgovorila je Ankica na pitanje zašto je plakao i dodala: 'Otkad je Jasmina došla, samo je đumbus!' Daniela se vidno uzrujala tražeći od nje konkretne informacije, govoreći joj da nije u redu od nje da ih optužuje bez da provjeri prvo o čemu se radi. Ankica je zatim otišla do Gordana ispitati taj događaj, a odgovor koji je dobila nije ju baš uvjerio. 'Ma, zijevao sam Ane, nisam plakao! Bilo je već kasno, spavalo mi se', rekao joj je Gordan. U svađi zbog duhana i oko tople vode za kupanje također je sudjelovala Ankica. Koliko je Ankica krivac u svim svađama te hoće li uspjeti pronaći zajednički jezik s farmerima i postati zaista dio zajednice, doznat ćemo u narednim epizodama Farme.