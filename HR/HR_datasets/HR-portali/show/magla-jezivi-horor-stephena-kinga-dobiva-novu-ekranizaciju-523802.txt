'Magla svuda, magla oko nas', pjevala je Josipa Lisac o izgubljenoj ljubavi. A magla o kojoj je pisao Stephen King malo je drugačije vrste jer je sadržavala čudovišta, i ljudska i prava. Redatelj Frank Darabont 2007. godine doveo je film 'Magla' u kino dvorane i pokazao nam kako se s malenim proračunom puno toga može napraviti. Deset godina poslije njegove ekranizacije kratka priča Stephena Kinga dobiva još jednu verziju, u obliku TV serije kuće Spike. Kao i u filmu, pratimo obitelj u malenom gradu, koju je uništio brutalan zločin. No dok se oni bore sa svojim unutarnjim demonima, jeziva magla se pojavi te odreže cijeli grad od ostatka svijeta. Dok obitelji, prijatelji i poznanici postaju neprijatelji jedni prema drugima, zvijeri iz izmaglice samo čekaju na svoj zalogaj, a pravila civilizacije počinju se raspadati na očigled svih. Pogledajte foršpan U glavnim ulogama u ovoj seriji nalaze se Morgan Spector, Frances Conroy, Alyssa Sutherland, Gus Birney, Dan Butler, Luke Cosgrove, Danica Curcic, Okezie Morro, Darren Pettie, Russell Posner i Isiah Whitlock, Jr. Kako mu uz ovu seriju ove godine izlaze još i horor o demonskom klaunu, 'It', kao i fantastična priča o paralelnim svjetovima, 'Mračni toranj', tako možemo reći da je ovo poprilično plodna godina za Stephena Kinga. Tema: FILM 