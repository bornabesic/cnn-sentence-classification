Aukcija pod nazivom 'Kolekcija Keitha i Patti Richards' bit će u subotu u galeriji u New Yorku. Prodavat će antikvitete iz stana u New Yorku. Stan se nalazi na Upper East Sideu na Manhattanu. Patti ga je uredila u boho stilu, skupim namještajem, dekoracijama i umjetninama iz Italije, Francuske i Engleske.  Prihode od prodaje glazbenik Keith (73) i model Patti Hansen (61) donirat će dvjema dobrotvornim organizacijama koje pomažu odraslim osobama s teškoćama u razvoju. Jedna od njih pomaže i Pattinu 24-godišnjem nećaku koji boluje od autizma. Iz aukcijske kuće kažu kako je Patti mjesecima pomno dekorirala stan i obilazila trgovine s antikvitetima. Unajmila je i dizajnericu interijera. Još nije poznato koliki će biti prihodi od prodaje.