Simpatični ljudi s YouTube stranice How It Should Have Ended (HISHE) vjerojatno su već neko vrijeme željeli napraviti video u kojem se jako izruguju najnovijem dijelu sage o 'Ratovima zvijezda'. No, dokle god je film bio u opticaju, takav bi pokušaj bio oštro dočekan od strane Disneyja i Lucasfilma, pa je jasno zašto su video napravili tek sad, gotovo dva i pola mjeseca nakon objave filma. U videu se nisu nimalo libili sprdati sa svim greškama koje su uspjeli naći u filmu. Jasno, osim grešaka, HISHE često ističe i nelogičnosti te bizarnosti, a kako već i sami vjerojatno znate, takvih je elemenata u 'Ratovima zvijezda' na pretek. Počnimo samo s činjenicom da ovaj film nema tzv. 'opening crawl' (slova s početka, koja su često nužna za 'Ratove zvijezda') pa nastavimo prema CGI likovima koji su podosta loše izgledali. No ne slušajte nas, već pogledajte video i sami donesite odluku. Osmi dio 'Ratova zvijezda' je nedavno i službeno dobio svoj naslov, a počelo je i snimanje filma o mladom Hanu Solu, tako da nam ove franšize neće uskoro nedostajati. Tema: FILM 