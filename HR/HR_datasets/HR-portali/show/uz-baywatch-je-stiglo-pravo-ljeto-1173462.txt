Nakon petnaest godina otkako je emitirana zadnja epizoda popularnog serijala Baywatch, ljubitelji Spasilačke službe napokon dolaze na svoje jer u kina je stigla dugoočekivana filmska ekranizacija. Zaštitni znak serije bilo je usporeno trčanje atraktivnih spasilaca plažama Los Angelesa -  Pamele Anderson i Davida Hasselhoffa, dok filmsku glumačku ekipu predvode Dwayne Johnson i Zac Efron. Kaptol Boutique Cinema by CineStar sinoć je bilo glavno mjesto okupljanja brojnih ljubitelja ove serije koji osjećaju nostalgiju za serijom koja je čitave obitelji držala prikovanima za male ekrane. Tom prigodom, ekipa Polleo Sporta je omiljeno zagrebačko kino nakratko pretvorila u pješčanu plažu čime se stvorio ugođaj iz filma te je najavljen i početak zajedničke promotivne akcije koja će se odvijati u CineStar kinima. Posjetitelji CineStara se uz kupljenu ulaznicu za film mogu dobro pripremiti za pokazivanje na plažama uz popuste do čak 40% na odabrane Polleo Sport proizvode, a uz jednu kupljenu Proseries Protein Bar čokoladicu, drugu čokoladicu dobivaju gratis. Spasilačka služba je savršen spoj akcije, komedije i drame. Prati svima nam poznatoga i omiljenog protagonista Mitcha Buchannona (Johnson), voditelja Spasilačke službe, u svakodnevnom stražarenju plažom u Miamiju. Kako Mitcha i njegovo vrhunsko i dugogodišnje iskustvo ne može ništa prevariti, prepoznaje tajanstveni događaj u lokalnom klubu kao potencijalnu opasnost za njegovu plažu i posjetitelje te se odlučuje na akciju. No, u tome mu se pridružuje mladi i bahati spasioc Matt Brody (Efron), koji je sve samo ne onakva osoba s kakvom Mitch voli surađivati. Premijeru ovog zasigurno budućeg hita nisu propustili ni Lana Jurčević, Sementa Rajhard, Daniel Bilić, Dean Pelić, Ivan Alduk, Ivana Ergić, Lea Mijatović, Pamela Ramljak, Tom Zanoski, Petar Cvirn, Zoran Pribičević te Mario Valentić, koji je zajedno s look a like ekipom, neposredno prije filma, zapjevao temu iz filma uz koreografiju ekipe iz Polleo Sporta, uz čiju je suradnju sinoćnji event i organiziran. Svi oni požurili su posjetiti Kaptol Boutique Cinema kako bi pratili nove avanture poznate Spasilačke službe te nisu ostali zakinuti za uzbudljivu priču i neizbježne scene slow motion akcije popraćene sveprisutnim humorom. Baywatch u distribuciji Blitza započinje s prikazivanjem u svim CineStar kinima od sutra, a kupnja ulaznica moguća je na blagajnama kina kao i online.