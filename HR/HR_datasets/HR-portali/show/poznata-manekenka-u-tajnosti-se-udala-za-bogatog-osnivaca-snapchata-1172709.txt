Manekenka Miranda Kerr i milijarder i osnivač Snapchata Evan Spiegel vjenčali su se ovog vikenda u tajnosti.  Svadbena ceremonija odigrala se u njihovom domu u Los Angelesu pred 50 bliskih članova obitelji i prijatelja. Sve je bilo jako elegantno i jednostavno, jedan od uzvanika potvrdio je za US Magazin i dodao da je Miranda bila prelijepa. Par je zaruke objavio prošlo ljeto, a Miranda se zarukama pohvalila na Instagramu kada je objavila fotografiju  zaručničkog prstena koji je krasio veliki dijamant. Manekenka i iza sebe ima brak s glumcem Orlandom Bloomom. Par je bio u  braku od 2010. do 2013. i imaju šestogodišnjeg sina Flynna i ostali su u prijateljskim odnosima i nagađa se kako je i  Orlando bio pozvan na vjenčanje.