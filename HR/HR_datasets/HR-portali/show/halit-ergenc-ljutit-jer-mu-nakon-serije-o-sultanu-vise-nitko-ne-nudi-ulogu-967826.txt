Nakon što je završeno snimanje, ali i prikazivanje serije "Sulejman Veličanstveni", zvijezda serije Halit Ergenç prvo se riješio brade koju ju godinama puštao radi uloge. I premda mu je ona donijela veliku popularnost te debelo podebljala bankovni račun, Halit nimalo nije zadovoljan svojim trenutačnim angažmanima. Naime, gotovo ih i nema. Nedavno su ga novinari i fotografi sreli dok se vozio u automobilu u pitali u kojem će ga projektu gledati ove sezone, na što je on pomalo razočarano odgovorio: – Ove sezone ni u jednom jer nisam dobio nikakvu ponudu. Čini se kako je Halita uloga Sulejmana previše obilježila pa ga redatelji, barem dok serija ne padne u zaborav, ne žele angažirati jer se boje da će ga gledatelji poistovjećivati s ulogom koju je igrao četiri godine.  No zato Halita angažiraju svi oni koji žele da njihovi projekti dobiju na medijskoj popularnosti. Čest je član žirija na raznim festivalima, a ove sezone će nastupati u sklopu programa Is Santici koji predstavlja klasični aspekt umjetnosti, odnosno na repertoaru imaju od klasične glazbe, jazza do čitanja dječjih knjiga. Program počinje u studenom, a kako pišu turski mediji, Halit će u siječnju nastupiti sa simfonijskim orkestrom. A dok čeka da pripreme počnu, Halit se posvetio obiteljskom životu i brizi o sinu Aliju dok njegova supruga Bergüzar Korel snima seriju "Časni ljudi", čija se prva sezona prikazuje na programu Nove TV.