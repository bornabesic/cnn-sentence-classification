Strani mediji nedavno su se raspisali o romansi pjevačice i njezinog novog odabranika Joea Alwyna (26). Taylor Swift (27) već mjesecima skriva vezu s britanskim glumcem, a navodno je unajmila kuću u Londonu kako bi mu bila bliže te nosi perike da je susjedi ne prepoznaju. Ipak, čini se da se Joe predomislio. Preselio se u Ameriku da bi provodio više vremena s Taylor te kako bi možda zaigrao u nekom blockbusteru. - Joe je obiteljski čovjek. Taylor bi se napokon mogla skrasiti - rekli su njezini prijatelji. Pjevačica je u rujnu prekinula tromjesečnu vezu s Tomom Hiddlestonom (36), a prije njega bila je s Calvinom Harrisom, Harryjem Stylesom i Johnom Mayerom.