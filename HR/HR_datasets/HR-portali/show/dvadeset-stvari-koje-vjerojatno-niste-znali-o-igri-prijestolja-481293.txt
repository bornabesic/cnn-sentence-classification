Fantastična epizoda 'The Winds of Winter' je ovog ponedjeljka zaključila gotovo jednako izvrsnu šestu sezonu 'Igre prijestolja', a Duga noć čekanja sedme sezone najpopularnije fantastične serije na svijetu je sada službeno nastupila. Pa, zašto je ne bismo skratili s malo zabavne faktografije? Evo 20 stvari koje (gotovo) sigurno niste znali o 'Igri prijestolja'. Tko bi rekao da je ovo lice nedavno umirovljene porno glumice? Oni šaljivi bi mogli reći kako je 'Igra prijestolja' ionako samo pornografska verzija 'Gospodara prstenova', no vjerovali ili ne - serija je u zadnjih šest godina zaista zaposlila veliki broj bivših i još uvijek aktivnih porno zvijezda. Tako su dobitnice nagrade 'Adult Video News' za najbolju scenu grupnog seksa, Jessica Jenson i Samantha Bentley, u seriji u nekoliko navrata glumile prostitutke, amaterska australska porno glumica Aeryn Walker glumila je jednu od Crasterovih brojnih žena, liberalna engleska umjetnica Sahara Knite se već mnogo puta pojavila u Littlefingerovom bordelu, a Sibel Kekilli koja je utjelovila Shae je imala bogatu karijeru u industriji filmova za odrasle prije nego što je ušla u industriju fantastičnih serija za odrasle. Čak i Carice van Houten ima iskustva sa snimanjem eksplicitnih video uradaka što je zaista iznenađujuće s obzirom na to kako glumi 400 godina staru vješticu. Što reći, žena se dobro drži! - Dečki, nema nasilnih serija dok vas učimo kako da ubijate ljude Turske vojne škole su krajem 2014. zabranile nekoliko serija u svojim barakama, uključujući i 'Igru prijestolja'. Službeno objašnjenje je glasilo da 'vojska želi zaštititi svoje mlade kadete od prikaza seksualnog iskorištavanja, pornografije, ekshibicionizma, nasilja i svih ostalih oblika negativnog ponašanja'. Hm, možda bi se vojska trebala raspustiti ako se boji da će njezini polaznici vidjeti prikaze odglumljenog nasilja? Ono kad ju odvedeš na romantičnu večeru i ništa ne može poći po krivu Nemili događaj koji je poklao dobar dio omiljenih nam članova glumačke postave krajem treće sezone se zaista dogodio... i to dva puta! 'Crveno vjenčanje' bazirano je na dva šokantna događaja iz krvave škotske povijest: Crnoj večeri iz 1440. te Masakru kod Glencoea iz 1691. Na tzv. Crnoj večeri su 16-godišnji grof od Douglasa i njegov 10-godišnji brat namamljeni na gozbu prije nego što su ih domaćini usred večere izvukli napolje i brutalno pogubili. Masakr kod Glencoa je pak naziv događaja iz 17. stoljeća kada je kapetan Robert Campbell sa svojim vojnicima tražio utočište kod MacDonald klana, čekao da njegovi domaćini utonu u san i zatim ih sve poklao. Pouka priče glasi: nemojte primati niti ići u goste! Eh Joffrey, a nisi vjerovao kada su ti govorili da je cuga otrov I omraženi Joffrey Baratheon je skončao na način inspiriran stvarnim događajima. Kako je izjavio sam George R.R. Martin, 'Ljubičasto vjenčanje' je inspirirala smrt Princa Eustacea iz 1153. Eustace je bio sin tadašnjeg kralja Engleske Stephena koji je misteriozno preminuo tijekom jedne od svojih brojnih gozbi. Iako je najvjerojatnije otrovan, službena priča u to doba je bila da se ugušio od hrane. Pa se ti prežderavaj! Posljednja snimljena fotka Martinovog poštara George R.R. Martin je 2011. čekao da mu HBO pošalje scenarije za posljednje dvije epizode prve sezone 'Igre prijestolja', no originalnu pošiljku nikada nije vidio, a za to je optužio nikoga drugog nego svog poštara. - Omotnica je bila otvorena i prazna - otkrio je tada na svojem blogu Martin te pozvao sve svoje fanove da vode računa o oglasima na eBayu pomoću kojih bi zločesti poštar kojeg više nikada nije vidio mogao pokušati prodati njegove scenarije. Niti jedan scenarij ipak nikada nije pronađen, odnosno prodan putem neke javne online aukcije. Uglavnom, imajte na umu da poštari mogu biti veći banditi od Bloodridera. - Baš kao i Bloodraven, ja imam tisuću očiju i jedno - na prikladan je način prijetio tada Martin. Ostatak pročitajte na IGN Adriji... adria.ign.com Tema: FILM 