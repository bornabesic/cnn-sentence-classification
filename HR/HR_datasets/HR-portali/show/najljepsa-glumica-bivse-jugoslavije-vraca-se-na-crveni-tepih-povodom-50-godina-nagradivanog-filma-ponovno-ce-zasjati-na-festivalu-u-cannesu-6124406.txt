Jedna od najljepših glumica bivše Jugoslavije, Olivera Katarina, ponovno će prošetati crvenim tepihom na filmskom festivalu u Cannesu, povodom 50 godina od prikazivanja filma 'Skupljači perja', javljaju srpski mediji. Film, koji je prije pola stoljeća osvojio Grand Prix žirija, bit će prikazan u sklopu programa Cannes Classics. Radilo se o prvom jugoslovenskom filmu koji je osvojio ovu nagradu, a bio je nominiran i za Oscara. Uz Oliveru Katarinu, u kultnom filmu Saše Petrovića glumili su i Bata Živojinović te Bekim Fehmiu. Novinari Blica dočekali su Oliveru u zračnoj luci prije polaska u Cannes, gdje im je izjavila kako je i 'sretna i tužna' prije odlaska. - Tužna sam što nema mojih kolega sa mnom, što su prije vremena morali otići, to mi jako teško pada, a sretna sam što se Srbiji ponovno pružila prilika da se spominje naš veliki film, rekla je Olivera. Screenshot Blic