Legendarni Samuel L. Jackson ima reputaciju kao glumac koji ima i te kako 'prljava usta' pa je stoga uvijek smiješno kada gledamo kako glumac išta opisuje svojim 'psovačkim' stilom. Tako mu je pod ruke došla 'Igra prijestolja' koju je opisao na jako zabavan način. Na žalost, opisao je samo prvih pet sezona, no i to je poprilično dobar podvig kad uzmemo u obzir da je to ipak 50 sati video materijala. I gledali vi seriju ili ne, ipak moramo ustvrditi da je video i te kako isplativ. Ipak, o Samuelu L. Jacksonu se radi. 'Igra prijestolja' je smještena u fantastičan svijet, s čudovištima i monstrumima, no ipak je to u stvari 'samo' priča o ljudima. Običnim, sitničavim, pohlepnim i okrutnim ljudima. Stoga je poprilično zanimljivo za vidjeti koliko su Samuela iritirali svi događaji vezani uz zmajeve (koje jedva čekamo u sedmoj sezoni). No šalu na stranu, mora se priznati da je Samuel neke stvari podosta dobro objasnio. Neke njegove rečenice pogađaju u samu srž stvari, opisujući 'Igru prijestolja' u samo par nevjerojatno dobro iskorištenih riječi. Stoga, zdušno se nadamo da će glumac napraviti sličnu recenziju i za šestu i naredne sezone. Samuel L. Jackson trenutačno se bavi snimanjem trećeg nastavka 'XXX', a ako ga želite pogledati u nekom aktualnom filmu, predlažemo da skočite do kina na projekciju 'Legende o Tarzanu'. Tema: FILM 