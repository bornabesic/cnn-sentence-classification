U prvom foršpanu za nastavak kino hita 'Jack Reacher', vidjeli smo tko će biti ovaj put neprijatelj nevjerojatno sposobnog specijalca, Jacka Reachera (Tom Cruise). Drugi nam je foršpan pokazao i malo njegovih saveznika, jer niti Reacher nije neranjiv. No tek smo u trećem foršpanu dobili pravi prikaz uništenja koje će Reacher donijeti svojim neprijateljima. Kako je i sam Reacher u jednom trenutku izjavio, 'Vrijeme je da započne lov', pa smo sigurni da će iza smrtonosnog vojnika ostati prava planina mrtvih. S Jackom nema šale. Pogledajte video Film u kina stiže krajem listopada, s Edwardom Zwickom, koji je već surađivao s Cruiseom u filmu 'Posljednji samuraj', kao redateljem. Na žalost, time umjesto poprilično kvalitetnog Chrisa McQuarrieja dobivamo redatelja koji ima u najbolju ruku polovičan uspjeh. No kako manjak pravih zvijezda i popularnih redatelja nije uzrokovao nižu gledanost prethodnog nastavka, podosta smo sigurni da će i ovaj put Cruiseov film imati izvrsnu uspješnost. Uz Cruisea se u filmu pojavljuju još Cobie Smulders, Aldis Hodge, Danika Yarosh, Patrick  Heusinger, Holt McCallany te Robert Knepper.   'Jack Reacher: Nema povratka' u domaća kina stiže 20.listopada, u distribuciji Blitza. Tema: FILM 