Hrvatsku će na ovogodišnjem Eurosongu predstavljati Jacques Houdek s pjesmom 'My Friend'. U studiju 24 sata gostovao je legendarni Vlado Kalember koji je na istom natjecanju nastupio 1984. godine. Tada je s kolegicom Izoldom otpjevao pjesmu naziva 'Ciao Amore', a sada je komentirao ovogodišnje natjecanje. - Bili smo u dvoranu u koju stane 300 do 400 ljudi. Nekad to nije bio tako veliki festival - objasnio je Vlado. Rekao je da se padom istočnog zida dogodilo to da je za velike zemlje kao što je Rusija, Eurovizija postala plasman na zapadno tržište. - Danas i Amerikanci prate Eurosong - zaključio je. Na Eurosongu je bitno, ističe Kalember i tko pjeva pjesmu, iako tamo dolaze globalno nepoznati pjevači. Nema formule za uspjeh, treba se samo uzdati u ukus. - Pjesma mi je odlična. Isprva sam mislio da je duet, ali kad sam vidio spot shvatio sam da me Jacques uspio prevariti - rekao je. Vlado smatra da se izvođač treba znati izdvojiti iz mase te da je u tom slučaju dobro biti 'crna ovca'. Ostatak intervjua pogledajte u videu.   