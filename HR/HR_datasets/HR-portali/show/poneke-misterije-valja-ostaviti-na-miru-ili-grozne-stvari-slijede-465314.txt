20th Century Fox predstavlja prvi trailer filma 'Dom gospođice Peregrine za čudnovatu djecu', redatelja filmova 'Edward Škaroruki', 'Charlie i tvornica čokolade' i 'Alisa u zemlji čudesa', Tima Burtona. Priča prati život šesnaestogodišnjeg Jacoba čiji život teče posve mirno sve dok ga ne zadesi strašna i iznenadna djedova smrt. Pokušavajući odgonetnuti prilično sumnjive okolnosti pod kojima se ona zbila, u ruke mu dospije tajnovito pismo koje ga odvodi na daleki velški otok, gdje otkriva ruševine doma gospođice Peregrine za čudnovatu djecu. Dok Jacob istražuje napuštene sobe i hodnike u razrušenoj kući, postaje mu jasno da ta djeca nisu bila samo čudnovata: možda su bila i opasna, možda su s pravom bila izolirana na napuštenome otoku. Koliko se god to činilo nemogućim, možda su nekako još uvijek živa. Pogledajte video Ulogu gospođice Peregrine dobila je Eva Green, a u ostalim ulogama ćemo gledati Samuela L. Jacksona, Assu Butterfielda, Judi Dench te mnoge druge. 'Dom gospođice Peregrine za čudnovatu djecu' temeljen je na romanu Ransoma Riggsa, a u domaća kina stiže u rujnu 2016. godine, u distribuciji Blitz film i video. Tema: FILM 