Američki glumac Powers Boothe, poznat po ulogama negativaca u filmovima "Legendarni Tombstone", "Vrijedna ubojstva" i u televizijskoj seriji "Deadwood", preminuo je u 68. godini, javljaju američki mediji. Boothe je umro u nedjelju prirodnom smrću u svom domu u Los Angelesu, objavio je njegov publicist. Dobitnik jednog Emmyja, Boothe je zapamćen po ulogama nemilosrdnog vlasnika saloona Cya Tollivera u "Deadwoodu", revolveraša Curlyja Billa Brociusa u "Legendarnom Tombstoneu" i korumpiranog senatora u "Vrijednim ubojstvima". Bit će pokopan u Teksasu, gdje je i rođen.     