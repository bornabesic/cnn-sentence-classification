 Kultna serija Twin Peaks redatelja Davida Lyncha vraća se na male ekrane, a dvosatna premijera zakazana je za 21. svibnja na američkoj televizijskoj mreži Showtime, prenosi Variety. Sezona će imati 18 epizoda, a nakon premijere dvije jednostane epizode, odmah će online biti dostupne i treća i četvrta epizoda. Radnja serije se nastavlja 25 godina nakon istrage ubojstva Laure Palmer, a pokreće je FBI-jev pronalazak golemog dosjea s dokumentima o gradiću i samom slučaju, tajnim dokumentima i nalazima obdukcije. Seriju su producirali i napisali David Lynch i Mark Frost, a glumačka postava je kombinacija bitnih starih likova s mnoštvom poznatih gostiju. Kyle MacLachlan i dalje glumi specijalnog agenta Dalea Coopera, a ostali su i Mädchen Amick, Dan Ashbrook i David Duchovny, ali ne i Lara Flyn Boyle, koja je odbila povratak. Nova lica su Naomi Watts, Michael Cera, Trent Reznor i drugi. Najčišće Twin peaks iskustvo Vijest o premijeri serije najavio je predsjednik Showtimea David Nevins koji je rekao da je odgledao cijeli novi Twin Peaks te da je Lynch donosio kavu i krafne dok su gledali. David Lynch je jedan od najvećih majstora filma kojih sam ikada vidio. Smatram da je verzija Twin Peaksa koju ćete vidjeti najčišće Twin Peaks iskustvo i uzbuđen sam što ćemo to prikazivati - kazao je Nevins. Originalni serijal redatelja Davida Lyncha završio je 1991. godine, nakon samo dvije sezone. Emitiranje originalnih nastavaka kultne serije krenulo je 8. travnja 1990. >>David Lynch najavio: Vraća se Twin Peaks! 