Francuski redatelj Luc Besson, autor hitova 'Peti element', 'Lucy' i 'Leon: Profesionalac' objavio je prvi trailer za svoj novi spektakl 'Valerian i grad tisuću planeta'. Radi se o znanstvenofantastičnom spektaklu temeljenom na kultnom francuskom stripu 'Valerian i Laureline'. Autor stripa, Jean-Claude Mezieres, surađivao je s Bessonom i na 'Petom elementu', kada ga je molio da adaptira njegov strip. Iako je Besson veliki obožavatelj 'Valeriana i Laureline', u to vrijeme specijalni efekti nisu bili dovoljno dobri da bi omogućili vjerno prenošenje Mezieresovog fantastičnog svijeta na filmsko platno. Besson je naglasio kako se u traileru se po prvi put u povijesti koristi originalna pjesma Beatlesa - 'Because' s albuma 'Revolver' - te su i Paul McCartney i Ringo Starr morali potpisati svoj pristanak. Sljedeći trailer trebao bi se pojaviti u siječnju, te još jedan prije premijere filma 21. lipnja 2017., a Besson je obećao kako se niti jedna scena iz trailera neće pojaviti u drugom, jer mu je dosta najava za filmove koje samo recikliraju iste snimke. U filmu glume Dane DeHaan kao Valerian i Cara Delevigne kao Laureline, a u sporednim ulogama pojavit će se i Clive Owen, Rihanna, John Goodman i Ethan Hawke.