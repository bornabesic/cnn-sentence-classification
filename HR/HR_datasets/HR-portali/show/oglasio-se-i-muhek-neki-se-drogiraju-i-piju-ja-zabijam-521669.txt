Jedna od najdramatičnijih reality sapunica u Hrvata nikako da dođe do kraja sezone. Riječ je o ljubavnom trokutu čiji su glavni akteri fatalna Marina Raguž (29), njezin bivši dečko i Big Brother sustanar Romano Obilinović (37) zvani Žorž te bivši zaručnik Saša Muhek (30). Podsjetimo, Marina je bila zaručena za Muheka, ušla je u Big Brother kuću, tamo se spetljala s bivšim nogometašem Žoržem, ostavila je Sašu i s pobjednikom showa otišla u Split. Par se u nekoliko navrata svađao i mirio, a onda su proglasili konačan kraj. Iako se činilo da su se razišli mirno i civilizirano, posljednjih nekoliko dana ogorčeni Romano objavio je desetke fotografija na kojima vrijeđa svoju bivšu djevojku koja je rekla da on jako teško podnosi prekid. Njegov bijes kulminirao je kada je saznao da je njegova princeza neku večer bila u narodnjačkom klubu s bivšim zaručnikom Muhekom, koji se na društvenim mrežama oglasio o cijeloj priči. Naime, on se sada na Facebooku hvali svojim sportskim uspjesima. - Neki se drogiraju i piju, Dalibor Žlender i ja igramo nogomet i zabijamo golove! - napisao je, a mnogi su zaključili da se iz iste može dosta toga iščitati. 