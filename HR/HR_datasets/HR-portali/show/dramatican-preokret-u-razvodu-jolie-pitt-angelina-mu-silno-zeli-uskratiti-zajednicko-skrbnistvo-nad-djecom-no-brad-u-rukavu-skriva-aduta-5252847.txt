Razvod između Angeline Jolie i Brada Pitta dobio je draamtični zaokret nakon što su se pojavile glasine da postoje audio snimke koje bi mogle biti pogubne i neugodne za glumicu. Izvori bliski paru rekli su medijima da bi te snimke mogle uništiti Angelininu ideju koja traži puno skrbništvo nad njihovom djecom, piše The Sun. Ova se informacija pojavila dan nakon što su izvori bliski Angelini otkrili da glumica na bilo koji način namjerava dokazati da je 52-godišnji Brad udario njihovog sina, unatoč tome što su sve optužbe protiv njega i službeno odbačene. U srijedu navečer Brad se prvi put od vijesti o razvodu pojavio u javnosti, i to ni više ni manje nego na promociji svog filma ‘Allied’ u Los Angelesu, uz glumačku partnericu Marion Cotillard s kojom su ga odmah nakon prekida tračevi povezivali. Pitt na ruci nije nosio vjenčani prsten. Govoreći o navodnim snimkama izvor je za The Sun rekao: ‘Mislimo da audio snimke Angeline mogu biti u potpunosti iskorištene protiv nje kad bi se objavile. No, nitko ne želi igrati tako prljavo jer to, ako ništa drugo, nije dobro zbog djece. Međutim, Angelina i njezin tim silno se trude diskreditirati Brada i spriječiti sud da donese odluku o zajedničkom skrbništvu. I da, on i Maddox su se posvađali u avionu, ali to je to. Nikakvo zlostavljanje nije bilo u pitanju. Brad je jasno dao do znanja da želi zreli dogovor, a ne međusobno blaćenje.’ Mediji su već ranije pisali da su se javili mnogi dugogodišnji članovi kućanstva Jolie-Pitt koji su spremni službeno svjedočiti u glumčevu korist i potvrditi da je divan otac te da nikad nije zlostavljao djecu. U srijedu navečer, samo nekoliko sati prije premijere filma na kojoj su se pojavili Marion i Brad, socijalna služba iz Los Angelesa potvrdila je da Brad nije počinio kazneno djelo zlostavljanja djeteta.