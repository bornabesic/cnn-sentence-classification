Ava Karabatić, pjevačica, farmaceutska tehničarka, profesorica latinskog i talijanskog jezika te spisateljica, i njezin tata Ivica, odlučili su upustiti se u avanturu života i nastupiti u specijalnoj emisiji ''Mijenjam ženu'', piše u priopćenju s RTL-a.  Ava i Ivica odlučili su se za ovaj pothvat ne bi li, kako kažu, iskusili toplinu obiteljskog doma koja im nedostaje. Stoga će se Ava zamijeniti sa ženom poznatog srpskog folk pjevača Đanija Trajkovića, Slađanom, koja radi kao odgajateljica u vrtiću. I dok će ona vrijeme provoditi u Beogradu, Ivici će Slađana doći u goste te već na početku dobiti slom živaca kada vidi tko će deset dana lijegati u krevet pokraj njezina Đanija. Ava će preuzeti brigu i o pjevačevim nasljednicima Marku (19), Milošu (17) i Sofiji (11), šetati im psa, ali i zaplakati. Iako Zadranka inače nije baš sramežljiva, Đani ju je uspio neugodno iznenaditi pustivši na televiziji erotski film, a njezine reakcije bile su neprocjenjive! Što je sve Ava komentirala te kako se zabavila u Beogradu, možete pogledati u ponedjeljak u 20.10 sati na RTL-u. >>Avi Karabatić bogati Rom nudio 200 tisuća eura da se uda za njegova 15-godišnjeg sina >>Ava u novom spotu kao seksi medicinska sestra 