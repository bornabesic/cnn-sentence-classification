'Ledeno kraljevstvo' jedan je od najbolje prihvaćenih Disneyjevih filmova još od sredine '90. godina prošlog stoljeća, tako da stvarno nismo morali čekati dugo da dobijemo vijesti o početku produkcije drugog dijela. Film, koji je sve do 'Zootropole' držao prvo mjesto po zaradi Disneyjevih animiranih filmova, vratiti će se s nastavkom u kojem će glasove dati ista ekipa. - Počinjemo sa snimanjem teksta. Sve je napisano i još se malo podešava, ali mislim da ćemo početi tijekom ovog mjeseca. Priča je odlična, i nije napisana samo zato da se nešto na brzinu proda - izjavila je Kristen Bell, koja daje glas princezi Ani u američkoj verziji filma. Premda sumnjamo da u ovom projektu može išta poći po krivu, još ćemo se strpjeti s davanjem ocjena o tome kakve stvarno šanse film ima. Datum izlaska filma nije objavljen, no čim bude dostupan, saznat ćete. Do tada, možete se zabaviti uz 'Zootropolu' u Blitz CIneStaru. Tema: FILM 