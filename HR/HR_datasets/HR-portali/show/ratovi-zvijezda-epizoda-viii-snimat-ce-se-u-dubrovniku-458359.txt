Prema za sad nepotvrđenim navodima sa stranice makingstarwars.net, naredni dio 'Ratova zvijezda' bi se mogao ove godine snimati i u Dubrovniku. Premda još govorimo samo o glasinama, čini se da su i Dubrovnik i Hrvatska postali jako popularne lokacije. HBO je već godinama redovni posjetitelj Dubrovnika, u kojem snima 'Igru prijestolja'. Jasno, osim Dubrovnikove ljepote i očuvanosti, u igri su i razne porezne olakšice, a i poticaji. Iako o tome samo možemo spekulirati, Dubrovnik bi mogao biti Ach-To, planet na kojeg je pobjegao i sakrio se Luke Skywalker. Osmi film iz serijala u kina nam stiže 15. prosinca 2017. godine. 