Pjevačica je vijest o dobrotvornom koncertu objavila na svojem Twitter profilu, a ubrzo je otkriveno tko će uz Arianu Grande (23) zapjevati na koncertu 'One Love Manchester'. Strani mediji pišu da će na dobrotvornom koncertu posvećenom žrtvama terorističkog napada nastupati Justin Bieber, Coldplay, Katy Perry, Miley Cyrus, Pharell Williams, Usher, Take That i Niall Horan. Nakon nastupa Ariane Grande u bombaškom napadu preminulo je 22 ljudi dok je najmanje 57 ozlijeđeno. Pjevačica je izjavila kako planira pokriti troškove pogreba za žrtve. Podsjetimo, nakon koncerta tinejdžerske zvijezde u O2 Areni je odjeknula eksplozija. Obližnji hotel je nakon napada prihvatio preko 50 djece koja su bila bez pratnje. Nakon napada je zavladao strah, panika i potpuni kaos. Tinejdžeri su pokušali izaći pa je došlo do naguravanja.