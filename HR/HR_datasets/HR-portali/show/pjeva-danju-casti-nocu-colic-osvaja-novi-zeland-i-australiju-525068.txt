 Žao mi je što ranije nisam pjevao na Novom Zelandu. Tek sad vidim što smo propuštali. Nisam ni znao da je ovdje toliko ljudi koji znaju moje pjesme, rekao nam je Zdravko Čolić (66). Pjevač je prvi put otišao na turneju po Novom Zelandu. Prvi koncert imao je u Aucklandu. Kao i uvijek, pjevao je tri sata. Prepuna dvorana SkyCity Theatre aplauzom i skandiranjem više puta vraćala je Čolu i bend na scenu. - Ugodno iznenađenje su mi ovi mladi ljudi koji znaju svaku moju pjesmu, čak i one koje su nastale prije nego što su se rodili. To je divno saznanje za koje svaki pjevač živi. Bili smo više puta u Australiji, a Novi Zeland nam je ostao po strani. Vratit ću se s predivnim osjećajima - rekao je Zdravko Čolić. Nakon Novog Zelanda pjevao je u Melbourneu. Ovo mu je peta turneja po Australiji. Rijetko će koji Bosanac izaći, a da ne počasti. Ako nema novca, bit će doma Slobodne trenutke između koncerata Čolić i njegov bend provode u obilascima gradova u kojima nastupaju. Sarajlija ih svako malo časti. Čolić je poznat po tome da nikome ne dopušta da plati piće ili večeru, no za razliku od mladosti, sad rjeđe izlazi. - Volim potrošiti na drage ljude, podijeliti s njima lijepe trenutke. Više ne izlazim svaku večer na lumperajke. Obiteljskom čovjeku je mjesto doma, ali kad se radi koncert, turneja..., podrazumijeva se da ću zaglaviti na tim druženjima. Još imam i snage i energije. Našao sam zlatnu sredinu, što je u ovim godinama najpristojnije - rekao nam je Čola. Tek sad vidim što sam propustio jer nisam pjevao na Novom Zelandu Ne taji da je u mladosti bilo drugačije. Tad je cijelu zaradu s koncerta ostavio na društvo i provode. - Tad nisam imao obitelj, a zarađivao sam solidan novac za ono vrijeme. Znao je otići cijeli honorar, ponekad i više. Ovisilo je koliko je ljudi bilo. Mislim da je to stvar sredine u kojoj sam odrastao. Rijetko će koji Bosanac izaći, a da ne može počastiti. Ako nema novca, radije će ostati doma. Imao sam, trošio i nikad požalio - kaže Čola. 