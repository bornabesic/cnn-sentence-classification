O da, on se vratio! Prošle su samo dvije godine, ali čekanje na nastavak filma 'John Wick' za akcijske fanove činilo se kao vječnost. Ovog puta John Wick ima novog psa, nepogrešivo pogađa metu i dalje izgleda izvrsno u odijelu. U nastavku ponovno pratimo Keanua Reevesa kao legendarnog ubojicu Johna Wicka kojeg će iz mirovine vratiti nekadašnji suradnik koji želi preuzeti kontrolu nad klanom međunarodnih ubojica. Wick je potpisao krvlju da će mu pomoći, te putuje u Rim kako bi se suočio s najsmrtonosnijim ubojicama na svijetu. Prvi nastavak iz 2014. godine je bio veliko iznenađenje na filmskoj sceni; John Wick je odlično prihvaćen i od strane kritike i publike, zaradivši čak 86 milijuna dolara na budžetu od samo 20 milijuna. U novom nastavku vraćaju se zvijezde Ian McShane, John Leguizamo, Bridget Moynahan, Thomas Sadoski i Lance Reddick, a vidjet ćemo i neka nova lica: Riccardo Scamarcio kao novi negativac, Laurence Fishburne kao ubojica znana pod imenom The Bowery King, Common, Ruby Rose i Peter Stormare. Ovaj put Chad Stahelski sam režira nastavak, nakon što je prvi dio odradio u suradnji s Davidom Leitchom. 'John Wick 2', u distribuciji Blitza, u naša kina dolazi 23.veljače. Tema: FILM 