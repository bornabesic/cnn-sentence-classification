Donna D'Errico (49) glumila je Donnu Marco u 'Baywatchu' od 1996. do 1998. godine. Glumica je, poput svojih kolegica, u seriji trčkarala plažom u crvenom jednodijelnom badiću koji joj ističe zanosne obline. Iako se nastavila baviti glumom, napravila je dugogodišnju pauzu u karijeri kako bi se posvetila majčinstvu. Rodila je dvoje djece, Rhayna (24) i Frankie-Jeana Sixxa (16).  - Tijelo mi se nakon dvije trudnoće promijenilo. Ostalo mi je viška kože na trbuhu, a kasnije sam se debljala i mršavjela pa imam i viška kože na rukama - požalila se Donna koja je posjetila poznatog estetskog kirurga Michaela K. Obenga.  Glumica i bivša Playboyeva zečica poželjela se vratiti u 'top formu' u kakvoj je bila prije 20 godina, ali u samo jednom danu. Donna se odlučila pred kamerama emisije Inside Edition otići na četiri zahvata kako bi ponovno mogla 'uskočiti' u crveni badić i prošetati plažom. - Cilj mi je ponovno nositi taj badić i vratiti si samopouzdanje - rekla je Donna. Kirurg je glumici iz donjeg dijela trbuha liposukcijom izvadio dvije litra masnoće te joj to ubrizgao u stražnjicu.  - Nakon svih zahvata, osjećam se odlično. Nisam mislila da ću ponovno odjenuti crveni kupaći ispred kamere, ali evo me ovdje - ponosno je izjavila Donna.  