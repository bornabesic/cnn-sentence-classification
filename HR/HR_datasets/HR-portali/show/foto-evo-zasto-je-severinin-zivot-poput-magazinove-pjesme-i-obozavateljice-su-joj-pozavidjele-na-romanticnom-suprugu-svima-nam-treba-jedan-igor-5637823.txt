Ljubav je Severina opjevala već bezbroj puta, nedavno je objavila i baladu 'Kao', za koju kaže da joj je najljepša u karijeri, ali za ono što osjeća prema Igoru Kojiću očito joj ne trebaju stihovi jer sve stane u samo tri riječi. - Moj čuvar života - napisala je splitska pjevačica ispod suprugove fotografije koju je na Dan zaljubljenih objavila na društvenoj mreži. Obožavatelje je podsjetila na Igorovu sportsku karijeru. Beograđanin je, naime, bio nogometni vratar, ali danas, sudeći prema Severininim riječima, ima puno važniju funkciju od čuvanja gola na terenu.  Splićanka se pohvalila i darom kojim ju je Kojić iznenadio za Valentinovo. Crvenim balonima u obliku srca najviše se obradovao Severinin četverogodišnji sin Aleksandar, kojeg je pjevačica dobila u vezi sa srpskim biznismenom Milanom Popovićem. - I svaki dan je Valentinovo - citirala je glazbenica stihove Magazinove pjesme 'Simpatija', a njezine obožavateljice Kojićeva romantična gesta naprosto je 'raspametila'. - Svima nam treba jedan Igor... Ti si, Seve, stvarno sretna žena! Fali vam još samo jedna djevojčica - komentirali su fanovi.