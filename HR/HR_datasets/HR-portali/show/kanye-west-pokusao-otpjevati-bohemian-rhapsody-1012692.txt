Njegov ego ovo će teško podnijeti, no mnogi će reći da mu tako i treba. Kanye West bio je jedan od headlinera ovogodišnjeg Glastonburyja, a izazvalo je to grozne reakcije prije nego što je reper nastupio. Naime, publika je grozno reagirala na samu najavu Kanyea na Glastonburyju, pa su peticijom pokušali spriječiti njegov nastup. Iako je više od 130 tisuća ljudi potpisalo peticiju kojom mole organizatore da mu otkažu, on je ipak nastupio. Kanye je koncertom htio utišati kritičare, pa je postavio pred sebe prevelik zalogaj. Koncert je od početka bio dobar, produkcijski ''nabrijan'', a za njegove obožavatelje izvrstan jer se Kanye u svom žanru sjajno snalazi. No, kada je na kraju reper odlučio izvesti klasik ''Bohemian Rhapsody'' grupe Queen – učinio je upravo suprotno. Freddie Mercury je neponovljiv, kao i njegovi kapaciteti i talent. Kada je siroti reper pokušao otpjevati singl i umiliti se Britancima, navukao je dodatni bijes i postao meta ismijavanja. Čak je i Kim Kardashian u publici imala zabrinut izraz lica. S razlogom. Zvuči grozno – složila se publika s kritikom. Ovo mu nije trebalo. Nemoj više, Kanye. Nemoj. >>Konačno je potvrđeno: Kim i Kanye očekuju svoje drugo dijete! >>Trudna Kim Kardashian otkrila hoće li mala North dobiti brata ili sestru