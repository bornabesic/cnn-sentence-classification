Svakog tjedna nastupi Ane Gruice u popularnom tv showu 'Tvoje lice zvuči poznato' izazivaju reakcije javnosti, ali i izvođača koje splitska glumica imitira. U posljednjoj izvedbi utjelovila je Borisa Dvornika i Olivera Dragojevića te otpjevala njihov veliki hit 'Nadalina'. Žiri je očito oduševila jer su je nagradili najvišim ocjenama i priskrbili joj pobjedu, no, javnost ni ovaj put nije bila na njezinoj strani. Većina komentara na društvenim mrežama je negativna i gledatelji smatraju kako članovi žirija Anu neutemeljeno favoriziraju. Oglasio se i sam Oliver Dragojević, komentirajući kako su 'Maska, moti i gard Borisa Dvornika bili fenomenalni!' - Mene je dobro iskopirala i vratila u prošlost. Dobro se zafrkavala, bila je simpatična. Ima taj mediteranski štih pa je to izgledalo jako dobro! - prokomentirao je splitski pjevač za tportal i, pretpostavljamo, dao Ani 'dodatni vjetar u leđa'.