Koliko stariji je prestar ili koliko mlađi je premlad? Koja razlika u godinama je poželjna između ljubavnih partnera i je li ona uopće relevantna za sreću u vezi? Mnogi slučajevi govore kako u pravoj ljubavi prepreke ne postoje, a godine su ipak samo broj. Pozitivni primjeri dolaze nam i iz Hollywooda, a izdvojili smo neke od najzanimljivijih. Na nekim poznatim licima razlika je gotovo neprimjetna, dok za druge to ipak ne možemo reći. Prosudite sami.     1. Donald Trump i Melania – 24 godine   REUTERS   Novopečeni američki predsjednik i njegova prva dama uživaju u svojoj ljubavi već punih 17 godina. Započeli su hodati 2000., zaručili su se 2004., godinu dana kasnije oženili i sad su prvi par Amerike. Vremešnom 70-godišnjem predsjedniku očito godi supruga mlađa čak 24 godine.     2. Megan Fox i Brian Austin Green – 13 godina   REUTERS   Zgodan holivudski par nedavno je bio na rubu razvoda, no treće dijete koje je stiglo u njihovu obitelj očito je spasilo brak svojih roditelja. Megan i Brian navodno pokušavaju oživjeti svoju ljubav kojoj razlika od 13 godina, koliko je zvijezda Beverly Hillsa starija od svoje drage, do sada nije predstavljala problem.     3. Jason Statham i Rosie Huntington –Whiteley – 20 godina   REUTERS   Jason i Rosie jedan su od omiljenih holivudskih parova, a mediji ih često navode i kao primjer u kojemu je žena znatno viša od muškarca. Glumcu i manekenki razlika u visini očito ne smeta baš kao ni razlika u godinama. Naime, lijepa Rosie mlađa je čak 20 godina od 49-godišnjeg Stathama, a njihova ljubav cvate.     4. Harrison Ford i Calista Flockhart – 22 godine   REUTERS     Glumački par oženio se 2010. nakon osam godine veze. 'Indiana Jones' i 'Ally Mc Beal' započeli su vezu nakon Golden Globe nagrada 2002. godine. Tajna njihova ljubavnog uspjeha možda je u dugoj vezi prije stupanja u brak, a možda se krije i u 22-godišnjoj razlici u godinama. Naime, Harrison Ford navršio je 74 godine, a njegova supruga 51.     5. Hugh Hefner i Crystal Harris – 60 godina   REUTERS   Imamo rekordere! Ljubav čija razlika u godinama graniči s bizarnošću odvija se u Playboyevoj vili. No, 30-godišnja Crystal Harris očito nema problema u svom braku koji traje od 2012. godine, 90-godišnji playboy očito je i dalje pravi šarmer.     6. Olivier Sarkozy i Mary-Kate Olsen – 17 godina   REUTERS   Mary-Kate Olsen udala se za 47-godišnjeg francuskog bankara 2015 godine. Olivier, inače polubrat bivšeg francuskog predsjednika Nicolasa Sarkozyja, u potpunosti je osvojio 30-godišnju zvijezdu Pune kuće. Sestre Olsen očito preferiraju starije muškarce, jer je i Ashleyn životni odabir 20 godina stariji umjetnik Bennett Miller.     7. Jay-Z i Beyonce – 12 godina   REUTERS   Obožavani par upoznao se za vrijeme glazbene suradnje 2002. godine. Oženili su se 2008., dobili kći Blue Ivy, a trenutno iščekuju i blizance. Njihove romantične geste i objave konstantno pune medijske stupce, a 35-godišnja Beyonce i 47-godišnji Jay-Z očito se ni najmanje ne zamaraju svojom razlikom u godinama.     8. Joan Collins i Percy Gibson – 32 godine   REUTERS   U vrijeme kad se Percy rodio, njegova sadašnja supruga iza sebe je imala već dva braka. Pomalo bizarno, no, 83-godišnja zvijezda Dinastije uvjerena je kako se konačno skrasila i pronašla ljubav svog života. Joan i Percy u braku su od 2002. godine i to je zapravo najduži glumičin brak. Neponovljiva Joan udavala se pet puta.     9. Woody Allen i Soon-Yi Previn – 35 godina   REUTERS   Najkontroverznija ljubavna veza u Hollywoodu pripada ekscentričnom Woody Allenu. Kultni redatelj oženio je svoju, sada 47-godišnju pokćerku 1997. godine i izazvao zgražanje javnosti. Koliko god njihova situacija bila na granici morala i ukusa, očito svjedoče pravoj ljubavi, obzirom da su u braku dulje od 23 godine.     10. Bruce Willis i Emma Heming – 24 godine   REUTERS   Bruce i Emma oženili su se 2009. godine, a popularni je glumac izjavio kako je bio usamljen i nesretan sve dok nije upoznao danas 38-godišnju Emmu. Usamljenost je nastupila nakon razvoda braka s Demi Moore iz kojeg Bruce ima tri kćeri.     11. Sarah Paulson And Holland Taylor - 32 godine   REUTERS     Da ljubav ruši sve predrasude, ovih dana pokazale su i glumice, 73-godišnja zvijezda serije 'Dva i pol muškarca' Holland Taylor i 41-godišnja Sarah Paulson. Zvijezda 'Američke horor priče' izjavila je kako hodanje s nekim starijim razvija osjećaj zahvalnosti na vremenu provedenom skupa. Izjava ima smisla jer je Holland od svoje djevojke starija pune 32 godine. Ona je pak nedavno izjavila kako je ljubav sa Sarom najljepša stvar koja joj se u životu dogodila i kako ju je spasila od dugogodišnje depresije s kojom se borila.     12. Michael Douglas i Catherine Zeta-Jones – 25 godina   REUTERS     Jedan od najpoznatijih holivudskih brakova sasvim se nesmetano razvija već 16 godina bez obzira na činjenicu da su slavnom glumcu 72. godine, a njegovoj boljoj polovici 47. Douglas se u 25 godina mlađu kolegicu zaljubio na prvi pogled, a u medijima se često prenosi navodna izjava koju joj je uputio pri prvom upoznavanju - 'Želim da budeš majka mojoj djeci.'   13. Patrick Stewart i Sunny Ozell – 39 godina   REUTERS     Još jedan vremešni holivudski zavodnik skrasio se s puno mlađom odabranicom. Patrick Stewart poznat kao Kapetan Jean-Luc Picard iz Zvjezdanih staza šarmirao je 37-godišnju konobaricu Sunny. Zanimljivo je spomenuti kako je Sunnyin otac pet godina mlađi od njezinog slavnog supruga.     14. Alec Baldwin i Hilaria Baldwin – 26 godina   REUTERS     Alec i Hilaria oženili su se 2012. godine nakon samo šest mjeseci veze. Danas su roditelji troje mališana, a činjenica da je majka njegove djece tek 32-godišnjakinja očito ne smeta 58-godišnjom Baldwinu.     15. Robin Thicke i April Love Geary – 18 godina   REUTERS     Američki pjevač i glazbeni producent utjehu nakon ružnog razvoda našao je u 21-godišnjoj manekenki April. Robin koji je na pragu 40-ih i njegova draga koja je tek nedavno prešla prag punoljetnosti u vezi su posljednje dvije godine, a veza zgodnog para, sudeći prema objavama na društvenim mrežama, djeluje sretno i stabilno.