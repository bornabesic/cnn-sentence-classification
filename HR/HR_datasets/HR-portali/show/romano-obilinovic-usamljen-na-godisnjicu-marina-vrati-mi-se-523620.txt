Umjesto da s Marinom slavim prvu godišnjicu veze, sjedim sam i razmišljam što i kako dalje. Svjestan sam da sam uprskao i da mi to nije prvi put, i zbog toga joj se javno ispričavam – kazao je Romano Obilinović, koji iskreno žali za svaku ružnu riječ i uvredu koju je izrekao Marini Raguž.  Prva godišnjica veze, koju su Marina i Romano započeli u Big Brother kući, bila je iskra koja je zapalila bivšeg nogometaša. Godišnjicu je dočekao posvađan s manekenkom. Romano priznaje krivnju za prekid veze, i nada se da još uvijek nije sve gotovo, da bi mu se Marina mogla vratiti.  Na društvenim mrežama počeo je objavljivati stare fotografije uz ljubavne stihove.  DOTAKNI ME USNAMA JOŠ VOLI ME PJESMAMA A post shared by Romano Obilinović (@romano_obilinovic) on May 8, 2017 at 9:58am PDT   - Bio sam ljut, reagirao sam u afektu, kao i puno puta do sada, ali oni koji me bolje poznaju, znaju da mene to brzo prođe, da nema zle namjere, i da nisam tip koji bi nekoga stvarno uvrijedio. Što ću sad, svjestan sam da me 'odnilo', i zato se ovako javno i ispričavam – kaže Romano. - S Marinom mi je bilo prekrasno, nikad s nijednom drugom ženom mi nije bilo ljepše, i tek kad je otišla, shvatio sam kakvu sam glupost napravio. Meni je još uvijek stalo do nje, nadam se da je i njoj barem malo stalo do mene, i da će za početak prihvatiti moju iskrenu ispriku. Samo ona zna koliko je volim i koliko mi znači, a zna i kakav sam, da moja nagla narav i nepromišljene reakcije nisu iz zle namjere, nego je to moj temperament. Mene to jako brzo prođe i žalim za onim što sam napravio - ispričao je Žorž. Romano je svjestan da će nakon ovih riječi mnogi prozvati 'papučarom', no nije ga briga. Spreman je, kaže, na sve da mu se Marina vrati.   Malo kupanja sezona je otvorena amigooooooo a sad ostro po vinu A post shared by Romano Obilinović (@romano_obilinovic) on May 2, 2017 at 10:04am PDT - Navikao sam na nju, nedostaje mi, svako malo mi se čini da će se pojaviti od nekud i nasmijati mi se. Naša ljubav bila je strastvena, frcale su iskre, bilo je i 'smija i suza', spreman sam sve zaboraviti i iskreno se ispričati, te ostaviti mogućnost da još jednom krenemo ispočetka. Da sam bar prihvatio njenu ponudu i krenuo u Istanbul, možda bi sve bilo drugačije - rekao je Romano. Podsjetimo, Romano je odbio otići s Marinom u tursku prijestolnicu, kada je ona dobila angažman u modnoj industriji.  - Što ću ja u Istanbulu? Ona će na revije i partyje, a ja ću sjediti u kafiću, čekati je, i moliti Boga da me neko bombom ne raznese – kazao je tada Romano, koji je tada priznao da je stvarno namjeravao oženiti Marinu. - Vidjeli ste svi da sam kleknuo pred nju, imao sam i prsten, namjeravao sam je zaprositi, ali ona to nije željela. Ja sam nju volio, bio sam zaljubljen, želio sam provesti život s njom. No Romano je nakon Marininog odlaska 'okrenuo ploču', ružnim riječima počastio je i nju, i njenog bivšeg zaručnika Sašu Muheka, a Marina se požalila da joj je prijetio. - Stalno me uvlače u taj svoj cirkus, njima treba pozornost medija koju ne mogu drugačije imati, a ja u tome apsolutno ne želim sudjelovati. Muhek me ne zanima, niti me ikad zanimao, a s Marinom sam se razišao, i ništa od nje ne tražim. Ni novac, ni mobitel..., ništa. Samo da me pusti na miru - kazao je Romano. No godišnjica veze natjerala je da 'progleda' i da javno prizna kako Marinu još uvijek voli. 