Anđelica Victoria's Secreta Miranda Kerr u intervju koji je ovog tjedna dala The London Timesu slučajno je otkrila jedan detalj o privatnom životu. Na novinarsko pitanje planira li uskoro proširiti obitelj i imati još djece, Miranda je ostala zatečena i u odgovoru je otkrila kako se to neće dogoditi sve dok se ne uda za Evana Spiegela, osnivača aplikacije Snapchat.  – Nećemo još imati djecu, barem ne dok se ne vjenčamo. Znate Evan je jako tradicionalan, pa čekamo ulazak u brak kako bismo napravili taj korak – rekla je lijepa 33-godišnja manekenka i tako dala naslutiti da još nisu konzumirali svoju vezu. Miranda i 26-godišnji milijarder zaručili su se prošlo ljeto nakon godinu dana veze. – Evan ima 26, ali se ponaša kao da mu je 50 godina. Ne tulumari i zapravo uopće ne izlazimo, vrijeme najčešće provodimo kod kuće – rekla je nedavno Miranda. Kerr je prije bila u braku s glumcem Orlandom Bloomom, s kojim ima šest godina starog sina Flynna. Miranda i glumac Bloom od 2013. godine nisu u braku, ali su ostali u prijateljskim odnosima i zajedno odgajaju sina Flynna.  >>Miranda Kerr pozirala s mamom i bakom u krevetu >>Prekrasna Miranda Kerr skida sa sebe komad po komad odjeće