Premda se u najnovijem dijelu sage o X-Menima pojavljuje samo u epizodnoj ulozi te je tako stvoren dojam da se od Wolverinea odustalo, redatelj novog filma iz serijala, Bryan Singer, i producent Simon Kinberg su nas odlučili uvjeriti da se neće riješiti Jackmana niti Wolverinea samo tako.  - Trebamo razmisliti kako ispričati još nekoliko Wolverineovih priča. Ili ćemo probati nagovoriti Hugha da još malo bilda ili ćemo sami osmisliti kreativan način da idemo dalje. Iskreno, ne mogu zamisliti ikoga drugoga u toj ulozi - rekao je producent.     Cijeli serijal je prošao kroz uspone i padove u ovih 16 godina, s Jackmanom u čak sedam filmova, a s nadolazećim trećim dijelom kao osmim. Premda su prve informacije sugerirale da će redatelj novog samostalnog filma o Wolverineu omogućiti snimanje tog filma usporedno s novim X-Menima, okolnosti su to onemogućile. No po šuškanjima u filmskim krugovima, čini se da će se dlakavi Kanađanin s kandžama pojaviti u filmu o Gambitu. Koliko je to istina, saznat ćemo tijekom godine. Wolverine 3, kako se trenutačno zove treći dio Wolverinove sage počinje sa snimanjem u New Orleansu krajem travnja. Redatelj je i dalje James Mangold, a film u kinima očekujemo u ljetnoj sezoni 2017. godine. Tema: FILM 