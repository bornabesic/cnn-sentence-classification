Već prije smo vam bili predstavili video koji nam je pokazao do kojih granica je Keanu Reeves spreman otići da bi što bolje utjelovio najboljeg ubojicu na svijetu, no tek sada nam je stvarno jasno koliko je daleko voljan bio ići. Slavni je glumac tako za potrebe filma počeo trenirati i borilačke vještine, a i krenuo je stjecati razna druga znanja o borbi. Osim što se poboljšao u korištenju vatrenog oružja očigledno je postao i majstor za kaskadersku vožnju. U najnovijem videu iz producentske kuće Warner Bros., Keanu nam je vrlo lijepo objasnio kako je uspio naučiti toliko toga te koliko će Wick biti opasniji u ovom nastavku. Pogledajte video Da podsjetimo, okosnica radnje prvog nastavka ovog istinski ugodnog serijala jest dug kojeg John Wick mora vratiti. Kako smo u originalu pratili Wickovo pustošenje zbog toga što mu gangsteri nisu dopustili da u miru proživi smrt svoje supruge, tako nas stvarno interesira kakav je to dug koji će ubojicu još jednom odvesti na put bijesa. U novom dijelu glume opet Ian McShane, John Leguizamo, Bridget Moynahan, Thomas Sadoski i Lance Reddick, a vidjet ćemo i neka nova lica: Riccardo Scamarcio kao novi negativac, Laurence Fishburne kao ubojica znan pod imenom The Bowery King, Common, Ruby Rose i Peter Stormare. Ovaj put Chad Stahelski sam režira nastavak, nakon što je prvi dio odradio u suradnji s Davidom Leitchom. 'John Wick 2', u distribuciji Blitza, u naša kina dolazi 23.veljače. Tema: FILM 