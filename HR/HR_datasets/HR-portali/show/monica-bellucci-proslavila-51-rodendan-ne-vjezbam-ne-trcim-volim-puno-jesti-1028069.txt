Prelijepa Monica Bellucci proslavila je jučer 51. rođendan te poručila kako su pedesete bolje od dvadesetih. – Kad sam napunila 50, nisam se zavaravala razmišljanjima kako mogu i dalje imati energiju i polet jedne dvadesetogodišnjakinje. Ne bih se nikad vratila u te godine. U 40-ima sam bila borac, a sad je vrijeme za preporod – rekla je Bellucci u svom najnovijem intervjuu, koji je dala u povodu izlaska novog filma o Bondu. U njemu, naglašava glumica, glumi Bondovu ženu, a ne djevojku. Slavljenica mrzi javna događanja i ne vodi pretjeranu brigu o svom izgledu. Ljepotu može zahvaliti isključivo genima. – Ne vježbam, ne trčim, volim puno jesti, jednostavno rečeno – lijena sam! I od toga ne bježim – rekla je Bellucci koja se prije dvije godine razvela od glumca Vincenta Cassella, s kojim ima kćeri, Devu i Leonie. – Nema mi gore stvari nego kad moram u Cannes – zaključila je. >>Monica Bellucci i Vincent Cassel dugo živjeli na različitim adresama >>Monica Bellucci imala aferu s azerbajdžanskim poduzetnikom? 