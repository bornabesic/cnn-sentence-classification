Testovi su pokazali da je glazbeni genij Prince, koji je pronađen mrtav u svojem domu u predgrađu Minneapolisa krajem travnja, umro od prevelike doze opioidnih analgetika, objavili su američki mediji u četvrtak.   Dosad je uzrok smrti slavnog pjevača bio nepoznat. Prince je umro 21. travnja, a otad se vodi istraga o uzrocima njegove smrti.  Toksikološki nalazi su potvrdili ranije špekulacije da su u njegovom tijelu pronađeni tragovi tableta protiv bolova. Na mjestu smrti pronađen je i recept za lijekove. >> Prince je pomirio umjetničko i komercijalno kao malo tko u pop glazbi