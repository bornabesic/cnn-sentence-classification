Da su studenti željni partijanja i tuluma s besplatnim upadima najbolje govori broj rezerviranih ulaznica za SCool Fest 2017. Studentski zbor Sveučilišta u Zagrebu treću godinu za redom organizira dvodnevni festival za studente na koji je upad besplatan, a line up iz godine u godinu sve bolji. Više od 2000 karata već je pronašlo svoje vlasnike, a svi koji ne žele propustiti ovogodišnji SCool Fest ulaznice još uvijek mogu rezervirati preko ENTRIA. U Studentskom će se centru 2. i 3. lipnja održati veliki open air koncerti te after partyji na dva floora. U petak, 2. lipnja na open air stageu nastupaju YAMS i legendarni TBF. After party će na Black stageu začiniti Mrtvo hitovlje te neizostavni headlineri SCool Festa Kuzma & Shaka Zulu, dok će na Blue stageu publiku zabavljati DJ Phil OK te Radio Aktiv. U subotu 3. lipnja za atmosferu u SC-u mnogobrojnu će publiku zabavljati Pravila igre i Crvena jabuka. Za zabavu u nastavku večeri pobrinut će se DJ Dado i Tamburaški sastav Zlatni zvuci na Black stageu te Jakša Jordes i DJ Drox na Blue stageu. Karte brzo nestaju, stoga na vrijeme osigurajte svoj besplatni upad. Više informacija potražite na službenom Facebook eventu. Vidimo se u SC-u na najvećem i najboljem studentskom partiju!