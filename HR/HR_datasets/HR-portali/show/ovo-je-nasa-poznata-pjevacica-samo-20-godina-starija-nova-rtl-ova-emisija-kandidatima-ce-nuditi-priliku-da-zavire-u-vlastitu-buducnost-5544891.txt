Dokumentarna sapunica ‘Samo nebo zna’, koja na RTL-u kreće s emitiranjem 30. siječnja od 20 sati, donosi jedinstvenu priliku zaviriti u budućnost i vidjeti kako biste vi i vaš potencijalni partner mogli izgledati za 20 godina. Ne biste to propustili, zar ne?! I ne samo to! Imate priliku vidjeti kako bi vam izgledala djeca, gdje biste živjeli, koji auto biste vozili, ali i koliko novca na bankovnom računu biste imali! Uz voditeljicu Marijanu Batinić, koja će kandidatkinjama pomoći pri njihovom odabru, na raspolaganju su i tri stručne osobe – psihologinja Maja Vučić, sociolog Bruno Šimleša i vidovnjakinja Vera Čudina. ‘Svatko od nas bi htio zaviriti malo u svoju budućnost, pa tako i ja. Kako će izgledati moj život u budućnosti, pomislim svako malo. Ipak, mi samo možemo planirati i prognozirati, a kako će izgledati naša budućnost, to samo nebo zna! Ova emisija pokušava odgonetnuti kako će izgledati zajednički život i budućnost naših kandidata za 10, 20 ili 30 godina, a što je posebno, u ovoj emisiji dame biraju, i to naslijepo! Kad vidiš nekoliko varijanti svojih budućnosti, lakše je odabrati što želiš, a što ne od svojeg života, a tko ne bi volio vidjeti kako će jednog dana  izgledati njegov partner. Da sam slobodna, i mene bi zanimalo kako netko drugi vidi moju budućnost', otkrila je Batinić. Promo / RTL   Koristeći opsežno istraživanje, procjene, genetske informacije, intervjue i ekonomska predviđanja, ‘Samo nebo zna’ mjerljivo predviđa kako bi budućnost nekog para mogla izgledati, ako završe zajedno. Jedna djevojka od šest potencijalnih kandidata bira četiri idealna za spoj – ali ne zna kako oni sada izgledaju, već vidi samo predviđanje kako bi izgledali za 20 godina! Na njoj je da samo uz pomoć ‘sredovječne’ fotografije i kratkog provokativnog audioklipa svakog kandidata kojeg čuje, izabere od njih šestorice, četvoricu. Promo / RTL Bruno Šimleša   Četiri izabrana kandidata provest će jedan dan s djevojkom. Proći će kroz grupni spoj, romantični grupni spoj, zajedničku večeru i jedan na jedan ‘rešetanje’ s taboo pitanjima, osmišljenima da oznoje kandidata jer se takva pitanja nikad ne postavljaju na prvom spoju. Zahvaljujući svemu tome, kandidatkinja će eliminirati još dva kandidata i u daljnje upoznavanje povesti još samo dvojicu. Koristeći profile kandidata, financijske analize, psihološku procjenu i karaktere, naši eksperti stvaraju projekciju stvarne kuće budućnosti. Vidimo život para kakav bi bio za 20 godina. Par će proći stvarnu tremu dok će gledati kako im izgledaju djeca, koja pjesma im je svirala na prvom plesu, koja im je veličina garderobe, koji auto voze… Promo / RTL Maja Vučić   Sljedeći težak zadatak je kuhati večeru za upoznavanje s obitelji i prijateljima, a nije lako proći test roditelja! Nakon uvida u dvije budućnosti i dva različita stila života, kandidatkinja mora odlučiti – s kime uistinu želi izaći na spoj. A budući da šest potencijalnih partnera kandidatkinje ima uvid u to kako će izgledati u dalekoj budućnosti, i voditeljica Marijana te stručni tim odlučili su otkriti kako bi oni izgledali za nekih 20-30 godina. Promo / RTL Vera Čudina   ‘Nisam loša, moram priznati, ali ću češće na masaže lica’, komentirala je Marijana svoju sliku iz budućnosti. 'Skroz zgodna starica! I duboke bore su ok ako imaš osmjeh na licu i sjaj u očima. Treba sačuvati ovu sliku i usporediti me za 20 godina', dodala je Maja Vučić. Bruno Šimleša je fotografiju podijelio sa ženom i rekao: 'Supruzi sam pokazao fotku i prva je reakcija bila: Jooooj. Možda će ti lice tako i izgledati, ali sam sigurna da ćeš i sa 75 godina imati žar u očima. I slažem se, pristajem na starenje tijela, ali ne i duha! I rekla je da će me voljeti, i takvog prepunog bora!' Koga će, pak, odabrati dama koja ima pogled u budućnost njih šestorice, ne propustite pogledati 30. siječnja u 20 sati na RTL-u.