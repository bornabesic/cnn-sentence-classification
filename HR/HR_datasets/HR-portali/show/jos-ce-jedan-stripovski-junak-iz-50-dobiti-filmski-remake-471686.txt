'Vragolasti Dennis' originalno je lansiran još početkom 1951. godine, iz pera Hanka Ketchama. Autor je inspiraciju dobio u svojem četverogodišnjem sinu Dennisu, po kojem je zatim imenovao svoj strip. Nakon dugog niza godina, strip je dobio i svoju animiranu verziju, nekoliko igranih TV verzija, a 1993. godine snimljen je i film s Masonom Gambleom i Walterom Matthauom u glavnim ulogama. Film redatelja Nicka Castlea i scenarista Johna Hughesa zaradio je Warner Brosu. 117 milijuna dolara, na uloženih samo 35 milijuna. Tako je uspio postati i hit, premda su kritike bile katastrofalne. Nakon uspjeha tog filma, objavljen je i prethodno snimljen film iz 1987. godine, koji je stajao 'na polici' godinama, čekajući prikladan trenutak za objavu. 1998. i 2007. godine snimljeni su i nastavci, a tijekom naredne godine, u kina nam stiže još jedna verzija.   Warner Bros. zaposlio je scenaristicu Stacey Menear da napiše remake filma. Menear se do sada bavila hororima, tako da će biti zanimljivo vidjeti na što bi novi vragolasti Dennis mogao sličiti.   Tema: FILM 