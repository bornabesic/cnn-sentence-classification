Madonna je i službeno potvrdila da je posvojila sestre blizanke iz Malavija. - Sada mogu službeno potvrditi da je proces posvajanja blizanki i službeno gotov i presretna sam što su postale dio naše obitelji. Želim zahvaliti i svima u Malaviju koji su mi pomogli tijekom procesa posvajanja i molim da mediji poštuju našu privatnost. Hvala i svim mojim prijateljima i obitelji i mom timu na velikoj potpori i ljubavi - napisala je Madonna na Instagramu i Facebooku uz fotografiju na kojoj je s četverogodišnjim blizankama u šetnji.  Strani mediji prenose da je sutkinja u obrazloženju zašto je Madonni odobreno posvajanje u Malaviju napisala da je zadovoljna što je Madonnin jedini motiv pružiti djevojčicama dom, ljubav i zaštitu.  Vijest da će pop kraljica u 58. godini posvojiti dvoje djece iz Malavija pojavila se u studenom, ali tada je Madonna demantirala tu objavu da bi na kraju prije nekoliko dana njen glasnogovornik potvrdio da su ovi navodi istiniti.  Madonna ima još četvero djece, kći Lourdes (20) koju je dobila u vezi s  kubanskim glumcem Carlosom Leonom, sina Rocca (16) kojeg ima iz braka s redateljem Guyem Ritchiejem te sina Davida (11) i kći Mercy (10) koje je posvojila u Malaviju.  >>Madonna održala najvažniji govor u karijeri i postala junakinja žena  >>Madonna Cordenu priznala kako se ljubila s Michaelom Jacksonom 