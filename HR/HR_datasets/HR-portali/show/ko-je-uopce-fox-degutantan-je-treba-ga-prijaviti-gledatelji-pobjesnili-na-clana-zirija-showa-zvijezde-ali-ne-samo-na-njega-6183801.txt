Dok zaljubljenici glazbenih showova kakve su aktualne RTL-ove "Zvijezde" sa zanimanjem iščekuju idući vikend i finale istog, na Facebook stranici showa vodi se žustra rasprava o razini produkcije, te se posebno žestoko napada član žirija Goran Lisica Fox, kojemu se prigovaraju krajnje neumjesni komentari koje upućuje mladim natjecateljima.Tako jedna gledateljica, piše Slobodna Dalmacija, u svojoj objavi navodi:"Nakon što sam mislila da ste dno postigli zlostavljanjem dječice u šou Zvjezdice, ove Zvijezde su još gore. Skoro u svakoj emisiji stavili ste jedan do dva klauna koji su vrlo često bili i intelektualno oštećeni. Ne znam što je smiješno i postoji li uopće publika kojoj je to lijepo za gledati kad se Fox ismijava nekom tko očito ne razumije i ima intelektualne teškoće.Još jadnije što u sprdanju sudjeluje Maja kao bivša natjecateljica RTL-ovog showa i to smatra jedinim uspjehom u svom životu. Ona kandidatima kada pjevaju govori o emociji, a poslušajte samo jedan od njenih malobrojnih uradaka. Stvarno degutantan show. Sliku popravljaju Remi i Massimo, a čak se i Toni trudi biti pozitivan. Jadno za gledati. Foxove izjave bi lako mogle doći i na raspravu pravobranitelja različitih vrsta".Ovaj stav očito dijeli više pratitelja, koji ovako komentiraju spornog diskografa: "Jedinica zbog Foxa....lik je katafuckingstrofa, di ste njega izvukli iz naftalina, dečku nije dao glas jer ima punđu, kakve su to spike, to je diskriminacija....jel on pogledao sebe kako izgleda prije snimanja?? Fox srami se.... Tko je uopće Fox?? Koja je poplava njega izbacila na svijetlo dana?? Nisam od njega čuo ni jedan jedini konkretni komentar, baljezgari sebi u bradu i glumi "facu"....nije kompetentan da komentira ikoga i išta... Maja, tko je ona?? Morat ću stvarno malo uguglati..."Na udaru se našla i sama produkcija glazbenog natjecanja, piše Slobodna."Katastrofa na entu. Od super koncepta emisije, vi ste napravili BIG, BIG SHIT ! Hrvati uvijek izmišljaju toplu vodu ! Čemu mijenjati ono što je na Pinku već pokazalo izvrsne rezultate. Uništili ste zvjezdice debilnim žirijem,a ovo sa glupim audicijama, ismijavanjem kandidata, a tek ovo timovi, a,b krug, a ako ste mislili s Foxom podići gledanost...hm, zaje..ste se . Kao i u zvjezdicama ne kužim zašto stavljate ne kompetentne ljude u njega !... jadno , jadno!".Pošteđen nije ni Tony Cetinski, kojemu zamjeraju da se krevelji i glupira."Više zaradi kao član žirija nego od prodanih ploča i koncerata... " - ustvrdila je gledateljica.Mnogima nije po guštu ni Splićanka Maja Bajamić."Kako se u žiriju pored ikona ka sta su Massimo i Toni može nać neka nebitna i sitna kvazi zvizdica Maja koja bi, da je imalo dobra, ostala u Teškoj Industriji, a ne nakon jedne snimljene pisme ošla u solo vode..."   Kritika nije pošteđena ni, u pravilu, miljenica publike Antonija Blaće."Ne znam tko oblači našu prekrasnu Antoniju, ali to je prestrašno. Svaku večer sve gore i gore. Antonija zašto si to dozvoljavas??!!!!" - zavapila je gledateljica.Premda je show ovako brutalno kritiziran, očito je i praćen. Bit će zanimljivo vidjeti reakcije nakon izabranog pobjednika. Tim više što neki smatraju da, primjerice Remi iz Elementala, "već odlučila tko će pobijediti"...