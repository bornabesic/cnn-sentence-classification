Producent Stephen Belafonte (42) tvrdi da si ne može priuštiti mjesto za stanovanje, otkad ga je bivša Spice Girl izbacila iz zajedničkog doma. - Namjerno mi otežava prodaju vile u Los Angelesu - ispričao je.Dodaje da je Mel B (41) odbila američkog nogometaša, koji je bio zainteresiran za vilu.  Belafonte navodno na kreditnoj kartici ima dug od 400.000 kuna, a tijekom brakorazvodne parnice s pjevačicom mora spavati na kauču kod prijatelja. Samo da plati odvjetnike i računovođu treba mu barem dva milijuna kuna. Inače, mjesec i pol nakon što je Mel B predala zahtjev za razvod braka, producent je prvi put vidio kćer Madison (5). Pjevačica je optužila Belafontea da je preopasan za njihovu kćer jer surađuje s kriminalcima.  Sud u Los Angelesu odlučio je da se uskoro bivši suprug pjevačice smije susresti s Madison pod nadzorom psihologa, a otac i kći družili su se u centru za psihološku pomoć.