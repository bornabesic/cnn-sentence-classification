Gisele Bundchen, supruga quarterbacka New England Patriotsa Toma Bradyja, osvajača 51. Super Bowla, postala je viralna senzacija zbog svog iznimno entuzijastične proslave. Foxove kamere snimile su Bundchen odmah nakon što su Patriotsi u produžetku postigli touchdown te porazili Falconse. Brazilka je odmah po završetku utakmice uzela svoj mobitel te je snimila video sebe kako luduje od sreće.   Osim televizijskih kamera, mnogi korisnici društvenih mreža također su snimili slavlje poznate manekenke.   Bundchen je bila toliko sretna da joj je u jednom trenutku i mobitel ispao, što su oštrooki gledatelji odmah povezali s poznatim slavljem hvatača New England Patriotsa Robom Gronkowskim koji nakon svakog touchdowna demonstrativno baci loptu na pod. Bundchenino slavlje je dakako više nego opravdano. Patriotsi su gubili s 25 razlike od Atlanta Falconsa te se činilo da će New England izgubiti još jedan Super Bowl. Međutim, tada se ukazao Tom Brady. Patriotsi su u posljednjoj četvrtini uspjeli izjednačiti, a u produžetku su porazili Falconse probijanjem Jamesa Whitea za šest bodova.