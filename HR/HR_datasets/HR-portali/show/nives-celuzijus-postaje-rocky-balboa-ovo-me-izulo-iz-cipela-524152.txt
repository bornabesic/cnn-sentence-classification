Jednog od najvećih akcijskih junaka krajem 80-ih i početkom 90-ih godina utjelovit će Nives Celzijus, a vidjet ćemo ju u liku legendarnog Rockyja Balboe, odnosno Sylvestera Stallonea. - Nisam neki ljubitelj borbi tako da mogu reći da me ovo izulo iz cipela - komentirala je Nives koja će za zadatak također imati i otpjevati soundtrack iz filma 'Eye Of The Tiger', grupe Survivor. - Trebam biti napeta u pjevanju, ali bit ću napeta i u pokretima. Takva je uloga - zaključila je, a hoće li uspjeti vjerno dočarati ovu boksačku filmsku legendu, ostaje nam za vidjeti.  Nimalo lagan zadatak imat će Ana Gruica koja će pjevati na njemačkom jeziku. Riječ je o izvođaču grupe Dschinghis Khan. - Bila sam šokirana, nisam imala pojma tko su - iznenađena je Ana. Osim što će pjevati na njemačkom jeziku, Ana će izvesti i najupečatljiviji ples svih vremena. - Moram paziti na njemački izgovor, na količinu koreografije jer je komplicirana i da to dvoje uskladim - dodala je i priznala kako joj je ovo najdraža točka do sada.  Daniel Bilić također uzbuđeno čeka svoj nastup kao Rag'n'Bone Man. - Totalno je fora lik. Super mi je njegova glazba i super mi je njegov glas - kazao je, a nastupit će s pjesmom 'Human'. - To treba napraviti kako spada, a ne kako sam do sada radio - odlučan je Daniel kojega čeka i velika fizička transformacija.  Bojan Jambrošić je, kaže, radio na tome kako biti ljuta žena, jer ćemo ga, naime, ove nedjelje vidjeti u liku pjevačice grupe En Vogue. - Nisam znao da je opet toliko komplicirana. Ja bih rekao da su se spojile Beyonce, Mariah i Christina Aguilera u jedno - zaključio je Bojan, koji će nastupiti s njihovim hitom 'Don't Let Go'. - Ovo nije moj stil pjevanja. Tražio sam Ivanu Husar da me zamijeni, ali neće - našalio se.  Ove nedjelje vidjet ćemo uzbudljive nastupe i Mie Anočić Valentić koja će se transformirati u Michaela Jacksona, Dalibor Petko postat će Lidija Bačić, Marija Rotha očekuje hologramski nastup s Montserrat Caballe i Freddiejem Mercuryjem, a Ivana Mišerić uprizorit će scenu iz filma Briljantin.  