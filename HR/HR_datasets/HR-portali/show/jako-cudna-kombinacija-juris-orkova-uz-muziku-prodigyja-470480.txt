Kako je već postalo jasno, u prvom filmu o 'Warcraftu' dolazi do sukoba ljudi i orkova. Ono što je ovim foršpanom definitivno ustanovljeno kao istina jest da se u stvari sukobljavaju 'smeđi' i 'zeleni' orkovi, a da prvima u pomoć priskaču ljudi. No ono što je stvarno čudno jest odabrana muzika, tj. pjesma grupe 'The Prodigy' s njihovog posljednjeg albuma, 'The Day Is My Enemy'. Kako se elektronska muzika uklapa u film s orkovima, ljudima i vilenjacima, prosudite sami. Pogledajte video   Osim glavnih likova, Garone (Paula Patton), Durotana (Toby Kebbel) i Anduina Lothara (Travis Fimmel), u filmu o 'Warcraftu' vidjet ćemo glavne čarobnjake iz serijala, tj. Bena Fostera u ulozi Medivha i Daniela Wua u ulozi Gu'ldana. Dominic Cooper nastupit će u ulozi Llane Wrynna, Clancy Brown odglumit će Blackhanda, dok će ulogu Grommasha Hellscreama preuzeti Terry Notary. Drugog čarobnjaka, Khadgara, od glumit će Ben Schnetzer. 'Warcraft' bi u kina trebao stići 10. lipnja ove godine. Tema: FILM 