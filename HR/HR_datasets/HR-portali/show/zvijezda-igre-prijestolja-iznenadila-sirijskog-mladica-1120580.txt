Glumac Liam Cunningham poznat kao Davos Seaworth u hit-seriji "Igra prijestolja" posjetio je u Stuttgartu 16-godišnjeg Hussama, mladog Sirijica kojeg je upoznao prije mjesec dana u jordanskom gradu Ibridu, kamo je Hussam pobjegao nakon što je projektil pogodio njegovu školu i ubio kolege i prijatelje. Mladić je ostavio snažan utisak na glumca pa je on ostao u kontaktu s njim. Dane provodio učeći njemački – Kad sam ga prvi put vidio provodio je dane na mobitelu učeći njemački jezik, kako bi se mogao snaći po dolasku. Oduševio me jer već govori dva jezika – kazao je Cunnigham koji je u Jordan i Njemačku otputovao preko humanitarne organizacije World Vision, čiji je cilj podizanje svijesti o izbjeglicama. – Njemački narod dosad je pokazao veliko srce prihvaćajući ljude koji su morali izbjeći iz svojih domova – kazao je Cunnigham u Stuttgartu. >>Zvijezde hit-serije 'Igra prijestolja' otkrivaju zašto vole snimati u Hrvatskoj