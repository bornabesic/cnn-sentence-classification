Jedna od najpopularnijih svjetskih glumica, Talijanka Monica Bellucci, stigla je danas u Beograd gdje će večeras biti prikazan novi film Emira Kusturice "Na mliječnom putu", u kojem Monica igra glavnu ulogu. Kusturicin film otvorit će i 45. izdanje FEST-a, poznatog filmskog festivala. Nakon što je sletila na aerodrom Nikola Tesla Monicu je primio i premijer Srbije Aleksandar Vučić, a nakon toga održala je i konferenciju za medije. - Sve što mogu kazati je da sam sretna što me je Emir pozvao da surađujemo, jer cijenim njegov rad. Ovaj film pokazuje koliko poštuje žene, jer je napisao sjajne uloge za Slobodu Mićalović i mene. Ova uloga je pravi dar. Za svakog umjetnika je bitno da se ne dosađuje, a s Emirom nikad ne može biti dosadno. Ne zovu ga za uzalud profesorom. Kao glumica naučila sam puno toga tijekom suradnje s Emirom. On nije samo redatelj, već kompletan umjetnik - nije birala riječi hvale Bellucci te dodala kako joj Kusturica čak pomoga i da preboli razvod od Vincenta Cassela. Zanimljivo je da glavnu mušku ulogu u filmu igra sam Kusturica, a osim njega glume i velikani srpskog filma Predrag Miki Manojlović i Sergej Trifunović. "Na mliječnom putu" premijerno je prikazan na festivalu u Veneciji, a dobio je loše kritike. Poznati časopis Variety nazvao ga je "očajnički pretrpanim". U filmu Kusturica glumi mljekara Kostu koji je zaljubljen u prelijepu i misterioznu ženu (Monica Bellucci), a priča se odvija tijekom rata u Bosni i Hercegovini od 1992. do 1995. godine. Monica Bellucci glumi lik koji se zove Nevjesta i nema baš uvjerljivu priču: ona je istovremeno Srpkinja i Talijanka koja je izbjegla iz tzv. Republike Srpske Krajine (?!) te ‘bivša djevojka engleskog generala koji je zbog nje ubio svoju suprugu’, ističe Variety, zaključujući da je ‘Na mliječnom putu’ film ‘kakav bi smislio šestogodišnjak. Pohvalno o Monici govorili su i Kusturica, ali i Vučić, koji joj je na kraju sastnaka predao na poklon košaru sa srpskim proizvodima. >>Monica Bellucci novom vrućom scenom seksa oduševila obožavatelje >>Monica Bellucci zbog ulogu u filmu Emira Kusturice naučila je i musti krave 