'Florence Foster Jenkins' priča je snimljena po istinitim događajima o njujorškoj bogatoj članici 'visokog društva', koja je umislila da zna i može pjevati u operama, te je učinila sve u svojoj moći da bi se to tako i dogodilo. No istina je bila pomalo drugačija. Florence se pokazala jednom od najgorih pjevačica u povijesti pjevanja. Pogledajte video U glavnim ulogama se, osim Meryl Streep, nalaze i Hugh Grant u ulozi njenog menadžera St. Claire Bayfielda, a podršku im pruža Simon Helberg, kojeg naša publika bolje zna kao Howarda Wolowitza iz serije 'Teorija velikog praska'. Sparimo li to troje glumaca s izvrsnim redateljem Stephenom Frearsom, posve je izgledno da bismo mogli dobiti jednu od boljih komedija sezone, a nagrade svakako neće izostati. Film još nema objavljen datum izlaska. Tema: FILM 