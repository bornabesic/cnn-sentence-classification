Bivši guverner Kalifornije, glumac Arnold Schwarzenegger obrušio se na američkog predsjednika Donalda Trumpa zbog napuštanja Pariškog klimatskog sporazuma. - Jedan čovjek ne može zaustaviti naš napredak. Jedan čovjek ne može nas vraćati natrag u vremenu - kazao je Schwarzenegger u video poruci za ATTN. - Čuvanje našeg okoliša neće uništiti našu ekonomiju. Upravo je suprotno. Briga o okolišu samo podiže ekonomiju - kazao je Schwarzenegger i dodao kako lokalna administracija može pomoći u očuvanju okoliša kad već to ne može država. - Ljudi će se podignuti sami i zatvoriti rupu koju ste napravili - rekao je Schwarzenegger.