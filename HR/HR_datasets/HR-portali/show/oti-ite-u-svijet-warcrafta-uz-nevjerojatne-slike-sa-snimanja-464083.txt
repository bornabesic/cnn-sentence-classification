U prvom teaseru za foršpan filma o 'Warcraftu' prikazan je samo jedan malen dio Azerotha, a mi kao fanovi nismo mogli naći skoro niti jednu zamjerku onome što smo vidjeli. Kažemo skoro, jer ipak je teaser pokazao premalo. No zato smo mogli reagirati na pravi, dvominutni foršpan koji je stigao sredinom siječnja. A naša reakcija je bila - 'Pa zar je to to? Toliko ružne kompjuterske animacije na jednom mjestu?' Ali sve se preokrenulo kada je redatelj filma, vrlo sposobni Duncan Jones (Mjesec, Izvorni kod), objavio na svojem Twitteru ove slike. U glavnim ulogama filma našli su se Toby Kebbel (Durotan), Travis Fimmel (Anduin Lothar) i Robert Kazinsky (Orgrim Doomhammer). Sporedne uloge popunili su Paula Patton (Garona), Ben Foster (Medivh), Dominic Cooper (Llane Wrynn) i Clancy Brown (Blackhand) te Daniel Wu kao Gul'dan. Ulogu Grommasha Hellscreama preuzeo je Terry Notary. Film u kinima očekujemo desetog lipnja ove godine. Tema: FILM 