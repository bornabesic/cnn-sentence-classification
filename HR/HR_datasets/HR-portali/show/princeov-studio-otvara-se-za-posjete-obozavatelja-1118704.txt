Pola godine nakon smrti pjevača Princeov studio Paisley Park pokraj Minneapolisa otvara se u četvrtak za posjete obožavatelja, a vodit će ga upravitelji Gracelanda Elvisa Presleya. Kompleks u predgrađu čini četvrtasta bijela zgrada poput uredskih zgrada kojih je mnogo u okolici Minneapolisa, no tek fotografije otkrivaju unutrašnjost koja je njegov odraz – kompleks u kojem je živio, radio i sada su uspomene na pjevača gitaristu i tekstopisca Princea osvijetljen je iznutra ljubičastom bojom. Kompleks je u u malom gradiću Chanhassen, 30 kilometara od Minneapolisa i tu je u dobi od 57 godina Prince pronađen mrtav 21. travnja zbog predoziranja analgeticima. Zasad privremena dozvola U planu je da se za fanove otvori samo prvi kat kompleksa na kojem je 12 soba, organiziranih tako da nas vode kroz Princeovu karijeru. U njima će se moći vidjeti razni instrumenti, odijela i drugi predmeti kojima se Prince koristio.   – Otvaranje Paisley Parka je nešto je što je Prince uvijek želio učiniti. Sad će obožavatelji širom svijeta prvi put moći iskusiti Princeov svijet – napisala je njegova sestra Tyka Nelson. Ulaznica će biti 50 dolara, a razgledanje će trajati sat i pol. Ipak, muzej zasad ima samo privremenu dozvolu za rad, budući da lokalne vlasti nisu još sigurne žele li postati turistički grad koji će godišnje primati 600 tisuća posjetitelja iz cijelog svijeta. >>Prince nije ostavio oporuku, njegova sestra zatražila pravni postupak