U večerašnjoj epizodi showa 'Superljudi', koja se na RTL-u prikazuje večeras, od 20 sati, žiri će ponovno ostati bez teksta, ali i daha. Osim što će 'super žena' Gordana, u tri minute morati zapamtiti labirint, ne bi li nakon toga, s povezom preko očiju nahodila svoju svekrvu kroz isti i jedan nepozvani gost pokušat će isto.  Riječ je naime o malenoj gušterici koja je zalutala u studio i odlučila pokazati da i ona ima 'supermoć'. Kome je zadatak bolje uspio, Gordani ili gušterici, gledatelji će saznati večeras. Također, žiri ali i publika ostat će zabezeknuti kada srpski glumac, ujedno i natjecatelj, Marko Mak Pantelić dobije svoj zadatak. Mak je prvo morao zapamtiti sve ljude u publici zajedno sa dodijeljenim im avionskim kartama (s kojih je morao zapamtiti vrijeme leta, gdje osoba leti, gdje će sletjeti te koji je broj leta), te potom, nasumičnim odabirom petero ljudi, reći sve informacije s karte kao i ime osobe. No ni tu fascinacijama neće biti kraj jer će mlada Terezija učiniti nemoguće pokušavajući 'pročitati' reproducirane pokrete violinistice, a pritom imajući čepiće u ušima i slušalice sa šumom. Hoće li Terezija uspjeti otkriti što je violinistica odsvirala, ne propustite pogledati večeras od 20 sati na RTL-u. 