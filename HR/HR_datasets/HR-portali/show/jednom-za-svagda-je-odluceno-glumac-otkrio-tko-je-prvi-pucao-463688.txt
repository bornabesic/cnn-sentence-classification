Jedna od glavnih zamjerki, koju su ljubitelji originalne trilogije 'Zvjezdanih ratova', imali na promjene koje je kasnije George Lucas unio u filmove jest promjena scene u Kantini na Tatooineu. Iz prvotne scene, u kojoj je vrlo jasno da Han puca prvi, i hladnokrvno ubija lovca na glave, Lucas je scenu promijenio u scenu u kojoj ispada da je lovac na glave, Greedo, taj koji je prvi pucao. Premda su mnogi bili oštro protiv takve promjene, jer ista baca posve drugačije svjetlo na Hana i njegovu moralnost, Lucas se godinama branio da je tako originalno i stajalo u scenariju te da ljubitelji originala nemaju zbog čega biti uzrujani. Pogledajte video No Peter Mayhew, glumac koji je glumio Chewbaccu, na svojem je Twitteru objavio originalne stranice iz prvotnog scenarija. Po svemu sudeći, čini se da je George Lucas malo lagao. Tema: FILM 