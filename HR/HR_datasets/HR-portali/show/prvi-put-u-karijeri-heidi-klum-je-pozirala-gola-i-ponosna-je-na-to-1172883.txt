Nakon 25 godina u manekenstvu 43-godišnja Heidi Klum odlučila je objaviti knjigu s fotografijama koje su nastale u zadnjih deset godina pred objektivom poznatog fotografa Rankina. Dio knjige posvećen je i Heidinim golišavim fotografijama, a kako to da se prvi put u 25 godina karijere odlučila pozirati gola i objaviti te fotografije, kaže: - Kada sam se odlučila za ovaj potez prijatelji su me u čudu pitali zašto se s 43. godine skidam gola? Pomislila sam a zašto ne. Treba slaviti žensko tijelo, nije bitno koliko godina imate ako se osjećate samouvjereno i zadovoljno - poručuje Heidi. Priznala je da ima fotografija iz mladosti na kojima je gola, ali nije ih se usudila nikome pokazivati jer je tada bila sramežljiva, a sada ima dovoljno samopouzdanja.