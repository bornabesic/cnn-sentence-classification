Kako su Neven, Vedran i Leonardo ispod crte, kandidati showa "Život na vagi" moraju odlučiti koji od njih napušta kuću. Iako je Neven molio sve da izbace njega jer zbog posla mora napustiti show, kandidati su odlučili da će ipak glasati po svojoj savjesti. Tako je Krolo glasao za Nevena jer mu je odlučio uslišiti želju. Rekao je i Marijani Batinić da bi, da nije bilo te Nevenove želje, izbacio Leonarda jer ga smatra najvećom konkurencijom. Katarina je također nominirala Nevena mada priznaje da bi radije izbacila Lea. Leonardo je, pak, nominirao Vedrana te je priznao da je s Nevenom sklopio pakt, mada je Neven to zanijekao, ali Leo tvrdi da se Neven samo sramio to priznati. Kazao je i kako mu je Vedran od starta bio na piku jer je opasna konkurencija.  Darijan je nominirao Vedrana jer je s Leom i Nevenom bio u boljim odnosima, a i Vedran mu je veća konkurencija nego njih dvojica. Gabi je nominirala Vedrana jer je s Leom i Nevenom bliskija.  Vedran je nominirao Nevena, a Neven Vedrana iz razloga što nisu od početka bili bliski. Leonardo je, pak, njegov glas tumačio kao ispunjavanje dogovora, dok je Neven to nijekao sve dok ga Marijana nije otvoreno pitala je li s Leom sklopio pakt.  „Ne može nitko mene natjerati na nešto što neću, imam svoje mišljenje“ tvrdio je Neno što je bilo dovoljno priznanje da pakt postoji.  Kandidati su se za imunitet borili u slasnom izazovu „Neven je mizerija od čovjeka. Sve što sam pozitivno mislio o Nevenu pada u vodu, mislim da je nula, može ga biti sramota. To je očajno,“ kazao je potpuno šokirani Vedran. Ana je nominirala Vedrana, što je značilo da napušta show.  „Ispala je prilika da najveću konkurenciju izbacimo van, što smo i napravili,“ komentirao je Leo. Vedran je ipak zadovoljan postignutim. U kuću je ušao sa 157,6 kg, a izašao s 33,6 kilograma manje. Želja mu je sa svojih 124 kilograma doći na 85, a vjeruje da će Krolo ili Katarina pobijediti. Iako je Mario pozvao kandidate na trening, Leo, Ana, Gabi i Darijan odlučili su pauzirati jer smatraju da im treba odmor. Dok su članovi bivšeg Crvenog tima trenirali, Plavi tim se zabavljao uz karte.  Za pripremu zdravog ručka bili su zaduženi trenerica Sanja i Neven, koji su pripremili ukusne, a hranjive sljedove jela. Leonardo je najavio članovima svog bivšeg tima da će se boriti za imunitet, dok će Krolo razmisliti hoće li se boriti za imunitet, ovisno o tome što će se ponuditi za jesti. A izazov za imunitet je bio taj da svaki kandidat mora odabrati svog suparnika, kojem će odabrati namirnice za doručak i pritom je pobjednik onaj tko pojede najviše kalorija.  Leonardo je donio Kroli doručak, i to onaj s najmanje kalorija, dok je Krolo donio doručak Leonardu. Katarina je donijela doručak Darijanu, Ana Katarini, Gabrijela Ani, Darijan je donio Nevenu, dok je Neven donio Gabrijeli. Nitko osim Leonarda nije jeo, a Krolo je popio samo sok od naranče, čime je Leo osvojio imunitet.  Poslije slasnog izazova kandidate je čekao i Veliki izazov. Mario je dečke odveo na trening kod novih trenerica, Ane i Marije, ambasadorica Polleo Sporta, dok je Sanja cure dovela na trening kod Mateja i Danijela, također ambasadora Polleo Sporta.  Iako su muški kandidati očekivali da će im trening s Anom i Marijom biti „ubojica“, poprilično su lagano odradili sve, dok su se cure puno više umorile, a najviše prigovora je imala Gabi.   