Prošlo je 19 godina od tragičnog 31. kolovoza 1997. kada je princeza Diana preminula u prometnoj nesreću u pariškom tunelu Pont de l'Alma. Te kobne noći u automobilu su se nalazili njezin ljubavnik, filmski producent Dodi Al-Fayed i zaštitar Trevor Rees-Jones. Dianin batler i višegodišnji prijatelj Paul Burrell otkrio je detalje svog posljednjeg razgovora s velškom princezom. Kaže da se Lady Di prije odlaska u Pariz činila nesretnom i zabrinutom te da je bila okružena samoćom i očajem. Upitala je Burrella hoće li biti tamo kada se vrati, a njega je posebno zabrinuo Dianin bezvoljan ton glasa, koji je upućivao na probleme u obitelji. "Mogao sam je spasiti!" Iako se sumnjalo na ljubavnu vezu između Dodija i Diane, batler tvrdi da su to pusta nagađanja, kako stoji i u njegovoj knjizi "The Way We Are". – Prava ljubav njezina život, njezina srodna duša, bio je kardiokirurg Hasnet Khan. Upoznala ga je u posjetu poznaniku u londonskoj bolnici Royal Brompton. Naime, vrata dizala su se zatvarala i netko ih je omeo, tada je ugledala Khana i rekla da je on "taj" – kaže Burrell za ABC. Ironično je da joj je upravo ovaj kardiokirurg mogao pomoći. Batler prepričava da su se čuli nekoliko dana nakon događaja, a da je Khan bio očajan. Volio bi da je imao šansu pomoći Lady Di i operirati je, budući da je uzrok smrti bilo puknuće aorte. Burrell tvrdi da ga je Khan nazvao i uznemireno vikao: "Mogao sam je spasiti!" Nagađanja oko uzroka nesreće I dalje postoje nagađanja oko stvarnog uzroka smrti Diane i ostalih osoba u autu. Jedini preživjeli je zaštitar Trevor Rees-Jones. Pa dok jedni za smrt krive paparazze koji su slijedili vozilo, drugi spominju alkoholizirano stanje vozača Paula. Brojni dokumentarci detaljno razrađuju temu događaja, a nagađaju da je za parišku tragediju kriva i kraljevska obitelj. Prije svega jer je Lady Di posjedovala tajne informacije koje bi ugrozile obitelj, a navodno nisu podupirali niti njezine veze s osobama islamske vjeroispovijesti. Princeza Diana pamti se kao velika dobročiniteljica i pacifistica. Britanska i svjetska javnost izuzetno su je voljeli. U trenutku smrti imala je 36 godina. 