Čekajući premijeru pete epizode YouTube serije 'Isti san', koja će danas u podne biti prikazana na kanalu JoomBoos, fanovi su se zarazili stihovima pjesme koju izvodi Davor Gerbus (19). Upravo je zbog svog istoimenoga glazbenog hita, koji je za seriju napisao i uglazbio redatelj Filip Dizdar, Davor zaratio s Dinnom, najpopularnijim YouTuberom, koji je u petom nastavku zaludio sve djevojke. Učenici s akademije su za njega pripremili jednominutni video u kojemu prikazuju najbolju verziju sebe. Dinno će izabrati najbolji video i tako će jedan od učenika dobiti šansu osvojiti druženje s njim. Timski rad: Najpopularniji domaći youtuberi pomagali su si na snimanjima serije ‘Isti san’ Kako će se Gerbus nositi s novim izazovima, gledatelji će doznati već danas u podne na JoomBoosovu kanalu. - Kad su mi redatelj i producenti rekli da ću u seriji morati pjevati, obuzela me ogromna trema. Čak sam išao i na satove pjevanja. Ipak, i dalje nisam oduševljen kad obožavatelji žicaju da iz mojih usta čuju stihove - rekao je youtuber. Prije nego što su se navukli na peripetije naših poznatih youtubera, tinejdžerima su od 1990. do 2000. idoli postali protagonisti serije 'Beverly Hills'. Ljubavne eskapade srednjoškolke Brende i liječenog alkoholičara Dylana, koji je zavolio njezinu najbolju prijateljicu Kelly, previranja između plavokose Donne i Davida proslavili su glumce koji su utjelovili tinejdžere iz bogataških američkih obitelji. Laži i prevare glamuroznih tinejdžera gledatelji su s velikim interesom pratili u šest sezona 'Tračerice'. Blake Lively i Leighton Meester igrale su zlatnu mladež s Manhattana, zbog čega su nakon 161 epizode postale simbol ženskog prijateljstva. Zvijezde omiljenih tinejdžerskih serija poput Zbog omiljene djevojke iz susjedstva Joey Potter, koju je igrala Katie Holmes (38), gledatelji su nervozno grizli nokte čekajući rasplet njezine ljubavne drame s Dawsonom Leeryjem i Paceyem Witterom u seriji 'Dawson’s Creek'. Fanovi 'Gleeja' očajavali su nakon iznenadne smrti zvijezde serije Coryja Monteitha te strepili da se serija neće nastaviti snimati. Gleeksi, kako su se prozvali fanovi serije, dočekali su pet sezona serije. Prva sezona serije 'Isti san' ima 10 epizoda, a možete je pratiti svaki četvrtak u podne na JoomBoos YouTube kanalu.   Tema: JoomBoos