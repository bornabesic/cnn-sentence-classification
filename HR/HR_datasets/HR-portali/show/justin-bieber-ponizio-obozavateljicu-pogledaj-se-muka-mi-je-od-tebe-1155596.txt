Naime, pjevaču su prilikom njegovog ulaska u automobil prišle obožavateljice koje su se željele s njim fotografirati. Jednu od njih je posebno povrijedio vrlo grubim rječnikom javljaju, svjetski mediji. "Napadate moju privatnost, ne želim se fotografirati", rekao je djevojci Sabah Helal (20) . "Pogledaj se. Muka mi je od tebe", rekao je pjevač. Majka obožavateljice Houda Bennaoui  kasnije je za medije otkrila da smatra da je njegov odgovor bio 'odvratan' i da se njezina kći osjećala vrlo poniženo. "Moja kći mu je prišla, a on ju je ponizio, plakala je", rekla je majka. Inače koncert koji je Justin održao nije baš zadovoljio fanove. Pjevao je s rukama u džepu i jedva otvarao usta. Jedna od obožavateljica je napisala na Twitteru: "Tako sam razočarana Justinom Bieberom, izgledao je jako nezainteresirano tijekom koncerta". Podsjetimo, Justin Bieber je na svom Instagram profilu već prije objavio sliku s tekstom u kojemu je svojim fanovima objavio da se više ne želi fotografirati s njima na ulici. Objasnio je tada da se osjeća kao životinja u zoološkom vrtu i da ga to iscrpljuje. > > Justin Bieber se vratio na Instagram i raspametio obožavateljice > > Australac se predstavljao kao Justin Bieber kako bi od mladih fanova dobio gole fotografije