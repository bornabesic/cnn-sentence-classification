Kako smo javili prošlog tjedna, jedna od glavnih vijesti vezanih za novi film iz franšize 'Zvjezdanih staza' jest da je jedan od likova homoseksualac. I dok su mnogi tom viješću ostali oduševljeni, poprilično je iznenađujuće bilo čuti što o tome misli originalni Sulu, glumac George Takei. Takei je ustvrdio da je zadovoljan time što novi film, 'Zvjezdane staze S one strane', ima takvog lika. No pridodao je kasnije da je odluka da se Sulua 'pretvori' u homoseksualca 'poprilično nepovoljna', jer se kosi s originalnim viđenjima tvorca franšize, Genea Roddenberryja. Pogledajte video Ali scenarist novih 'Staza', Simon Pegg (u filmu glumi Scottyja), nije ostao dužan legendarnom glumcu. - Naše su Staze jedna alternativna stvarnost s alternativnim detaljima. Što god da određuje našu seksualnost je drugačije radilo za Sulua u našem svemiru. Što mi se sviđa jer sugerira da u nekom hipotetskom svemiru, među bezbroj različitih svemira, postoji svemir u kojem smo svi LGBT - rekao je scenarist. - Koju god da dimenziju obitavamo, svi samo želimo voljeti i biti voljeni. Ne mogu to tvrditi za svaku stvarnost, ali to je zasigurno istina za ovu. Živite sretno i uspješno - šaljivo je dodao Simon Pegg. U glavnim su ulogama Idris Elba kao negativac Krall i Sofia Boutella kao misteriozna izvanzemaljka te Chris Pine kao kapetan James T. Kirk. Zachary Quinto se vraća kao Spock dok ćemo u ulogama Uhure, Bonesa McCoya i Chekova opet vidjeti Zoë Saldanu, Karla Urbana i nesretno poginulog Antona Yelchina. Film je režirao Justin Lin (upravo radi na snimanju 'Brzih i žestokih 8'), dok su za scenarij odgovorni Doug Jung i spomenuti Simon Pegg, kojeg u filmu možemo vidjeti u ulozi inženjera Scottyja. Producenti filma su J.J. Abrams i Bryan Burk. 'Zvjezdane staze - S one strane' u naša kina stižu 27. srpnja u distribuciji Blitza i to u najprestižnijim formatima, uključujući i IMAX, u kojem ćete imati i priliku vidjeti najnoviji spot pjevačice Rihanne. Pratite našu stranicu FILM za svakodnevne nove vijesti o ovom nadolazećem hitu. Tema: FILM 