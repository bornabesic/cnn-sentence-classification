Već neko vrijeme nismo ništa čuli o nadolazećoj filmskoj ekranizaciji serije 'Spasilačka služba', pa nas je oduševilo kada je objavljen tzv. međunarodni foršpan koji nam je bolje približio cjelokupno ozračje filma. Kako možete vidjeti u videu, i sami glumci se u svojim ulogama jako sprdaju sa serijom, dok akcijske scene jasno daju do znanja da ćemo dobiti mnogo žustre radnje. Dodajmo tomu da su i Johnson, kao i Efron, pretjerano nabildani, na takav način da izgledaju komično, pa nam je posve jasno da će 'Spasilačka služba' u stvari biti komedija. No kako smo vidjeli u prvom foršpanu za film 'Spasilačka služba', čini nam se da nas Dwayne Johnson i film neće razočarati. Očekuju nas gola, mišićava tijela koja će zadovoljiti kako žensku publiku, i gola, vitka tijela za muški dio publike. Kako tomu prigovoriti? Pogledajte novi foršpan Dwayne Johnson, svima poznat kao The Rock, glumit će planetarno popularnog Mitcha, a pridružit će mu se i Zac Efron, miljenik ženske publike. Uz njih, spasioce će glumiti Alexandra Daddario, Kelly Rohrbach, Priyanka Chopra, Ilfenesh Hadera, Jon Bass, Hannibal Buress te latino pop princeza, Belinda Peregrin. A kakva bi to 'Spasilačka služba' bila bez Davida Hasselhoffa i Pamele Anderson? 'Spasilačka služba', u distribuciji Blitza, u naša kina stiže u svibnju 2017. godine. Tema: FILM 