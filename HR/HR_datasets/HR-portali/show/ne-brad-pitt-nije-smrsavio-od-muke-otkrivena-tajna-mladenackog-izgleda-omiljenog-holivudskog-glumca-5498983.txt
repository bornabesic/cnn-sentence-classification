Prošla su četiri mjeseca otkako je javnost žalila Brad Pitta nakon što je Angelina Jolie podnijela zahtjev za rastavu braka. No nedavnoj dodjeli zlatnih globusa holivudski glumac pokazao je da život ide dalje te da se on itekako dobro nosi sa svime što je proživio proteklih mjeseci. Brad je iznenadio svojim mladenačkim izgledom i mršavijom figurom, a svi svjetski mediji pisali su kako nikad nije izgledao bolje. Iako su mnogi pretpostavili da je kilograme izgubio zbog stresa, navodno je samo promijenio životne navike. - Skinuo je puno kilograma. Odlučio se više posvetiti sebi, vodi brigu o prehrani i zaposlio je kuhara koji mu priprema zdrave obroke - rekao je izvor za Us Weekly. Uz sve to, Brad i redovito vježba. - Puno je na svježem zraku, šeće, planinari - dodao je izvor. Početkom tjedna Brad i Angelina oglasili su se zajedničkim priopćenjem u kojem su poručili da su potpisali sporazum o očuvanju prava na privatnost njihove zajedničke djece i obitelji, u skladu s kojim će svi sudski dokumenti ostati povjerljivi. Angažirali su privatnog suca koji će donijeti sve potrebne sudske odluke i pridonijeti ubrzanju donošenja presuda o svim preostalim pitanjima. REUTERS