Tom Cruise je opet u igri s nastavkom filma 'Jack Reacher', nazvanim 'Jack Reacher: Never Go Back'. Drugi dio sage o vojnom specijalcu, s redateljem Edwardom Zwickom umjesto Chrisa McQuarrieja, nam je pokazao kako naš junak nije izgubio nimalo svoje oštrine. Bivši časnik se opet našao u nezgodnoj situaciji, no kao i u prvom dijelu, s nevjerojatnom mirnoćom i tek uz minimalnu dozu prijetnje u glasu, našao je način da se izvuče. Pogledajte video No ovaj put usamljeni vuk nije sam. U ulozi pratnje našla se Cobie Smulders, iz serije 'Kako sam upoznao vašu majku', glumeći časnicu Susan Turner. Kada se pojavi zavjera da ju se osudi za špijunažu, Reacher još jednom izlazi iz sjene da bi pomogao onima koji nemaju nikoga da ih spasi. Film se u kinima očekuje krajem listopada, a uz Cruisea i Smulders vidjet ćemo i Aldis Hodge, Holta McCallanyja, Patricka Heusingera te mladu Danika Yarosh u sporednim ulogama.. Tema: FILM 