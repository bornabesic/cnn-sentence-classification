Najveći bend naše regije, Dubioza Kolektiv, vraća se u Dom sportova 17. studenog na svoj jedini zagrebački nastup u 2017. godini. Još se pamti nevjerojatan hype uoči Dubiozinog koncerta 2013. godine, kada su pred unaprijed rasprodanim Domom sportova održali najspektakularniji koncert te jeseni u gradu. Bend je do sada tri puta nastupao u Velikoj dvorani i svaki put svojim nastupom učinio da dvorana bude pretijesna, a večer za pamćenje. U Dom sportova dolaze nakon tri duge godine apstinencije od Zagreba tijekom koje su postigli uspjehe nezamislive za jedan bend iz ove regije.   Tamo gdje se završio «Apsurdistan» nastavili su 2015. i 2016. EP i album «Happy Machine», izdanja objavljena za label Koolarrow Records, u vlasništvu Billa Goulda iz Faith No More, kao i ugledni indie label PIAS. Prateća turneja odvela ih je na mnoge pozornice diljem planete uključujući i Glastonbury, SXSW, Lollapalooza Berlin, Womad te turneje po Europi, Sjevernoj Americi, Australiji i, u veljači ove godine, Indiji. U dvanaest mjeseci uspjeli su, promovirajući «Happy Machine» održati više od 110 koncerata, ali i plasirati neke od najboljih videospotova nastalih na ovim prostorima. Samo impresivni «Free.mp3 (The Pirate Bay Song)» zabilježio je više od 5 milijuna pregleda na YouTubeu. U posljednjih nekoliko mjeseci bend je objavio niz fotografija iz studija dajući naslutiti da su novi materijali blizu. Uz objavu zagrebačkog koncerta Dubioza je potvrdila da će se nove pjesme moći čuti već ovog proljeća. Ulaznice Ulaznice u prodaju kreću u utorak, 14. ožujka po cijeni od 80 kn koja će biti na snazi do 30. travnja. Od 1. svibnja nadalje za ulaz će trebati izdvojiti 90 kn, a na sam dan koncerta, ukoliko ih ostane, karte će koštati 110 kn. Službena prodajna mjesta Dirty old shop, Tratinska 18 Rockmark, Berislavićeva 13 Tvornica kulture, Ljudevita Posavskog 1 Eventim prodajna mjesta i www.eventim.hr