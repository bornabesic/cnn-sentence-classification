 Kako smo u petoj sezoni uglavnom bili fokusirani na druge likove, posve je jasno zašto je HBO očigledno odlučio da središte šeste sezone ‘Igre prijestolja’ postavi na Sjever i na važne likove i događaje tamo. Krenuli su s Jonom Snowom na posteru , a sada nam u teaseru vrlo jasno pokazuju da će Bran biti značajan lik u novoj sezoni. Iako je većina foršpana u stvari star materijal, i dalje moramo priznati da je odlično komponiran s naracijom. Za one koji nisu upoznati s razvojem događaja, za naraciju iz foršpana je odgovoran Max von Sydow, koji glumi Trookog Gavrana (u četvrtoj sezoni ga je glumio Stuan Rodger). Osim njega se čuje i zlokoban Branov glas koji upozorava da nitko nema pojma što će se dogoditi. A osim Brana i Trookog bismo trebali pratiti i Hodora s Meerom , koje smo u petoj sezoni u potpunosti zaboravili. Premda je do travnja još skoro pola godine, HBO je s teaserima krenuo rano tako da ćemo se na pravi trailer morati strpjeti barem do siječnja. No sudeći prema viđenom, čeka nas brilijantna sezona prepuna novog materijala, kojeg nije niti u knjigama bilo. 