Dvije godine nakon što su objavili hvaljeni album "Nema predaje", jedan od najboljih hrvatskih rock bendova Parni Valjak oduševit će sve fanove novim singlom i spotom "Samo ti (Norma Belle)", što je tek početak proslave 40. godišnjice velike diskografske i glazbene karijere. Pjesma je snimana u RSL studiju u Novom Mestu, autor pjesme je Husein Hasanefendić Hus, a Parni Valjak zvuči bolje nego ikad! Odličan spot režirao je Dalibor Kazija u produkciji studija Vizual 7.   Parni Valjak je jedan od najvećih, odnosno najpopularnijih zagrebačkih rock sastava. Osnovan je 29. studenog 1975., a na sceni je do danas ostavio veliki trag. Grupa je nastala razilaženjem Grupe 220. Ova je grupa jedna od "pokretača" čitavog vala rock i pop-rock grupa na ovim prostorima, a izbacila je brojne hitove kao što su "Lutka za bal", "Stranica dnevnika", "Neda", "Moje dnevne paranoje", "Uhvati ritam", "Jesen u meni", "Ugasi me", "Sve još miriše na nju", "Zastave", "Sunčanom stranom" i brojne druge uz koje odrastaju sve generacije. Nedavno je Parni Valjak dobio još jedno veliko priznanje, Nagradu Grada Zagreba za najviše zasluge u promicanju društvenog života u gradu. Posljednji album "Nema predaje" objavili su prije dvije godine u luksuznom limitiranom izdanju, standardnom izdanju te na dvostrukom LP-u. >>Nagrada grada za glazbenike, novinare, književnice, bolnicu... >>Prihod od zagrebačkog koncerta Parni valjak donira stradalim Slavoncima 