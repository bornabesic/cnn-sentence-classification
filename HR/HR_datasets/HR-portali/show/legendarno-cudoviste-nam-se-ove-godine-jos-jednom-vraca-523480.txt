U svemiru nitko ne može čuti tvoj vrisak. Nakon gotovo četrdeset godina, te riječi još se poistovjećuju s neprestanom i zastrašujućom napetošću remek djela futurističkog horora Ridleyja Scotta - Alien. Otac tog legendarnog klasika vraća se ove godine svijetu koji je stvorio kako bi istražio njegove najmračnije kutke – u filmu 'Alien: Savez', uzbudljivoj novoj pustolovini koja će pomaknuti granice. Na svemirskom brodu 'Savez' vlada tišina. Njegova posada i preostalih 2000 putnika u dubokoj su hibernaciji, dok sintetički android Walter hoda sam po hodnicima pionirskog broda koji je krenuo prema udaljenom planetu Origae-6 gdje se, na drugom kraju galaksije, kolonisti nadaju uspostaviti novi dom čovječanstva. Tišinu će prekinuti obližnja eksplozija zvijezde koja će rasparati svemirska jedra Saveza, uzrokovati smrt desetaka putnika te skrenuti misiju s planirane rute. Deset godina nakon događaja iz filma 'Prometheus', 'Alien: Savez' vraća se počecima s jedinstvenom i užasavajućom pričom s puno pustolovina i čudovišnih novih stvorenja. S ovim šestim nastavkom vizionarski redatelj približio se razotkrivanju tajanstvenog porijekla majke svih izvanzemaljaca, ubojitog Xenomorpha iz originalnog filma. U filmu glume Michael Fassbender, Katherine Waterston, Billy Crudup, Danny McBride i Demián Bichir. Film je režirao Ridley Scott. Scenarij su napisali John Logan I Dante Harper, prema priči Jacka Paglena i Michaela Greena. Film je u kinima u distribuciji Blitza od 18. svibnja, a svoju ulaznicu možete kupiti već danas na blagajnama kina, putem aplikacija ili on-line na stranicama kina. Tema: FILM 