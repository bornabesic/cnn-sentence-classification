Bijeli tim vraća se na set gastro showa „Tri, dva, jedan – kuhaj!“ uz novu temu tjedna: kuhinje novog svijeta. Da se natjecatelji ne bi ulijenili pobrinut će se Ivan Pažanin, koji će kandidatima s primorja pokazati kako se priprema tradicionalno brazilsko jelo Bobó de camarão. Tko će se spotaknuti na ovom jelu teškog izgovora, doznat ćemo večeras u 20:50 sati na RTL-u! Imali su tjedan dana za odmor, ali i za učenje jer su ih kontinentalci pretekli za 14 bodova. U nove kuharske pobjede Bijeli tim ide s novom temom tjedna – kuhinje novog svijeta! Tako će večeras započeti s brazilskom kuhinjom, točnije s jelom zanimljivog naziva Bobó de Camarão. Naime, natjecatelji će morati pripremiti egzotično jelo s tradicionalnim brazilskim namirnicama: svježim račićima, tapiokom, kokosovim mlijekom, orasima i palminim uljem. Dakako, natjecatelji ovo jelo nikada nisu prije vidjeli, a kamoli pripremali, pa će im chef i član žirija Ivan Pažanin održati malu školicu pripreme jela koje je teško izgovoriti. Međutim, samo jedan član parova Bijelog tima imat će priliku gledati kako se priprema Bobo, i to po fazama. Trebat će zapamtiti svaki korak, a potom zajedno u paru i pripremiti jelo. Naravno, bit će tu problema s čišćenjem kozica i čuvanjem škroba u riži, koji je potreban za stvaranje okruglica. Tko će osvojiti nepce žirija doznat ćemo već večeras u novoj epizodi „Tri, dva, jedan – kuhaj!“ u 20:45 na RTL-u! >>Lidija Bačić pokazala svoju romantičnu stranu i pjesmom zavela zgodnog kuhara >>Vatra mi je u ustima. Mogu li dobiti obične vode, molim vas? 