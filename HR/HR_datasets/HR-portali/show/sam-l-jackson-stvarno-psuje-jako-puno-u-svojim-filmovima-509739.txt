Tijekom svojeg nastupa kod komičara Jimmyja Kimmela, Samuel L. Jackson je pristao na posve interesantno ispitivanje koje mu je 'sredio' Jimmy. Naime, Kimmel je zvijezdi postavljao pitanja o citatima koji su navodno izvučeni iz starih Jacksonovih filmova. Na Jacksonu je bilo da pogodi je li citat stvarno iz njegovog filma, ili nije. Jasno, da bi sve bilo što zabavnije, citati koje smo čuli su bili isključivo opake i opasne psovke. A kako se čini, glumac i te kako zna svoj opus jer je prošao kroz citate bez previše problema, objašnjavajući neke detalje nakon svakog citata. No poseban doživljaj videu dala je činjenica da je Jimmy Kimmel našao isključivo penzionere da pročitaju te podosta proste izjave. Pogledajte video Samuel L. Jackson (vidjeli smo ga ove godine u trećem dijelu sage o 'xXx'-u) se ove godine vraća na velike ekrane u još jednoj 'psovačkoj' ulozi u filmu 'Kong: Otok lubanja'. Film u distribuciji Blitza, u domaća kina stiže u ožujku 2017. godine, a uz Jacksona se u djelu pojavljuje i Tom Hiddleston, dobitnica nagrade Oscar Brie Larson (nastupa u trećem dijelu 'Osvetnika'), John Goodman (ove godine reprizira ulogu koju je imao u 'Transformers: Doba izumiranja') i John C. Reilly. Tema: FILM 