HRT-ova novinarka i urednica Teme dana Zrinka Grancarić rekla nam je: – Jako sam sretna. Kad sam čula za nominaciju, bila sam iznimno uzbuđena. Kako se dodjela približavala, uzbuđenje je, kao i nestrpljenje, sve više raslo. Nisam znala što očekivati, ali kad sam čula svoje ime, ponijele su me emocije i neizmjerna sreća. 2016. bila je posebna godina za mene. Predivno je dobiti ovakvo priznanje da me dodatno podsjeća na tu godinu. Ona je u novinarstvu 22 godine i kaže da je zanimljivo što je prepoznata kao novo lice godine, nakon što je lani to bila Mia Negovetić, sjajna 14-godišnja djevojčica. – Olimpijske igre obilježile su mi prošlu godinu. Bilo je mnogo emocija jer sam u jedrenju dugi niz godina. To je moja velika strast, adrenalin i ispušni ventil. Uživam u osjećaju kada vjetar puše 20-ak čvorova, kada držim spinaker u ruci, brod glisira, a i najmanja pogreška može nas skupo stajati, doslovno. Tako je i u poslu. Sve se može uz puno rada i truda. Treba biti ustrajan i dati maksimum od sebe. Ja volim svoj posao i mislim da se to i vidi. Osjećam se vrlo privilegirano što cijeli život radim ono što želim jer situacija nije takva kod svih. Nagrada je motivacija za dalje, sljedeće godine napadam kategoriju TV lice godine – našalila se novinarka i urednica koja je već pronašla mjesto na kojem će držati Ružu, uz jedriličarske trofeje. >>Čast mi je pobijediti u kategoriji u kojoj sam bila nominirana kao jedina žena >>Ruža pripada mojoj jutarnjoj ekipi, oni su moj stup i izvor energije >>Sedmero veličanstvenih u HNK-u slavilo nagradu čitatelja