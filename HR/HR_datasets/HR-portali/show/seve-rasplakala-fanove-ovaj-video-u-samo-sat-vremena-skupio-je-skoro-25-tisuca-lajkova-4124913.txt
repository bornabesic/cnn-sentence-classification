Pored onih s koncerata i brojnih putovanja, Severina na Instagramu sa svojim obožavateljima rado dijeli i fotografije privatnih trenutaka, a najdraži su joj oni koje provodi sa suprugom Igorom i sinom Aleksandrom. A ovog puta sve je raznježila kompilacijom slika s četverogodišnjim sinom koje javnost još nije imala prilike vidjeti. Od onih nakon njegovog rođenja pa sve do ludih rođendanskih zabava te trenutaka koje su zajedno provodili prije vjenčanja s Igorom. - Al' ti slutiš otkud bore, trunje se u oku diglo, olujno je tamo gore, di nas nije puno stiglo - pjevačica je pored videa napisala stihove pjesme 'Uspavanka za dečaka' Đorđa Balaševića koja i prati cijelu snimku. U samo sat vremena video je prikupio skoro 25 tisuća lajkova. 'Ovo je tako savršeno. Predivna obitelj. Nek ste mi sretni i zdravi još godina sto', 'Ti si kraljica', 'Ljubi ga majka', 'Preslatkoooo,jedna je majka', samo su neki od oduševljenih komentara.