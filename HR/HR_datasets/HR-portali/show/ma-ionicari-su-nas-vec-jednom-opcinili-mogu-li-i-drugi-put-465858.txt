Iako su neki kritičari prvi dio filma 'Majstori iluzije' svrstali među lošije filmove 2013. godine, publika se očigledno nije nimalo složila s takvom ocjenom jer je film na 75 uloženih milijuna zaradio fenomenalnih 350 milijuna. I ocjena na stranici IMDB potvrđuje da je publika poprilično dobro prihvatila film, jer je djelo tamo zaradilo vrlo visoku ocjenu od 7,3. Stoga je poprilično neiznenađujuće da je ta lopovska komedija à la 'Oceanovih jedanaest' toliko brzo dobila i svoj nastavak. Prvi foršpan nam pokazuje da ćemo opet dobiti isti miks prosječnog humora s iznimno nevjerojatnim događajima koji se svi magijom poklapaju tako da naši heroji kući odu s milijunima u kasici. Pogledajte video Daniel Radcliffe i Morgan Freeman očigledno igraju negativce, dok se postava glavnih likova lagano promijenila, pa osim Eisenberga, Marka Ruffala, Woodyja Harrelsona i Davea Franca, imamo i  Lizzy Caplan. Michael Caine se vraća u sporednoj ulozi, a u ostalim ulogama su Sanaa Lathan i Jay Chou. Umjesto Louisa Leterriera na redateljsku poziciju došao je Jon M. Chu. Film u kina stiže desetog srpnja ove godine. Tema: FILM 