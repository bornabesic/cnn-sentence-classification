Poznati rock glazbenik Gregg Allman umro je u subotu u dobi od 69 godina, objavljeno je na njegovoj službenoj internetskoj stranici. Allman je umro u svom domu u gradu Savannah u američkoj saveznoj državi Georgiji. Gregg Allman bio je vođa vrlo popularne skupine 70-tih godina prošlog stoljeća, Allman Brothers Band, njezin vodeći vokal, klavijaturist i ključni autor pjesama. Neki od njegovih hitova su "Midnight Rider", "Whipping Post'' i "It's Not My Cross to Bear". Allman je otkazao dio prošlogodišnje turneje, a u kolovozu je objavio da je pod nadzorom liječnika zbog "ozbiljnih zdravstvenih problema".