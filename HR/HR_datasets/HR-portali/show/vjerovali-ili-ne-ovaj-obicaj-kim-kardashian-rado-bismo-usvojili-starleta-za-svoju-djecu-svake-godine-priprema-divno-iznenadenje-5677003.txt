Kim Kardashian u medijima se obično pojavljuje zbog manjih ili većih skandala, ekstravagantnog izgleda ili pak obiteljskih razmirica. No, ovog puta objavom na svom Twitter profilu otopila je srca i onih koji ne vole njezin lik i djelo.     Kim je izjavila kako svojoj djeci, trogodišnjoj kćeri North i jednogodišnjem sinčiću Westu svake godine piše pisma koja će im uručiti kad postanu punoljetni. - Svojoj djeci svake godine pišem pisma u kojima im opisujem događaje koji su nas kroz tu godinu uveseljavali – napisala je Kim na svom profilu kojeg prati čak 50 milijuna ljudi i izazvala brojne pozitivne reakcije i komentare.     I doista, bez obzira na sve silne fotografije koje današnja djeca posjeduju, svakom bi pojedincu jednoga dana, kad djetinjstvo bude samo uspomena, zasigurno bilo drago čitati riječi ispisane maminom rukom. Pa tako i malenim Kardashianima. Starleta je ovaj tweet objavila nastavno na prethodni koji se ticao njezina pokojnog oca, poznatog odvjetnika Roberta Kardashiana. Robert bi 22. veljače napunio 73 godine, a tatin joj je rođendan očito bio povod da pročita pismo koje joj je uručio nakon što je završila srednju školu. Pismo posvećeno životu, kako kaže, sad joj je neprocjenjiv dar.