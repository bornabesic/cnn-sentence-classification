Kako se i sumnjalo, treći dio serijala o Wolverineu uistinu prati izvrstan strip Marka Millara, 'Old Man Logan'. Redatelj James Mangold to nam je potvrdio svojom fotografijom Wolverinea, tj. Hugha Jackmana, koji izgleda točno onako kako je izgledao i u stripu, staro i umorno nakon svih stoljeća borbe. Taken w/ Leica SL, Noctilux 50mm, ISO 1600 1/1000 ƒ1.7 -- by JM pic.twitter.com/Rz4MUyctqq Premda je očigledno da će film biti zasnovan na tom stripu, i dalje bi bilo teško za očekivati da se po toliko opsežnom materijalu snimi samo jedan film, pa je značajno vjerojatnije da su iz stripa 'posuđeni' samo motivi i elementi radnje. Takvo razmišljanje donekle je i potvrđeno fotografijom jednog 'lovca na mutante', kojeg je službeni Instagram filma objavio. Reaver A photo posted by @wponx on Oct 18, 2016 at 7:23am PDT A svima njima pridružio se i Hugh Jackman, koji je noćas objavio naredni tvit na svojem službenom accountu te je tako najavio dolazak prvog foršpana za film 'Wolverine'. Kako smo već prije javili, uz Hugha Jackmana se u film vraća i Patrick Stewart, vjerojatno po posljednji put u ulozi Profesora X-a. Njima se pridružuje i Stephen Merchant koji je preuzeo ulogu mutanta Calibana. Boyd Holbrook, koji je unajmljen za ulogu ogromnog mišićavog lika, mogao bi preuzeti ulogu nekog Hulkovog potomka. No kako to nije potvrđeno, a niti je studio objavio izrijekom da je negativac stvarno Nathaniel Essex, tj. Mister Sinister (glumi ga vjerojatno Richard E. Grant.), izbjegavat ćemo spekulacije do daljnjih informacija. Posljednji dio sage o neuništivom Kanađaninu u kina dolazi početkom ožujka 2017. godine, a prvi foršpan moći ćete pogledati već sutra u našoj rubrici FILM. Tema: FILM 