Jedna od najpopularnijih serija današnjice "Teorija velikog praska" uskoro će dobiti nastavak, odnosno prequel, čija će se radnja bazirati na odrastanju Sheldona Coopera. Autori će biti isti - Chuck Lorre i Bill Prady, a Jim Parsons koji glumi Sheldona bit će izvršni producent. Sličan format kao Malcolm u sredini Prequel će imati sličan format kao serija "Malcolm u sredini", čija se radnja bazira na disfunkcionalnoj obitelji, koju predvodi zvijezda serije "Breaking Bad" Bryan Cranston. Inače, serija "Teorija velikog praska" je trenutno u desetoj sezoni, a njene glavne zvijezde Jim Parsons, Johnny Galecki i Kaley Cuoco dobivaju milijun dolara po epizodi. Kako je najavljeno, nitko od njih neće se pojaviti u prequelu čije snimanje počinje iduće godine. >>Sve što niste znali o otkačenim junacima "Teorije velikog praska" 