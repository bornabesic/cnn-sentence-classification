Legendarni srpski glumac početkom srpnja 2012. imao je težak moždani udar od kojeg se oporavio, prije toga je imao srčani udar, a bolovao je i od gangrene koju je liječio na Kubi. Kako pišu srpski mediji, Bati Živojinoviću zdravstveno stanje se opet pogoršalo pa je hitno hospitaliziran. Prema prvim informacijama, 82-godišnji glumac će u bolnici provesti najmanje deset dana dok se ne obave sve potrebne pretrage, piše Alo. - Bata se već neko vrijeme ne osjeća dobro. Neki dan mu je pozlilo pa je hitna ošla po njega. Cijela obitelj je uznemirena jer se napokon osjećao dobro, a onda mu se zdravstveno stanje odjednom pogoršalo. Glumac u jednoj beogradskoj klinici ima apartman tako da ga ne može posjetiti nitko osim obitelji, a da se prethodno ne najavi - objasnio je izvor blizak obitelji Živojinović. Prema prvim informacijama, liječnici smatraju da mu je pozlilo zbog promjene vremena, no obitelj je zabrinuta jer mu je imunološki sustav poprilično narušen pa i obična prehlada može djelovati kobno na njegov organizam. Uz njega su cijelo vrijeme supruga Lula i unuka Dina. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!