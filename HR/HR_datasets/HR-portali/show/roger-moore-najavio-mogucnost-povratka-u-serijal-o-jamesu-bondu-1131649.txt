Sir Roger Moore (89) bi se mogao vratiti u još jednom filmu o Jamesu Bondu, naravno ne kao tajni agent s dozvolom za ubojstvo, nego u manjoj, cameo ulozi. Glumac koji je glumio u najviše filmova u Bondu istaknuo je na predavanju u Londonu da dosad još nije dobio ponudu, no kako ne odbacuje mogućnost da se pojavi u nekom od idućih filmova o Bondu. - Ne odbacujem mogućnost za ulogom u idućem filmu o Jamesu Bondu. Ako ništa drugo, to bi napunilo obiteljsku blagajnu - kazao je Moore, premosi Sky news. Po njemu su najbolji glumci koji su utjelovili Bonda Sean Connery i Daniel Craig. Lawrence od Arabije je najbolji film - Sean je bio prava osoba za Bonda jer je unio dozu osobnosti u lik. Sigurno je da Bond ne bi toliko potrajao da ga on nije proslavio. Danas smo sretni jer imamo Daniela Craiga, koji je izvanredan i odlično se snalazi u akcijskim scenama. Pa on je samo u prvih sedam minuta filma "Casino Royale" imao više akcije nego ja u sedam filmova - kazao je Moore. Govoreći o svojoj karijeri Moore je istaknuo kako mu je najviše žao što nije glumio Lawrencea od Arabije. - Kad sam ga prvi put pogledao rekao sam da mogu odustati od posla, jer gluma u tom filmu je najbolja koju sam ikad vidio - rekao je Moore. >>Roger Moore volio bi u serijalu o Jamesu Bondu igrati negativca