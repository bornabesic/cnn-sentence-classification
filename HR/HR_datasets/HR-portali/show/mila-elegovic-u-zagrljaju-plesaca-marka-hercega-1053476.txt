Aktualni singl Mile Elegović ‘Hej ti, hej ja’ s kojim se priprema u petak zasjati na pozornici Zagrebačkog festivala, zaokupirao je pažnju kako struke, tako i publike. Naime, predstavivši spomenutu pjesmu, imamo prilike Milu vidjeti u jednom potpuno drugačijem, nježnijem izdanju. Riječ je o predivnoj baladi, prepunoj emocija. Baladi, čija je glavna nit vodilja, ljubav. Mila je pjesmu za koju je sama napisala tekst, posvetila svima koji vole do kraja, kao i onima koji ostaju zajedno usprkos svemu i nikad, ali baš nikad ne odustaju od onih ljudi koje vole. Priču koja nosi naziv ‘Hej ti, hej ja’ Mila je ovih dana upotpunila video spotom, koji je snimila se provjerenom ekipom iz Kadra 22, Denisom Lepurom i Markom Stanićem. Jedinstveni ambijent Alfa film studija iz Adamovca bio je upravo ono što je trebalo da video spot dobije svoju pravu čar. Za potrebe snimanja Mila se našla u zagraljaju profesionalnog i šarmantnog plesača Marka Hercega, koji je u spotu pokazao svoje iznimno plesačko umijeće. ‘Snimanje video spota prošlo je odlično. Sve se uklopilo u moju viziju spota, baš onako kako sam i zamislila, od ambijenta, radnje.. Ova pjesma nosi poruku vjernosti da ostanemo sa onima koje volimo bez obzira na sve okolnosti. Drago mi je da se u spotu pojavljuje Marko Herceg, koji je svoj posao odradio vrlo profesionalno. Vjerujem da će spot, kao i pjesma pronaći put do publike.’, rekla je Mila.   Autor glazbe: Mila Elegović/Igor Ivanović/Marko Vojvodić Autor teksta: Mila Elegović Autor aranžman: Igor Ivanović Glazbeni producent: Igor Ivanović Tonski snimatelj: Igor Ivanović