Jedna od stvari po kojoj je poznat serijal 'Alien' je, osim naslovnog negativca, i značajan broj androida u serijalu. Počevši s Ashem (izvrsna uloga Iana Holma), pa preko Bishopa u 'Aliens' i Call u 'Alien: Uskrsnuće', cjelokupan serijal se istinski nije libio pokazati nam kako bi mogla izgledati budućnost robotike. Takvo su ponašanje zadržali i u posljednjem dijelu franšize koji je došao u kina, 'Prometeju', u kojem je uz glavnog lika, doktoricu Shaw, iznimno bitan i android David, koji je na koncu i uzrok svih nedaća kroz koje prođe posada Prometeja. Najnoviji film iz ove franšize, 'Alien: Savez', također ima 'svojeg' androida, imenom Walter. Kako se čini, Walter je duhovni nasljednik Davida iz 'Prometeja'. No Michael Fassbender, koji ga glumi, zdatak je odradio na takav način da možemo bez problema uvidjeti razlike između likova. A kako u budućnosti dolazi do nastanka androida, tj. kako izgleda njihov proizvodni proces, možete vidjeti u ovom istinski inovativnom videu koji je nedavno objavljen. Uz očigledne utjecaje 'Appleovih' reklama, video nam pokazuje jednu budućnost kojoj bismo se mi vrlo rado pridružili. Pogledajte video Kako je već spomenuto, Michael Fassbender u nadolazećem filmu glumi androida Waltera, no također i reprizira svoju ulogu iz 'Prometeja', kao android David. Osim njega, u glavnim ulogama su Katherine Waterston, Billy Cruddup i Jussi Smollet. Pridružuju im se i Noomi Rapace koja poput Fassbendera reprizira ulogu iz prvog filma, kao i Guy Pearce koji isto čini, dok ćemo u drugim ulogama vidjeti Jamesa Franca, Callie Hernandez, Carmen Ejogo, Dannyja McBridea, Amy Seimetz i Demián Bichir. Redatelj filma je neponovljivi Ridley Scott, a scenarij potpisuju Jack Paglen (Transcendence) i Michael Green (Green Lantern). Film u sva bolja kina, u distribuciji Blitz CineStara, dolazi 18. svibnja ove godine. Tema: FILM 