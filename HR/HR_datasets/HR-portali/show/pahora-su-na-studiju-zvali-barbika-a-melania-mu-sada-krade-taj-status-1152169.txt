Veže ih to što su Slovenci, vole kamere, bili su manekeni, imaju gomilu sljedbenika na društvenim mrežama i oboje pune naslovnice svjetskih medija. Oni su slovenski predsjednik Borut Pahor i prva dama Amerike Melania Trump. O Melaniji se nema što reći, najpopularnija je žena trenutka i najjači slovenski brend, no pridružio joj se na svjetskoj razini i Pahor. Naime, slovenski predsjednik često koristi Instagram kao kanal za poruke o čemu piše i američki portal Politico uspoređujući ga s njegovim američkim kolegom Donaldom Trumpom koji se služi Twitterom. Šarmer računa na žene Ako je Trump “Twitter predsjednik”, onda je njegov kolega iz Slovenije “Instagram predsjednik”, piše Politico. Dok je tijekom studija Pahor radio kao maneken, navodno mu je nadimak bio Barbika, pišu mediji, i danas ga zovu Barbie zbog karijere iz mladih dana, a on se ne libi uskočiti u tu ulogu s čime se Slovenci rado šale. Osim toga, uoči predsjedničkih izbora 2012., Pahor je pozirao za kamere glumeći različite radnike: mesara, frizera, mehaničara, poljoprivrednika, ugostitelja pa čak i čistača. Ima 22.000 sljedbenika, za svoje fotografije dobiva oko 2000 lajkova, a Kabinet predsjednika Slovenije je priopćio da je direktno uključen u rukovođenje Instagram profilom, u čemu mu pomažu asistenti. Po svemu sudeći, to samo pozitivno utječe na njegovu političku karijeru, budući da su preliminarna ispitivanja javnog mnijenja pokazala da bi u listopadu mogao dobiti još jedan predsjednički mandat. Dakle, objava fotografija s plaže na kojima sanjivo plavim očima gleda u daljinu, onih na kojma zamišljen sjedi u savršeno krojenom odijelu, moćno su političko oružje. Pahor je čak inspirirao hastag #boruting, koji Slovenci koriste kada parodiraju njegove poze na fotografijama, ali slijede ga i očito vole. Šarmantni Slovenac očarao je i nekadašnju hrvatsku premijerku Jadranku Kosor, a njihov državnički susret u Trakošćanu 2013. mediji su popratili kao romansu. Zbog dobre komunikacije s Hrvatskom, u posljednje dvije godine više se od deset puta sastao i s hrvatskom predsjednicom Kolindom Grabar-Kitarović. Pahor inače, očito, čvrsto računa na žene koje čine i polovinu njegova biračkog tijela, kao što računa i na podršku sunarodnjakinje Melanije Trump, rođene Knavs. što je njezin suprug Donald izabran za predsjednika, Pahor se čuo s njim i pozvao ga da posjeti Sloveniju. Razgovarao je i s Melanijom. Možda će ju pri posjetu priupitati kako joj je to od manekenskih pista odjednom koračati državničkim tepisima. Kao dečko iz maloga grada Postojne u kojem je rođen 1963., Borut se manekenstvom počeo baviti kako bi financirao studij. Melania pak rođena u Sevnici 1970., počela se baviti manekenstvom kad joj je bilo šesnaest. Njezin tata prodavao je autodijelove, a majka radila kao krojačica u tvornici dječje odjeće, iako službena verzija Bijele kuće glasi da joj je otac bio menadžer, a majka dizajnerica. 1996. seli se u New York. Trumpa je upoznala 1998., a njihovo vjenčanje 2005. u Palm Beachu američki mediji opisuju kao svadbu stoljeća.  >>Nova snimka Trumpa i Melanije zabavlja američku javnost​ >>Melania je očajna i nesretna, nije ovo željela​ 