Bivši reper Marin Ivanović Stoka nedavno je četvrti put izašao iz komune gdje je bio na odvikavanju i odlučio je okrenuti novu stranicu u životu. Posvetio se vjeri, a piše i pjeva pjesme vjerske tematike. Nedavno je tako objavio pjesmu "Mir Kamenitih vrata", kojom poručuje mladima da ne idu putem kojim je on išao. Na Facebook stranici "Srce Isusovo" Molitvene zajednice napisali su kako je Stoka pjesmu napisao poslije zajedničkog hodočašća u Međugorje. Molitvena zajednica podijelila je reperovu pjesmu na Facebooku i poručili su mu sljedeće: Marine neka te Gospodin vodi u tvom životu da budeš pravi svjedok Isusa Krista i doneseš ga svim mladima! Hvala ti za ovu pjesmu! Stoka je sličnu pjesmu napisao i prije četiri godine nakon izlaska iz komune i tada je pjesmu posvetio fra Zvjezdanu Liniću. Da je odlučan u namjeri da se ne vrati porocima govori i ovaj njegov status na Facebooku: - Kad se sjetim svega toga,brije i droga,preživio sam mrak uz pomoć dragog Boga,Gospa me je vratila a bio sam mrtav,hodao sam poljima dugih bijelih crta.Pukotine na cestama bile su mi druške,kockice,vagice,repetirane puške...samo ljubav i pozitiva.         