Poveći red stvorio se ispred ženskog toaleta na dobrotvornoj zabavi u New Yorku jer osiguranje Jennifer Lopez (47) ni jednu damu nije pustilo u toalet. - Mislili smo da je unutra Hillary Clinton ili neka druga političarka. Tek kad je J Lo izašla, njezino osiguranje se odmaknulo od vrata i mogle smo ući - rekla je jedna od ljutitih uzvanica. U redu su zbog Jennifer 'zapale' i druge zvijezde, uključujući Miley Cyrus i Catherine Zeta-Jones. Neke su gošće pak branile pjevačicu i tvrdile da na takvom mjestu svatko mora imati privatnost. - Ni njoj ne bi bilo ugodno da je, kad izlazi iz WC-a, netko uhvati i poželi selfie. S takvim se zahtjevima sreće posvuda, ne mora i na toaletu - rekla je jedna uzvanica te dodala da je na događaju bila 'grupa bogatih fanova' koja se cijelu noć pokušavala slikati s Lopez i njenim dečkom, Alexom Rodriguezom.