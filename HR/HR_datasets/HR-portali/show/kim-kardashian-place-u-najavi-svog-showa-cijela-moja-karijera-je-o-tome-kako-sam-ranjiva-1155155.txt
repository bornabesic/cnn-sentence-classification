Objavljen je trailer za novu, trinaestu po redu sezonu showa "Keeping Up With The Kardashians", u kojem se vidi Kim Kardashian na rubu živčanog sloma nakon što su je lani opljačkali u Parizu. – Cijela je moja karijera o tome kako sam ranjiva, a to svi mogu vidjeti – kaže Kim u videu, a njezina sestra Kendall dodaje: "Biti pod povećalom javnosti poprilično je ludo". U najavi se može vidjeti i kako Kim s obitelji ponovno proživljava traumatično iskustvo napada, ali i slom koji je imao njezin suprug Kanye West kada je pobjegao s pozornice nakon samo tri otpjevane pjesme. Nova sezona popularne serije počinje se emitirati 19. ožujka na E! Channelu.   >>Procurili detalji šokantnog svjedočenja Kim Kardashian 