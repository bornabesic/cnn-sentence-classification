Već pri prvom taktu osjeća se mističnost zvuka koju je Jurič udahnuo u obradu ovog već dobro znanog singla. Autor pjesme je Zrinko Tutić, za aranžman je zaslužan Luka Lajić, a pod redateljskom palicom Ljube Zdjelarevića snimljen je i videospot. „Do obrade ovog singla, došlo je sasvim slučajno. Pjesma mi se sviđa već duže vrijeme, a isto tako sam se sasvim slučajno i spojio s autorom pjesme. Zrinko Tutić i ja smo pričali o mom glazbenom pravcu i na kraju se složili da je novi zvuk za već postojeću pjesmu najbolja stvar u ovom trenutku za mene. Spot je isto dokaz da sam odrastao u glazbenom smislu, artistički je, vrlo zanimljiv, ali i intrigantan. Jako sam ponosan na tim koji je radio na njemu pod vodstvom Ljube Zdjelarevića. Otvaram novo poglavlje u mojoj glazbenoj karijeri, sazrio sam potpuno u glazbenom smislu i znam što želim, nadam se da će se to svidjeti i publici. Pokušat ću, kako s ovom pjesmom tako i ubuduće, iskočiti iz mase, biti prepoznatljiv, tome težim. Autorski dio mi je vrlo važan, skupio sam tim ljudi s kojima odlično funkcioniram tako da se veselim daljnjim radovima“, komentirao je glazbenik. 