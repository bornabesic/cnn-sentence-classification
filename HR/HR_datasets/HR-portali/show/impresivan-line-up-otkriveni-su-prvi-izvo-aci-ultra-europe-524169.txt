'Europe's Premier Destination Music Festival' kako ga nazivaju svjetski mediji, vraća se na stadion Poljud. Naravno, riječ je o najiščekivanijem ljetnom događaju, festivalu koji ruši sve granice i koji već pet godina Hrvatsku stavlja na listu najvažnijih ljetnih destinacija – festivalu ULTRA Europe. Mjesecima se nagađalo o imenima koja stižu u Dalmaciju i koja će u sedam dana, od 13. do 19. srpnja 2017., razveseliti desetke tisuća obožavatelja, a danas stiže vijest koja će opravdati dugo iščekivanje.      Na impresivnom line-upu jubilarnog izdanja tako su se našla čak 46 izvođača, a među prvim najavljenim headlinerima koji će ovog ljeta zapaliti glavnu pozornicu na splitskom Poljudu nalaze se velikani elektroničke scene Afrojack, Armin van Buuren, Axwell /\ Ingrosso, David Guetta, Hardwell, Martin Garrix, DJ Snake, Steve Aoki i Tiësto.  Na Poljud se vraća i atraktivna pozornica RESISTANCE koja ove godine dovodi najveća imena house i techno glazbe. Da je riječ o vrhunskom glazbenom doživljaju govori i podatak da je program RESISTANCE ove godine preuzeo dvomjesečnu rezidenciju u jednom od najpoznatijih klubova na Ibizi – Privilegu, a u Hrvatsku stižu predvođeni glazbenim velikanima kao što su Nic Fanciulli b2b Eats Everything, Sasha & John Digweed i Seth Troxler b2b The Martinez Brothers. Ljubitelje ovog glazbenog stila posebno će obradovati informacija da će na ovoj pozornici zasvirati i techno legende Adam Beyer, Carl Cox, Joseph Capriati, Marco Carola i Nicole Moudaber. Raznolikosti festivala pridonijet će i Andrew Rayel, Fedde Le Grand, GTA, Rødhåd, Technasia i W&W, a najavljeni su i nastupi brojnih drugih zvijezda  pa nam tako stižu i Ben Gold, David Gravell, Dr Phunk, Elio Riso, Frank Walker, Heatbeat, Hector, Jay Hardway, Jewelz & Sparks, Jon Rundell, Julian Jordan, Kill the Buzz, Kura, Maddix, Manse, MaRLo, NLW, Orjan Nilsen, Ravitez, Ruben de Ronde b2b RODG, Sick Individuals, Suyano i Tijana T koji će svojim setovima zaokružiti festivalski doživljaj i potvrditi status ovog festivala kao najvećeg ljetnog događanja.   Za rođendansko izdanje organizatori najavljuju nezaboravni spektakl i produkciju na četiri pozornice smještene unutar i oko splitskog Poljuda. Uz već spomenutu glavnu pozornicu i RESISTANCE Stage, na radost brojnih posjetitelja vraćaju se i UMF Radio Stage i Arcadia Spectacular ili takozvani Afterburner. Poznati svjetski glazbeni izdavači, Jacked i Revealed, bit će zaduženi za vrhunski program koji nam pripremaju na Afterburneru.   Za ovogodišnje sedmodnevno nezaboravno Destination ULTRA iskustvo, osim glavnog događanja na splitskom Poljudu koje predstavlja sam vrh svjetske elektroničke scene, važnu ulogu imaju i RESISTANCE party otvorenja, Brač Regatta, ULTRA Beach i RESISTANCE Vis, a koje nam poslastice pripremaju ove godine, doznat će se u narednim tjednima. Ulaznice za festival ULTRA Europe mogu se osigurati isključivo putem stranice UltraEurope.com/tickets te u sustavu Ticketshopa. Za one koji stižu u velikom društvu organizatori su osigurali posebne pakete ULTRA Passport Packs. Pakete će moći kupiti samo vlasnici ULTRA putovnice, a za svakih pet kupljenih ulaznica, šestu će dobiti besplatno. Sve novosti o festivalu, mogu se pronaći na službenoj web stranici, službenoj Facebook stranici festivala, Twitter profilu, Instagram profilu te putem aplikacije na iTunesu. 13. srpnja - RESISTANCE party otvorenja u klubu Giraffe Palm Beach House, Split 14.-16. srpnja - ULTRA Europe na stadion Poljud, Split 17. srpnja - Brač Regatta na plaži Zlatni Rat, Bol, Brač 18. srpnja - ULTRA Beach u hotelu Amfora Grand Beach Resort, Hvar 19. srpnja - RESISTANCE Vis u tvrđavi George, Vis Adam Beyer Afrojack Armin van Buuren Axwell /\ Ingrosso Carl Cox David Guetta Hardwell Joseph Capriati Marco Carola Martin Garrix Nic Fanciulli b2b Eats Everything Nicole Moudaber Sasha & John Digweed Seth Troxler b2b The Martinez Brothers DJ Snake Steve Aoki Tiësto Andrew Rayel Fedde Le Grand GTA Rødhåd Technasia W&W Ben Gold David Gravell Dr Phunk Elio Riso Frank Walker Heatbeat Hector Jay Hardway Jewelz & Sparks Jon Rundell Julian Jordan Kill the Buzz Kura Maddix Manse MaRLo NLW Orjan Nilsen Ravitez Ruben de Ronde b2b RODG Sick Individuals Suyano Tijana T 