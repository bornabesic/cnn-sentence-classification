Međusobno optuživanje na relaciji Severina - Milan Popović dobilo je i nastavka nakon što je srpski poduzetnik prije dva dana za RTL izjavio kako je njegova bivša partnerica nestala jer mu se nije javljala mjesec dana pa joj zato nije ni vratio sina Aleksandra na vrijeme. Zato su ga Severinini opunomoćenici prijavili policiji pa je Milan sina u utorak ipak predao njezinoj majci Ani. - Dijete nije vodila u vrtić, niti ga je podizala u vrtiću posljednjih mjesec dana. Otkazala je koncerte, na moje SMS poruke ne odgovara i kada sam povezao više činjenica, shvatio sam da je majka našeg sina nestala - rekao je Milan za RTL. Njegove navode za Tportal je komentirao Severinin menadžer Tomica Petrović. - Severina nema namjere preko medija razgovarati s Milanom Popovićem niti obrazlagati njegove laži. Nakon što ga je Severina ostavila, on joj se prijetio da će je uništiti i da će u medije davati svakakve laži kako bi je diskreditirao i kao majku i kao osobu. Milan Popović je protiv Severine i njenih bližnjih podigao tridesetak tužbi i sve ih je izgubio, a određene sporove pokrenuo je i u Srbiji. S obzirom na podignute sporove, Severina s njim uredno komunicira pismenim putem, a on manipulira i laže kako bi pokušao izbjeći kaznenu odgovornost - tvrdi Popović. - Najljepše vrijeme u godini - samo je kratko stavila u opis.