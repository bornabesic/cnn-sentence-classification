Nakon što je na Facebooku komentirala predsjedničke izbore i obrušila se na dijasporu, televizijska i radijska voditeljica Tatjana Jurić zaradila je teške uvrede, ali i prijetnje smrću. Prijetnje je odmah prijavila policiji, doznaje tportal. – Neću više ovdje ovako virtualno raspravljati na ovu temu, osobito ne nakon što sam u inbox dobila ozbiljne prijetnje i to upravo isključivih ljudi koji letimice nešto pročitaju, osobito posredstvom medija, i onda si Pedro koji visi. Protiv izbora KGK nemam ništa. Osobito ne nakon što je većinska demokracija Hrvatske tako odlučila! Ovdje ni u jednom trenutku nije bilo govora ni o mojim zamjeranjima onima koji se pozicioniraju desno ni onima koji su lijevo; ovdje je bila riječ o mojem osobnom mišljenju O NAŠEM IZBORNOM ZAKONODAVSTVU, oko kojega se, kada je glas dijaspore u pitanju, i dalje lome koplja. Isto tako, da, dijaspora ima i mora imati pravo glasa, svaki naš državljanin ima pravo glasa. Moje je mišljenje i uvjerenje da ovo pitanje ipak treba dodatno urediti; riječ je o osobnom mišljenju za koje sam zabunom mislila da ga smijem reći naglas. Poruke u mom inboxu pokazuju suprotno – napisala je Tatjana. >> Moje poštovanje prema novoizabranoj predsjednici je neupitno >> Thompson oduševljen, a Tatjana Jurić napala glasače iz dijaspore 