Već danas možete kupiti svoju ulaznicu za film 'Assassin’s Creed', temeljen na planetarno popularnoj igri 'Assassin's Creed' izdavačke kuće Ubisoft, na blagajnama CineStar kina, putem aplikacije ili on-line na stranicama Blitz-CineStara, i to za najbolje formate REALD 3D i 4DX. Michael Fassbender predvodi sjajnu glumačku ekipu filma 'Assassin’s Creed' u kojem mu se pridružuje i dobitnica nagrade Oscar, Marion Cotillard (The Dark Knight Rises, Inception), u ulozi znanstvenice Sophie Rikkin, Michael K. Williams (The Wire), Jeremy Irons (The Borgias) i Brendan Gleeson (Edge of Tomorrow). Redatelj Justin Kurzel je već 2015. godine s Fassbenderom snimio hvaljen film po Shakespeareovom predlošku, 'Macbeth', pa stoga opet očekujemo fenomenalan filmski doživljaj. U filmu pratimo Calluma Lyncha (Fassbender), koji putem nove genetske tehnologije dobije sjećanja svojeg pretka Aguilara, u 15.st. u Španjolskoj. Nakon otkrića da potječe iz tajnog društva plaćenih ubojica, Asasina, Callum krene uništavati zlu organizaciju Templara koji ugrožavaju današnji svijet. Za distribuciju filma brine Blitz film i video, a svoje ulaznice možete kupiti putem ovog linka. Tema: FILM 