Miguel Campbell zasigurno je jedno od najugodnijih iznenađenja #WELOVESOUND festivala koji je pred nama. Britanski DJ nastupit će u najboljem zagrebačkom urbanom klubu Operi u subotu, 3. lipnja. Miguel je omiljen DJ svijeta mode i mnogih dizajnera, ovog ljeta rezident je i u klubu Sankeys na Ibiza na koju putuje nakon zagrebačkog nastupa. Svijet glazbe privukao ga je u 90-tim godinama od kada je i DJ. Poznat je i kao dio tima Hot Creations i dvojca MAM. Svojim prepoznatljivim funky stilom Miguel osvaja ljubitelje elektroničke glazbe diljem svijeta, a suradnje s Basement Jaxxom i RUFUS-om najavljuju da nas u Operi čeka party iskustvo koje se ne zaboravlja. Jedan od najboljih zvučnih i svjetlosnih sistema poput onog u Operi ovaj glazbeni doživljaj zasigurno će dovesti do vrhunca. Klub Opera nakon nastupa Miguela nastavlja s atraktivnim programom. Subota, 10. lipnja rezervirana je za službeni party svjetski poznate automobilske avanture Lions run. Avanturisti iz brojnih zemalja na europskom kružnom putovanju ovom će prilikom stići u Zagreb, a uz zabavni noćni predah uz gostovanje talijanskog DJ tima DJs from Mars, posjetitelji kluba Opera moći će vidjeti najljepše i najskuplje automobile današnjice.