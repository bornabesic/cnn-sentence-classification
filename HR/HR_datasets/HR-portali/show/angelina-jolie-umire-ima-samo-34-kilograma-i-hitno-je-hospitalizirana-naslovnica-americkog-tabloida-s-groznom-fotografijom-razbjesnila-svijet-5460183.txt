Američki tabloid National Enquirer razbjesnio je svijet naslovnicom novog broja. Objavili su, naime, fotografiju izmučenog lica Angeline Jolie uz naslov koji govori da slavna glumica umire. Tvrde da ima tek 34 kilograma i da je hospitalizirana. Iako je Angelina i prije mučnog perioda svađe i razvoda s Bradom Pittom doista bila vidno mršava, te je često zbog toga bila izvrgavana kritikama, gotovo nitko ne vjeruje tabloidnim tvrdnjama. National Enquirer je na naslovnici objavio i fotografiju kola Hitne pomoći koja su navodno glumicu otpremila u bolnicu, no ta se vijest ubrzo pokazala lažnom, baš kao i fotografija koja je zapravo, loše izveden Photoshop. I dok društvene mreže bruje i komentiraju bešćutnost spomenutog tabloida, pretjerana mršavost i dalje zabrinjava glumičine obožavatelje.