U Velikoj Britaniji proglašeni su najimućnijim parom čije se bogatstvo procjenjuje na sto milijuna funti, no čini se da bogataši Ozzy Osbourne i njegova supruga Sharon ipak ne vole plaćati porez u SAD-u. Naime, poznati britanski glazbenik duguje američkoj poreznoj službi 1,7 milijuna dolara, a zbog duga Ozzy bi mogao izbiti svoje najveće imanje u Americi smješteno na luksuznoj lokaciji Hidden Hills u Los Angelesu. Osbourneovi su nedavno na prodaju stavili kuću na plaži u Malibuu za deset milijuna dolara i nadaju se brzoj prodaji kako bi mogli podmiriti dug. Ozzy i Sharon priznali su kako je njihov životni standard pogodila recesija te da se moraju nositi s posljedicama. Sharon Osbourne je poznata po svojoj velikoj rastrošnosti. Na plastične operacije potrošila je najmanje 120 tisuća dolara, a njena ovisnost o shoppingu, tvrde prijatelji, postala je nesnošljiva. 