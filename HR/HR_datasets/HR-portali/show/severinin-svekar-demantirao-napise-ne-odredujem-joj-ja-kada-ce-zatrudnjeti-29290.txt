Kada se u zadnje vrijeme spominje ime Dragana Kojića Kebe, manje je riječ o njegovoj glazbenoj karijeri, a više ga se veže uz Severinu čiji je svekar. Keba je zato za bosanski Hayat demantirao napise u medijima po kojima se on miješa u brak svog sina i snahe. Smiješno mu je kad piše da on kontrolira brak Severine i svog sina Igora, baš kao i da se obogatio poslije njihove svadbe. Zasmetalo mu je i kad je nedavno objavljeno da Severinu i sina prati u stopu te da neda da im se itko približi, a još su mu apsurdnije priče kako ih nagovara da se potrude i što prije dobiju dijete.     - Ma kakve su to gluposti? Oni imaju svoj život, ja svoj. Ni najmanje se ne miješam u njihove odluke. Odakle nekoj budali pravo da napiše kako sam ljut jer Severina još nije zarudnjela? A s druge strane, nisam ja poznat po tome što sam njezin zet i ne razumijem zašto me se pokušava predstaviti na taj način - zaključio je Keba za Hayat. Keba je uskrsne blagdane proveo sa suprugom u Splitu gdje je cijelu njihovu obitelj ugostila Severinina majka.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!