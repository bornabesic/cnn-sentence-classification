Kada jednog dana u kriminalnu 'igru' uđu i najnoviji tehnološki uređaji, sile reda i zakona morat će se poboljšati višestruko. Jer protivnici koji će stajati nasuprot policije, imat će groznu prednost. 2029. godina je i mnogi su ljudi postali kiborzi zamijenivši neke svoje dijelove tijela umjetnim implantatima. No mozak se ne može zamijeniti jer on predstavlja 'duha' tj. ljudski identitet koji se nalazi u oklopu mehaničkog tijela. Radnja filma prati Major (Scarlet Johansson) koja vodi elitnu postrojbu pod nazivom Sektor 9 zaduženu za najopasnije kriminalce. Njihov zadatak je zaustaviti ih, te će se morati suočiti s neprijateljem čiji je jedini cilj uništiti napredak tehnologije Hanka Roboticsa. Sedam elitnih članova postrojbe, Batou, Aramaki, Ishikawa, Borma, Saito, Ladriya i Togusa davat će potporu Majorici koja se nalazi u borbi za život i smrt. Film je baziran na međunarodno priznatom SF naslijeđu, japanskom animiranom filmu iz 1995. godine kojeg je režirao Mamoru Oshii prema istoimenoj mangi iz 1991. godine. Redatelja filma je Rupert Sanders, a scenarij potpisuju Jonathan Herman i Jamie Moss. Uz Scarlett Johanson u filmu još glume Rila Fukushima, Michael Pitt, Peter Ferdinando te Juliette Binoche. 'Duh u oklopu', u distribuciji Blitza, možete od danas pogledati u najboljim formatima IMAX 3D i 4DX, u svim boljim kinima. Tema: FILM 