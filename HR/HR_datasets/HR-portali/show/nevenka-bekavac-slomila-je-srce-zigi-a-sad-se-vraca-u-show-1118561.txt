U večerašnjoj emisiji "Ljubavi na selu" šest farmera odlazi na spojeve s djevojkama koje su im pisala pisma kako bi se bolje upoznali, a farmeri će na kraju odlučiti koje će se djevojke i u sljedećim nastavcima boriti za ljubav farmera. U zanimljivim razgovorima neki farmeri su otkrili da su zbog ove RTL-ove emisije čak tetovirali i riječ ljubav, a neki imaju naušnice u obliku srca. Ipak, najveće iznenađenje bio je dolazak Nevenke Bekavac iz Splita koja je u prošloj sezoni pokušala pridobiti ljubav sada već legendarnog farmera Gorana Žige. Nevenka se ponovno prijavila u show jer, kako kaže, želi pronaći pravu ljubav.   U prošloj sezoni sama je napustila show jer je shvatila da ne može živjeti na selu kod Žige, što je njega jako rastužilo.  