Nakon najave u srpnju 2014. da ćemo dobiti još jednu verziju King Konga, ništa se nije čulo iz studija odgovornog za taj reboot sve do nedavno. Premda je početna najava bila za četvrti studenog ove godine, kako je očigledno, od filma sada neće biti ništa (i dobro da neće jer 'Doktor Strange' hara top listama, a 'Čudesne zvijeri i gdje ih naći' spremaju se srušiti ga s trona). Ali novi datum ipak nije jako udaljen od početnog datuma, pa nam film tako u kina dolazi u ožujku 2017. godine. A sudeći prema najnovijem foršpanu, u serijalu ćemo opet vidjeti i kolosalne dinosaure koji nas i nisu baš razveselili u verziji Petera Jacksona iz 2005. godine. Ne samo to, već je i objavljeno da se ovaj Kong nalazi u istom svemiru u kojem je i najnovija Godzilla, tako da će film o Kongu služiti kao uvod u film u kojem će se dva epska čudovišta sukobiti. Pogledajte video U glavnim su ulogama Tom Hiddleston, Brie Larson, Corey Hawkins, i Jason Mitchell uz Samuela L. Jacksona, Johna Goodmana, Thomasa Manna, Sheu Whigham, Eugenea Cordera te Tian Jing u ostalim ulogama. 'Kong: Skull Island' u kina stiže za nešto manje od godine dana, u ožujku 2017. godine.   Tema: FILM 