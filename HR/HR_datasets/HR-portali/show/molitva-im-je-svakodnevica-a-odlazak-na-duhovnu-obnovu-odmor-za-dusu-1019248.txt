Psiholozi kažu da većina istraživanja pokazuje da su religiozni ljudi ili oni koji sebe opisuju kao spiritualne osobe u prosjeku nešto sretniji od onih koji nisu zainteresirani za duhovne vrijednosti jer, smatraju, lakše je progutati gorku pilulu života ako joj vidiš smisao i ako vjeruješ da se sve što se događa, događa s razlogom. To je praksa koja se može pripisati svakome pa, logično, vrijedi i za poznate osobe koje su često još podložnije utapanju u vrtlogu popularnosti. U trenucima nedaće traže nešto dublje pa ne čude njihova okretanja vjeri ili duhovnosti. Najradikalniji primjer je onaj glumice Edite Majić koja je 2004. otišla živjeti s karmelićankama u španjolsku Avilu. Godine 2008. položila je i tzv. vječne zavjete siromaštva, čistoće i poslušnosti tom najstrožem redu. – Vje­ra je za­slu­že­ni dar, ja je ni­ s čime nisam za­slu­ži­la, da­ro­va­na mi je. Pri­je ne­go mi je da­ro­vana, ži­vje­la sam u zra­ku. Bog je do­bar otac ko­ji se bri­ne za nas i ko­ji nas ni­ka­da ne osta­vlja. I ako je do­pu­stio da nam se dogodi ne­ki težak tre­nu­tak, to je nešto naj­bo­lje za nas, ia­ko nam se to u tom tre­nu­tku ne či­ni – Editine su riječi citirane iz HTV-ova dokumentarnog filma "Edita Marija od Križa". Podsjetimo, glumica je sakramente primila kao odrasla osoba, a zaredila se kada joj se u životu dogodio jedan težak preokret. S redom hrvatskih karmelićanki dobro je upoznata Marija Husar Rimac. – Iznimno ih poštujem. Predaju se Bogu i molitvi te su zapravo one te koje nas gledaju kao ljude "iza rešetaka" jer imaju apsolutnu slobodu zato što su se predale Bogu. Kad god osjetim potrebu za mirom, odem k njima na nekoliko dana, slušam njihove savjete i napunim dušu – kaže pjevačica, koja je i supruga Vjekoslava Rimca upoznala na seminaru duhovne obnove. – Svaki se dan molim, često idem na hodočašća, a najdraže mi je Međugorje u kojem se osjeća prisustvo Gospe. Tradicionalno sam odgojena, ali vjeru nisam prakticirala. I nije mi se dogodio neki prijeloman trenutak za to, ali došla sam do zida pred kojim mi je, ovako izvana, sva ta slava izgledala fantastično, ali htjela sam još. To nije bilo dovoljno. Imala sam 28 godina, doživjela obraćenje i okrenula se Bogu, vjeri i promijenila svoj život. Izlaz kada si pred zidom Pjevačica Maja Blagdan doživjela je slično. Ispunjenje je našla u duhovnoj glazbi i s velečasnim Zlatkom Sudcem godinama pjevala na njegovim seminarima. O njihovu poznanstvu svojedobno je rekla: – Nije me k njemu odvela tuga, tamo sam se osjećala dobro. Na seminar sam došla slučajno. Kad sam tamo upoznala ljude koji proživljavaju teške trenutke i koji istinski pate, shvatila sam koliko je važno, i za mene i za njih, pjevati u toj atmosferi. Divan je osjećaj kada znaš da i na taj način nekome pomažeš. O razlozima zbog kojih se okrenula duhovnosti ne govori jer joj je to, kaže, preintimno. Simona Ištvanović, prije rastave Gotovac, vjeru je pronašla 2010. kada se rastala od Ante Gotovca. Bivša Kraljica Hrvatske dotad je bila sinonim za kontroverziju i vodila je razuzdan život. Danas za sebe kaže da je izgubljeno dijete Božje, dijete koje je zastranilo, ali se vratilo. Nedavno je posjetila Izrael, a na Instagramu svakodnevno ostavlja poruke mira, ljubavi i vjere. Jasmin Stavros dugi je niz godina posvećen duhovnosti. Prije dvije godine mjesec je dana bio u samostanu u Italiji. – Dane sam provodio u molitvi bez kontakata s vanjskim svijetom. Budio sam se u šest ujutro, imao program klanjanja i mise, a onda je slijedio rad... Vjeri se pjevač okrenuo, kaže, 70-ih godina, do kojih je, kako kaže, doslovno prošao sve i svašta. – U nekim sam trenucima dotaknuo dno i, kada sam tresnuo, osvijestio sam se. U mladosti sam proživio faze u kojima sam shvatio da to ne vodi ničemu, da se moram okrenuti zdravom životu koji mi pruža svjetlo, otvara put, a vjera mi je u tome pomogla. Ne mislim da sam u prednosti zato što sam vjernik. U prednostima sam zato što pokušavam živjeti vjeru, ali i ja sam grešan. Danas živim na selu, redovito idem na misu i čitam Sveto pismo, odlazim na trodnevne duhovne obnove i probleme koje imam predajem Bogu – objašnjava Stavros. Svako ima svoj put Svoj duhovni put Goran Karan počeo je tražiti kada je postao otac jer je djeci htio znati odgovoriti na neka pitanja. Svojedobno je proučavao Hare Krišnu, odlazio u Indiju, meditirao. O tome više ne želi govoriti i smatra da ne pripada nijednom redu te kaže: – Čovjek je duša u tijelu, a put otkrivenja do istine za svakog je čovjeka poseban. Postoje mnogi načini da bismo došli do te istine i bez obzira na to koje smo odabrali, krajnje je ishodište univerzalno. >>Marija Husar Rimac: Voljela bih 40. rođendan proslaviti velikom zabavom >>Oglasila se Edita Majić i demantirala tvrdnje Mani Gotovac