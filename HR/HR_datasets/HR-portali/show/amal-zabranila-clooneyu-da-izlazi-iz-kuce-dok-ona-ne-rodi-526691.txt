Iako je George Clooney (56) suosnivač humanitarnih ‘Oskara’ u Armeniji, morao je otkazati dolazak. Umjesto da bude na dodjeli 850.000 funti (oko 7,2 milijuna kuna) i Aurore, nagrade za humanost, bodrio je Amal (39), s kojom čeka blizance. - Ne bi mi oprostila da propustim porođaj - kaže. Glumčevi prijatelji kažu kako je George jako nervozan te da ne može vjerovati da će postati otac. Amal je izjavila kako ne želi slušati savjete ginekologa niti kolegica koje su već rodile nego će se konzultirati samo sa svojom majkom. - Ona je podignula četvero zdrave i uspješne djece. Mama zna najbolje - zaključila je Amal. Amal i George u braku su od 2014.