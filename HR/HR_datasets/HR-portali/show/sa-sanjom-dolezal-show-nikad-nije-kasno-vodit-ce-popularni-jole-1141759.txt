Počelo je snimanje novog glazbenog showa RTL-a “Nikad nije kasno” koji će voditi dvoje glazbenika – Sanja Doležal i Joško Čagalj Jole. Voditeljski posao Sanji nije nepoznanica, dok će Jole u showu imati svoj voditeljski debi. – Nisam nimalo dvojio hoću li prihvatiti ovaj angažman ili ne. Ekipa je odlična, Sanju poznajem iz glazbenih krugova i super funkcioniramo. Ona će mi u ovom showu biti i kolegica i mentorica – kaže Jole. Kandidati stariji od 45 godina U showu će se za titulu najboljeg boriti 36 kandidata starijih od 45 godina, a zadatak im je impresionirati stalnog člana žirija, Tonča Huljića. – Veselim se pjevačkom natjecanju za ljude u najboljim godinama. Oni su cijeli život iz ljubavi vezani uz glazbu, ali dosad nisu imali prilike publici pokazati kako lijepo pjevaju i sad je došlo njihovo vrijeme – poručuje Sanja Doležal. >>Sanja Doležal vratila se na RTL nakon deset godina 