Ansambl Lado je sinoć priredio koncertni spektakl ‘Čuvajmo naše blago’ u zagrebačkoj Areni i dobio ovacije publike. - Ponosni smo i presretni što se publici svidio program - kaže Krešimir Dabo, ravnatelj Lada. Dodaje kako su koncertom dokazali da se narodni plesovi i pjesme mogu pretočiti u istinski spektakl. Uz brojne ljubitelje kulture, među publikom je bila predsjednica i pokroviteljica programa Kolinda Grabar Kitarović. U folklornoj čaroliji uživali su i ministrica kulture Nina Obuljen Koržinek te bivši predsjednik Ivo Josipović.