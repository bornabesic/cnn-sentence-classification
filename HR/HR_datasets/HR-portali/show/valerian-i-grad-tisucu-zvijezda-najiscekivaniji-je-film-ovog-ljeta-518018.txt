Vizionarski redatelj Luc Besson donosi novi foršpan filma 'Valerian i grad tisuću zvijezda', nastalog prema revolucionarnom grafičkom romanu koji je inspirirao generaciju. Valerian (Dane DeHaan) i Laureline (Cara Delevingne) su specijalni vladini agenti zaduženi za održavanje reda u cijelom svemiru. Valerian ima u planu romantičnu vezu sa svojom partnericom Laureline, međutim ona će ga odbiti zbog njegove opsežne prošlosti sa ženama. Pod direktivom Zapovjednika (Clive Owen), Valerian i Laureline su poslani na misiju u međugalaktički grad Alpha, rastuću metropolu koja je sastavljena od tisuću planeta. Alpha ima sedamnaest milijuna stanovnika koji su ujedinili svoje talente, tehnologiju i resurse za dobrobit svih. Međutim, nemaju svi na Alphi iste interese i ciljeve; nevidljive sile će dovesti cijeli grad u veliku opasnost. Pogledajte impresivan novi foršpan Uz Caru Delevingne, Danea DeHaana i Clivea Owena u filmu će glumiti i planetarno popularna pjevačica Rihanna, za koju je Luc Besson rekao da će imati veliku ulogu i kako je uzbuđen zbog toga. 'Valerian i grad tisuću zvijezda', u distribuciji Blitza, u domaća kina stiže 27. srpnju 2017. godine. Tema: FILM 