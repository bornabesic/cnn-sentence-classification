Nevjenčani par Goldie Hawn (71) i Kurt Russell (66) pokazali su da njihova ljubav cvijeta i nakon 34 godine veze. Glumci su dobili zvijezde na Stazi slavnih u Hollywoodu, a tijekom ceremonije i fotografiranja nježno su se ljubili. - Mogli bi se odmah i vjenčati? Nikad nismo imali ovakvu proslavu - našalila se glumica, a njezin partner održao je dirljiv govor - Goldie, zbog tebe je život prekrasan. Jednostavno te obožavam. Ne postoji osoba s kojom bih radije dijelio život - istaknuo je Kurt. Hawn i Russell imaju četvero djece, Bostona (37) iz Kurtovog prethodnog braka sa Season Hubley, Olivera (40) i Kate (38) iz Goldienog braka s Billom Hudsonom i jednog zajedničkog sina - Wyatta (30).   