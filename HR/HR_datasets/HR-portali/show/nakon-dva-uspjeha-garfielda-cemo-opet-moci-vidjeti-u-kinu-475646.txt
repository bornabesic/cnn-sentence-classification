Popularni stripovski junak Garfield dobiva još jedan dugometražni film, koji će ovoga puta biti u potpunosti animiran, najavila je produkcijska kuća Alcon Entertainment. Kreator lika Jim Davis, će biti izvršni producent nadolazećeg CGI filma o Garfieldu, a Alcon je u svojoj kratkoj objavi otkrio kako je ovo tek 'prvi naslov u planiranoj franšizi animiranih filmova o Garfieldu'. Davis je pak izjavio kako je 'impresioniran s kvalitetom animacije i naracije koju Hollywood posljednjih godina servira' te da se raduje još jednom povratku svojeg crtanog mačka na velika platna. Garfield je u zadnjih nekoliko godina već dobio dva filma, no oba su bila kombinacija igranih scena i kompjuterske animacije tako da će ovaj nadolazeći uradak naizgled biti vizualno vjerniji svojem stripovskom predlošku. Uz to, bili su poprilično neduhoviti, pa se čak i pamti izjava Billa Murraya da je jedino zbog čega žali upravo film 'Garfield'. Više informacija o ovom još uvijek neimenovanom projektu očekujemo najesen. Izvor: adria.ign.com   Tema: FILM 