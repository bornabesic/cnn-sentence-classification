Da je originalna promocija najvažnija stvar kad izlazi novi album, vrlo dobro zna otkačeni frontman heavy metal benda Black Sabbath Ozzy Osbourne koji je svoju smjestio u newyorški muzej voštanih figura Madame Tussauds gdje je uspješno glumio voštanog sebe. Uvijek spreman na neku spačku Ozzy se ovog puta pretvarao da je voštana figura, a kad bi netko od posjetitelja sjeo pored njega radi fotografiranja poznati glazbenik bi se naglo pomaknuo i priredio im malu horor-epizodu zbog koje su neki  ''naivniji i osjetljiviji'' ostajali bez daha od straha. Pri kraju performansa Ozzyju se pridružila i supruga Sharon koja je podignutim palcem pozdravila dobro smišljenu promociju Osbourneova novog albuma ''Scream''. 