Sexy Učiteljice i novim spotom "Tako se to radi" pokazuju zašto su prava hrvatska YouTube atrakcija. Ove tri zgodne pjevačice u samo tri godine postojanja, postale su treće najpopularnije YouTube zvijezde iz Hrvatske s više od 120 milijuna pregleda, odmah nakon Severine i Jelene Rozge. Njihovi atraktivni video spotovi, moderne brze pjesme popularnog klupskog ritma, kao i vokalne suradnje s mnogim zvijezdama u regiji, pokazali su se kao dobitna kombinacija na domaćoj estradi. U novom spotu istaknule su konačno dosad prikrivane svoje lijepe ženske atribute, nesumnjivo, na radost svojih brojnih obožavatelja. A i njihove obožavateljice će itekako doći na svoje budući da je pjesma "Tako se to radi" snimljena u suradnji s popularnim njemačkim DJ-em Mateom. - Za razliku od mnogih naših dragih kolegica koje su puno češće u medijima, mi smo od početka krenule težim putem. Svu našu energiju, zajedno s našim producentima i autorima, Bojanom Dragojevićem i Dušanom Bačićem, ulagali smo u isključivo naše pjesme, spotove i vatrenu atmosferu na svim koncertima gdje smo nastupali. Kao što vidite, uspjele smo i na taj način jer mediji znaju prepoznati kad je nešto dobro i kvalitetno. Najveća nam je nagrada naša publika, a ovoga puta u spotu smo pokazale i malo više od očekivanog. Ljeto je, svi su ludi, veseli, zabavljaju se pa tako i mi, istaknula je kroz smijeh pjevačica Učiteljica Matea Tisaj.   Nakon velikih hitova 'Generale' - dueta sa Severinom, 'Luda kuća' i 'Dunav', Učiteljice samouvjereno najavljuju još jedan, pravi osvježavajući brzi ljetni hit što će biti izvrsna najava njihovog albuma početkom rujna.