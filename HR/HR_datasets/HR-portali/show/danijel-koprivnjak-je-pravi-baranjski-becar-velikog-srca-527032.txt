Osjećajni i zaljubljivi farmer Danijel Koprivnjak iz Popovca, kao mali je stalno trpio ljubavne jade. Naime, zaljubio bi se u svaku novu djevojku koja bi došla u školu. Kaže da čovjek treba biti romantičan, a on, za razliku od većine momaka, voli polako i postupno upoznavati svoju potencijalnu djevojku. Treba otići par puta na kavu, upoznati se, pa tek onda dalje. Kasnije bi onda otišao s djevojkom na bazen, iznajmio hotelsku sobu, posuo krevet laticama…  Posebno je slab na Bosanke, a gledateljicama je poručio: 'Pišite mi, dođite i vidjet ćete što je veliko baranjsko srce'. Danijel je bio najsretniji u životu kad se cijela obitelj vratila u Baranju iz Mađarske, gdje su živjeli tri godine.  - Kada sam stao na svoju zemlju, u svoje dvorište.... Bio sam najsretnije dijete jer smo se maknuli iz grada - rekao je za RTL. Osim posla i brige oko imanja, Danijel je i strastveni nogometaš u klubu NK Hajduk-Popovac.  - I brat igra nogomet sa mnom pa se namjerno najviše zabija u mene, ali mu ne ostajem dužan - otkrio je. Osim nogometa, Danijel se voli voziti biciklom i šetati po obližnjoj planini Begovac. Ako znate razvući jufku i spremne ste upoznati ozbiljnog i dobrodušnog momka, a u potrazi ste za srodnom dušom i svidio vam se naš farmer Danijel, svoje pismo pošaljite na 'Ljubav je na selu', P.P. 25, 10040 Zagreb, e-mailom na ljubavjenaselu@rtl.hr ili SMS-om na broj 666555, (3,72 kn) u kojem treba pisati: ljubav, Danijel, te vaša poruka.