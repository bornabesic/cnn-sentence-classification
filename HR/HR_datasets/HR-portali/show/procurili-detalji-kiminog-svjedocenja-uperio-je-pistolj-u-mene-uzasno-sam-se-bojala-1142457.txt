Tri mjeseca nakon pljačke u Parizu u kojoj su joj maskirani pljaškaši ukrali nakit u vrijednosti od 8,5 milijuna funti, u javnost su procurili detalji iz svjedočenja Kim Kardashian. Svjedočenje je objavljeno u frnacuskom magazinu Le Journal du Dimanche, a u njemu Kim govori kako se u hotelsku sobu vratila u ponoć nakon večere s prijateljima. Pet minuta prije tri sata ujutro čula je korake ispred vrata i ugledala vezanog recepcionista. Nazvala je tjelohranitelja, no muškarci su već bili u sobi. - Ušla su dvojica unutra. Obojica su bila maskirana. Jedan je imao skijašku masku, te policijsku kapu i jaknu. Istrgnuo mi je mobitel iz ruke, a zatim su mi se obratili na francuskom. Odmah me je pitao gdje mi je prsten vrijedan četiri milijuna dolara. Prvo sam mu rekla da ne znam, no kad je izvadio pištolj pokazala sam mu na stolić pored kreveta - kazala je Kim. Odnijeli je u kadu Kada su pljačkaši uzeli prsten, pitali su gdje su nakit i novac, a zatim su je odnijeli u kadu. Kim je bila odjevena jedino u kupaći ogrtač, a ispod je bila gola. - Prekopali su torbu s nakitom i odnijeli dvije Cartierove dijamantne narukvice, tri Jacob ogrlice, prstene, nakit, zlatni Rolex i Iphone 6. U ruci su imali hotelski mobitel koji je cijelo vrijeme zvonio. Viši pljačkaš vikao je na nižeg kako moraju ići. Brzo su pobjegli, a ja sam se uspjela odvezati i otrčati u sobu kod prijateljice Simone Harouche. Tada smo zvali policiju - kazala je Kim i dodala kako joj se čini da su pljačkaši bili mlađi, te kako bi možda mogla prepoznati nižeg, budući da on nije imao skijaške naočale. >>Uhićeno 16 ljudi zbog povezanosti s pljačkom Kim Kardashian