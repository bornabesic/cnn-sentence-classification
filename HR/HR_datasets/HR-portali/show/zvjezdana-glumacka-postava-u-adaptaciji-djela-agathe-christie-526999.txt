Kada se na Orient Expressu, jednom od sinonima za raskošnu vožnju vlakom kroz Europu, nađe grupa interesantnih i naoko nepovezanih ljudi, uskoro se pojavljuje uzbudljiv misterij koji uključuje svih tih trinaest stranaca. Jedno ubojstvo, u kojem su svi osumnjičeni. Hercule Poirot je u Orient Expressu i prepoznaje vrlo bliskog prijatelja. Zbog snijega su zaglavili na Balkanu, između Vinkovaca i Slavonskog Broda. Iduće jutro Samuel Edward Ratchett (Johnny Depp) nađen je izboden (12 uboda nožem) u svom kupeu. U vlaku je s Poirotom 13 osoba koje na prvi pogled nemaju ništa zajedničko, ali to se promijeni kada se otkrije pravi identitet ubijenog i većine ostalih u vlaku. Žrtvina kriminalna prošlost otkriva jasan motiv, čak i opravdanje za ubojstvo, ali tko je ubojica?  Hercule Poirot krenuo je u bitku s vremenom da riješi zagonetku prije nego što ubojica ponovno napadne. Pogledajte prvi foršpan Johnny Depp, Michelle Pfeiffer, Penélope Cruz, Willem Dafoe, Judi Dench, Josh Gad, Olivia Colman, Daisy Ridley  i sam redatelj Kenneth Branagh kao slavni Hercule Poirot, samo su dio odlične glumačke postave koja čini ovaj film najiščekivanijim krimićem godine. Napeta adaptacija jedne od omiljenih krimi romana najpoznatije spisateljice žanra Agathe Christie - 'Ubojstvo u Orient Expressu', u distribuciji Blitza, možete pogledati ovog studenog u svim kinima. Tema: FILM