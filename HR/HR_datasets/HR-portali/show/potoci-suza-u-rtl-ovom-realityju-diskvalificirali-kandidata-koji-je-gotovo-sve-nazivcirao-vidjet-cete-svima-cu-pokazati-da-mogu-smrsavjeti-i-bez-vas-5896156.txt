Crveni i Plavi tim iz RTL-ove emisije 'Život na vagi' stigli su u veliki hangar, gdje ih je dočekala Marijana s Velikim izazovom. Zadatak im je sljedeći: kandidati moraju napuniti akvarij, koji se nalazi na sedam metara visine, tekućinom koja se nalazi u spremnicima, a koja je u bojama njihovog tima. Tekućinu moraju prelijevati u čašicama, koje imaju samo dva i pol decilitra. Kandidati moraju odabrati vodonošu, piše RTL. S obzirom da Mirijana ne može sudjelovati zbog ozljede leđa, kandidati su se među sobom morali dogovoriti tko još neće sudjelovati u Izazovu ne bi li bilo isto kandidata u svakom timu. Budući da je Crveni tim brojniji, jednog člana moraju izbaciti sami dok će im drugog izbaciti Plavi tim. Na kraju je odlučeno da Hana i Krolo neće sudjelovati u Izazovu. Vodonoša Plavog tima je Ana, a Crvenog - Vlatka. Nakon žestoke i naporne borbe, pobijedio je Plavi tim, a vodonošu Anu uhvatio je grč u nozi, što joj je dodatno otežalo borbu, no ipak je uspjela. Plavi tim je tako zaradio imunitet na vaganju, a Crveni tim će morati izbaciti jednog kandidata. Sanja je odlučila popričati sa svojim novim timom. 'Imali ste brutalne granice pucanja u Izazovu, ali tada je u glavi bitno da imate svoje zašto, zbog čega ovo radite', počela je Sanja, a Neven se rasplakao rekavši da je on sam sebi najveći motivator i da mu nitko ne može pomoći osim njega samog, i trenera Marija. Pao nam je moral, a najgore je što sve svoje osjećaje pokloniš jednoj osobi, a sada dođe druga osoba koja te tehnički ne zna. Sanja je isto srcem tamo, ali tijelom kod nas, kao i Mario. Ali on je profi i napravit će sve da im pomogne', komentirao je Neven.   Crveni tim posjetila je Mirijana iako ne može trenirati. 'Rekli su mi da su mi se pomaknuli svi unutarnji organi, i da bi to prvo trebalo namjestiti, pa onda disk na leđima', otkrila im je Mirijana dodajući da se osjeća beskorisnom s obzirom da ništa ne može raditi. Crveni tim je pričao koga bi trebali izbaciti, a Ante je održao kratki monolog o tome kako ga ne bi trebali izbaciti. 'Smatram da je moja debljina, i svakog ovdje, veliki problem, i nije mjesto za takvu zafrkanciju', rekla je Mirijana nakon njegova monologa dodajući da Ante mora shvatiti ozbiljnost ovoga i da će se uhvatiti posla bez obzira tko mu je trener. No, nije Crveni tim jedini kojem se ne sviđaju Antine izjave, i Plavi tim je istog mišljenja. Došlo je vrijeme za vaganje. Plavi tim je nakon dugo vremena stao na vagu, a da poslije nije trebao nikoga nominirati. Darjan je tako izgubio 3,7 kilograma i sada ima 107,5 kilograma, Leonardo je s 125,6 'pao' na 123,4 kile, a Marko je sa 115,9 došao na 113,9 kilograma. Ana je skinula 2,1 kilu, pa tako sada ima 95,6 kila. Gabrijela je skinula čak pet i pol kilograma i bila je oduševljena rezultatom koji je sa 170,2 kile pokazao 164,7.   Crveni tim je bio sljedeći na redu, a dvoje koji se nađu ispod žute linije idu u eliminacije. Prvi je na nju stao Krolo, koji je skinuo 3,8 kilograma, pa je tako sa 114,8 'pao' na 111,0 kile. Katarina je na posljednjem vaganju imala 121,9 kila, a sada ima 118. Vlatka nije bila zadovoljna svojim rezultatom jer je uspjela skinuti samo 0,3 kilograma i tako je prva došla ispod žute linije. Ante je sa 117,2 došao na 115,1 kilograma, a trenirao je samo jednom. Hana je sa 126,3 pala na 123,9 kilograma i bila iznad žute crte, što ju je jako razveselilo. Vedran je na posljednjem vaganju imao 138,1 kilu, a sada ima 135,1. Mirijana, koja zbog bolesti nije mogla trenirati, skinula je 0,7 kilograma i tako je i ona bila ispod žute linije zajedno s Vlatkom. Neven je skinuo samo 1,3 kile pa tako sad ima 215,3 kilograma, i pao je ispod žute linije, tako da je Mirijana ponovno bila iznad crte. 'Bila sam sigurna da ću ispasti, ne mogu vjerovati da sam iznad žute crte!' Crveni tim morao je odlučiti koga će izbaciti, Nevena ili Vlatku. Svima je teško palo glasovanje, a Mirijana se i rasplakala. Marijana je pročitala i rezultate timova od posljednjeg vaganja. Crveni tim je na zadnjem vaganju imao 1035,5 kilograma, a danas imaju 1018,1, te su skinuli 17,4 kilograma, a to je 1,7 posto tjelesne mase. Plavi tim je imao 620,6 kilograma, a danas ima 605,1 – izgubili su 15, 5 kilograma, a tjelesne mase 2,15 posto, čime su pobijedili Crveni tim. Došlo je vrijeme eliminacija. Krolo je glasao da ispadne Neven, Katarina je također napisala Nevena,. 'Gledala sam sebične razloge, a to je zdrava konkurencija koja mi je Vlatka', komentirala je Katarina. Vedran je također glasao za Nevena, a Hana za Vlatku. 'Vlatka je super osoba koja se trudi maksimalno i ostavlja svoje srce i u teretani i u izazovima. Obožavam je i stvarno je mama kakvu bi svako poželio. No, vodila sam se time da je Nevenu ipak potrebniji ovaj show jer je njemu stvarno život na vagi', objasnila je Hana svoj glasovanje. Ante je odlučio da Neven napušta show, kao i Mirijana i tako su svojim glasom presudili 34-godišnjem Zagrepčaninu. Taman kad je Neven želio napustiti teretanu, Marijana mu je rekla da se vrati ne bi li svima nešto još priopćila. 'Znate li koliko bi ljudi bilo na vašem mjestu, ne radi ljepote, nego zbog zdravlja. Radi nepoštivanja pravila, neposluha, radi nepoštivanja suigrača, protivničkog tima, svog tima, trenera, nepoštivanja trenera, tima, ne fer igre, oglušivanja na brojna upozorenja, nepoštivanja cijelog projekta, Neven ti ostaješ, Ante ti nas napuštaš!', rekla je Marijana na što su svi zapljeskali.   'Mislim da to nije fer i korektno, ali dobro, ja ću svima pokazati i da vani mogu smršavjeti i bez ovog showa', komentirao je Ante odluku produkcije. 'Mislim da je njegov način ponašanja nekorektan', komentirala je Ana odluku, dok je Ante plakao. 'Mislim da nisam zaslužio ovo, trudio sam se, jel'…, razveseliti ekipu..', uplakano je komentirao Ante. 'Unatoč svemu je bitan faktor, najviše meni kao prijatelju. Možda sam i ja trebao biti uporniji i žao mi je što će otići i jako će faliti', rekao je Vedran koji se najviše zbližio s Antom. 'Nije mi cilj pobijediti nego ozdraviti i doći do određene kilaže, a ne da me ovako nepravedno izbace na ovakav ružan način', rekao je uplakani Ante. 'Vidimo se na idućem vaganju, a vi, Crveni tim, upoznajte svog novog člana!', rekla je Marijana kandidatima. Ime novog člana bit će otkriveno u srijedu.