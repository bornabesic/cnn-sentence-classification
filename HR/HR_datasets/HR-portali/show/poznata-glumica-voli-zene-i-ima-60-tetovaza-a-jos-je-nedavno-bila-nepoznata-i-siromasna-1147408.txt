Nakon što se pojavila u seriji “Narančasta je nova crna”, svojom energijom australska glumica Ruby Rose zaludila je Hollywood. Trenutačno je gledamo u filmovima “XXX: Povratak Xandera Cagea“ i “Resident Evil: Konačno poglavlje”, koji igraju i u našim kinima i najtraženija je glumica trenutka. Karijeru je započela kao DJ, a nakon što se preselila u SAD u nadi da će se ostvariti kao glumica, dvije godine nije mogla naći posao. – Madrac na napuhavanje godinu dana dijelila sam sa svojim psom – otkrila je kako je živjela još relativno nedavno. Osim talentom, 30-godišnjakinja intrigira i izgledom i tetovažama, ima ih šezdesetak, te otvorenošću kada je seksualnost u pitanju. Odmalena je znala da je privlače djevojke, s 12 godina to je priopćila i majci. – Sa šest sam bila uvjerena da sam muško. Spavala sam na trbuhu misleći da će to spriječiti da mi narastu grudi. Išla sam na terapije da prihvatim svoje tijelo – veli Rose. Kao školarka je zbog toga pokušala izvršiti samoubojstvo, a danas je uspješna zvijezda i u vezi je s pjevačicom Jess Origliasso.    @urbandecaycosmetics xo A photo posted by Ruby Rose (@rubyrose) on Jan 14, 2017 at 10:29am PST   