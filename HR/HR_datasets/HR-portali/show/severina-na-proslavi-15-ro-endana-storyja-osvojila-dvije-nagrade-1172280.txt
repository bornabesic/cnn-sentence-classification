Nagrade Story Hall of Fame dodijeljene su večeras tijekom glamurozne proslave 15. rođendana Storyja u kavani Johann Franck. Stryjevim crvenim tepihom prošetale su najveće zvijezde naše estrade, a neki od njih kući su otišli i sa nagradama Story Hall of Fame. Nagradu za najbolji modni editorijal osvojio je Janko Popović Volarić, a najbolji beauty editorial pripao je Vanni. Za najbolji film pobjedu je dobio Ustav Republike Hrvatske, Rajka Grlića, dok je najbolja kazališna predstava Ljudi od voska, piše Story. Dizajneri ELFS su najbolji dizajneri, a Jelena Rozga dobila je nagradu za najbolji modni stil. Nagradu za najbolju TV emisiju osvojila je emisija HRT-a A strana. Nagrada za najbolje muško TV lice pripala je Mislavu Bagi, a za najbolje žensko TV lice proglašena je Marijana Batinić. Najveća zvijezda večeri i najviše razloga za slavlje imala je Severina, koja je osvojila dvije nagrade: proglašena je najboljom regionalnom pjevačkom zvijezdom, ali je osvojila i nagradu za najbolju duet s Jala Bratom za pjesmu Otrove. Najboljom glumicom proglašena je Ksenija Marinković, a najbolji glumac je Goran Grgić. Najbolja pjevačica je Mia Dimšić, dok je Jacques Houdek osvojio nagradu za najboljeg pjevača. Jelena Rozga i Stjepan Hauser osvojili su nagradu za najbolji celebrity par. Najboljom naslovnicom Storyja po izboru publike je naslovnica s Markom Toljom, a najbolja Storyjeva priča bila je ona s ekskluzivnim intervjuom s Marinom Ivanovićem Stokom. Zoran Šprajc nagrađen je u kategoriji Zvijezda godine dok je nagrada za životno djelo pripala Josipi Lisac.