Međuzvjezdano rivalstvo između sestara Gamore i Nebule (glume ih Zoe Saldana i Karen Gillan) iz megahita 2014. godine, 'Čuvari galaksije', nastavit će se i u nastavku tog filma ove godine. Facebook stranica ovog filma objavila je ovaj komičan kratki video u kojem vidimo kako suparništvo između sestara dovodi do jako smiješne situacije u kojoj Nebula vrlo krivo izgovori kako se zove poznata grupa superjunaka. Osim ovog jako smiješnog videa (pogledajte ga niže u tekstu), glavni glumac serijala, Chris Pratt, objavio je na svojem Instagramu i ovu fotografiju na kojoj se vide glumci kako se odmaraju tijekom snimanja. Kako se čini, filmski sukob nije se prelio i u pravi život, jer je Nebula podosta smirena na fotografiji, na kojoj se vidi i Pom Klementieff #gotgvol2 here's us backstage on set waiting to Guardian the Galaxy. Can't wait for you to see these three in the movie. #rooker and @karengillanofficial are back, bigger and badder then ever and introducing #mantis @pomin8r who absolutely crushes! A post shared by chris pratt (@prattprattpratt) on Apr 9, 2017 at 1:27am PDT U nastavku 'Čuvara galaksije' i dalje pratimo skupinu 'protuha' koji su nekako uspjeli postati 'Čuvari galaksije'. Ovaj put Čuvari otkrivaju tajnu pravog porijekla Star-Lorda, tj. Petera Quilla, dok im je novostečena obitelj pod napadom. A dok stari neprijatelji postaju saveznici, nove opasnosti po svemir postaju očigledne. Pogledajte foršpan Cjelokupna glumačka ekipa iz prvog filma, Chris Pratt, Zoe Saldana, Dave Bautista, Vin Diesel, Karen Gillan, Michael Rooker, Sean Gunn, Glenn Close, i Bradley Cooper reprizira svoje likove, a novi članovi postave su, za sad, Kurt Russell, Tommy Flanagan, Nathan Fillion kao i Sylvester Stallone (koji na žalost, ne dijeli niti jedan trenutak s Kurtom Russellom). U sporednim ulogama nastupaju Pom Klementieff, Elizabeth Debicki i Chris Sullivan. 'Čuvari galaksije Vol. 2' u kina stiže 04. svibnja ove godine. Tema: FILM 