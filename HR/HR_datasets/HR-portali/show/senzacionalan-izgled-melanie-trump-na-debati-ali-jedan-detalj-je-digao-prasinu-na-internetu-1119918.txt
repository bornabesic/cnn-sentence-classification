I dok su sve oči bile uprte u drugu predsjedničku debatu Hillary Clinton i Donalda Trumpa u kojoj je opet bilo prilično žestoko, ipak je dobar dio građana primijetio jedan detalj vezan za Trumpovu suprugu Melaniju Trump. Upravo je njezin modni odabir za suprugovu debatu podigao prašinu na Twitteru u ozračju skandala oko snimke u kojoj Trump uvredljivo priča o ženama. Na prvi pogled, onima koji nisu baš veliki modni znalci detalj na njezinoj košulji ništa neće predstavljati, no oni koji malo više znaju o tome, primijetili su ga. Dakle, Melania Trump obukla je Gucci košulju koja umjesto kragne ima mašnu, a koja se naziva "Pussy-bow" piše nydailynews. Pussy, naime, na engleskom znači "maca", a u žargonu se tako naziva intimni ženski dio tijela. No, nitko se zapravo nije šalio na račun izgleda Melanije Trump, koja je izgledala senzacionalno, već povezanosti značenja sporne riječi i skandala oko snimke. Trump se u njoj javno hvalio kako može da uhvati svaku ženu za njezin intimni dio, bez pitanja, jer je slavan – pa mu je to dozvoljeno. – Znate, automatski me privlači lijepo. Odmah ih počnem ljubiti. To je poput magneta... Ne čekam, a kad ste zvijezda, to vam je dopušteno, možete sve – rekao je, između ostalog, Trump. Na snimci se hvali i kako je pokušavao imati odnose s udanim ženama. – Navalio sam i nisam uspio. Priznajem – kaže Trump Bushu opisujući pokušaj snošaja vulgarnim riječima. Vezani članak  No, Trump se ispričao. – Govorio sam i činio stvari zbog kojih žalim – kazao je u televizijskoj isprici za koju se vjeruje da je prva u 16 mjeseci kampanje za Bijelu kuću. Iako se ispričao izazvao je val kritika članova Republikanske stranke i pozive da se povuče iz kampanje i ustupi mjesto svome potpredsjedničkom kandidatu. I sama Melania, u subotu je osudila njegove neprimjerene izjave o ženama iz 2005., nazvavši ih "neprihvatljivima i uvredljivima", no pozvala je javnost da prihvati njegovu ispriku.  – Riječi koje je moj suprug upotrijebio neprihvatljive su mi i uvredljive. One ne predstavljaju čovjeka kojega ja poznajem – kazala je u priopćenju Melania Trump.  – On ima srce i um vođe. Nadam se da će ljudi prihvatiti njegovu ispriku, kao što sam i ja, te da će se fokusirati na važna pitanja koja se odnose na našu državu i na svijet – kazala je.  