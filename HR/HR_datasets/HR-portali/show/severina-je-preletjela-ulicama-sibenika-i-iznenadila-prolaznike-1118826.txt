Šibenčani koji su se danas zatekli ispred Gradske vijećnice bili su zatečeni kad su ugledali Severinu kako ''leti'' ulicom. Razlog zbog kojeg je Severina letjela bilo je snimanje reklame za makedonsku mineralnu vodu Pelisterka. Pjevačice je angažman dobila, kako kažu u ovoj tvrtki, jer je pojam moćne ljepote, unikatnog stila i nepresušne energije.  Splitska pjevačica nakon ovakvih komplimenata nije dvojila treba li prihvatiti ovu ponudu, a osim toga, kaže: – Makedonija je jedna od mojih omiljenih zemalja koju stalno nosim u srcu i stvarno sam sretna što ću sada imati mogućnost dolaziti češće.