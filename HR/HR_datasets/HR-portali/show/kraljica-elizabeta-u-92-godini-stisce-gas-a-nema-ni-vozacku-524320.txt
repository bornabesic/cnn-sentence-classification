Britanska kraljica Elizabeta II. (91) sjela je za volan svog Range Rovera i odjurila na konjske utrke ‘Royal Windsor Horse show’ u engleskom Berkshireu. Sa sobom je povezla Colina Brooksa, predsjednika utrka.  - Kraljica ima zavidne vozačke vještine, a čak zna promijeniti i svjećice na autu - kaže glasnogovornica kraljevske palače. Elizabeta je naučila voziti 1945., za vrijeme Drugog svjetskog rata, kada je vozila kola hitne pomoći. Ona je jedina Britanka koja ne treba vozačku dozvolu, putovnicu i ostale osobne dokumente. - To se ionako izdaje u ime Njezina Veličanstva pa je besmisleno da kraljica da dopuštenje za vožnju samoj sebi - kaže njezina glasnogovornica. Elizabeta II je 2015. dobila skupocjeni Range Rover LWB Landaulet koji je rađen samo za nju. Kraljičin vozni park vrijedi preko 10 milijuna funti (oko 87 milijuna kuna), a u njemu su Rolls-Royce, Jaguar, Bentley i druge ‘bijesne pile’. Kraljica automobile najčešće koristi za vožnju do crkve. 