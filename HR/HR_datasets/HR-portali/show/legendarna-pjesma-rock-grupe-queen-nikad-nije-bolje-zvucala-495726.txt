Pjesma 'Bohemian Rhapsody' je redovno smještena pri samom vrhu, ako ne i na sam vrh, praktički svake top liste rock pjesama. A ako ju poslušate, odmah vam postaje jasno i zašto. U pitanju je pjesma sa više stavaka, i to sve u jedva šest minuta trajanja. Ima intro, jedan dio je balada, ima operni segment, definitivno ima i hard rock, a i prog rock elemente te ne zaboravimo da ima i nevjerojatan završetak, tj. kodu. To je pjesma koja već desetljećima bez ikakvog problema svačiju maštu uspijeva istog trena zagolicati, pa tako i maštu filmaša koji ju redovno stavljaju u svoje filmove. Samo ove godine mogli smo čuti 'Bohemian Rhapsody' u nekoliko foršpana, od kojih je najpoznatiji onaj za 'Odred otpisanih'. A zahvaljujući odličnoj montaži, 'Bohemian Rhapsody' sada je našla put i u ostale filmove. Pogledajte izvrstan mashup Premda je autor videa, Glenn O'Neill, sa YouTube stranice Tastefully Offensive, pokušao navesti sve filmove iz kojih je uzeo kadrove, nije uspio jer mu je doslovno ponestalo prostora za popis. Ipak, njegov popis nam je jako lijepo pomogao prilikom gledanja ovog videa, iako smo prepoznali većinu videa. Tema: FILM 