 Kako je u zadnjih nekoliko godina u Disneyu postalo uobičajeno da nas barem jednom godišnje počaste filmskom ekranizacijom nekog svojeg animiranog filma, tako niti naredne godine neće odustati od te tradicije. Ove godine smo dobili ‘Pepeljugu’ , a za 2016. godinu nam se priprema ‘Knjiga o džungli’ , tj. njen najpoznatiji dio - priče o Mowgliju . Kao što smo već pisali , redatelj je poznati Jon Favreau (Iron Man) , a mladog Mowglija glumi desetogodišnjak Neel Sethi , u svojoj prvoj velikoj filmskoj ulozi. Uloge ostalih likova, to jest, glasove za poznate zvijeri su dali Idris Elba (tigar Shere Khan) , pumi Bagheeri je glas dao oskarovac Ben Kingsley , dok je simpatičnom medvjedu Baloou glas posudio legendarni komičar Bill Murray . Glasove ostalim životinjama su dali Scarlett Johansson, Christopher Walken, Lupita Nyong'o i Giancarlo Esposito tako da istinski možemo reći da je ovo prava zvjezdana postava. Maleno upozorenje: foršpan je internacionalan, međutim na ruskom je. No pravim ljubiteljima filmske umjetnosti takvo što ne bi trebalo smetati. Divlja avantura će nam u kina uletjeti u 3D-u sredinom travnja 2016. godine. 