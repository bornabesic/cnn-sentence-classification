Večeras je došlo vrijeme da i Alojz odluči koja je to 'golubica' koja će ostati na njegovoj farmi. Rebecca i Snježana priznale su Marijani da ih je strah i da su nervozne dok iščekuju njegovu odluku. Alojz se pojavio s tijarom od cvijeća koju je predao Snježani, a ona je od veselja drhtala i na kraju se rasplakala. Rebecca je tužno prokomentirala da je žalosna, ali da im želi sreću. 'Ja ću se potruditi da bude nešto više među nama, jako sam sretna', rekla je Snježana nakon što ju je Lojzek odabrao da ostane s njim na imanju. Lojzek je poslije Snježanu odveo da vidi dvorac Veliki Tabor, a otkrio je i koliko mu se ona sviđa. 'Sviđa mi se i nadam se da će mi Snježana postati cura u budućnosti jer neke iskrice već frcaju', zaključio je. Ni Snježana nije bila drugačijeg mišljenja. 'Jako mi je drago što je baš mene odabrao i željela bih da nešto bude među nama. Nadam se da će se dogoditi ljubav i da ću se preseliti kod njega kako bismo postigli nešto!', iskrena je bila Snježana. 'Baš želim da bude svadba s tobom!', iskren je bio Lojzek, a Snješka je potvrdila njegove želje. Dino je, pak, Deniti pripremio doručak, a onda ju je odlučio odvesti na jednu adrenalinsku vožnju. 'Volim adrenalin i brzu vožnju', kazala je Denita. 'Sasvim se dobro držala i nije je uopće strah, što je super', otkrio je Dino nakon što ju je provozao. Oboje su zaključili da imaju dosta sličnosti te da bi se mogli odlično slagati. Ljubica je presretna što je ostala kod Stanka, koji joj je također priredio doručak, a pao je i poljubac! Stanko joj je spremio jabuke, sok od naranče, kroasan.. 'Hoće li to sad potrajati ili…?', upitala ga je oduševljena Ljubica na što joj je on rekao da će toga biti još više. Potom ju je odlučio odvesti u nacionalni park, na slapove Krke. Dražen i Mirjana uživali su u kavi i smokvama, a zaključili su da imaju 'super početak'. 'Vidjet ćemo hoće li ovo biti početak jednog predivnog prijateljstva ili nečeg više', zaključila je Mirjana. Josipa je u Lici kod Marija rano ustala te mu skuhala kavu i nahranila životinje, što je njega ugodno iznenadilo. 'Završi to čim prije pa te vodim na jedno romantično mjesto', kazao joj je Mario te je odveo na romantičnu vožnju barkom po rijeci Gacki. 'Moglo bi biti nešto više jer, kako vrijeme odmiče, sve nam je bolje', kazao je Mario. 'Mislim da ćemo još pričekati na poljubac, neka se još potrudi', kazala je Josipa dodajući da se nada kako će biti nešto od njih u skoroj budućnosti. 'Nadam se da sam našla svoju ljubav na selu', zaključila je zgodna plavuša. Tin je odlučio rano jutro kod Sandre iskoristiti i za vježbanje, što se njoj jako svidjelo, naročito što je za trening uzeo gume od traktora! Sandra je Tina odvela na kupanje ne bi li ga bolje upoznala. 'Ja se nadam da će biti nešto više među nama, ja bih to iskreno htio', otkrio je Tin u kameru, a poslije su se strastveno ljubili u rijeci. 'On stvarno zna što hoće i ne odustaje od toga', iznenađena je bila Sandra. 'Neću reći da sam sto posto sigurna, ali sam na dobrom putu da taj izbor bude pravi', kazala je zgodna crnka s osmijehom na licu. 'Mogu slobodno zaključiti da je ljubav na selu, odnosno u Durlincima', dodala je. Ljubav je na selu   Na kraju se Marijana našla s Nevenkom te je odvela u šoping i 'preobrazbu' ne bi li uspješno zavela budućeg dečka.