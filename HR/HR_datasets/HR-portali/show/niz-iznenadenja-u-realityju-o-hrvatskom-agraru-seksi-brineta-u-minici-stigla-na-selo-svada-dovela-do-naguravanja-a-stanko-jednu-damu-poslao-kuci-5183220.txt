U večerašnjoj epizodi 'Ljubav je na selu' počele su se otkrivati i neke emocije. Tako je u Lici kod Marija bilo teško jutro. Djevojke su jedva ustale iz kreveta budući da su noć prije tulumarile s njim. Amra se iduće jutro zapitala gdje je Mario proveo pola večeri. No, saznalo se da je bio s Josipom u 'dubokim' razgovorima. 'Dakle, Mario, cijelu noć je samo Amra, Amra i Amra, drugi nitko ne postoji', rekla mu je na sinoćnjem tulumu Josipa kada ga je odvukla na stranu. 'Smatram da je ovo bio Amrin dan', pravdao se Mario aludirajući na Amrin rođendan te dodao da je Josipa previše ljubomorna osoba i da ne može vjerovati do koje granice to ide. 'Okej, ja ću sama sebi napraviti zabavu', rekla mu je ljutito Josipa te otišla natrag na tulum, gdje su se Amra i ona posvađale do naguravanja. U Hercegovini su Marija i Gordana razgovarale kako im je bez Snježane. 'Meni ne fali', rekla je Gordana dok je Marija rekla da joj je bez nje pusto. A onda je uslijedio šok! Dražen je u prostoriju doveo Mirjanu. 'O da, itekako su bile iznenađene kada sam ušla', komentirala je Mirjana reakciju djevojaka te odmah predložila pidžama party! Za to vrijeme Alojz se obukao u svoje radno odijelo vatrogasca i pokazao se djevojkama ne bi li ga vidjele i u radnom okruženju. I dok je zapovjednik DVD-a Tuhelj nasmijavao djevojke, Alojz je u sebi, kako kaže 'pucao od smijeha'. Stanko je svoje dame posjeo za stol i rekao im da jedna mora kući. 'Ja bih najradije da sve ostanete jer se lijepo slažemo, ali jedna mora ići', kazao je Stanko. 'Što se tiče Stankove sreće, neka presudi s kim će biti najsretniji', rekla je Nives. 'Ja mislim da bih ja definitivno trebala ostati ako traži kvalitetu, ako traži show onda neka uzme neku drugu', bila je puna samopouzdanja Ksenija. Na kraju je zamolio Nives da napusti njegovo imanje. 'Ako sam možda krivu odluku donio, to ću saznati na kraju', rekao je Stanko, a Nives se iznenadila. 'Osjećam se baš iznenađeno, nisam očekivala ovakav rasplet, interesantno je završilo po mene', otkrila je Nives te se zahvalila Stanku i rekla mu da mu želi svu sreću u životu. 'Ponašanje je presudilo jer se ona ne ponaša primjereno ovoj konzervativnoj sredini', otkrio je Stanko svoju odluku. Kod Sandre u Durlincima također je došao trenutak odluke. Sandra je prvo srce dala Denisu i rekla mu da će joj još morati kuhati večeru. A onda je prozvala Kristijana i Marina da riješe konflikt koji se dogodio među njima. Kada su dečki 'zakopali ratnu sjekiru', Sandra je drugo srce dala Marinu. 'Kristijan tebi dugujem objašnjenje. Ti si dečko koji se najviše trudio oko poslova, vidi se da si pametan, ali s moje strane je isključivo prijateljstvo vezano uz tebe', otkrila mu je Sandra. 'Malo mi je bilo krivo, ali mi je drago što sam vas sve upoznao', rekao je Kristijan. Mario je vodio bitke sa svojim curama, naročito s Amrom budući da nije željela čistiti gnojivo. 'Muka mi je od tog mirisa i povraća mi se', vikala je Amra, a Josipa je odmah rekla da ni ona onda neće raditi. 'Ja se bojim visine', izmišljala je Amra samo da ne radi oko gnojiva. 'Amra, ja se inače bojim visine, a ne ti', kazala joj je Josipa. Promo Dino i Gabrijela   Taman kada su mislili da su se strasti na farmi stišale, Sandra i Dino dobili su pismo od Marijane, u kojem piše da im šalje iznenađenje. Dino je tako otišao na željeznički kolodvor, a ondje ga je čekala zgodna brineta Gabrijela Domenika Marijanović iz Slavonskog Broda. 'Kada sam vidio Gabrijelu, prvo sam vidio duge nokte i kratku suknju. Iako sam protiv toga na farmi, i druge su djevojke tako došle pa ću joj oprostiti', kazao je Dino. 'Vidjela sam da voliš motore, a i ja vozim motore', rekla je Dini Gabrijela te su se na putu do imanja raspričali o motorima. Kod Alojza se pak slavilo do dugo u noć, a Snježana je otkrila da će učiniti sve ne bi li se približila više Alojzu jer je, kaže, ipak došla upoznati čovjeka svog života.