 Francuska glumica Marion Cotillard na Instagramu je objavila da čeka drugo dijete i odbacila sve špekulacije o navodnoj aferi s Bradom Pittom, kolegom iz filma "Allied" koji će uskoro u kina. "Ovo će biti moja prva i zadnja reakcija na vijest koja se u zadnja 24 sata proširila medijskim prostorom, a jedan od njezinih aktera sam i ja", objavila je glumica na Instagramu. "Obično ne komentiram takve stvari niti ih uzimam ozbiljno, ali pošto utječu na ljude koje volim, moram progovoriti", napisala je Cotillard pošto su brojni mediji objavili da je upravo ona razlog razvoda Pitta i Angeline Jolie. "Želim da Angelina i Brad, koje oboje vrlo poštujem, nađu svoj mir u ovom turbulentnom trenutku", rekla je Cotillard. Glumica, koja je osvojila Oscara za ulogu u filmu "La Vie en Rose," očekuje dijete s francuskim glumcem Guillaumeom Canetom. Par već ima sina. "Prije mnogo godina upoznala sam čovjeka svog života, oca našeg sina i bebe koju očekujem. On je moja ljubav, moj najbolji prijatelj i jedini kojeg trebam". Ljutito je reagirala i na informacije o onima koji su proširili trač. "Svim medijima i mrziteljima koji su bili tako brzi u osuđivanju, iskreno želim brz oporavak". >> Besramno flertanje: Je li ova fotografija razorila brak Brada i Angie? 