Ljubiša Samardžić opet je u bolnici, javlja srpski Informer. Glumac je u prosincu prošle godine imao tešku operaciju na mozgu i dobro se oporavljao nakon operacije. Krajem ožujka je bio i na otvorenju Festivala dokumentarnog i kratkometražnog filma u Beogradu, ali stanje mu se ovih dana pogoršalo i opet je hospitaliziran. Obitelj ne želi govoriti o Ljubišinom zdravstvenom stanju, a glumac je na otvorenju filmskog festivala u ožujku kratko rekao kako ga zdravlje ne služi najbolje.