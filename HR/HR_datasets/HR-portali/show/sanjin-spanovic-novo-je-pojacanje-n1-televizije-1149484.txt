Autor dobro poznatog i gledanog političkog talk showa "Veto" Sanjin Španović novo je pojačanje N1 televizije. Sanjin Španović karijeru je započeo u Jutarnjem listu u gradskoj rubrici i zahvaljujući talentu i marljivom radu ubrzo je stekao status novinara koji otkriva najskrivenije detalje i ima stav i publiku. Izvještavao je o pričama iz Hrvatske i svijeta, ali  i iz ratnih zona Afganistana, Iraka ili Sirije.. Za Večernji list izvještavao je iz Libanona i Libije te Južne Amerike, a objavljivao je tekstove i u engleskom Timesu i The Sunu. Prije četiri godine kreće s projektom emisije Veto u kojoj je ugostio sve vodeće aktere s društvene i političke scene. U emisiji Veto Sanjin Španović razgovarat će s najaktualnijim gostima iz svijeta politike, svakog utorka u 20 sati samo na N1 televizji. - Biti točan, ekskluzivan, imati priču o kojoj će sutra svi govoriti, temeljit, ali i jednostavan da svaka kumica na placu shvati sve - najveći mu je izazov, kaže Španović. >>Komadina odbio sučeljavanje s Milanovićem u Vetu Sanjina Španovića >>Daju li Milanović i Komadina olako obećanja ili drže do svoje riječi? Ovo će pokazati!​ 