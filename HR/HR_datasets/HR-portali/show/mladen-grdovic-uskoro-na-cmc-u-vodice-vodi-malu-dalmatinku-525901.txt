Mladen Grdović predstavlja spot za pjesmu 'Dalmatinka mala', koju će izvesti 10. lipnja na CMC festivalu. Pjesmu su napisali Mladen Grdović i Antonija Šola, a aranžmanski oblikovao Stipica Kalogjera. Novi singl ujedno je i posljednji s njegovog aktualnog albuma 'Nek' se čuje pjesma s Jadrana'.  -Sve pjesme s ovog mog albuma osobna su posveta mojoj Dalmaciji i ljubavi kao najdivnijem osjećaju, a ova pjesma je više u stilu 'Crvenog Ferrarija' i ima tu dozu duhovitosti, pa mi se i učinila najprikladnijom za CMC festival, jer upravo njega krasi ta ležernost i dobar osjećaj koji možemo podijeliti s publikom, ne strahujući od bodovanja žirija', rekao je Grdović.   Spot za ovu pjesmu režirao je Mladenov dugogodišnji suradnik Željko Petreš, a uz odličnog Mladena koji je pokazao i glumački talent, u spotu sudjeluju Đana Kuzmanić i Luka Čerjan. Tema: Muzika