Premda nam se činilo da je Nicolas Cage za 2016. godinu odradio svoj broj užasnih uloga, ispada da smo se ozbiljno varali. Glumac je tako prihvatio još jednu ulogu za koju se može reći da je čudna, onu u znanstveno fantastičnom trileru 'The Humanity Bureau'. Film se odvija godine 2030., kada je sva Zemlja razorena efektima globalnog zatopljenja. Dok gomile diljem svijeta podležu panici, vlade formiraju posebne agencije imenovane 'The Humanity Bureau' (Odjel za čovječanstvo, op.a.) koji bi trebali pronaći one članove društva koji su neproduktivni te ih izgnati na drugi svijet nazvan New Eden, tj. Novi raj. Cage bi trebao odglumiti istražitelja znakovito nazvanog Noah Kross (Noa Križ, op.a.) koji pomaže samohranoj majci i njenom sinu, koji su prognani. Osim što će otkriti koja je zavjera iza cjelokupnog projekta, borit će se i da ostane živ. Nicholas Cage do sada je odabrao čudne i glupe uloge u nekoliko filmova, no sada nam se čini da je došao do svojeg vrhunca. Cjelokupan zaplet filma zvuči toliko bezumno da nam istinski nije jasno kako je takav film uspio nabaviti financijere, a kamoli i redatelja te glumce. Uz njega se u ostalim ulogama pojavljuju nepoznati glumci, a na mjestu redatelja nalazi se neznana osoba. Scenarist nije poznat, stoga očekujemo da film baš i neće impresivno zaraditi na tržištu. Tema: FILM 