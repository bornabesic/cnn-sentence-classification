Kako su u ovoj godini ostala samo dva superherojska filma kojima se možemo radovati ('Odred otpisanih' te 'Doctor Strange'), došlo je vrijeme da se počne razmišljati o filmovima koji nam se spremaju 2017. godine. A prvi koji nam stiže nastavak je neočekivanog hita iz 2014. godine, 'Čuvari galaksije, Vol. 2'. Do sada smo saznali da će se u film vratiti sve zvijezde iz prethodnog dijela, no i da će se u filmu pojaviti i Kurt Russel kao i Sylvester Stallone. A redatelj James Gunn je na svojem Facebooku otkrio i koje nove likove bismo mogli vidjeti. Kako je vidljivo na slici koju je postavio, svi poznati likovi iz prvog nastavka su tu, no uz njih su tu i oni koji su u prvom dijelu bili negativci. Tako su se timu pridružili Yondu, kao i Nebula, a prvi put vidimo i Mantis (glumi ju kanadska glumica Pom Klementieff). - Prvi komadić koncepta s 'Čuvarima galaksije, Vol. 2'. Drax, beba Groot, Yondu, Star-Lord, Mantis, Rocket, Nebula i Gamora - napisao je redatelj dodavši da ćemo dobiti još podataka kada krene Comicon u San Diegu. 'Čuvari galaksije, Vol. 2' bi u kina trebao doći početkom svibnja 2017. godine, a mi se pitamo hoće li bebi Grootu i dalje glas davati Vin Diesel. Tema: FILM 