Kada je kraljica Hippolyta zabranila princezi Diani odlazak s otoka i komunikaciju s vanjskim svijetom nije niti mogla očekivati da bi se inače mirna princeza mogla pobuniti protiv kraljičine riječi. Ratnica bez premca opremit će se Zeusovim mačem, Lasom istine te Ateninim štitom i krenut će u pohod na zlikovce svijeta. Pogledajte posljednji foršpan U nadolazećem filmu će Wonder Woman, odnosno Diana Prince, uz upoznavanje svijeta rješavati i pojavu užasnih negativaca koji neće prezati niti od korištenja bojnih otrova da bi postigli svoje ciljeve. Kao Diana Prince/Wonder Woman nastupa Gal Gadot, a mušku glavnu ulogu preuzeo je Chris Pine. Sporedne uloge drže Robin Wright u ulozi generalice Antiope, Connie Nielsen kao kraljica Hippolyta, komičarka Lucy Davis je komična Etta Candy, a u ostalim ulogama nastupaju David Thewlis (vjerojatno kao bog rata Ares) te Danny Huston, Elena Anaya, Ewen Bremner i Saïd Taghmaoui. Film režira Patty Jenkins po scenariju Allana Heinberga i Geoffa Johnsa. 'Wonder Woman' u sva bolja kina dolazi 01. lipnja ove godine, u distribuciji Blitz filma. Tema: FILM 