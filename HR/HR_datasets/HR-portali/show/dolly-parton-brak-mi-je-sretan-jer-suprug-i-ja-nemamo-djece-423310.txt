Svatko ima svoj recept za sretan brak, a američka country pjevačica Dolly Parton smatra da je njen opstao jer ona i suprug Carl Thomas Dean nisu imali djece ni financijskih problema. Par se vjenčao u svibnju 1966., a u intervjuu za Daily Mail 66-godišnja Dolly raspričala se o njihovoj 46 godina dugoj bračnoj zajednici. - Uzajamno poštovanje, zajednički interesi i činjenica da sam često na putu razlozi su zbog kojih smo ostali zajedno toliko dugo. Pomoglo je i to što nismo imali djece ni problema s financijama. Carl i ja nismo imali pritiske s kojima se suočavaju mnogi parovi i koji uzrokuju probleme - kaže Parton te priznaje da je flertovanje s mlađim muškarcima čini sretnom. - Moj muž zna da ga nikada ne bih povrijedila i nije ljubomoran ako na filmu moram poljubiti drugog muškarca. Dok sam snimala film "Joyful Noise" Jeremy Jordan koji glumi mog unuka flertovao je sa mnom, a meni je to pasalo. Čovjek nikada nije prestar za maštanje - rekla je Dolly Parton.