Brojni turisti borave ovih dana u Zagrebu i uživaju u ljepotama adventa, a jedan od onih koji je očaran našim glavnim gradom je i slavni Nikolaj Coster-Waldau, koji u hit seriji "Igra prijestolja" igra Jamieja Lannistera. Tipovali na Francusku Nikolaj je na svom profilu na Instagramu objavio kolaž od četiri fotografije te pitao: "Vrijeme je za kviz. Gdje se nalazim?" Iako se većina odlučila na Francusku, pa i Nizozemsku, među glumčevim fanovima ima i Hrvata, koji su oduševljeno kazali kako je on u Zagrebu, najljepšem adventskom gradu u Europi. Nikolaju su neki savjetovali da posjeti i druge gradove, poput Samobora te tako nakon Dubrovnika, gdje je snimao "Igru prijestolja", upozna još hrvatskih gradova. Inače, Nikolaj Coster-Waldau u Zagrebu trenutačno snima BBC-jevu seriju "McMafia", čija je premijera najavljena za iduću godinu. >>Preminuo omiljeni glumac iz serije "Igra prijestolja"