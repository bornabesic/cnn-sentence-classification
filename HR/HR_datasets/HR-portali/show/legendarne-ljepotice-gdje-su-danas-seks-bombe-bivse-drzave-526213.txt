Plakala sam nakon projekcije 'Skupljača perja’ u Cannesu. Sjetila sam se divnih dana prije 50 godina, rekla je Olivera Katarina (77). Film 'Skupljači perja' prikazan je u programu Cannes Classic i dobio je ovacije. Olivera je pjevala “Đelem, đelem” i Francuzi su joj, kaže, dugo pljeskali.  Tih nekoliko dana u Cannesu novinari su je salijetali, domaćini vodili na ručkove i Olivera se osjećala istinskom zvijezdom kao nekad. Zbog fatalne glumice i pjevačice muškarci su se ‘70-ih tukli a žene su je mrzile. Ondašnji šef komunista Srbije, Draža Marković, puzao je četveronoške dok je Olivera Katarina pjevala. Pred njom je u Parizu klečao i Salvador Dali. Jugoslavija takvu zvijezdu prije nje nije imala. Imala je 72 koncerta u Olympiji zaredom, a aplaudirali su joj Shirley MacLaine (83), Akira Kurosawa, Alain Delon (81), Brigitte Bardot (82). Uspjeh joj u Jugoslaviji nisu oprostili, dobila je otkaz i 30 godina živjela je u izolaciji. Sama je podizala sina Maneta (46) i pjevala u inozemstvu za njegovo školovanje. On joj i financijski pomaže. Da bi preživjela, Olivera je prodala i stan i namještaj, pa danas živi kao podstanarka. Nedavno je dobila nacionalnu mirovinu, no ona je, kaže, dovoljna tek da pokrije najamninu i režije.  Financijskih problema, nasreću, nema bivša misica Bernarda Marovt (54), no i ona je svojim seksepilom svojedobno uzburkala Jugoslaviju i svijet. Na izbor za Miss Jugoslavije prijavila se 1983. Na svjetskom izboru ušla je među prvih 15. Slovila je za glavnu favoritkinju, ali su je diskreditirali zbog golišavih fotografija koje su bile objavljene u ondašnjem Startu.  Svjetski fotoreporteri su je proglasili za Miss fotogeničnosti. S njom je tad u Londonu bio i zaručnik Josip Knez Keko. On je tad radio kao voditelj marketinga Karlovačke pivovare. Godinama su živjeli zajedno u Zagrebu, a nakon izbora u Londonu su se razišli. Bernarda nikad nije govorila zašto su prekinuli, no nagađa se da je on htio obitelj, a ona govorila da je prerano za djecu.  Nakon Josipa nije ju se vidjelo s drugim muškarcem. Njihovi zajednički prijatelji rekli su da ju je prekid slomio. Dodali su da je nakon prekida s Josipom ni jedan muškarac nije tako snažno privukao da bi s njim živjela. Bernarda je svoje ime pretvorila u brend, a o Josipu i tome zašto nema djecu nikad nije govorila. Okrenula se poslu, a i danas živi sama. Zbog njezinih golišavih fotografija ondašnji Start se prodao u nevjerojatnih 350.000 primjerka. No te su je fotografije koštale titule Miss svijeta. Bernarda je danas poslovna žena koja živi na relaciji Ljubljana - Milano. One su mušku požudu znale okrenuti u svoju korist, a danas žive povučeno i nadaju se da će biti bake Bila je u vezi s Alom Pacinom (77), ali ga je ostavila jer je bio iskompleksiran i u paranoji od paparazza. Arnold Schwarzenegger (69) joj se nabacivao, ali su Dijanu Bećirević (55) upozorili da ima ljubomornu i opasnu ženu. Djevojka iz Lukavca kraj Tuzle u BiH intervjuirala je dvojicu papa, sportaše i političare, bila je femme fatal ‘70-ih i ‘80-ih. Bila je i jedna od 'cura s jadranske obale' u Playboyevu editorijalu 1981. Slike tadašnjih YU ljepotica izašle su u Playboyu pod nazivom “Titove djevojke”. Prvi put u životu poljubila se sa Zdravkom Čolićem (66), a prva velika ljubav bio joj je košarkaš Mirza Delibašić. Kad se preselila u Italiju, zaposlila se na RAI-ju, gdje je vodila religijsku emisiju. Iz Rima je u SAD otišla s Ahmetom Etergunom, turskim producentom, koji je bio zadužen za karijere svjetskih zvijezda. Kao njegova tajnica radila je 15 godina. Upoznala je i zavela najveće svjetske zvijezde. Danas živi pod imenom Diana Niven u Hollywoodu i vježba jogu s Demi Moore (54), a lani je objavila autobiografiju.  Svojih se atributa nije sramila ni Marija Baksa (71). Osječanka se sama preporučivala za uloge slobodnijih žena u jugoslavenskim filmovima. Prirodnu plavušu krupnih zelenih očiju i slatkog nosića zvali su jugoslavenskom Catherine Deneuve. Preselila se u Rim i nastavila snimati. Najveći uspjeh je gluma s Charlesom Bronsonom u filmu 'The Valachi Papers'. U Rimu se družila s talijanskom elitom. Grčki producent Ovidije Asonitis prosio ju je nekoliko puta, a ona ga odbijala. Ljubovala je s nuklearnim fizičarom Bogdanom Maglićem (88). Početkom 80-ih glumila je u TV filmovima 'Kiklop' i 'Davitelj protiv davitelja', a onda se povukla sa scene. Danas je u braku s poduzetnikom Milojkom Veljovićem, s kojim ima kćer Taritu. Živi u Rimu i bavi se trgovinom antikvitetima.  Bebi Lončar (74) producenti su ulogu u filmu 'Ljubav i moda' ponudili riječima: 'Snimat ćeš jedan film, vozit ćeš Vespu, nositi divne haljine, voziti se avionom'. Bebi je zvučalo kao san. Nakon premijere pisalo se da se rodila beogradska Brigitte Bardot.  Iako su tad svi bili zaljubljeni u nju, Beba je voljela beogradskog ženskaroša Dejana Božovića, koji je od novinara tražio da ga zovu srpskim Paulom Newmanom. U Italiju je otišla 1965. i glumila s legendarnim Vittorijem Gassmanom i Marcellom Mastroiannijem. Glumu je ostavila 1982. Dugo je bila u braku s inženjerom Josipom Radeljakom (74), s kojim ima sina Lea (35). Razvela se 1994., a on se vjenčao s Enom Begović. Zbog večere sa Silvijem Berlusconijem (80) Bećirevićka je završila u policiji. Bivši vozač Formule 1 Niki Lauda (68) zbog nje se potukao u baru. Beba Lončar danas živi u Beogradu s bivšim skijašem Stevanom Marinkovićem, koji joj je pružio i utjehu tijekom razvoda od Radeljaka. Ne pojavljuje se u javnosti. U Rimu se Marija Baksa družila i s Vladom Pravdićem (67), klavijaturistom Bijelog dugmeta. Bili su zaljubljeni, a onda se u vezu upleo Goran Bregović (67) i Bijelo dugme zbog nje se umalo raspalo. Marija je kasnije rekla da “Goran što poželi to i dobije”, a poželio je nju. Udvarali su joj se i glazbenici Rod Stewart (72), a Mick Jagger (73) dugo joj je bio, kako je rekla, najbolji prijatelj. Dijana Bećirević odoljela je udvaranju Kevina Costnera, Marija Baksa ljubovala s nuklearnim fizičarom, a Beba Lončar, iako su u nju svi bili zaljubljeni, voljela je beogradskog ženskaroša.