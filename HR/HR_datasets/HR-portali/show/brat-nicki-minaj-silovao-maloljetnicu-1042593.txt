Brat raperice Nicki Minaj optužen je da je silovao 12-godišnju djevojčicu. Jelani Maraj (37) suočen je s ozbiljnom optužbom za silovanje i seksualno iskorištavanje maloljetnice, piše Newsday pozivajući se na pouzdane izvore. Jelani Maraj je uhićen 1. prosinca zbog zbog čina koji se navodno dogodio još 1. travnja ove godine. Iz pritvora u okrugu Nassau pušten je nakon što je položio 100.000 dolara kaucije uz obavezu da se na sudu pojavi 9. prosinca. Jelani Maraj u kolovozu je oženio Jacqueline Robinson, a na svadbi u Baldwinu u saveznoj državi New York bila je i njegova slavnija mlađa sestra Nicki. Tada je Instagram zasula fotografijama sa svadbe uz nježne poruke: “Preplivala bi ocean za tebe. Otišla bi & donijela ti mjesec. Obećajem ti. Za tebe bi. Volim svog brata čovječe. Nemerem vjerovat da sam plakala na vjenčanju ko kreten. Nek Bog blagoslovi njega i njegovu vezu. Večeras je jedna od najboljih večeri mog života. Napravila bi sve da vidm braću kako se smiju.” I sve tako u tom stilu. Mediji sad pokušavaju doći do njene izjave u vezi optužbe za silovanje, no raperica im je zasad nedostupna. >> Nicki Minaj ide na sud? Evo zašto je tuži bivši dečko