'Veselo, prpošno, šareno, plesno' - tim riječima se može opisati video broj za Lukin novi singl 'Ljubav je mukte'. 'Nisam se previše opterečivao scenarijem, niti praćenjem teksta pjesme, jednostavno sam se prepustio ritmu i improvizaciji ' ističe Luka.  Uz podršku plesača iz Plesnog centra Tala i Larise Lipovac koja stoji iza koreografskih dijelova spota, Luka je još jednom potvrdio kako se u ovakvom izričaju spota najbolje snalazi.  'Stilistica Barbara Repe uz neke moje ideje osmislila je styling plesača gdje smo svakome dali prepoznatljivost, pa tako u spotu imamo punkera, pin up djevojku, zalutalu baroknu damu, hip hopera, retro plesača, rekao bih za svakoga po nešto. A ja sam ja, dvorska luda' zaključio je, uz smijeh, uvijek otvoren za zezanciju splitski glazbenik.  Za kameru i režiju bio je zadužen Jakša Jukica, dok montažu potpisuje Maida Srabović ljudi s kojima Luka redovito surađuje kako na svojim spotovima tako i pri realizaciji spotova za ostale glazbenike budući, kako i sam ističe, ne voli mijenjati ekipu s kojom se nadopunjuje i dobro funkcionira. Pogledajte novi spot:   Pjesmu 'Ljubav je mukte' autorski potpisuje David Vurdelja Babydooks koji je bio odgovoran i za njezin aranžman i produkciju. O suradnji s Babydooksom Luka nikad ne štedi riječi:     'On je kao rak samac koji je zakopan u svom studiju od 0-24, a ja kao moruzgva. Pokucao sam mu na vrata s prijedlogom da nešto pokušamo zajedno. Tako smo na obostrano zadovoljstvo ušli u jednu pravu pop/electro/happy/beat/svaštanešto simbiozu i već iza sebe imamo tri uspješna singla. Karakterno smo kliknuli, kao i glazbeno, odlično se nadopunjujemo i mislim da radimo dobre stvari. Imamo slične vizije i čujemo glazbu na sličan način. Radimo neopterećenu pop glazbu s porukom, fino isproduciranu, prijemčljivu svakom uhu.' Plasiranjem singla za singlom splitski glazbenik već naveliko najavljuje svoj peti studijski album koji bi, prema planovima, trebao svijetlo dana ugledati tijekom iduće godine.  Luku pratite na njegovoj službenoj Facebook stranici.  >> Mladi Splićanin na Dan žena poručio 'Ljubav je mukte'