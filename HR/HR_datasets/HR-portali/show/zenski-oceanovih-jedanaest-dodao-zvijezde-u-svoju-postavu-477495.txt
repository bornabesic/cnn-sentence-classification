Kako smo već najavili studenom, prerada popularnog serijala ‘Oceanovih jedanaest’, gdje bismo umjesto grupe kriminalaca trebali vidjeti grupu kriminalki, postala je stvarnost. A film, kojeg bi trebao režirati Gary Ross, poznat po filmovima ‘Igre gladi’ i ‘Pleasentville’, krenuo je u onu fazu produkcije u kojoj se sakupljaju zvijezde za takav film. Tako je osim već najavljene Sandre Bullock, koja će glumiti glavnu žensku ulogu, u postavu uskočila i Cate Blanchett. Ako toj vijesti (glasini?) dodamo i onu da je i Jennifer Lawrence jedna od glumica koje bismo mogli ugledati u takvom filmu, već nam je jasno o kakvoj stelarnoj postavi pričamo. Kako još uvijek očekujemo film u kojem je cijela postava ženska, tako ćemo reći da nam ovakav razvoj stvari nimalo ne smeta. A ove godine još nam predstoje i ženski 'Istjerivači duhova', dok ćemo Cate Blanchett moći vidjeti naredne godine u filmu 'Thor: Ragnarok', kao negativku Hela. Jennifer Lawrence trenutačno se pojavljuje u filmu 'X-Men Apocalypse' kojeg još uvijek možete pogledati u kinima. Tema: FILM 