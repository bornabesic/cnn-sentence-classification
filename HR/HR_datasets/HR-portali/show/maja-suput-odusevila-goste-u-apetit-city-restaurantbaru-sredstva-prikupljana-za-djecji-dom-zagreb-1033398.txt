U samom srcu Zagreba, u Apetit City Restaurant/baru održana je „Večera s porukom“ u kojoj je ulogu domaćice imala sjajna Maja Šuput. Prepuni Apetit City ugostio je Majine prijatelje iz svijeta biznisa i estrade, a sve s ciljem skupljanja prikupljanja sredstva za najmlađe štićenike Dječjeg doma Zagreb. Maja već niz godina surađuje s Dječjim domom Zagreb i upravo njezin izbor primatelja donacije bio je logičan nastavak te suradnje. Toplina, zabava i dobrota koja krase poznatu pjevačicu Maju Šuput osjetila se i u atmosferi na Večeri s porukom s koje su svi gosti ponijeli Zahvalnice koje su im izradila djeca iz Dječjeg doma Zagreb. – Jako volim ovaj status domaćice, a i inače sam osoba koja jako voli prijatelje i ugošćavati ljude. Večeras smo ovdje iz jednog humanitarnog razloga, tako da sve naše večere i izlasci, kao i sve ostalo što radimo iz nekog razloga čisto da se vidimo – večeras ima pokriće – a to je da skupimo što više sredstava za Dječji dom Zagreb. S njima sam već surađivala prije, i kad sam im bila u posjetu ostali su mi u lijepom sjećanju da sam baš poželjela da ova večer bude za njih – izjavila je domaćica Maja Šuput. Gradonačelnik Zagreba Milan Bandić prisustvovao je na Majinoj večeri s porukom i rekao: – Drago mi je da sam večeras ovdje zajedno sa svojim suradnicima te da je Maja ovo organizirala. I ja ću se pridružiti ovoj akciji i bit domaćin buduće večere s porukom za Dječji dom Zagreb, tako da ovoj djeci u Nazorovoj učinimo još jedno dobro djelo više, da ljubav caruje u Nazorovoj te da djeca koja nemaju ljubavi i koja nemaju oba roditelja ne budu prikraćena te ljubavi. Hvala svima na ovoj dobroti.“ – Ideja cijele priče je genijalna i čast mi je sudjelovati u ovom projektu. Ovo je spajanje ugodnog s korisnim i kao majka znam koliko je bitno u dječjem životu bitno imati roditelje jer sam i sama odrasla bez oca. Hvala Maji što nas je okupila ovdje za djecu Dječjeg doma Zagreb – rekla je poznata pjevačica Ivana Marić. Nika Fleiss izjavila je: – Hrvatski skijaški savez je također radio jednu „Večeru s porukom“ s Janicom i Ivicom, tada sam bila operirana pa nisam mogla sudjelovati, ali sad sam tu kod naše Maje i podržavam ovaj projekt. Svi razmišljamo o ovom projektu u svoja četiri zida, kako si blagoslovljen imati hranu na stolu jer mnogi to nemaju. I ako se možemo organizirati i pomoći i okupiti i družiti i veseliti za nešto dobro – štoviše, za to nikad nije problem izdvojiti ni vremena ni sredstava. Modni dvojac Elfs , Alex i Ivan, bili su Majini gost i rekli su: – Zaista je lijepo da na ovaj način možemo pomoći nekome, druženjem i nečim što je svima pod normalno – mi činimo dobro djelo. Drago nam je da smo mogli kao sudionici ovog projekta te pomoći večeras djeci iz Nazorove i hvala Maji na pozivu. Ravnateljica Dječjeg doma u Nazorovoj, gđa Jasna Čurković Kelava, izjavila je: – Ovo nije prvi put da Maja pomaže najmanjima u Dječjem domu Zagreb te smo joj izuzetno zahvalni što i ovom prigodom kroz projekt “Večera s porukom“ misli na našu dječicu i djeluje da nam pomogne. Svako druženje s Majom je jedno veliko veselo i pozitivno iskustvo pa tako i za sve prisutne večeras na ovom hvalevrijednom projektu „Večera s porukom“ koji će donijeti osmijeh na lica naše dječice. Gosti još jedne uspješne Zagrebačke Blessfood – Večere s porukom, su osim sjajnih gastronomskih specijaliteta restauranta Apetit City (LASAGNETTA OD TUNE – HRSKAVI GAMBERI  – COULIS OD PEČENE RAJČICE – SORBET OD DUNJE – FILE BRANCINA – KORA OD KESTENA I KRUHA – KREMA OD PATLIDŽANA – MEDITERANSKO POVRĆE- TIRAMISU OD LJEŠNJAKA), uživali u muzici prisutnih umjetnika predvođenih Majom Šuput i Ivanom Marić, koje su svojom pjesmom upotpunile ovaj humanitarni događaj. >> Maja Šuput oduševila! 'Kakvo je sad iskustvo na kojeg se pale sve djevojke?' 