Kraljica Hrvatske Ivana Gugić i nogometni reprezentativac Domagoj Vida očekuju svoje prvo dijete. Ivana je, naime, trudna dva mjeseca, doznaje inMagazin Nove TV. – O djeci smo razgovarali već nakon mjesec dana veze. Želimo imati puno djece, ali kad se dogodi, bit ćemo sretni. Već imamo imena i za curicu i za dečka – otkrila je u intervjuu za scenu.hr Ivana Gugić. Par je u vezi godinu i pol , a ove godine planiraju vjenčanje. Ivana se zbog ljubavi, kaže, odrekla karijere. – U svibnju će biti godina dana kako sam Kraljica Hrvatske i moram reći da je to jedno lijepo iskustvo, iako smatram da nisam iskoristila sve prilike koje sam imala, ali sam odabrala drugi smjer, tako da mi nije žao. Između krune i ljubavi, izabrala sam ljubav. To je bila spontana odluka jer kad sam postala Kraljica Hrvatske, bila sam jako zaljubljena i ništa mi drugo nije bilo važno. Uživam u ljubavi, lijepo mi je – ispričala je lijepa Dalmatinka. Pohvalila se kako je provela sedam romantičnih dana u Parizu sa svojim dragim gdje su proslavili Novu godinu, ali i da mu je počela kuhati. – Imam jedno jelo koje kuham i već je Domagoj rekao da moram naučiti kuhati i neko drugo jelo – kaže Ivana. Iako je kao mala maštala o velikom vjenčanju, sada bi ipak htjela intimnije u krugu obitelji i najdražih prijatelja. Izvorni članak pročitajte ovdje.  >> Dinamovac sljedeće godine ženi Dalmatinku, aktualnu Kraljicu Hrvatske 