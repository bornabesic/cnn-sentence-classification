Protekli vikend bio je ostvarenje snova za Severinu, koja je svojim nastupima ovoga puta osvojila čak i američku publiku. Velikim koncertom u Chicagu, u hotelu Hyatt Regency O'Hare, započela je svoju dvodnevnu turneju, koja se sutradan nastavila u Las Vegasu, u dvorani The Chelsea, koja je do sada ugostila neka od najvećih svjetskih pjevačkih imena, poput Lady Gage, Boba Dylana, Brune Marsa...   Upravo ondje, tjednima prije koncerta, sve je bilo u znaku Severine – od velikih billboarda ispred hotela Cosmopolitan of Las Vegas do Severinina imena koje se nalazilo na istaknutim mjestima hotela. Njen nastup došao je pogledati i Richard Jackson, koreograf Lady Gage, s kojim se Severina, neposredno prije nastupa, zagrijavala u garderobi i čak su i zaplesali. Uz Severinu, odlično raspoložena bila je i mnogobrojna publika koja je i u Chicagu i u Las Vegasu uglas s pjevačicom otpjevala njezine najveće hitove, kako iz novijeg tako i iz starijeg repertoara.         Čestitke nakon ovog velikog uspjeha stizale su sa svih strana, a Severina je putem društvenih mreža poručila kako nikada neće zaboraviti ono što joj je pružila američka publika.   