Iako niti jedan od dvojice glavnih glumaca nije glumac kojeg nalazimo u komedijama, ipak je poprilično vjerojatno da ćemo se propisno smijati na novi film Russella Crowea i Ryana Goslinga, 'Dobri momci' ('The Nice Guys'). Uz sigurnu dozu smijanja, posve je sigurno da ćemo dobiti i solidan triler, kao što se vidi po novim slikama glumaca iz filma. Shane Black, koji se vrlo kvalitetno premetnuo iz scenarista u redatelja, pripremio nam je veliku količinu komičnih i napetih scena u svojem filmu. A za takve scene, nužni su i prikladni glumci. Tako je redatelj osim naslovnih glumaca 'pripremio' i kvalitetne sporedne glumce, kao što su Keith David, Yaya Dacosta, Angourie Rice, Margaret Qualley, Beau Knapp i Matt Bomer. A da ne bi ispalo da su samo sporedni glumci dobili postere u stilu postera iz '70. godina dvadesetog stoljeća, i glavni glumci su putem Twittera pokazali 'svoje' postere. Uz to su objavljene i slike Kim Basinger, pa je cijela postava tu. I premda je Crowe stvarno jako kvalitetno pokazao da može glumiti razbijača, čini nam se da je to uloga koju smo već vidjeli u njegovoj karijeri, dok je uloga 'blesavca' nešto što Gosling do sada nije pokazivao, pa nam je drago kad vidimo Goslinga kako se jako dobro prilagodio takvoj glumi. Kao što smo rekli, u glavnim ulogama u filmu su Ryan Gosling i Russell Crowe, a sudeći prema 'retro foršpanu kojeg su objavili, nemamo druge nego očekivati iznimno zabavan film, koji će uvelike odskakati od uobičajenih trilera i komedija koje ćemo moći pogledati u kinima. Pogledajte video ‘The Nice Guys’ u kina stiže krajem svibnja. Tema: FILM 