Kroz svoju karijeru nas je Tim Burton nekoliko puta odveo do neobičnih i nevjerojatnih svjetova. I kako smo se navikli, svaki naredni njegov film vodio bi nas prema sve čudnijim i neobičnijim pravcima. No sad je veliki redatelj odlučio odvesti nas još dalje. Za svoj naredni uradak, Burton se primio autora Ransom Riggs, putem ekranizacije njegove knjige 'Dom gospođice Peregrine za čudnovatu djecu'. I kako možemo vidjeti u novim videima, ta je knjiga savršena za stil kojeg ima Tim Burton. Pogledajte video U priči o čudnovatoj djeci i neobičnoj gospođici Peregrine pratimo dječaka Jakea koji se nađe u sirotuštu kakvog nikada nije vidio. U njemu žive djeca s moćima poput superherojskih, i premda se ne mogu boriti s Magnetom ili Apocalypseom, i te kako su sposobna sama rješavati svoje probleme. No jednom kada ih bolje upozna, Jake otkrije da je njihova sigurnost samo iluzija i da opasnost vreba u obliku tajanstvenih, moćnih protivnika. Jake mora saznati što je istina, kome može vjerovati, i najvažnije, tko on u stvari je. Pogledajte video Ulogu mladog Jakea preuzeo je Assa Butterfield, dok je misterioznu gospođicu Peregrine odglumila Eva Green. U ostalim ulogama gledat ćemo Samuela L. Jacksona, Judi Dench, Kim Dickens te mnoge druge. Pogledajte video 'Dom gospođice Peregrine za čudnovatu djecu' u domaća kina pogledajte od 29. rujna, u distribuciji Blitz film i video. Tema: FILM 