Severina i Igor Kojić izgovorili su sudbonosno ‘da’ 22. studenog prošle godine, i to po drugi put, a ovih dana su jedno drugom, kao što i običavaju, preko Instagrama čestitali godišnjicu braka uz emotivne poruke. Igor je objavio video sa zajedničkim slikama njega, Severine i njezinog sina Aleksandra, uz prigodnu pjesmu Petra Graše u pozadini 'Ljubav jedne žene', a video je popratio riječima patrijarha Pavla: ‘Vrijeme je jedno trajanje koje ima prošlost, sadašnjost i budućnost. Ali prošlosti kao vremena nema. Ima ostataka prošlosti. Budućnosti također nema, ona će biti…’ A moja želja je da nam se svih onih 31.536.000 sekundi prošlog vremena nastavi do kraja… Jer kako kaže ova pjesma - ljubav moje žene teče mi kroz vene… 22. 11. @severina Pjevačica je ovaj put bila nešto šturija pa je uz video, također sastvljen od zajedničkih fotografija, napisala: ‘...više od života 22. 11. @igorkojic’ Severina i Igor vjenčali su se u crkvi u Istri krajem rujna, a 22. studenog sklopili su građanski brak u Beogradu. Pjevačica je polovicom listopada zbog problema s glasnicama morala odgoditi nadolazeće koncerte. Premda se s istim problemom susrela još 2007. kada je glasnice zbog zadebljanja i operirala na zagrebačkoj Šalati, sad su se pojavile glasine da je koncerte otkazala jer je ponovno u drugom stanju. O tako lijepoj vijesti još nema potvrde, a na službenom Severininom profilu na Facebooku još uvijek stoje dvije najave koncerata - 3. prosinca u njemačkom gradu Pforzheimu i 31. prosinca na dočeku Nove godine u crnogorskom gradu Baru.