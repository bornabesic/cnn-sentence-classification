Ni jedan kviz nisam vodio tako dugo kao ‘Potjeru’. Sretan sam, ponosan, upravo snimamo 500. emisiju, kaže Tarik Filipović (45). Glumac i voditelj dodaje da još nije došlo do zasićenja jer se ekipa i privatno zbližila pa rade s lakoćom. S lovcem Deanom Kotigom (29) je najbliži, no ističe da je i s drugim lovcima u jako dobrim odnosima. - I Krešo Sučević-Međeral se sjajno snašao, a svi se nadamo da će nam se i Mirko Miočić brzo pridružiti - kaže Tarik. Ekipa 'Potjere' vrlo često se druži izvan studija. Nedavno su svi došli Tariku na premijeru njegove monodrame “Ćiro”, o životu trenera svih trenera Miroslava Ćire Blaževića. Premijera je bila na Tarikov 45. rođendan, pa su kasnije zajedno slavili.  