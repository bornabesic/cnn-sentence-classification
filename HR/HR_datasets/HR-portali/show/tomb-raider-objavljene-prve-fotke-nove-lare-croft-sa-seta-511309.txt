Alicia Vikander napokon se po prvi put pojavila u svojoj novoj ulozi, kao legendarna arheologinja Lara Croft. Kako je već neko vrijeme poznato, oskarovka je naslijedila Angelinu Jolie u ovoj ulozi, dok će se jedan od negativaca iz 'Mrske osmorke', Walter Goggins, pojaviti u filmu kao glavni negativac. Kako možete vidjeti na fotografijama koje su osvanule na internetu, mlada Vikander se očigledno podosta dobro snašla u ovoj akcijskoj ulozi, nakon što je sredinom siječnja otpočelo snimanje. Vikander je 'Oscara' za sporednu ulogu osvojila za film 'Dankinja', u kojem je glumila s Eddiejem Redmayneom. Ova ekranizacija popularne igre bit će treći put da se taj lik pojavljuje na velikim ekranima, još otkako je 1996. video igra objavljena. Od tada pa do danas, snimljena su dva filma, prvi 2001. godine, a drugi 2003. godine, pa će 2018. biti zamalo 15 godina otkad smo zadnji put vidjeli Laru Croft na velikom ekranu. Na žalost, druga je ekranizacija na i danas velikom budžetu od 95 milijuna dolara zaradila samo 156 milijuna, pa je to signaliziralo kraj te franšize. Mi se nadamo da će novi film udahnuti života staroj franšizi, a vi pogledajte ostale objavljene fotografije u našoj galeriji. Tema: FILM 