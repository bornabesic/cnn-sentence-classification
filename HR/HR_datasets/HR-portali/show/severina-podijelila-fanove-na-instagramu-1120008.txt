Severinu Kojić na Instagramu prati gotovo 600 tisuća ljudi, pa stoga ne čudi što svaka njena objava pobudi veliki interes pratitelja, koji je obasipaju likeovima i komplimentima. Severina je više puta naglasila koliko je sretna što je ušla u obitelj Kojić, a to je i pokazala posljednjim objavama. Prvo je u subotu čestitala rođendan svom svekru, folk pjevaču Draganu Kojiću-Kebi, te naglasila kako je "najbolji svekar na svijetu". Zatim je za njega i navijala u srpskoj verziji emisije "Tvoje lice zvuči poznato", u kojoj je Keba imitirao Freddieja Mercuryja iz spota "I Want To Break Free", u kojem je pokojni vođa grupe Queen bio odjeven kao žena. Zvonili ste milorde? Severina je zatim sve oduševila, ali i zbunila posljednjom fotografijom na kojoj pozira odjevena u crno-bijelu haljinu. Budući da je imala veo preko lica, neki su pratitelji napisali kako ih podsjeća na udovicu, a bilo je i onih koji su pomislili da se opet udaje. Pjevačica je svoju kombinaciju komentirala s "You Rang M’Lord?", aludirajući na poznatu BBC-jevu seriju. >>Severina nakon što je pogledala svoj video: Zatvarala sam oči od srama