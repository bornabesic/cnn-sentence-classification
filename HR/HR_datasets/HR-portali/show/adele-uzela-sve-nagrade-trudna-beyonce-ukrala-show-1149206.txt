Britanska diva Adele velika je pobjednica nedjeljne dodjele Grammyja. Ušla je u povijest jer je drugi put uspjela osvojiti sve tri najvažnije nagrade, one za album, snimku i pjesmu godine, u šokantnoj pobjedi nad Beyonce. Adele je osvojila Grammy u svim kategorijama u kojima je bila nominirana – njih pet, uključujući onaj za povratnički album "25" i singl "Hello". Beyonce, koja je na dodjelu stigla s devet vodećih nominacija za svoj album "Lemonade", osvojila je samo dva Grammyja. – Moja kraljica i moj uzor je Queen B. Divim ti se. Lemonade je grandiozan album – rekla je Adele Beyonce primajući svoje nagrade. Emotivna posveta Georgeu Michaelu O Beyonce i Adele najviše se pričalo tijekom večeri koju su obilježile političke izjave i emotivna posveta preminuloj britanskoj pop zvijezdi Georgeu Michaelu te uspomena na pionira funka Princea. Za prvog pojavljivanja, otkad je prije 12 dana objavljeno da čeka blizance, Beyonce je nosila dekoltiranu sjajnu crvenu haljinu u kojoj joj se isticao trudnički trbuščić te otpjevala balade "Love Drought" i "Sandcastles" s albuma "Lemonade." Trenutak kasnije, Adele, u elegantnoj dugoj zelenoj haljini, prekinula je izvedbu nakon šeprtljavog početka posvete Georgeu Michaelu. – Žao mi je. Znam da ovo ide uživo na TV-u. Ne smijem ovo zabrljati, ovo je za njega, gore – rekla je, te zaustavila svoju izvedbu Michaelove balade "Fastlove" i zatražila da se ponovno počne. Adele (28) i  Beyonce (35)  jedine su koje su imale nominacije za sva tri najvažnija Grammyja – za album, singl i ploču godine. Chance the Rapper proglašen je za najboljeg novog izvođača, a One Pilots osvojili su Grammyja za najbolji pop duo/grupnu izvedbu, za izvedbu "Stressed Out." Veliki pobjednik Grammyja je i David Bowie, koji je osvojio svih pet nominacija za svoj posljednji album "Blackstar", uključujući onaj za najbolju rock pjesmu. Popis dobitnika: Snimka godine Adele, Hello Album godine Adele, 25 Najbolji novi glazbenik Chance the Rapper Najbolja solo izvedba Adele, Hello Najbolja izvedba pop dua/grupe Twenty One Pilots, Stressed Out Najbolji pop vokal na albumu Adele, 25 Najbolja dance snimka The Chainsmokers, Don't Let Me Down (feat. Daya) Najbolji dance/elektronski album Flume, Skin Najbolja rock izvedba David Bowie, Blackstar Najbolja metal izvedba Megadeth, Dystopia Najbolja rock pjesma David Bowie, Blackstar Najbolji rock album Cage the Elephant, Tell Me I'm Pretty Najbolji album alternativne glazbe David Bowie, Blackstar Najbolja R&B izvedba Solange, Cranes in the Sky Najbolja R&B pjesma Maxwell, Lake by the Ocean Najbolji album suvremene glazbe Beyoncé, Lemonade >>Beyoncéin otac doznao da je trudna putem interneta >>U nedjelju nas čeka veliki glazbeni okršaj Beyonce i Adele