U filmu o generalu Anti Gotovini ulogu njegove prve supruge Ximene tumači njemačka glumica kolumbijskog podrijetla Jasmin Lord. Rođena u Stuttgartu, a poznata je po filmu “Bullyparade: Der Film”. Ximenina djeda Andreasa u “Generalu” tumač 67-godišnji američki glumac Armand Assante. Naime, kruže mnoge priče o ljubavnom životu Ante Gotovine, pa tako i ta da je imao samo dvije prave, bivšu suprugu Ximenu i sadašnju Dunju. Spominje se da je Ximena, punim imenom Ximena Dalel Soler, bila novinarka kada se upoznala s Gotovinom nakon njegova izlaska iz Legije stranaca, kad je počeo raditi kao instruktor specijalaca za francusko ministarstvo obrane u Južnoj Americi. Ximena je Anti rodila kćer koja ima 27 godina, a danas ona ima i sina Alejandra. Film o životu generala, kojeg tumači Goran Višnjić, snima se do kraja svibnja u Splitu i Biogradu, a početkom lipnja ekipa se seli na Pag, gdje će se snimati, doznajemo, akcijske scene iz vremena Antine službe u Legiji stranaca. Snimat će se i na Kornatima, pa u Rijeci, a početkom srpnja seli se u Francusku. Planirani kraj snimanja je 14. srpnja.