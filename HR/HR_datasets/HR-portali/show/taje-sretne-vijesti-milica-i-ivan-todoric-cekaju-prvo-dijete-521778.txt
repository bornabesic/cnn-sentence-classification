Srpska manekenka Milica Mihajlović (33) trudna je nekoliko tjedana, a da čekaju svoje prvo dijete ona i Ivan Todorić (33) rekli su samo najbližim prijateljima i obitelji. Par se upoznao u New Yorku gdje je ona radila kao manekenka, a najmlađi sin Ivice Todorića bio na poslovnom putu. Ubrzo su ih vidjeli kako se šetaju plažama Miami Beacha. Zajedno su od kraja 2008. godine, s tim da su prekinuli pet godina poslije. Tad je Milica ipak viđena kako ljetuje na Hvaru, gdje je ranije dolazila s dečkom. No pomirili su se nakon nekoliko mjeseci. Među njima je opet zaiskrilo na proslavi njezina rođendana u Beču krajem 2013. godine. Novu godinu tad su zajedno dočekali u Las Vegasu.    