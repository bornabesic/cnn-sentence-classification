Nakon što su u prvom dijelu smjestile Shreddera u zatvor i spasile grad od sigurne propasti, našim Kornjačama se činilo da je sve baš kako treba biti i da problema više nema. Vrijeme je bilo za pizzu i skejtanje u kanalizaciji. No tako stvari ne funkcioniraju u pravom životu, pa se i najbolji planovi izjalove. Shredder, uz pomoć zlog znanstvenika Baxtera Stockmana (Tyler Perry) na novi način pokuša stvoriti svoju novu vojsku. Dvojica posve običnih sitnih kriminalaca, Bebop (Gary Anthony Williams) i Rocksteady (WWE Superstar Stephen 'Sheamus' Farrelly), pomoći će mu u planu da preuzmu vlast u svijetu. Njihovom planu na kraj mogu stati samo Nindža Kornjače. Pogledajte video A osim njihovog starog neprijatelja Shreddera, četiri najpoznatije kornjače, Mickey, Don, Leo i Raph ovog ljeta izlaze iz sjene i kreću u bitku s još groznijim protivnikom - Krangom. No u tu bitku ne idu sami. Zajedno s hrabrom novinarkom April O'Neil (Megan Fox) i trapavim kamermanom Vernom Fenwickom (Will Arnett), i uz maskiranog razbijača Caseyja Jonesa (Stephen Amell), Nindža Kornjače suprotstaviti će se silama mraka i spasiti svoj grad. Pogledajte video Film u distribuciji Blitz film i video u kina stiže 2.lipnja ove godine.   Tema: FILM 