Pripadnik Hrvatske ratne mornarice u Lori već dugo se bavi glazbom, a otpjevao je 'Just The Two Of Us' Billa Withersa i 'Više ne želim te' Harija Rončevića. Žiri showa 'Zvijezde' odlučio je da Splićanin Petar Nižić (22) ide dalje. - Skladam pjesme i doma sam napravio kućni studio. Inspiraciju nalazim u propalim vezama i teškom životu - kaže Splićanin. Majka mu je umrla dok je bio osnovnoškolac, a prije godinu dana je ostao i bez oca s kojim je živio. - Nakon svega što sam preživio više se ničega ne bojim - kaže vojnik. Petar želi biti profesionalni glazbenik, izdavati albume i napredovati u vojsci Petar je otac šestomjesečne Lare za koju kaže da mu je najveća snaga u životu. Njegovu djevojku razveselio je Petrov prolazak u drugi krug natjecanja. Marija Barišić (25) iz Kutine jednoglasno je prošla u drugi krug natjecanja.  - Kad bih opisivala samu sebe, rekla bih da sam optimistična i urnebesna - kaže Marija. U showu je zapjevala pjesme 'Johnny’s Got A Boom Boom' Imelde May i 'Mlin za kafu' Lole Novaković. Kutinjanka godinama voli pin-up stil i najbolje se osjeća u starinskoj odjeći. - Da obučem nešto drugo, to više ne bi bila ja - kaže Barišić. Pin-up cura: Marija zbog ljubavi prema glazbi ima tetovažu violinskog ključa Pjevačica tvrdi kako je glazba dio nje, ali je majka nije mogla upisati u glazbenu školu jer je s obitelji živjela na selu. - Uvijek sam se borila da pjevam pa sam si nakon srednje škole našla bend - kaže Kutinčanka. U međuvremenu je promijenila više bendova, dok nije došla do sadašnjeg Cry baby. - Tu sam upoznala supruga Ivana. Gdje god da idem, imam svojega gitarista sa sobom - smije se Marija. Par je u braku od 2013., a prije godinu i pol se vratila iz Kanade gdje je živjela i radila dvije godine. - Radim za tvrtku koja je napravila farmerski softver - kaže pjevačica. 