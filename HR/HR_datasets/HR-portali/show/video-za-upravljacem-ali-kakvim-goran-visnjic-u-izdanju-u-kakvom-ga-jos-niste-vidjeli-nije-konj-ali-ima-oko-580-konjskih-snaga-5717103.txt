Dečki i njihove igračke! Kako mora biti cool imati ovakav posao, samo je jedan od komentara oduševljenih obožavatelja na najnoviju snimku sa seta filma 'General' koju je Goran Višnjić objavio na svom profilu na Instagramu. Šibenčanina s američkom adresom u projektu redatelja Antuna Vrdoljaka gledat ćemo u ulozi generala Ante Gotovine. Ekipa je ovih dana snimala u Livnu u Bosni i Hercegovini. Na setu su imali pravu vojnu mašineriju, kojoj nisu odoljele ni velike glumačke zvijezde. Tako je Goran na kraju radnoga dana isprobao tenk marke T-55, najprodavaniji sovjetski model koji se počeo koristiti još u Drugom svjetskom ratu. I Hrvatska je u Domovinskom ratu osvajanjem vojarne u Varaždinu došla u posjed 74 komada tenka T-55. - Još jedan dan na poslu. Nije konj, ali ima oko 580 konjskih snaga - pohvalio se Višnjić, a obožavatelji su zaključili da i za upravljačem tenka odlično izgleda.