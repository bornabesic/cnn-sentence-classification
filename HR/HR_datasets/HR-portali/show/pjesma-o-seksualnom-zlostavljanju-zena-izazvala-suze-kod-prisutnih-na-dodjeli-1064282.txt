Pjevačica Lady Gaga (29) na sinoćnjoj dodjeli filmske nagrade Oscar izvedbom singla "Til It Happens to You" dirnula je prisutne u dvorani kazališta Dolby.  Jednostavnim nastupom za klavirom, uz snažnu orkestralnu pratnju, izvela je pjesmu koja progovara o problematici seksualnog zlostavljanja.  Izvedbu pjesme iz dokumentarca "The Hunting Ground" najavio je američki potpredsjednik Joe Biden (73), spomenuvši važnost zaustavljanja silovanja na studentskim kampusima u Americi.  Cijeli nastup završio je okupljanjem žrtava zlostavljanja oko pjevačice, na čijim je rukama pisalo "Nije vaša krivnja", "Preživjeli", "Dogodilo se meni". Pogledajte kako je to izgledalo jučer:  Ženski dio publike, poput glumica Kate Winslet (40) i Rachel McAdams (37), pustio je pokoju suzu, a ostatak hollywoodske kreme pun ovacija pohvalio je nastup pljeskom. Novopečena dobitnica Oscara, glumica Brie Larson (26) svaku žrtvu nasilja zagrlila je pri silasku s pozornice. Gaga je na kalifornijsku dodjelu stigla u pratnji zaručnika Taylora Kinneyja, a pjesma "Til It Happens to You" donijela joj je i prvu nominaciju za Oscara u kategoriji najbolje originalne glazbe.  >> Leonardo DiCaprio osvojio prvi Oscar u karijeri! Spotlight najbolji film >> Američki Hrvat donosi drugačiji izgled filmske nagrade Oscar