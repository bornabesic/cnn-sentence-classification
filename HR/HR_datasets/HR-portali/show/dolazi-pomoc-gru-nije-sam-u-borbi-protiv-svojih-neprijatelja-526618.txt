Ovaj put Gru neće biti sam u svojoj borbi protiv bizarnih planova njegovih neprijatelja. Njegov davno izgubljeni brat, koji za razliku od Grua ima solidnu dozu kose na glavi, pridružuje nam se u novom nastavku ovog velikog kino hita koji uveseljava cijelu obitelj. Njegov braco, koji je još uvijek na zločinačkoj strani, pokušat će Grua pridobiti za još jednu veliku pljačku, što Malce naravno oduševljava. Gruu je i ovog puta glas posudio fantastični Rene Bitorajac, a njegov filmski brat Dru je Zoran Pribičević. Hana Hegedušić je Lucy, Balthazar Bratt je Dražen Bratulić, a curice Anja, Edita i Mara su redom: Ema Karaula, Klara Uglešić i Tena Tadić. Pogledajte foršpan 'Kako je Gru postao dobar' moći ćete pogledati pretpremijerno, u 3D i 2D formatima, već od 22. lipnja u svim boljim kinima, u distribuciji Blitza. Tema: FILM