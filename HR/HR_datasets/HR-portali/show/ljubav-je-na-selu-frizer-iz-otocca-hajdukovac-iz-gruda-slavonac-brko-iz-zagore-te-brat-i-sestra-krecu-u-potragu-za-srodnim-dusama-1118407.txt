'Kupidova vila' Marijana Batinić prošetala je po Hrvatskoj, ali i Hercegovini te pronašla farmere i farmerice koji tragaju za srodnim dušama. No od njih 11-ero, samo ih je šestero prošlo dalje, odnosno dobilo dovoljan broj pisama pa će im se na njihovim seoskim imanjima pridružiti oni koje su odabrali nakon što su pročitali njihova pisma.   Marijana je nekima donijela lijepe vijesti, a nekima baš i ne. Tako je Alojz Kanceljak ostao razočaran kada mu je voditeljica kazala da nema dovoljno pisama te da nažalost ne ide dalje. No ipak mu je 'zasladila' gorko priopćenje i dovela mu djevojku Božicu koja mu je bila poslala pismo te tako ugodno iznenadila 'Putina mekog srca', kako ga je prozvala zbog sličnosti s ruskim predsjednikom.   Niti Antun Golubović nije imao sreće. 'Nadam se samo da kutija nije prazna', kazao je Antun, što je, na njegovu sreću bila istina! Naime, Antunu su također pisale djevojke, a Marijana mu je dovela i Gangstera koji će mu pomoći pronaći srodnu dušu bez obzira na to što ne ide dalje.   Sreća je pak bila na strani Denisa Penića. Iako Denis, kako je Marijana rekla, nije dobio najveći broj pisama, dobio je dovoljno da se uputi u seosko-ljubavnu avanturu! Lijepe vijesti 'Kupidova vila' imala je i za brata i sestru Dinu i Sandru Blažinu. 'Tvoja pisma nisu stala u kutiju zato ti ih nisam donijela!', otkrila je Marijana prošlogodišnjoj kandidatkinji koja je tjedan dana provela na selu kod farmera Mihaela Sklizovića. Ovaj put Sandra će, baš kao i njezin brat, sama odabrati koga će ugostiti na svojoj farmi.   Prešavši granicu, Marijana je svratila i do susjedne Hercegovine, gdje je u Grudama odličnu vijest prenijela i hercegovačkom farmeru Draženu Božiću, kojeg od milja zovu Cvrco, dok je Franji Imbrušiću morala reći da ne ide dalje. 'Nema veze, ionako mi sve moje prijateljice sada žele biti djevojke!', pohvalio se Franjo, koji je postao popularan kada su ga vidjele u prvom emisiji.   Atipičan farmer – Mario Brajković, koji je ujedno i frizer, ostao je zaprepašten kada mu je Marijana otkrila da je dobio mnogo pisama. 'Tako si dobro odglumila da ne idem dalje da sam ti povjerovao!', nasmijao se Mario kada je shvatio da se Marijana samo šalila i da je jedan od petero farmera koji kreću u potragu za ljubavlju.   Milan Cvitan i Ranko Pavlović nisu imali sreće iako ni oni nisu ostali praznih ruku već su obojica dobili po nekoliko pisama, a Stanko Rajčić, kad je već pomislio da ništa od pronalaska srodne duše, Marijana mu je otkrila da je omiljen te da njegova avantura tek kreće!   Kako će se farmeri i farmerica snaći na 'speed dateu', te koga će na kraju pozvati na svoje imanje, pogledajte već sutra u 21.10 sati, na RTL-u, u novoj epizodi 'Ljubav je na selu'! >> Njihov najsretniji dan: Tukli se u showu 'Ljubav je na selu', a sada dočekali kćerku 