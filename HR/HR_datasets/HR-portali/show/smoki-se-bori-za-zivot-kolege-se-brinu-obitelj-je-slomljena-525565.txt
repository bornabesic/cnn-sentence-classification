Ljubiša Samardžić (80) opet je u bolnici i u kritičnom je stanju, pišu srpski mediji. Glumac je u prosincu bio na operaciji mozga. Činilo se da je glumčevo zdravlje stabilno, no sad mu se stanje ponovno pogoršalo. Posljednji put Ljubiša se pojavio u javnosti krajem ožujka, kad je otvorio je 64. beogradski festival dokumentarnog i kratkometražnog filma. - Jako sam uzbuđen jer se ovaj film radio kad me zdravlje nije dobro služilo, ali evo u svakom slučaju idemo dalje - rekao je tad Samardžić. S glumcem i redateljem u publici je bila i supruga Mirjana (75). Nekoliko dana prije toga nju su uzrujali napisi kako Samardžić mjesecima ne izlazi iz intenzivne njege. Rekla je da je Ljubiša kod kuće, no ne može se često pojavljivati u javnosti.  Iako su glumčevi kolege i suradnici zabrinuti jer je obitelj Samardžić promijenila brojeve telefona, razumiju kako ne žele da ih bilo tko uznemirava i poštuju takvu odluku obitelji.