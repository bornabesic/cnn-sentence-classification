Nakon što se ozlijedio na nogometnom terenu, nogometaš Vedran Ćorluka operiran je i sada se oporavlja u Rapcu, rodnome mjestu svoje djevojke, pjevačice Franke Batelić. Prije nego što se uputio na oporavak u Istru, kratko je posjetio i Zagreb. Na svu sreću, operacija rupture Ahilove pete dobro je prošla pa je odlučio razdoblje oporavka provesti u Istri. “More i sunce lijek su za sve! Volim ovo malo mjesto”, napisao je Vedran Ćorluka i objavio fotografiju na kojoj se smiješi s rive u Rapcu oslanjajući se na štake s obzirom na to da još ne smije stati na ozlijeđenu nogu bez oslonca. Podsjetimo, dokapetan hrvatske reprezentacije i igrač ruske Lokomotive Vedran Ćorluka teško je ozlijeđen u utakmici Lokomotiva i Amkara potkraj travnja, nakon čega je završio na hitnoj operaciji. S Frankom je u vezi već gotovo pet godina.   @corlukav05_14 on Instastory today. Enjoying beautiful sunny wheather. 🌞🌅#rabac #croatia #corluka A post shared by @corluka5 on May 7, 2017 at 8:17am PDT   