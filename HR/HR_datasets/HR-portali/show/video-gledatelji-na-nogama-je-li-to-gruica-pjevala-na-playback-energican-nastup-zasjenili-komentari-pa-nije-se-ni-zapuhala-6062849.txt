Ana Gruica u večerašnjoj je emisiji showa Tvoje lice zvuči poznato odradila energičan nastup. Utjelovila je izvođača njemačke skupine Dschinghis Khan, a dočarala je njihov nastup s Eurosonga 1979. godine. - Što se tiče koreografije i energije, to je bilo donešeno - izjavila je Sandra, a Goran je kazao kako je njezin pogled govorio tisuću riječi. - Prvo mislim da našoj gljivi trebaju antibiotici jer izbori postaju sve bizarniji. Pjesma je vrlo zanimljiva. Opet si pokazala da imaš energiju, volju, snagu. Borila si se vrlo strasno - dodao je Tomo. Unatoč ovim pohvalama, na kraju su joj udijelili čak tri četvorke (to je u ovom showu najgora moguća ocjena). U ukupnom poretku je predzadnja, piše Slobodna Dalmacija. Pobijedio je Mario Roth, koji je utjelovio Montserrat Caballé i Freddieja Mercuryja i otpjevao "Barcelonu".   I komentatori su na službenom Instagramu i Facebooku primijetili da je Ana u odličnoj kondiciji jer se nije ni zapuhala, a potom se povela polemika oko toga je li uopće pjevala ili samo otvarala usta. 'Gruica je skroz odustala od pjevanja koliko vidim. Nisu se trebali ni trudit oko mikrofona', napisala je jedna gledateljica, a na to se nadovezala druga: 'Zašto ona skoro uvijek pjeva na playback, a drugi ne? Nisam znala da se to smije. Ne bi se trebalo...'. Bilo je još sličnih komentara: 'Dal' je uopće pjevala???', 'Jel' vas sramota? Pa vidi se da ne pjeva a i ono snimljenog njenog glasa što pustite je nisšta naspram koliko su prateći vokali otpjevali....Ima li koja pjesma za sljedeću emisiju da ne mora uopće pjevati pa da je date Gruici da se što manje sramoti...' i sve tako u tom stilu. Doduše, bilo je i onih koja je Ana oduševila pa su joj tepali 'najbolja, naj naj naj...'. 'Nemojte zamjeriti, ali nikad nisam mislila da ću reći : Odlična je!', 'Meni je ovdje bila bolja nego do sad. Nisam joj fan, al dobro je otplesala, zabavila me'. A evo i video snimke njenog nastupa pa procijenite sami pričaju li gledatelji gluposti ili su njihove sumnje opravdane, piše Slobodna.