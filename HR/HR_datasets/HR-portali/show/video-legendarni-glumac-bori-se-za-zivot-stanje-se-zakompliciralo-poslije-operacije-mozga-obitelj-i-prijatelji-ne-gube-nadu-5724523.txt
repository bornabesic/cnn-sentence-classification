Legendarni srpski glumac Ljubiša Samardžić u prosincu prošle godine završio je na operaciji mozga, a od tada se, piše srpski Story, bori za ozdravljenje. Najveća potpora u najtežim životnim trenucima su mu članovi obitelji i dugogodišnji prijatelji. Zbog brojnih komplikacija Ljubišino stanje i dalje je neizvjesno, a 80-godišnji glumac prije dva tjedna nije se ni pojavio na dodjeli nagrada Beogradski pobednik, gdje je trebao primiti priznanje za izuzetan doprinos filmskoj umjetnosti. Samardžić nikoga nije htio opterećivati vlastitim problemima pa javnost dugo nije ni znala ništa o njegovu narušenom zdravlju.