Da je do sada već mnogo matematičara prošlo kroz studijo 'Superljudi', znaju svi koji petkom od 20 sati na RTL-u prate ovaj nevjerojatan show. No da matematičar možeš biti već s pet godina, i to takav da ostaviš bez teksta baš sve, dokazat će Anđelo Bačani iz Ludbrega. Njegova vještina je matematika – rimski i egipatski brojevi. Mali genije kaže da čim vidi brojeve, odmah zna i rezultat, u što će se svi i uvjeriti nakon njegovog zadatka. Anđelo, naime, izračuna ono što neki ne bi mogli niti uz pomoć kalkulatora, a kaže da je u show došao pobijediti. Od novca će kupiti nešto što puno košta - slatkiše. Neodoljivi mali genijalac osvojit će srca svih gledatelja, a iako je još jedan među matematičarima, Anđelo se razlikuje od ostalih - osim neobjašnjive vještine, pršti energijom i hiperaktivnošću, u što se prvi uvjerio Momčilo. Je li Anđelo sve matematičke zadatke riješio bez problema i time zaprepastio baš sve, ne propustite pogledati u petak od 20 sati na RTL-u. 