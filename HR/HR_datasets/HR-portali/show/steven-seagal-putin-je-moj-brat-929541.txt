Već dugo poznata je fascinacija Stevena Seagala ruskim predsjednikom Vladimirom Putinom, a sada je poznati akcijski junak u dugačkom pismu Rossiskaya Gazeti napisao da je Putin "jedan od najvećih svjetskih vođa današnjice". Seagal kaže da Putina smatra "prijateljem i bratom". Njih dvojica zbližila su se zbog ljubavi prema fitnessu i borilačkim vještinama u trenutku kad je Putin pozvao na sovjetski način ocjenjivanja fizičke spreme osnovnoškolaca. Također, već prije ovog mjeseca njih su se dvojica pojavila zajedno na događaju kojim se promicao zdrav način života među mladeži. Seagal je napisao i da je "on Amerikanac te kako voli svoju zemlju", a američku vanjsku politiku prema Ukrajini nazvao je "idiotskom". – Nije tajna da dijelim političke stavove republikanaca i da mi se ne sviđaju potezi predsjednika Obame. Na puno načina to čak i nije njegova krivnja, no ljudi u njegovu užem krugu imaju političke poglede koji su dijametralno suprotni Rusiji. Prema mojem mišljenju, situacija u kojoj su SAD i Rusija na suprotnim stranama ograde nenormalna je. Moja je zadaća da napravim sve kako bih olakšao normalizaciju odnosa. Svima će koristiti – napisao je Seagal. >>Steven Seagal postaje zaštitno lice ruske industrije oružja 