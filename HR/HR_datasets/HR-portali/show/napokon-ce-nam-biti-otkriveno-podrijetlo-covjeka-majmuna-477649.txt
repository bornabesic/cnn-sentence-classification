Godine su prošle otkako je muškarac kojega smo zvali Tarzanom (Alexander Skarsgård) napustio afričku džunglu i preuzeo svoje pravo ime, John Clayton, Lord Greystokea. No sada sa svojom voljenom ženom Jane (Margot Robbie, koju ćemo sredinom ljeta vidjeti i u 'Odredu otpisanih') odlazi natrag u Kongo da bi bio dio trgovačkog izaslanstva svojeg Parlamenta. Svjestan da je samo pijun u smrtonosnoj igri pohlepe i osvete, koju je osmislio Belgijac Leon Rom (Christoph Waltz), Tarzan će poduzeti sve što treba da bi zaštitio one koji su mu najvažniji. Ljudi koji stoje iza smrtonosne zavjere nemaju pojma kakvu silu su probudili. Pogledajte IMAX video Redatelj David Yates ('Harry Potter 5-8', nadolazeći film iz istog svijeta 'Čudesne zvijeri i gdje ih naći') režira 'Legendu o Tarzanu' prema scenariju Adama Cozada i Craiga Brewera, prateći pozorno temelje priče koju je stvorio legendarni pisac Edgar Rice Burroughs. Film se u kinima očekuje početkom srpnja, u 2D, 3D i IMAX formatima. Tema: FILM 