Jedan od najuglednijih skladatelja današnjice, Hans Zimmer, izjavio je u intervjuu za BBC HARDtalk da prestaje pisati skladbe za superherojske filmove. Pogledajte video - Radio sam na 'Batman: Početak' s Chrisom [Nolanom, op.a.] prije 12 godina. Tako da je Trilogija o Vitezu tame za vas tri filma. Za mene je to bilo 11 godina života - rekao je kompozitor. Skladatelj je u svojoj karijeri skladao muziku za preko 150 filmova. Radom se počeo baviti sredinom '70., a prvu pravu priliku dobio je radom na filmu 'Kišni čovjek'. 1994. je za svoj rad na filmu 'Kralj lavova' nagrađen i Oscarom, nakon čega je nastavio snimati filmsku glazbu koju ste mogli čuti u filmovima 'Pirati s Kariba', 'Gladiator', Posljednji samuraj' i drugi. Njegovu glazbu mogli ste čuti i u filmu 'Batman v Superman: Zora pravednika', koja će očigledno biti zadnja te vrste za Hansa Zimmera. Tema: FILM 