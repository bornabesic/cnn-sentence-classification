Princ Harry je potvrdio kako je američka glumica Meghan Markle njegova djevojka, no u priopćenju za javnost je napao medije zbog toga jer su je uznemiravali. U izjavi se govori kako u vezi nekoliko mjeseci, te kako gospođica Markle nije zaslužila takav tretman. Paparazzi ne prezaju ni od čega - Neki od takvih članaka su vrištali s naslovnica nacionalnih tiskovina, a bili su puni seksističkih i rasističkih napada, pogotovo u komentarima ispod članaka na internetu. Ima i članaka koji su odmah povučeni, jer smo protiv takvih medija poduzeli pravne bitke. Njena majka mora se boriti s paparazzijima da bi ušla u svoju kuću, a ti fotoreporteri ne prezaju ni od toga da ilegalno uđu na njen posjed. Bivšem dečku se nudi novac u zamjenu za bilo koji prljavi detalj iz njenog života, a uznemiravaju se i prijatelji, kolege i susjedi, kako bi se doznalo bilo što - stoji u priopćenju kojeg je potpisao Harryjev glasnogovornik, objavio je BBC. U priopćenju se dodaje kako je princ Harry zabrinut za sigurnost gospođice Markle, te kako je razočaran jer joj ne može pomoći. - Jasno mu je da će mnogi komentirati kako je to "cijena koju mora platiti" i da je "sve to dio igre". On se ne slaže s time, jer ovo nije igra, nego njen i njegov život - stoji na kraju priopćenja. >>Princ Harry ljubi mlađahnu glumicu? 