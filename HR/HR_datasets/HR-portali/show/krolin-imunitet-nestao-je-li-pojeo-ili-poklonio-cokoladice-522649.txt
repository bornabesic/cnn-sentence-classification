Na redu je još jedan veliki izazov. Marijana Batinić obavještava kandidate da će igrati nogomet uz brdo. Svaki kandidat ima svoj gol na vrhu brda, a pobjednik je onaj koji prvi uspije zabiti pet golova. Nagrada je po običaju primamljiva – jedan kilogram manje na idućem vaganju. Slijedi trening kojeg vodi Sanja i koji će trajati više od dva sata, a Leonardu pripada čast zagrijavanja ekipe. Kako još uvijek traje tjedan u kojem je kandidatima obećan poziv od obitelji neki će imati priliku porazgovarati s voljenima. Kandidati se i dalje vesele osobnim transformacijama pa će se Darjan i Leo uvjeriti u gubitak suvišnih kilograma isprobavajući traperice koje su nosili prije ulaska u kuću. Slijedi vaganje pa će dame Ana i Gabi ne bi li upotpunile dojam nabaciti frizuru u i šminku te oduševiti sve. Na vaganju Marijana Batinić najavljuje crvenu liniju što kandidati prihvaćaju s olakšanjem jer ne moraju prolaziti kroz još jednu eliminaciju. Marijana traži Krolu da pokaže čokoladni imunitet koji je osvojio na iskušenju, ali on ga nema. Je li ga pojeo, poklonio? I hoće li zbog toga ostati bez imuniteta? Finalni tjedan 'Života na vagi' gledajte od ponedjeljka do četvrtka u 20 sati na RTL-u. 