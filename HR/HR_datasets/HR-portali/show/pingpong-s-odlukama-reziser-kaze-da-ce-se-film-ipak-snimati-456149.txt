 Premda je početkom jeseni objavljeno da se neće ići dalje s drugim dijelom filmova o borbi robota i vanzemaljskih čudovišta, redatelj Del Toro je u ponedjeljak otklonio sve sumnje - film se ipak snima. ‘Bitka za Pacifik’ zaradila je preko 400 milijuna dolara diljem svijeta. A kako je film koštao čak 190 milijuna, pitanje nastavka je ipak bilo na klimavim nogama. No, nakon del Torove potvrde da je priča napravljena , i ovotjednog tweeta, čini se da producenti filma, Legendary Pictures, ipak neće odustati od kolosalnih robota samo tako. No valja uzeti u obzir i da je prvotni datum za nastavak, 4. kolovoza 2017., nestao s rasporeda snimanja. Tako da ćemo se mi malo strpjeti prije donošenja konačne odluke o tome hoće li ili neće biti nastavka. Ipak nije redatelj taj koji donosi konačnu odluku, već studio sa svojim novcem. 