Mladi 15-godišnji britanski pjevač Kyle Tomlinson sinoć se na najbolji način osvetio žiriju emisije "Britain's Got Talent".  On se u popularnom natjecanju pojavio prvi put prije tri godine, a tada je dobio četiri glasa ne. Štoviše, jedan od članova žirija, David Williams, rekao mu je kako bi trebao naći nekog učitelja pjevanja. Kyle je ozbiljno shvatio njegov savjet i u sinoćnjoj emisiji doživio ovacije publike i žirija kada je otpjevao "Hallelujah" Leonarda Cohena. Upravo je Williams na kraju i pritisnuo zlatnu tipku i Kylea poslao direktno u polufinale, u emisje uživo. - Djed i baka su u moje pjevanje uložili 2000 funti i tako mi ostvarili san. Nažalost djed me nije mogao gledati, jer je u bolnici gdje čeka da mu operiraju tumor. No, njemu sam prvom javio što se dogodilo i bio je oduševljen. Nastup u polufinalu posvetit ću njemu, i nadam se da ću na kraju pobijediti - kazao je Kyle za The Sun.