Ono što smo vidjeli u najnovijem, odnosno prvom foršpanu za Spider-Mana u kojem glavnu ulogu ima Tom Holland nas je istinski oduševilo pa smo stekli dojam da stvarno dolazi izvrsna adaptacija na velike ekrane. U prvom foršpanu je Holland još jednom (nakon što je ulogu izvrsno pokazao u ovogodišnjem hitu 'Kapetan Amerika: Građanski rat') demonstrirao kako stvarno razumije lika, što unutar, što izvan odijela. A kako je postalo posve jasno nakon što je u kina došao 'Amazing Spider-Man 2', bitno je i da glavni lik u superherojskom filmu ima i dobre protivnike. Iako je Jamie Foxx podosta dobro odglumio trapavog programera Maxa Dillona koji postane Electro, ipak bismo rekli da je kao Electro jako zakazao. U novom filmu o ovom paučastom superjunaku, protivnici su okrutni Vulture te Shocker, koje možete vidjeti u akciji u ovom foršpanu. Jedini kojeg još uvijek nismo vidjeli jest Tinkerer, no kako je ovo tek prvi foršpan reći ćemo da ima vremena. Pogledajte video Film režira Jon Watts, a u glavnim ulogama su Tom Holland kao Spider-Man, Marisa Tomei kao ujna May, Michael Keaton u ulozi spomenutog negativca Vulturea. Robert Downey Jr. nastupa u svojoj već klasičnoj ulozi kao Iron Man, a Donald Glover se pridružio glumcima u neimenovanoj ulozi (smatra se da bi on također mogao obući Spider-Manovo odijelo). Bokeem Woodbine je Shocker, a spomenutog Tinkerera glumi Michael Chernus, dok kao heroina nastupa Zendaya koja će preuzeti ulogu Michelle. 'Spider-Man: Homecoming' bi se u kinima trebao pojaviti početkom srpnja 2017. godine. Tema: FILM 