Kako je 'Batman v Superman: Zora pravednika' na izlasku iz kino dvorana, vrijeme je da nam novi set superjunaka dođe u kina. Vjerojatno već shvaćate da je 'Kapetan Amerika: Civilni rat' vrhunac svega što smo do sada vidjeli o 'Osvetnicima', Iron Manu i samom Kapetanu Americi, jer se u filmu pojavljuju likovi iz svih prethodnih filmova, a slijedimo radnju koja povezuje cjelokupne prethodne događaje. I premda je samo iščekivanje teško, ipak tu imamo Marvel, koji nam svako malo daje još novih materijala. Dobar dio toga je već viđeno, no ne možemo se zbog toga buniti. Naime, kao što smo vidjeli u drugom foršpanu za 'Batman v Superman', neke stvari se ipak ne trebaju saznati u foršpanima, već tek u kinu. Prvi je video u stvari 'samo' postrojavanje cjelokupne ekipe, u njihovim već karakterističnim pozama. Pogledajte video Uz taj video, pušten je i ovaj u kojem smo po prvi put shvatili zašto je T'Challa, odnosno Black Panther, toliko smrtonosan protivnik. Njegova snaga, spojena s kandžama koje deru kroz svaki materijal, je istinski ubojita stvar. Pogledajte video A kao šećer na kraju, japanski foršpan nam je pokazao još kadrova koje do sad nismo vidjeli nigdje. Kao i za prethodne videe, vrijedi pravilo da nema nikakvih spoilera. Ljudi koji su radili ove spotove istinski su znali što treba, a što ne treba pokazati. Pogledajte video U filmu 'Kapetan Amerika: Građanski rat' Robert Downey Jr. i Chris Evans glume Iron Mana odnosno Kapetana Ameriku koji se ozbiljno posvađaju zbog pitanja nacionalne sigurnosti. Njihovi prijatelji svaki zauzmu jednu stranu te tako otpočne pravi rat među superjunacima. Sebastian Stan (Winter Soldier), Scarlett Johansson (Black Widow), te Don Cheadle ( Warmachine) opet su se našli u svojim ulogama iz prethodnih filmova, a pridružuju im se i Anthony Mackie kao Falcon, Paul Rudd kao Ant-Man te Elisabeth Olsen kao Scarlet Witch. Chadwick Boseman glumi spretnog aristokrata, Black Panthera, dok je atentatora na Kapetana Ameriku, Crossbonesa, utjelovio Frank Grillo. 'Kapetan Amerika: Građanski rat' u CineStar kina dolazi 05.05. ove godine, za manje od mjesec dana. Tema: FILM 