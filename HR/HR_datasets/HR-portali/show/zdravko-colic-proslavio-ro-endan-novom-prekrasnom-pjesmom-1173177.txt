Danas, točno u podne publika diljem regije, na sam rođendan Zdravka Čolića premijerno je predstavljena nova glazbena priča naziva ‘Mala’! Glazbena legenda svojoj vjernoj publici odlučila je dati najljepši rođendanski poklon. Tekst i glazbu pjesme potpisuje Momčilo Bajagić Bajaga , aranžman Nikša Bratoš, a režiju je kao i u nekoliko prethodnih spotova, Čolić povjerio Aleksandru Kerekešu Kekiju, čija je zamisao da se emocija ove lepršave i ljetne pjesme dočara kroz jednu romantičnu i zavodljivu filmsku priču. Zajedno sa ekipom suradnika, Zdravko je nedavno boravio na vrlo zanimljivim lokacijama, gotovo neprepoznatljivim i za same stanovnike Crne Gore, a spot je snimljen u dva dana sa više od trideset sati snimljenog materijala. Od Kotorske općine do Bara, preko Skadarskog jezera, na šest različitih lokacija zabilježene su čari i ljepote starih primorskih ulica i predivnih zdanja, koje do sada nisu viđene u glazbenim spotovima. - Radujem se i drago mi je što za rođendan poklanjam novu pjesmu i spot publici. U planu je da petnaesti studijski album bude objavljen ove jeseni, a ovo je prva pjesma sa novog albuma koju predstavljamo, koju sam radio sa mojim dugogodišnjim suradnicima. Tekst i glazbu napisao je Bajaga, a Nikša Bratoš je napravio aranžman - rekao je Čolić. - Glumici Jeleni Gavrilović povjerena je glavna uloga ’Male’, kako sama pjesma i nosi naziv. Ona će vas povesti u jednu laganu romantičnu priču, koju dijeli sa modelom Bojanom Karasom. U igri zavođenja, Jelena glumi mladu filmsku divu čije se snimanje filma odvija u jednom primorskom, ribarskom mjestu. Uloga hladne i pomalo nedostupne dive, koja vješto lovi pogled mladog ribara ne krijući zaintrigiranost, učinila je ovu priču veoma zanimljivom’, otkrio  je redatelj Keky.