Nakon što se u javnosti pojavila informacija da će Tatjana Tajči Cameron sudjelovati u novoj sezoni hrvatskog Big Brothera koji uskoro kreće na RTL-u, ona je to odlučno demantirala u svom postu na Facebooku.  - Za sada želim javno reći da nemam nikakve namjere učestvovati u emisiji Big Brother, napisala je Tajči. Tajči je inače suradnica na novom portalu Večernjeg lista Moja Hrvatska na kojem možete pratiti njezine blogove.  "Hrvatsku moraš jednom posjetiti, jedriti Jadranom s nekim tko poznaje najljepše uvalice, doživjeti spontano pjevanje u nekoj konobi uz domaći pršut, sir i vino, subotnjim jutrom otići na Sljeme i naći se s prijateljima na Puntijarki. Okupati se ispod slapova Krke ili gledati kako drugi uživaju jer je tebi prehladno. Prošetati Zagrebom rukom pod ruku s prijateljicom i popiti kavicu na Cvjetnom trgu", ovdje zastajem jer navire nostalgija koja mi usput koči glasnice, napisala je Tajči u svom posljednjem postu na portalu Moja Hrvatska.   Portal Moja Hrvatska možete pratiti i preko njegove Facebook stranice.