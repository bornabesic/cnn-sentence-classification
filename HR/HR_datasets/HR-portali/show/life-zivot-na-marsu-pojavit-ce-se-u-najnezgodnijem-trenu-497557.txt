U filmu 'Life' pratit ćemo priču o šestero znanstvenika na Međunarodnoj svemirskoj postaji koji se nađu u žiži svjetske pažnje kada se pokaže da je čovječanstvo otkrilo život na drugom planetu, Marsu. No kada posada krene istraživati, njihove metode poluče neočekivane posljedice kada se pokaže da je otkriveni život značajno inteligentniji nego što se mislilo. Pogledajte prvi foršpan Kako nas je prošle godine oduševljavao film 'Marsovac', tako ćemo tijekom 2017. biti ushićeni zbog ovog znanstveno fantastičnog filma. Redatelj Daniel Espinosa ('Sigurna kuća', 'Dijete 44') će uz podršku scenarista Rhetta Reesea i Paula Wernicka ('Zombieland', 'Deadpool') donijeti ovaj film na velika platna. U glavnim ulogama nalaze se Jake Gyllenhaal, Rebecca Ferguson ('Nemoguća misija 5'), Olga Dihovichnaya, Ariyon Bakare, Hiroyuki Sanada ('The Wolverine') i Ryan Reynolds. Pogledajte međunarodni foršpan 'Life' u kina dolazi 26. svibnja 2017. godine, samo tjedan dana nakon nove 'Spasilačke službe', a tjedan dana prije novih 'Pirata s Kariba'. O svim vijestima vezanim za film moći ćete pravovremeno čitati na našim filmskim stranicama. Tema: FILM 