Nagrada 'Barbara Dex' koja se dodjeljuje već 21 godinu nakon finala Eurosonga za najgore odjevenog natjecatelja pripala je Crnogorcu Slavku Kaleziću (31). Slavko je za nastup na Eurosongu odjenuo prozirnu crnu majicu te dugu, plavu suknju koju je usred nastupa strgnuo sa sebe i ostao u svjetlucavim hlačama sa zlatnim remenčićima oko struka.  Slavko je navodno bio toliko razočaran time što nije prošao u finale Eurosonga da je napravio 'scenu'. U suzama je napustio dvoranu te se izderavao na tehničare jer ih je krivio za svoj debakl.  Neslavnu nagradu za najgori outfit prošle godine 'osvojila' je hrvatska predstavnica Nina Kraljić koja je nosila haljinu Juraja Zigmana. Slično kao i Jacques Houdek ove godine, Nina je postala prava internetska senzacija zbog haljine.