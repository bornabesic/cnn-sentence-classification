Prva sezone kultne serije Davida Lyncha (71) koja je promijenila žanr televizijske serije kakvu smo dotad poznavali, emitirana je davne 1990. godine. Nakon popularne prve sezone, Lynch je snimio i drugu koja se emitirala 1992. godine te film 'Fire Walk With Me'. Kao što su i sami likovi najavili, serija se vraća 25 godina kasnije te donosi nove zavrzlame u misterioznom gradiću. Prema najavama redatelja, serija će i dalje pratiti živote mještana i detektiva Dalea Coopera koji je riješio ubojstvo lijepe srednjoškolke Laure Palmer. Iako je Laura mrtva, pojavit će se u novoj sezoni. Sheryl Lee (50) nakon kultne serije igrala je u kazalištu. Lynch ju je navodno toliko želio u seriji da je napisao lik Maddie kako bi ona što više bila na setu. Coopera je igrao Kyle McLachlan (58) koji se vraća i u trećoj sezoni. Glumac je nakon uloge u 'Twin Peaksu' zaigrao u Lynchovom 'Plavom baršunu' i 'Dina', a okušao se i u 'Seks i gradu' te u 'Kućanicama'. Lara Flynn Boyle (47) igrala je u odvjetničkoj seriji 'The Practice' te glumila u mnogim filmovima, a pažnju je privlačila mnogobrojnim estetskim korekcijama zbog kojih je danas gotovo neprepoznatljiva. U seriji je glumila Donnu, ali prema najavama, Laru nećemo ponovo gledati. Priča o Bobbyju 25 godina kasnije će se nastaviti. Dana Ashbrook (49) u filmovima nije ostvario veće uloge, a mnogi ga se sjećaju iz 'Dawson's Creeka'. Lijepa Mädchen Amick (46) vraća se u seriju u kojoj se proslavila kao konobarica Shelly Johnson. Nakon 'Twin Peaksa' zaigrala je u još nekoliko serija, ali nigdje nije ostvarila veći uspjeh. Iako mnogi očekuju kako se Leland neće vratiti, varaju se. Laurin otac kojeg je tumačio Ray Wise (69) pojavljuje se u trećoj sezoni. Glumac je nakon 'Twin Peaksa' igrao u mnogim blockbusterima. Lynch će u treću sezonu vratiti i doktora Jacobyja, Laurinu majku Sarah, Eda Hurleya, Lucy Moran i druge.