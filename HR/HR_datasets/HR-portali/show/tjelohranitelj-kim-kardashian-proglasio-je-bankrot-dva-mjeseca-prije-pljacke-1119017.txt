Tjelohranitelj Kim Kardashian 43-godišnji Pascal Duvier proglasio je bankrot samo dva mjeseca prije nedavne pljačke, u kojoj su reality show zvijezdi u pariškom hotelu ukrali nakit vrijedan 10 milijuna eura. Njegova njemačka tvrtka Protect Security koja pruža usluge čuvanja mnogim poznatim osobama kao što su Kanye West ili članovi grupe Black Eyed Peas, raznim vjerovnicima dužna je 1,1, milijun eura. Izbrisao zajedničke fotografije Mediji su i dosad spekulirali kako su pljačkaši morali imati pomagača iznutra, koji im je dojavio kad trebaju krenuti budući da je Duvier u vrijeme pljačke bio u jednom pariškom klubu, u kojem je čuvao Kourtney Kardashian i Kendall Jenner. Sumnju je podgrijalo i to što je Duvier jučer na Instagramu obrisao sve fotografije na kojima je s Kim Kardashian i Kanye Westom. Ipak, Kim Kardashian po navodima američkih medija i dalje vjeruje Duvieru, a on je, kako je rekao, fotografije obrisao kako na taj način ne bi itko mogao doznati informacije o kretanjima i običajima njegovih poslodavaca. >>Snimke otkrile detalje: Policija rekonstruirala napad na Kim Kardashian