Nakon pjesme 'Da se bar u kišu pretvorim', splitski pjevač Saša Jakelić ima novu pjesmu i video spot. Pjesma 'Ja sam rijeka' jaka je i životna ljubavna pjesma, a Saša i ovaj put pomno gradi glazbu koja se uz raskošan i prepoznatljiv aranžman stapa s poetičnim tekstom Katarine Jakelić. Režiju spota koji donosimo premijerno, potpisuje Roko Birimiša, glumica je Martina Vukojević, a između ostalog sniman je i na Vrličkom Suhom polju gdje se 60-ih snimao čuveni film Winettou.   -Pjesma je, kako je ja kao interpret i autor doživljavam, jedna metafora pozitivne životne snage, svojevrsno sidro ljubavi koje nam je svima potrebno čak i kad život turbulentno teče poput brze i nemirne rijeke. Mislim da će se mnogo ljudi u njoj prepoznati'', rekao je Saša. Tema: Muzika