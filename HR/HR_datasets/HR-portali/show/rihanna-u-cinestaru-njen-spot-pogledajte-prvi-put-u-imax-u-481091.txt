Paramount Pictures i IMAX® korporacija su danas objavili da je novi Rihannin video za single 'Sledgehammer', napisan specijalno za dugoočekivani film 'Zvjezdane staze: S one strane', redatelja Justina Lina. Video se počinje prikazivati ekskluzivno u IMAX kinima diljem svijeta, pa tako i u CineStaru IMAX u Arena centru od četvrtka, 30. srpnja. 'Sledgehammer' je prvi video spot snimljen u cijelosti IMAX® kamerama. Redateljica spota, Floria Sigismondi, koristila je novu ALEXA IMAX® kameru, istu onu koja se koristila na filmu 'Kapetan Amerika: Građanski rat'. ALEXA IMAX 65mm kamera je nova generacija revolucionarnih 2D digitalnih kamera razvijenih kroz partnerstvo između kompanija ARRI i IMAXa. Kamera, u kombinaciji s IMAX digitalnim procesom remasteringa, pruža najvišu razinu digitalne slike u kojem su i slika i zvuk zapanjujuće stvarni, s netaknutom jasnoćom, nevjerojatnim detaljima, živim bojama i većim dinamičkim rasponom za superioran kontrast. - Fan sam franšize 'Zvjezdane staze' od kad sam bila djevojčica. Sviđala mi se ideja o otkrivanju novih svjetova i nepoznatog. Činjenica da sam prvi redatelj koji snima u potpunosti IMAX kamerama, i koristi revolucionarnu tehnologiju po prvi puta u povijesti, je definitivno otkrivanje novih svjetova i san koji se upravo ostvario - izjavila je ovom prilikom Sigismondi. Rihanna je pjevačica, glazbena producentica, spisateljica tekstova i glumica. Prodala je 60 milijuna albuma i 215 milijuna digitalnih singlova diljem svijeta. Objavila je osam albuma, od koji je čak 14 bilo na vrhu ljestvica te je dobitnica i osam nagrada Grammy. S preko 8.5 milijardi video pregleda, Rihanna je najgledanija glazbenica na Vevo/YouTube mrežama i jedna od najutjecajnijih pjevačica na Facebooku s preko 81 milijuna Like-ova.  'Zvjezdane staze: S one strane' dugoočekivani je nastavak globalno popularne franšize, a u CineStaru ga možete pogledati od 21. srpnja u najprestižnijim IMAX, 4DX, 3D i 2D digitalnim formatima. Tema: FILM 