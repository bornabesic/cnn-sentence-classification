Navikla sam se na aplauz, no to što mi je publika dala u Lisinskom dugo ću pamtiti. Bila sam na rubu suza, rekla je Radojka Šverko (69). Koncertom u Lisinskom diva je proslavila 50 godina karijere. Dva sata pjevala je hitove, pjesme iz mjuzikala... - Da me nije boljela noga, pjevala bih još dva sata - kaže Radojka, koju su iz prvih redova slušale Gabi Novak (80), Tereza Kesovija (78) i Ksenija Erker (63).  - Proljeće je tu, pupoljci su posvuda, a najljepši je tu, s nama, rekao joj je nedavno maestro Alan Bjelinski (52). Njih dvoje bliski su prijatelji 25 godina.  