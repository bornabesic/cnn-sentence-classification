I ranijih je tjedana to bio slučaj, no gledatelji su se ovaj put osobito žestoko obrušili na članove žirija showa Tvoje lice zvuči poznato, Sandru Bagarić i Gorana Navojca. Operetnoj pjevačici i ranije su zamjerali vulgarnost, neukusne komentare, iritantnost, a sad je postalo očito koliko na glasovanju zamjeraju i glumcu Navojcu kojemu, ako je suditi po komentarima na Facebooku, pripisuju osobitu sklonost radijskoj voditeljici Ivani Mišerić, te osobitu nesklonost Nives Celzijus, piše Slobodna Dalmacija. Ovo su samo neki od komentara na službenom profilu emisije: "Otišlo sve k vragu, favoriziranje netalentiranih, bojkotiranje nadarenih, Bagarićka koja je negledljiva, mene je sram kad je slušam i gledam, žena ima problema i to velikih, a Goran i očita netrpeljivost prema Nives, jako ružno i bezobrazno." "Neću više gledati kako Goran slini za Mišerićkom, kako nepravedno žiri daje glasove..." "Tomo je kralj i gospodin, a ostale članove žirija bolje ne komentirati..." "Nives po ko zna koji put najbolja, a žiri za otrat pod!" "Sram Vas može biti koliko degradirate Nives i Marija. A Navojec me je jakooooo razočarao..." "Pobjedu je trebao odnijeti ili Mario ili Nives... ali eto ne znam po kojim se to kriterijima ocjenjuje.... A Goranove ocjene večeras razočaravajuće..." "Mario Roth odradio fenomenalnu transformaciju... sve je bilo savršeno pogotovo pjevanje... glasovno ga je skinuo jako dobro i pobjeda je trebala bit njegova... Navojec postaje nepodnošljiv." "Najbolji su bili Mario i Nives! Ponekad imam osjećaj kao da ne slušam i ne gledam iste izvedbe kao i žiri...." "Treba upristojit ovu Sandru Bagarić, dere se dok natjecatelji pjevaju, ne zna se ponašati ni kontrolirati, fuj, stvarno jadno!" "Mario i Nives opet najbolji bez obzira na bodove :) Kod nas niš ne može bez namještanja.... Uništit će show!"