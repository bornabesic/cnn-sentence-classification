U trećoj emisiji „Superljudi“ publika je odlučila da je najbolji Darko Đorđević. On je, naime, uspio zapamtiti 24 para blizanaca u samo tri minute te ih uspješno povezati. Veće iznenađenje od njegove supermoći bila je poruka njegove supruge, koja je u mirovnoj misiji u Srednjoafričkoj Republici. Supruga mu je poručila da je on njezin superčovjek, na što Darko nije ostao imun pa su potekle i suze, a tješio ga je gotovo jednako raznježeni voditelj Momčilo Otašević. Ivan Starčević dobio je zadatak da na 12348 piksela pronađe tri koja su zamijenjena koristeći se stereoskopijom. Uspio je pronaći dva, što je bilo dovoljno žiriju – Anđelki Prpić, Zrinku Tutiću, Branki Đuriću Đuri i Vuku Aleksiću da ga svrstaju u tri najbolja natjecatelja večeri.  Uspješna je bila i Riječanka Matea Trošalj, koja je morala između 20 nabildanih muškaraca, koristeći se samo vidom, pronaći onog kojeg je prije toga pipala zatvorenih očiju. Oba puta je uspješno izvršila zadatak te se tako našla s Darkom i Ivanom u borbi za finale. Glasovi publike odlučili su da ćemo u polufinalu ipak gledati Darka.  Od ostalih natjecatelja svojom moći savršene memorije zadivio je 16-godišnji Relja Šnajdar, koji je između 70 polja uspio zapamtiti brojeve koji su bili na zelenim poljima, što je značio da po tome sigurno može koračati njegov otac Iva. Relja je pogriješio samo u jednom polju; umjesto broja 39 rekao je 38 pa je njegov otac u tom trenutku, nagazivši na polje 38, propao i ostao visjeti u zraku.  Kosta  Kuzmanović uspio je zbrojiti točkice na domino pločama koje su se rušile i to sve vozeći istovremeno hoverboard.  U matematičkom dvoboju našli su se Ilija Jocović i Damjan Klemenčić, a bolji se pokazao Damjan, no žiri je odlučio da unatoč fascinantnoj sposobnosti, ipak nije osigurao prolazak dalje.  Tko će se pridružiti Darku u polufinalnoj emisiji, znat će se sljedećeg petka, kada je na rasporedu nova emisiju „Superljudi“! >>Andrija i ja smo snimili pilot za novu seriju u kojoj ponovno igramo bračni par >>Devetogodišnja Mare Milić je superčovjek​ 