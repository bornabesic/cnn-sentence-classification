Nakon što se našalio s mnogim poznatim damama, Vitalii Sediuk (28) sada je odlučio 'napasti' i prošlogodišnju pobjednicu Eurosonga Jamalu. Slavni internetski šaljivdžija popeo se na binu dok je pjevačica izvodila svoju pjesmu. Bio je ogrnut australskom zastavom stoga su svi mislili kako se radi o Australcu. Ukrajinac je stao do prošlogodišnje pobjednice i skinuo hlače. To je 'uhvatila' i kamera pa je njegova stražnjica prikazana diljem svijeta. Inače, poznati 'prankster' je prošle godine u Parizu poljubio guzu starlete Kim Kardashian (36). Na njegovoj meti bili su i Brad Pitt (53) kojeg je zagrlio pa udario na glavu. Will Smith ošamario je Vitaliija kad ga je zaskočio prije pet godina. 