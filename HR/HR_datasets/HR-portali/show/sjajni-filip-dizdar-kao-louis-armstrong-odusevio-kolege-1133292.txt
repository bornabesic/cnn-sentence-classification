Pjevač i redatelj spotova Filip Dizdar pobjednik je 11. epizode treće sezone showa “Tvoje lice zvuči poznato”! Publiku, žiri i kolege oduševio je sjajnom interpretacijom pjesme “What A Wonderful World” Louisa Armstronga. Filip je osvojenih 10.000 kuna odlučio donirati udruzi Sanus iz Splita. - On je čovjek zvan multitalent. Ne iznenađuje me ova njegova interpretacija - rekao je o Filipovu nastupu gostujući član žirija, pjevač Ivan Volarić Zak. - Skinuo si ono što je gotovo nemoguće skinuti, tu specifičnu boju njegova glasa - dodao je pak producent Tomo in der Mühlen, na što se u šali nadovezala operetna diva Sandra Bagarić rekavši da je Filip svojim nastupom i nju skinuo. Pobjednički nastup pohvalio je i glumac Goran Navojec. Lana Jurčević odlično se snašla u ulozi Davora Gopca iz Psihomodo popa, a izvedbom pjesme “Ja volim samo sebe” osvojila je titulu rokerice u duši. Brojne pohvale ponovno je dobila glumica Hana Hegedušić, ovaj put kao Christina Aguilera. Sjajan je bio i Damir Kedžo kao Doris Dragović. > > Anastacia je gledajući Filipa Dizdara bila uvjerena da je to ona