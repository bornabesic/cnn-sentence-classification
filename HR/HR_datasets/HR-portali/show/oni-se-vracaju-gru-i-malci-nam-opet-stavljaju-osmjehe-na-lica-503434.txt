Izvrstan tim koji nas je do suza doveo Gruom i Malcima nam na velika platna donosi i treći nastavak ove iznimno uspješne franšize. U nezamislivoj avanturi vraća se jedan od najupečatljivijih super-zlikovaca na svijetu - Gru, njegove preslatke djevojčice, nepredvidivi i urnebesni mini pomoćnici Malci te niz novih presmiješnih likova. Pripremite se za najluđu zabavu jer ćemo u ljeto 2017. gledati Grua u još jednoj borbi protiv 'boljih' superzlikovaca, a upoznat će i svojeg brata Drewa. Pogledajte prvi foršpan U ulozi redatelja ovaj put se nalaze Kyle Balda i Pierre Coffin, a glasovne uloge repriziraju Steve Carell i Kristen Wiig. Za scenarij su odgovorni Ken Daurio i Cinco Paul. Prvi dio ove franšize, iz 2010. godine, osvojio je i zabavio cijeli svijet, zaradivši više od 540 milijuna dolara. Nastavak je polučio impresivnih 970 milijuna dolara, dok je prošlogodišnja ljetna hit avantura, 'Malci', utržila uistinu nevjerojatno velikih milijardu i 159 milijuna dolara. Sudeći po foršpanu, rekli bismo da nam je zabava još jednom zagarantirana. Tema: FILM 