John Krasinski, bivša zvijezda hit serije 'U uredu', postaje najnovija inkarnacija Jacka Ryana. Time je potvrđeno da serija, koju namjeravaju snimati Paramount TV i produkcijska kuća Michaela Baya, Platinum Dunes, može krenuti s produkcijom serije za Amazon. Carlton Cuse i Graham Roland, koji su prije radili na seriji 'Lost' dobili su uloge izvršnih producenata, a moguće je i da će se baviti scenarijem. Serija se namjerava baviti isključivo suvremenim aspektom Jacka Ryana, kao operativca CIA-e, uz romane kao jedini izvor inspiracije. Iako projekt nije dobio puno zeleno svjetlo, ovakav dodatak mu zasigurno poprilično diže šanse. Uz Krasinskog u seriji, moći ćemo vjerojatno pratiti i ostale poznate likove iz serijala Toma Clancyja. #Noticias #Cine John Krasinski, la nueva cara de Jack Ryan https://t.co/rr22AEbDZB pic.twitter.com/KUerFMUOWz Krasinski je peti glumac u dvadeset i šest godina koji će glumiti legendarnog analitičara. Prije njega su Ryana glumili Alec Baldwin ('Lov na Crveni oktobar'), Harrison Ford ('Patriotske igre' i 'Neposredna opasnost'), Ben Affleck ('Cijena straha') i Chris Pine u filmu iz 2014. godine, 'Jack Ryan: Poziv iz sjene'. Iako se smatralo da je 'to to' nakon prosječnog uspjeha zadnje ekranizacije, izgleda da još uvijek ima producenata koji smatraju da se iz Ryana mogu izvući novci. Tema: FILM 