Janet Jackson i službeno je priznala kako u 50. godini očekuje svoje prvo dijete. Glasine o njezinoj trudnoći počele su još u travnju, kada je odgodila početak svoje svjetske turneje "Unbreakable World" najavljene za kolovoz. Tada je rekla kako planira obitelj, ali ne i da je već trudna. To je otkrila u novom broju magazina People, koji je i na naslovnici i donio njezinu fotografiju na kojoj se vidi trudnički trbuh. – Suprug i ja zahvaljujemo Bogu na ovom blagoslovu – kazala je za People pjevačica koja se prije četiri godine tajno vjenčala za Wissama Al Manu (41), milijunaša rođenog u Kataru, koji je odrastao u Londonu, a trenutačno živi u SAD-u. Paparazzi je snimili u Londonu Nakon što je objavila da odgađa početak turneje, sestra legendarnog Michaela Jacksona povukla se iz javnosti. Paparazzi su je prije 15 dana uhvatili kako izlazi iz dućana dječjom odjećom u Londonu, a danas je i konačno potvrdila da očekuje dijete, koje bi se trebalo roditi početkom sljedeće godine. >>Janet Jackson zaradila svoju prvu milijardu!