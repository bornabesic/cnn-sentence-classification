Brad Pitt vratio se u vilu u Los Angelesu u kojoj je živio zajedno s Angelinom Jolie i njihovom djecom, javlja američki portal TMZ. Glumac je odličan u namjeri da ponovno osvoji naklonost svoje djece, koja dok traje Bradova i Angelinina brakorazvodna parnica, žive s mamom. Glumac je odlučio na imanju na kojem su svi prije zajedno živjeli, izgraditi veliku igraonicu za klince i vilu pretvoriti u kuću zabave, tvrdi izvor blizak glumcu. Tijekom vikenda u dvorištu kuće je postavio veliki trampolin što je tek prva investicija u veliko igralište koje će djeca dobiti.  - Brad želi da se djeca osjećaju dobro u kuću u kojoj su proveli najveći dio djetinjstva i želi im tamo stvoriti mali raj. Povećao je i skate par i sada se park proteže oko cijele kuće. Najviše to radi zbog Maddoxa i Paxa koji su u ovoj cijeloj situaciji zauzeli maminu stranu - kaže izvor. Maddox (15), Pax (13), Zahara (11), Shiloh (10) i osmogodišnji blizanci Vivienne i Knox s tatom se mogu zasad viđati jednom tjedno.