Čini se da se manekenka Tina Katanić potpuno oporavila od skandala koji ju je pogodio prije godinu dana. Zli jezici više je ne brinu, a ona uživa u novom poglavlju svog života. Za to je, između ostalog, zaslužan i jedan muškarac koji joj je vratio osmijeh na lice. – Imam dobre vijesti na privatnom planu, sretna sam, ispunjena i zadovoljna, a detalje o dečku još ne bih iznosila u javnost. Lijepo nam je, uživamo zajedno, no svoju ljubav još malo želimo ljubomorno čuvati za sebe. Ne skrivamo se, ali ne pohodimo zagrebačku špicu zajedno – otkrila je Tina za Story.  Osim sreće na ljubavnom planu, Tinu sreća nije zaobišla ni na poslovnom. Protekle nedjelje započela je novi televizijski projekt ''Popodnevna mora'' u kojem će voditi intervjue s osobama iz javnog života. Njezin prvi gost bio je trener svih trenera Miroslav Ćiro Blažević. Osim Tine, u emisiji sudjeluju i junaci iz popularne Malnarove ''Noćne more''. Na kraju svake emisije Jajan, Tarzan i Laki sudjeluju u zabavnom kvizu znanja.  >>Tina Katanić otkrila koju glazbu sluša privatno