Emmi Watson ne treba čarolija kako bi smanjila iznos poreznog duga, potreban joj je samo dobar odvjetnik. Baza podataka objavljena na stranici Međunarodnog konzorcija istraživačkih novinara (ICIJ-a) u sklopu afere Panama Papers povezuje slavnu glumicu s offshore kompanijom koju je otvorila odvjetnička tvrtka Mossack Fonseca, objavio je magazin Spectator. Pretraživanjem imena Emma Charlotte Duerre Watson u bazi pokazalo se da je korisnica kompanije Falling Leaves Ltd., koja je pod nadležnošću British Virgin Islandsa, piše Time. Glasnogovornica glumice potvrdila je vezu i izdala priopćenje: ‘Emma, kao i mnoge druge poznate osobe, imaju offshore kompanije isključivo zbog zaštite identiteta, anonimnosti i sigurnosti. Britanske su kompanije obavezne javno objaviti detalje svojih dioničara te joj zato nije osigurana anonimnost koja je važna zbog osobne sigurnosti, a koja je bila ugrožena u prošlosti jer su takvi podaci bili javno dostupni. Offshore kompanije ne objavljuju detalje o svojim korisnicima. Emma ne dobiva nikakve porezne ili financijske olakšice od ove kompanije, samo privatnost.’ Daleko od toga da je Watson prva slavna osoba koja bogatstvo čuva preko Bare. U sklopu afere Panama Papers spomenuti su i glazbeni mogul David Geffen, Simon Cowell, pjevačica Fergie, Jackie Chan, nogometaš Lionel Messi i redatelj Pedro Almodovar.