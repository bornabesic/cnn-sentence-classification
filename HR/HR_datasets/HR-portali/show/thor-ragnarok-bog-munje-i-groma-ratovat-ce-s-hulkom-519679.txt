Najnoviji film u sagi koju pratimo još od 2011. godine, kada je u kina došao prvi film o bogu groma, Thoru, označava kraj cijelog serijala. No nema straha jer iako je rečeno da će ovo biti konačni film o avanturama ovog superjunaka, i dalje ćemo ga moći vidjeti i u drugim Marvelovim filmovima koji nam dolaze u narednih nekoliko godina. Božanski superheroj se ovaj put nalazi u velikoj 'gabuli' jer mu je uništeno njegovo superoružje te mu je preostala samo njegova snaga da bi rješavao probleme. A kada je snaga jedino što imate, bitka protiv Hulka baš i nije najpametnije rješenje. Pogledajte prvi foršpan za 'Thor: Ragnarok' 'Thor: Ragnarok' trenutačno se nalazi u postprodukcijskoj fazi pod budnim okom redatelja Taike Waititija. U glavnoj je ulozi, jasno, Chris Hemsworth kao Thor, a pridružuje mu se i Mark Ruffalo koji reprizira ulogu Hulka. Uz njih glume i Jeff Goldblum, Tessa Thompson i Cate Blanchett, koje sve možete vidjeti u ovom foršpanu, a pridružuje im se i Karl Urban. Uloge ponavljaju Tom Hiddleston kao Loki, a potvrđena je i uloga Anthonyja Hopkinsa u ulozi Odina. Osim Hiddlestona i Hopkinsa svoje uloge će ponoviti i Idris Elba kao Heimdalle te Jaimie Alexander koja je opet Sif. Film se u kinima očekuje početkom studenog ove godine. Tema: FILM 