Naš teniski as Goran Ivanišević ima novu djevojku! RTL u svojoj emisiji  "Sve u šest"  donosi da je Goran u vezi s radijskom i televizijskom voditeljicom Nives Čanović. Navodno su svoju vezu, kaže RTL, zasad obznanili samo najbližima, a Gorana se sve češće može sresti na Bundeku gdje Nives živi.  Nives je do travnja ove godine bila u vezi s dečkom Kristijanom,a prekidu njihove dugogodišnje veze kumovale su poslovne obveze voditeljice koja je u prošloj i ovoj godini zbog snimanja showa "Zvjezdice" puno vremena provodila u Beogradu. – Nije nikakva drama. Mislim da je moj poslovni ritam možda malo pridonio tome, ali ne bih ga htjela okriviti. Ljudi se jednostavno u nekom trenutku raziđu – rekla je tada voditeljica za Story. Goran, koliko je poznato, od razvoda od Tatjane Dragović s kojom ima kći Amber i sina Emanuela, nije imao ozbiljnu vezu.