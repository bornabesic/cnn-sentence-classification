Kako već i vrapci na grani znaju, apetit obožavatelja sage o vampirima koji svjetlucaju i vukodlacima koji ne svjetlucaju nema kraja. Stoga nas nisu nimalo iznenadile riječi jednog od producenata iz medijske kuće Lionsgate, Patricka Wachsbergera, koji je izjavio da postoji interes za snimanjem još nastavaka vukodlačko-vampirske sage. - Ima šanse. Nije sigurnost, već mogućnost. Sve leži na Stephenie (Meyer, spisateljici franšize, op.a.). Ako ona želi ispričati još jednu priču o tim likovima, mi ćemo uskočiti - rekao je Wachsberger. Da podsjetimo, četiri knjige koje je napisala Meyer donijele su više od 2,5 milijardi dolara u blagajne Lionsgate studija. Na pitanje što misle o toj ideji, dvoje glavnih glumaca, Kristen Stewart i Robert Pattinson različito su reagirali na koncept rebootanja franšize odnosno snimanja nastavaka. - Da budem iskrena, zanima me. Bila bih fascinirana time, ali me ne bi taknulo ni na koji način - izjavila je Stewart, dok je Pattinson samo rekao da bi ga zanimalo pročitati što je Meyer napisala, ali da bi ga njegova starost spriječila da glumi u nastavcima. Tema: FILM 