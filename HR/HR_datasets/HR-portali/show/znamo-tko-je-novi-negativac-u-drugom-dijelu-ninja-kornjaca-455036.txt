 U pretprošlogodišnjem filmu o Ninja kornjačama, tj. prvom dijelu serijala, Kornjače su se morale boriti samo sa jednim protivnikom i to onim najpoznatijim - Shredderom. No ovaj put je već i iz foršpana postalo jasno da će se pojaviti mnogo više mnogo opasnijih protivnika. Kako smo već vidjeli, Rocksteady i Beebop su najavljeni kao neprijatelji , a mnogi su i spekulirali o pojavi najstrašnijeg neprijatelja Kornjača - Kranga. Spekulacijama bi sada trebao doći kraj jer je Michael Bay potvrdio ono što su mnogi sumnjali. Glavni neprijatelj uistinu je Krang, mutirani beztjelesni mozak s pipcima. - Mogao je imati pipke, ali nisam želio da mu strše sa strane. Izgledati će kao glupa hobotnica - izjavio je redatelj u intervjuu. Osim kornjača, u novom filmu ostaje i Megan Fox, kao i Will Arnet, dok su pridošlice Gary Anthony Williams i hrvač WWE-a, Stephen 'Sheamus' Farrelly . Njima dvojici će se pridružiti Stephen Amell (Arrow) u ulozi “simpa” tipa Caseyja Jonesa, i Laura Linney u ulozi Rebecce Vincent. Nastavak najtajnijih kornjača u u hrvatska kina stiže u lipnju 2016. godine, u distribuciji Blitz film i video. Cowabunga i turtle power! 