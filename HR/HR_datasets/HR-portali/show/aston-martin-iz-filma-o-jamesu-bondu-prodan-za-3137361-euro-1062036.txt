Sportski automobil Aston Martin iz filma o Jamesu Bondu “Spectre” prodan je na aukciji za 3,137.361 euro. Jedan od samo dva automobila iz tog filma premašio je očekivanja o zaradi od milijun eura. Napravljen je u Warwickshireu i ima motor V8 s prosječnom potrošnjom od 4,7 litara, a najveća brzina koju može razviti jest 300 kilometara na sat. No ne smije se voziti javnim cestama. Na njemu se nalazi i potpis Daniela Craiga. Aukcija predmeta iz filma održana je u prostorijama aukcijske kuće Christie’s u Londonu i prikupljeno je i 3,6 milijuna eura u dobrotvorne svrhe. Online aukcija nastavlja se u utorak kada će u ponudi biti još 10 predmeta. Među prodanim je predmetima kostim “Dan smrti” koji je nosio Daniel Craig, a postigao je cijenu od 127 tisuća eura. Snimka pjesme Writing on the Wall Sama Smitha te note prodane su za 12 tisuća eura. Aston Martin je u vezi s Jamesom Bondom od filma “Goldfinger” iz 1964. godine.  >> Više ne želi biti tajni agent: Radije bi razrezao vene nego ponovno bio Bond