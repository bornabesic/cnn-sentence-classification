Poznati novinar i TV urednik Damir Šehanović sinoć je  hrvatskoj javnosti i medijima predstavio  knjigu "Biti celebrity" esencijalni diskursi Damira Šehanovića"  koja objedinjuje neke od najzanimljivijih razgovora s legendama regionalne glazbene scene. Iz Warholovskog pop-arta, vidljivo je da knjiga govoriti o najeminentnijim muzičkim imenima EX YU estradnog prostora koji su, između ostalih, bili gosti njegovog serijala „Damar“. - Tekstovi su bazirani na mojim privatnim i poslovnim iskustvima s akterima priča, anegdotama sa snimanja te fragmentima intervjua iz emisija Damar. Posebno je zanimljivo što se kroz priče, referiram i na strategije i tehnike PR-a kojima su se ove zvijezde služile u svom nastajanju i radu, a što je bila i tema mog magistarskog rada - ističe autor knjige. Akteri knjige "Biti celebrity" esencijalni diskursi Damira Šehanovića" su: Goran Bregović, Arsen Dedić, Lepa Brena, Josipa Lisac, Momčilo Bajagić – Bajaga, Halid Bešlić, Zdravko Čolić i Dino Merlin. Knjiga je upotpunjena fotografijama sa snimanja emisija Damar, screenshotovima iz emisija, fotografijama iz privatnog albuma autora i aktera knjige te profesionalnim fotografijama nekih od najpoznatijih regionalnih fotografa (Zorica Bajin Đukanović, Jasmin Fazlagić, Željko Koprolčec, Zijah Gafić, Nebojša Babić ...). Uvodnik je napisao Siniša Škarica proslavljeni urednik Jugotona i diskograf.  Promociji su prisustvovale brojne osobe iz javnog života poput: Nine Badrić, Jelene Rozge, Tarika Filipović, Marije Husar i brojni drugi