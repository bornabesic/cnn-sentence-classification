Brad Pitt optužio je Angelinu Jolie da pretjerano izlaže privatan život njihove djece te je zatražio od suca da utvrdi detalje koji se tiču djece u okviru njihova brakorazvodnog postupka. Odvjetnici 52-godišnjeg glumca tvrde da se njegova supruga, koja je zatražila razvod u rujnu, ne brine dovoljno za dobrobit njihova tri sina i tri kćeri te tvrde da odvjetnički tim 41-godišnje glumice pokušava javno ocrniti glumca, stoji u podnesku predanom sudu u Los Angelesu u srijedu. Vezani članak. Odvjetnički tim Brada Pitta tvrdi da je Jolie prekršila sporazum o zaštiti privatnog života šestero djece u dobi od 8 do 15 godina, otkrivši ime psihoterapeuta kojeg obitelj konzultira. Glumica i redateljica koja se želi razvesti zbog "nepomirljivih razlika", zatražila je puno skrbništvo nad djecom dok glumac želi da skrbništvo dijele. Saslušanje oko uloženog podneska Brada Pitta određeno je za 17. siječnja. Dvoje glumaca vjenčalo se u Francuskoj u kolovozu 2014. a par su bili od 2004. 