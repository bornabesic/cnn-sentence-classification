'Transformers: The Last Knight' trenutačno je u produkciji i po svemu sudeći i u tom ćemo nastavku dobiti točno ono što od Michaela Baya možemo očekivati. Eksplozije, malo eksplozija, pokoja detonacija, a i razaranje. No u Transformerima je također bitan i ljudski element. Bay ima reputaciju da je agresivan filmaš, koji ne ostavlja ništa pukoj sreći i koji slovi kao perfekcionist. To ne znači da su njegovi filmovi bolji ili lošiji od ostalih, već na njega baca drugo svjetlo. Zato je interesantno vidjeti kako Bay u stvari radi, a kako znamo da je Bay aktivan i na Facebooku i Twitteru te Instagramu, uvijek je zgodno pogledati njegove video materijale. Ovo je jedan takav video, u kojem nas redatelj vodi po setu, pokazujući nam što se iza kamere zbiva. Zvijezda prethodnog nastavka, Mark Wahlberg, vraća se u petici u ulozi Cadea Yeagera, a legendarni glas dobrog robota Optimusa Primea je i dalje Peter Cullen. Jerrod Carmichael, Mitch Pileggi, Laura Haddock i Anthony Hopkins također imaju uloge, no još uvijek se ne zna koje točno. 'Transformers: The Last Knight' se u kinima očekuje 23. lipnja 2017. godine. Tema: FILM 