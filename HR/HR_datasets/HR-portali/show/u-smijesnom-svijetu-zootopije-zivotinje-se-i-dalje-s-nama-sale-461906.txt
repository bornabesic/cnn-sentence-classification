 I moramo biti iskreni, ako se ovoliko kvalitetan humor, kakvog vidimo u ovih par foršpana, nastavi pojavljivati kroz cijeli film, Disney će dobiti jednu od boljih komedija koje je stvorio u zadnje vrijeme. 'Zoogle' i 'Coco Camel' su samo neki od viceva koji su nas jako dobro nasmijali. U filmu pratimo veselu i optimističnu policajku Judy Hopps (Ginnifer Goodwin), koja nakon dolaska u grad otkriva da nije jednostavno biti prvi kunić u policijskoj stanici napučenoj velikim sisavcima. Odlučna da se dokaže pred svima, Judy skače na svaku priliku da riješi slučajeve, čak i ako to znači partnerstvo s brbljavim prevarantom Nickom Wildeom (Jason Bateman). Osim Batemana i Godwin, moći ćemo čuti i glasove Shakire, Idrisa Elbe, J.K. Simmonsa ( koji se pojavljuje ove godine i u ‘Dobrom dinosauru’ ) te Alana Tudyka, dok se kao redatelji pojavljuju Byron Howard (Vrlo zapetljana priča) i Rich Moore (Krš i lom). Film u kina stitže početkom ožujka 2016. godine. Tema: FILM 