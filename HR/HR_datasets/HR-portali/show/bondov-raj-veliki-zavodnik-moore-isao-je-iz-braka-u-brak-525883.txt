Išao je iz braka u brak, a svakoj je slomio srce jer bi ih ostavljao radi druge žene, opisuju prijatelji pokojnoga glumca Rogera Moorea, koji je prekjučer preminuo od raka u 90. S talijanskom glumicom Luisom Mattioli (81), koju je upoznao na setu, bio je u braku 27 godina. Imaju troje djece, Deborah (54), Geoffreya (52) i Christiana (50), koji su svi u filmskom biznisu.  Radi Luise ostavio je drugu suprugu, velšku pjevačicu Dorothy Squires, koja je presrela njihova ljubavna pisma. Razbijala je prozore i policiji prijavljivala Moorea, a Mattioli i Moore sudski su je zaustavili da ne objavi njihova ljubavna pisma.  Mattioli je jednako ludjela kad ju je Moore 1993. napustio radi danske bogatašice Kristine Tholstrup (76), s kojom je nekoliko puta posjetio Dubrovnik. Luisa je s Mooreom i njegovom četvrtom suprugom bila bliska do njegove smrti.