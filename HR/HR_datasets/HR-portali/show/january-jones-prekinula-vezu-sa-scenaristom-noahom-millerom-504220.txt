Glumica January Jones prekinula je vezu sa scenaristom Noahom Millerom, piše Us Weekly. Navodno već neko vrijeme nisu zajedno, ali do sada su prekid veze uspjeli održati u tajnosti. Da su zaljubljeni, par je javnosti dao na znanje u kolovozu tijekom šetnje za vrijeme koje su se držali za ruke, a s njima je bio i Januaryn sin Xander koji ima 16 mjeseci. Glumica javnosti nije otkrila tko je Xanderov otac. Jones i Miller upoznali su se na snimanju filma "Sweetwater" lani u srpnju. Nakon što su započeli vezu, kratko su i živjeli zajedno.               