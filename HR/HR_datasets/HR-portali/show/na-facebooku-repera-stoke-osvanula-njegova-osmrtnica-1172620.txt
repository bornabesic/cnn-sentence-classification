Morbidan i uznemirujući način je Marin Ivanović Stoka odabrao kako bi promovirao svoj novi singl. Naime, reper je na svom Facebooku jučer objavio svoju osmrtnicu i tekst u kojem piše: S velikom tugom u srcu obavještavam sve fanove i prijatelje Marina Ivanovića Stoke da nas je Marin noćas napustio. Molim vas, nemojte mi zatrpavati inbox pitanjima, jer zaista sam jedva skupila snage i ovo obaviti. Sve detaljnije informacije ćemo imati sutra točno u podne.     Ova objava uznemirila je njegove obožavatelje i prijatelje, dok su neki ipak naslutili kako se radi o promociji nove pjesme. Stoka se danas oglasio na Facebooku i ispričao se svima i rekao: Isprika od srca na načinu koji smo odabrali svratiti vašu pozornost. Ovisnost ne bira sredstva, razara obitelj, društvo, te sigurno vodi u smrt.