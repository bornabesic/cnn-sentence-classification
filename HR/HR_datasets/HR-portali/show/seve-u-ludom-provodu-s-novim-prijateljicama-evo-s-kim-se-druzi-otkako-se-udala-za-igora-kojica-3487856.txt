Još i prije nego što je postala dio obitelji Kojić, Severina se zbližila s prijateljicama svojih svekra i svekrve. Tako je na Instagramu pjevačice Ane Bekute osvanuo selfie nje, Severine i Lepe Brene. Pjevačice su bile gošće na rođendanu pjevača Saše Matića gdje su se okupili brojni poznati glazbenici s ovih prostora. Ako je suditi prema fotografiji, odlično su se zabavile. Smijeha i grimasa za poziranje nije nedostajalo. - Mi samo pjevamo, mi samo sviramo, mi nemamo razloga da se živciramo - opis je koji je Bekuta stavila uz fotografiju. U komentarima su se nanizali brojni komplimenti njihovih obožavatelja koji su im poručili da su prekrasne i talentirane dame. Lepa Brena je na vjenčanju Igora i Severine u studenom sve goste razveselila i podigla na noge pjesmom. Na svadbi je bila i Ana Bekuta s kojom se Seve u zadnje vrijeme puno druži. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!