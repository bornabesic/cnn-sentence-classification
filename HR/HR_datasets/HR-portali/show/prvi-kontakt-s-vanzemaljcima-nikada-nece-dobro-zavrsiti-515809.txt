Šestero znanstvenika na Međunarodnoj svemirskoj postaji se nađu u žiži svjetske pažnje kada se pokaže da je čovječanstvo otkrilo život na drugom planetu, Marsu. No kada posada krene istraživati, njihove metode poluče neočekivane posljedice jer se pokaže da je otkriveni život značajno inteligentniji nego što se mislilo. A ne samo da je inteligentniji od očekivanog, već je i opasniji. Hugh Derry (glumi ga Ariyon Bakare) je jadni astronaut koji će prvi doći u kontakt s neugodnim vanzemaljcem. S vanzemaljcem koji je i brži i spretniji te jači i inteligentniji nego što je itko prije pomišljao. Pogledajte video Redatelj Daniel Espinosa donosi na velika platna film 'Trag života', uz podršku scenarista Rhetta Reesea i Paula Wernicka. U glavnim ulogama nalaze se Jake Gyllenhaal, Rebecca Ferguson ('Nemoguća misija 5'), Olga Dihovichnaya, Ariyon Bakare, Hiroyuki Sanada ('The Wolverine') i Ryan Reynolds. 'Trag života' u kina dolazi 23. ožujka, za samo osam dana. Bitno je i napomenuti da nam ove godine u kina dolazi jedan značajno bitniji film o vanzemaljcima, i to onaj u kojem je glavni negativac 'gospodin Vanzemaljac' osobno. Jasno, pričamo o filmu 'Alien: Savez', kojeg ćemo u kinima moći pogledati za dva mjeseca, 18. svibnja. Tema: FILM 