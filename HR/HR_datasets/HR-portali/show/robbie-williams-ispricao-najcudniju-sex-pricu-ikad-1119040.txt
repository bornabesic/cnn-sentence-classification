Robbie Williams definitivno zna ispričati dobru priču! Popularni pjevač je gostovao u showu Grahama Nortona na BBC-ju i ostavio je bez daha druge goste – Justina Timberlakea, Annu Kendrick i Daniela Radcliffea  nakon što im je otkrio jednu od najčudnijih seks-priča koje su ikad čuli. Norton je postavio jednostavno pitanje: "Što je najčudnije što vam je dao neki obožavatelj",  a nakon što je Williams prvo kazao "herpes", dobio je četverominutni odgovor koji je izbezumio  goste i  Nortona. Gospođa između 28 i 58 godina – Ne mogu vjerovati da ću ovo ispričati, ali hoću. Prije dosta godina unajmio sam dvorac u kojem smo vježbali za turneju. Probudio sam se jednog jutra i onako pospan na rubu kreveta ugledao gospođu koja je mogla imati između 28 i 58 godina. Čudna situacija, ali tek ste se probudili, pa ne znate još što se događa. Pogledao sam je i rekao samo "u redu", a ona je isto odgovorila "u redu". Zatim me je pitala imam li "morning glory" (britanski izraz za jutarnju erekciju). Rekao sam da imam, a ona mi je rekla da će me olakšati. Navečer sam gospođi koja vodi dvorac rekao da ima jako čudnu spremačicu, a ona mi je kazala kako tog jutra uopće nije bila spremačica. Dakle, radilo se o nekom tko je došao s ulice – kazao je Robbie i sve nasmijao, te na kraju i otkrio tko je bila misteriozna dama. – U redu, nakon ovog više nemamo što dodati. Možemo ići kući – komentirao je Daniel Radcliffe. Cijelu priču pogledajte u videu: >>Robbie Williams: Bojim se da mi kći ne upozna nekog kao što sam ja