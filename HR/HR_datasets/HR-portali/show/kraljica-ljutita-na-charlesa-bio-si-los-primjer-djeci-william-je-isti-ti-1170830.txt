Kraljica Elizabeta uzrujana je zbog bračnih problema koje imaju princ William i Kate Middleton, a neki mediji pišu da čak smatra da je princ Charles glavni krivac za bračne nesuglasice svojega sina i snahe. Williamova baka vjeruje da je bračni neuspjeh princa Charlesa i princeze Diane bio loš primjer za princa Williama čiji je brak, navodno, u krizi zbog njegova odlaska na skijanje s prijateljima, gdje se malo opustio. Ovakvi “nestašluci” dosad su uglavnom bili rezervirani za princa Harryja, a sada je na red došao i William. Poznato je koliko se kraljica trudi održati u javnosti privid sklada kraljevske obitelji i zato je pozvala Williama na red i objasnila mu da se u sliku kraljevske obitelji ne uklapaju tulumi s prijateljima na skijanju ni druženje s modelima. William je, naime, u ožujku otišao s prijateljima na skijanje u Švicarsku, a tijekom kratkog odmora snimljen je kako se druži s manekenkom Sophie Taylor i uživa u noćnom životu. Snimka prinčeva izlaska i zabave u noćnom klubu postala je pravi hit na internetu, zbog čega je princeza Kate, kako prenose britanski tabloidi, izgubila živce. Zbog toga Kate i William i idu bračnom savjetniku kako bi popravili i poboljšali odnose i spasili brak koji je u prvoj ozbiljnijoj krizi. Dobri poznavatelji prilika u kraljevskoj obitelji ističu pak da je Williamov izlet u Švicarsku samo kap koja je prelila čašu u odnosima prinčevskog para te kako nesuglasice i trzavice traju otprije. Izvor blizak paru tvrdi da su njihovi zajednički intervjui i nastupi u javnosti namješteni i da par glumi sreću, a Kate se zapravo bori da mu oprosti. 