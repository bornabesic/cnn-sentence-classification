Nedavno je prekinula vezu s Casperom Smartom (29), no čini se da pjevačica Jennifer Lopez ne odustaje od ljubavi, ali ni od izreke mlađe je slađe. Naime, prema pisanju britanskih medija, 47-godišnja Jennifer provodi sve više vremena s 32-godišnjim DJ-em Calvinom Harrisom u hotelu u Las Vegasu. Od ljubavi se ne odustaje Iako se oni pravdaju da rade na projektu, izvor blizak paru rekao je da su iznimno bliski te da među njima postoji jaka kemija i da su u vezi. Ona je u lipnju proslavila rođendan, a jedan od gostiju bio je upravo ovaj škotski DJ.   Oboje iza sebe imaju buran ljubavni život. Nakon što je prekinuo jednogodišnju vezu s pjevačicom Taylor Swift, DJ-a se povezivalo s mnogim ljepoticama poput Nicole Scherzinger, a pretpostavlja se da je Jennifer posljednja koja je pala na njegov šarm. Jennifer iza sebe ima tri propala braka, ali i niz veza. Prvi je put u braku bila samo godinu dana s kubanskim konobarom Ojanijem Noom, a nakon njega započela je vezu sa Seanom Johnom Combsom. Veza nije uspjela, a drugo vjenčanje bilo je s plesačem Chrisom Juddom od kojeg se razvela nakon samo godinu dana. Trebala se udati i za Bena Afflecka, no odustali su od toga. S trećim suprugom Marcom Anthonyjem dobila je danas osmogodišnje blizance, a rastali su se nakon šest godina braka. Od 2011. bila je u vezi s 18 godina mlađim plesačem Casperom Smartom, no i ta je veza okončana nakon pet godina ljubavi. Trend “mlađe je slađe” popularan je i među hrvatskim poznatima. Posljednji koji se ponosi mlađom suprugom je Boris Novković. On se krajem kolovoza vjenčao s 19 godina mlađom Ines, politologinjom iz Zadra, a ni poznate Hrvatice nisu odoljele mlađima od sebe. To su samo brojke Severina je od Igora Kojića starija 15 godina, no čini se da ta razlika ne utječe na njihov odnos jer će u studenome proslaviti prvu godišnjicu braka. Sreću ne skriva ni Jelena Rozga koju je osvojio devet godina mlađi Stjepan Hauser, a i prije je isticala da voli mlađe. Nakon sedam mjeseci veze Jelena je priznala: – Istina je! Zaručena sam i nikada u životu nisam bila sretnija. >>Jennifer Lopez prekinula vezu s 18 godina mlađim plesačem Casperom Smartom