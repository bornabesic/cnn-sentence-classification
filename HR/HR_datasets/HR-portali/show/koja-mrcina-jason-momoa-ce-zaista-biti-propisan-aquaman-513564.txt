Jason Momoa, glumačka zvijezda koja je postala značajno popularnija nakon svojeg pojavljivanja u seriji 'Igra prijestolja', ide dalje. Glumac je, kao što smo već u nekoliko navrata pisali, prihvatio ulogu Aquamana za nadolazeći serijal filmova o superjunacima DC Comicsa. Tako će se glumac pridružiti Benu Afflecku, Henryju Cavillu te Gal Gadot u njihovim avanturama kao Batman, Superman i Wonder Woman. No da bi ispravno predočio koliko je Kralj Atlantide, Aquaman, uistinu moćan superjunak, Jason Momoa počeo je ozbiljno vježbati. Kako možete vidjeti u videu kojeg vam donosimo, njegov lik će se u nadolazećem filmu zasigurno i mačevati, jer poduke iz mačevanja se ne uzimaju bez razloga. Pogledajte video Premda video nije pretjerano dugačak, i dalje se vidi kakvu akciju možemo očekivati u nadolazećem filmu. Cjelokupna vježba se odvila u ustanovi 87Eleven, koju su upravo za potrebe akcijskih scena osnovali redatelji Chad Stahelski i David Leitch, koji su nam 'poklonili' nevjerojatan akcijski film 'John Wick' (izvrstan nastavak filma je upravo u kinima). Uz to vježbanje, glumac je nedavno pokazao i kako je vješt u bacanju sjekira, što je zapanjilo mnoge, jer ipak ne govorimo o vještini koju se može često koristiti. Pogledajte video Ovim videima, a i svojim videom kojim nam je pokazao svoju dnevnu rutinu za vježbanje, nam je Jason Momoa posve zorno dao do znanja da je svoju ulogu u filmu shvatio u potpunosti ozbiljno te da nas čeka istinski nevjerojatan spektakl, s jako kvalitetno pripremljenim glavnim glumcem. Pogledajte video U glavnim ulogama u 'Aquamanu' je već spomenuti Jason Momoa, dok se u sporednim ulogama nalaze Amber Heard kao njegova supruga Mera, Willem Dafoe u ulozi Nuidisa Vulka, Nicole Kidman je možda preuzela ulogu Aquamanove majke, Atlanne. Patrick Wilson postat će negativac Orm/Ocean Master, dok je Temuera Morrison uzeo ulogu Aquamanovog oca, Thomasa Curryja. Yahya Abdul-Mateen II nedavno se pridružio kao negativac, Black Manta, a film režira James Wan. Film se u kinima očekuje početkom listopada 2018. godine, a ove godine vidjet ćemo prethodna dva filma iz Warner Bros.-ovog serijala filmova o superherojima. Krajem godine dolazi nam nastavak prošlogodišnjih hitova 'Odred otpisanih' i 'Batman v Superman: Zora pravednika', 'Justice League, Vol 1.', dok je film kojeg ćemo vidjeti u kinima prije toga 'Wonder Woman'. Film s Gal Gadot u glavnoj ulozi nam u kina dolazi 01. lipnja ove godine. Tema: FILM 