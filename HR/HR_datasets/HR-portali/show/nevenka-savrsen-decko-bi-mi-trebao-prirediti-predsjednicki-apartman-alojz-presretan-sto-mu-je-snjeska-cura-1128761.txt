Došao je i dan da Marijana ispuni obećanje koje je dala Nevenki Bekavac, kandidatkinji "Ljubav je na selu", koja se najviše puta prijavila u emisiju. Neve je stigla u Zagreb kako bi ju Marijana odvela u šoping i pomogla joj napraviti preobrazbu ne bi li napokon pronašla dečka! – Sviđa li ti se ovo? – propitkivala ju je Marijana svako malo, pokazujući joj komade odjeće koji bi joj, po njezinu mišljenju, dobro stajali. – OK je, ali ne! – odgovarala je skoro svaki put Nevenka. Napokon su pronašle zajednički  jezik pa je Marijana pomogla Nevi pronaći čak i grudnjak i gaćice s čipkom! Marijana se uistinu potrudila i pronašla joj čipkaste komplete donjeg rublja koje je Neve rekla da će obući na prvom spoju. Potom su krenule pronaći joj dobre cipele, a onda je došlo vrijeme i za šminkanje. Nakon što je Neve bila spremna za izlazak, Marijana joj je poželjela sreću te je Nevenka ušla u veliku bijelu limuzinu i krenula na put do "princa na bijelom konju". – Savršen dečko za mene bi bio onaj koji bi mi pripremio predsjednički apartman s cvijećem da me čeka ili nešto tako profinjeno! – otkrila je Neve svoje želje. – Bitno mi je da je bogat i imućan taj koji mi se sviđa, da mi uljepša život i da se promijenim – objasnila je Splićanka. Prva stanica bili su joj Kokinci, gdje se susrela s jednim od farmera koji nisu prošli dalje, Rankom Pavlovićem Rumenim. No susret nije prošao bajno iako ju je Rumeni čak i fotografirao budući da je Neve rekla da je bila manekenka. Ipak, brzo je pobjegla iz Kokinaca i zaputila se na novu adresu. – Očekivala sam nekog mlađeg. Stariji je puno od mene, nije on za mene – komentirala je Neve. Drugi potencijalni muškarac bio je Marko Šatovac iz Topoloveca, kandidat "Ljubav je na selu" iz prošle sezone. Taj susret prošao je puno bolje iako se Neve malo zbunila kada ju je Marko upitao što bi željela raditi u životu. – A kako to da si još djevojka?– upitao ju je Marko. – Ma to se dogodilo igrom slučaja – rekla mu je Neve. – Sviđa mi se, džentlmen je i gospodin! – poslije je otkrila Neve svoje mišljenje o Marku te dodala da nikad nije bila ovako lijepo dočekana kod nijednog farmera. – Romantika za zaljubljene! – kazala je Neve te potom rekla Marijani da je Marku dala znak da će se vidjeti još koji put.  Marijana ju je nagovorila da ga nazove iz limuzine, što je ona i učinila te okvirno dogovorila prijateljski sastanak. Za to vrijeme Alojz je Snješki priredio iznenađenje – vodi je na Brijune! – Držat ću je kao kap vode na dlanu. Jako sam sretan što je Snješka postala moja cura! – zaključio je Alojz. A Dino i Sandra svoje su kandidate odveli na bazene. – Zadovoljna sam kako ide moj odnos s Tinom – rekla je Sandra. Ali nije samo Sandra kliknula s Tinom, već i Dino! – Imamo jako dobar odnos i ja ga nazivam šogorom. Nadam se da će tako i biti! – otkrio je Dino. Stanko je pak Ljubicu iznenadio ružom, ali i naočalama jer ga dosad nije vidjela. Mario je Josipu odveo na romantičan vikend u Rovinj te priznao da se čuju i nakon završetka emisije. >> Muškarci iz Dalmatinske zagore po žene odlaze na Filipine 