Grupa Bumerang predstavlja svoj novi singl i spot pod nazivom 'Sunce je visoko'. Pjesma je prava oda najveselijem dijelu godine, što se očituje u stihovima, ali i razigranom ritmu koji slavi lagodan i bezbrižan život te ljetnu zaljubljivost.  -Jednostavno smo se prepustili pjesmi koja je vesela, i vedrog ljetnog duha. Scenarij je dolazio sam po sebi što se i vidi u spotu, a u istom neopterećenom tonu je proteklo i snimanje pod tehničkim vodstvom Studija 32 iz Budinščine. Nadamo se da će pjesma, a i spot naći pozitivan odjek kod naših slušatelja i pružiti im jednu radost i veselje. Zahvaljujemo se našem domaćinu Viliju Frančula koji nam je dozvolio da uzurpiramo njegov robinzonski prostor koji nas je još više inspirirao za spot. Što još reći? Sunce je visoko, a more duboko“, kaže uz smijeh Stjepan Lacko, frontmen benda. Tema: Muzika