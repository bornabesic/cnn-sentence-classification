U još jednom nastavku već malo zamornog serijala o zombijima i korporaciji 'Umbrella', glavna junakinja Alice vraća se u Raccoon City nakon svih problema koji su ju zadesili u Washingtonu. Vrijeme je došlo da se suoči s užasima koje proizvodi ta grozna tvrtka i da ih jednom za svagda pokopa. A kao i u svakom 'Resident Evilu', to baš i neće biti jednostavno, jer horde zombija će joj stati na put. No kako Alice (Jovovich) koristi pištolje, noževe, poluge te nasumična druga sredstva da bi ubila što god joj na put stane, dobit ćemo još jednu bjesomučnu akciju u kojoj gledamo koliko točno se stvari mogu zakomplicirati jednom kad se pojave zombiji. Uz stare glumce (Iain Glen, Shawn Roberts, Ali Larter) u ovom nastavku pojavljuje se i i Ruby Rose iz 'Orange Is The New Black', jasno, uz Millu Jovovich u glavnoj ulozi. 'Resident Evil: The Final Chapter' se u kinima očekuje krajem veljače naredne godine. Tema: FILM 