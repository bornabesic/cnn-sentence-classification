Ariana Grande se ponudila da plati troškove sprovodfa žrtava terorističkog napada u Manchesteru. Kako piše Daily Mail pozivajući se na Twitter račun kojeg vode Arianini fanovi, pjevačica je toliko shrvana da je odlučila pomoći obiteljima žrtava koji se dogodio nakon njenog koncerta. - ‘Novosti o Ariani: Ariana je kontaktirala obitelji žrtava koje su preminule sinoć… Pokrit će troškove sprovoda - piše u objavi na Twitteru.   Daily Mail pokušao je dobiti izjavu od pjevačicinog glasnogovornika, no nisu mogli dobiti potvrdu ove informacije. Ariana je nakon koncerta pomagala žrtvama napada, a poslije tragedije je otkazala ostatak turneje "Dangerous Woman". Među žrtvama sumanutog ubojice Salmana Abedija bila su većinom djeca. Najmlađa među njima Saffie Roussos imala je samo osam godina. Jedna od njih, 18-godišnja Georgina Callander bila je veliki Arianin fan, a na jednom od prijašnjih koncerata se i fotografirala sa svojim idolom.