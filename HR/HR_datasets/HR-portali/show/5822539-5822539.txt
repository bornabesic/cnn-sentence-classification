Nives Čanović, diplomirana ekonomistica, glumica i radijska voditeljica, na Instagramu se pohvalila fotografijom iz sunčanog Miamija na Floridi, gdje se trenutačno igra ATP Miami, jedan od važnijih teniskih turnira godine, na kojem sudjeluju i naši tenisači Borna Ćorić te Ivo Karlović. No atraktivna 34-godišnja Zagrepčanka u Sjedinjene Američke Države otišla je zbog bivšeg tenisača Gorana Ivaniševića, piše Slobodna Dalmacija. Splićanin, naime, trenira češkog tenisača Tomáša Berdycha. Goran i Nives i dalje uporno šute o svojoj vezi, a šuška se kako su se zaljubili prošle jeseni. Par je i 2017. godinu dočekao zajedno u egzotičnoj Dohi.