Započnimo ovu recenziju tvrdnjom da je ovo bila najbolja epizoda 24: Legacy do sada. Prve dvije epizode serije su se uglavnom bavile predstavljanjem likova i pripremanjem sukoba, no sada smo napokon dobili priliku svjedočiti cijelom satu dobre akcije. Dakle, Drew je na kraju ipak živ, a činjenica da je završio u bolnici otvara nekoliko zanimljivih mogućnosti. Samo se nadamo da nam 24: Legacy neće servirati "ništa se ne sjećam" kartu jednom kada se Drew napokon probudi. Da, zvuči loše, ali udarac u glavu na televiziji de facto označava 50-50 šansu za amnezijom. I dok je CTU bio najsvjetlija točka prošle epizode, ova priča je sada bila previše usporena, a njen jedini neotegnuti element jest Mullinsova spremnost da oprosti Rebecci, što je pak djelovalo malo navučeno. S pozitivne strane, dinamika između Lockea i Andyja izgleda obećavajuće. Kao što smo i predvidjeli, Nilaa nije bila krtica, a ta čast je pripala Johnovom ocu Henryju. Unatoč toj spoznaju, Henryjeve motivacije nam i dalje nisu nimalo jasne tako da se nadamo kako će 24: Legacy istražiti ovu strane priče u budućim epizodama. Sve u svemu, nadamo se kako je isklišejizirana priča s krticom gotova te je zamijenjena s novim negativcem na kojeg moramo paziti. Nicole je i dalje najsimpatičniji lik u seriji, a njena priča s Carterom i Isaacom je sada puno podnošljivija nakon što je postalo jasno kako je ona jedina koja može spasiti Isaaca i zaustaviti Aishu. Sve u svemu, veselimo se raspletu ove situacije jer je Nicole već pokazala kako je u maniri Jacka Bauera spremna na sve ako nema drugog izbora. Ostatak recenzije pročitajte na IGN Adriji. Tema: FILM 