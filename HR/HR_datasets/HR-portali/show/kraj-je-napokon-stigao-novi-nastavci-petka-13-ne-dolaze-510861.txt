Nakon snimljenih dvanaest filmova te desetaka i desetaka ubijenih statista, čini se da je krvavoj franšizi o Jasonu napokon došao kraj. Još prošle godine se sve činilo dobrim, kada se projektu snimanja dvanaestog filma pridružio Breck Eisner, kao redatelj, no sada izgleda da je projekt propao u potpunosti. Naime, studio Paramount ugasio je cijeli film samo nekoliko tjedana prije nego što je trebalo početi snimanje. Premda se činilo da će Voorhees lunjati šumama i kampovima narednog listopada, sve je propalo te je film opet u čistilištu. Službeni razlozi za prekid, odnosno čak obustavu produkcije, nisu dati, no po svemu sudeći razlog je taj što jednostavno nije dobar trenutak za izlazak još jednog nastavka te franšize u kina. Iako bi nam bilo drago da u možemo pogledati još jedan film s legendarnim manijakom, kako stvari stoje, 'Petak 13.' jednostavno nema sreće. Našu tugu ćemo utopiti u trećem nastavku franšize o Samari, 'Krug 3', kojeg u distribuciji Blitza, u domaćim kinima možete pogledati još od prošlog tjedna. Tema: FILM 