Ultra Europe postaje više od festivala. Zbog svoje jedinstvene lokacije i prirodnih ljepote koje ju okružuju festival je dobio nadimak “Destination”. Festival koji je među top tri line up-a u Europi postaje poznat i po prirodnim ljepotama. “Destination” postaje glavna promidžba po kojoj se Ultra Europe izdvaja od ostalih festivala u svijetu upravo zato više od 150.000 posjetitelja iz 141 zemlje dolazi u Hrvatsku i ostaje u prosjeku sedam dana.  Napokon je objavljen dugoočekivani line-up koji predvode planetarno popularni artisti kao što su David Guetta, Above&Beyond, Carl Cox, Hardwell, Armin Van Buuren, Marco Carola i Afrojack.  Na oduševljenje Ultra zajednice, na ovogodišnjem line up-u ispunjeno je mnogo želja. Tako prvi puta na Ultru dolaze Robyn Schulz, Don Diablo, novi dvojac Gouryella kojeg čine Tiesto i Ferry Corsten. Iz godinu u godinu Ultra Europe oduševljava svoje posjetitelje, zbog čega nije ni čudo da je festival proglašen turističkim događajem godine 2015. Destination Ultra - Croatia music week objedinjuje 5 stage-eva i nekoliko žanrova, od koji kao najpopularnije možemo izdvojiti EDM (big room sound), trance i techno. Kvalitetu festivala potvrđuje i to što iz godine u godinu ponovno ugošćuje najcjenjenije i najpopularnije predvodnike i pokretače žanrova. Ovakav line up u kombinaciji s produkcijom na svjetskoj razini u koju se ulaže tri milijuna eura Ultra Europe pretvara u jedinstveni doživljaj.  Ultra Europe 2015. pratilo je preko 900 akreditiranih novinara, vrijednost PR objava je bila preko 20 milijuna eura. Ultra Europe službeni after-movie pregledan je više od milijun puta u mjesec dana. Od 8 minuta koliko traje promo video, 4 minute su kadrovi o ljepotama Hrvatske, gdje se naglašavaju ljepote destinacija održavanja festivala. Upravo se zbog toga većina posjetitelja ostaje odmarati u Hrvatskoj i nakon završetka festivala. Splitsko-dalmatinska županija od održavanja prve Ultre 2013. godine, bilježi stalni rast cijena od 70% te povećanje dolaska stranih gostiju za 100%. Sve to doprinosi da potrošnja za vrijeme festivala uvelike prelazi 300 milijuna kuna. Uz svjetski poznate artiste ovaj festival je poznat po tome što od početka podržava izvođače čije su karijere u začecima. Stoga će se i ove godine na  UMF radio stage -u dati priliku mladim artistima iz regije, ali i cijelog svijeta. Prošlih godina gostovali su mladi artisti iz kako iz Crne Gore, Bosne i Hercegovine, Republike Srbije, Republike Slovenije, Češke Republike tako i udaljene Kraljevine Maroka, Republike Moldavije, Republike Poljske, SAD-a, Australije, Novog Zelanda, Izraela, Irske, Japana i Republike Koreje samo da izdvojimo neke!  ULTRA Europe Phase One Headliners (po abecednom redu): Above & Beyond Adam Beyer Afrojack Alesso Armin van Buuren Carl Cox Dash Berlin David Guetta Hardwell Jamie Jones Marco Carola Martin Garrix DJ Snake Solomun Support (po abecednom redu): Gouryella Hot Since 82 Ida Engberg Joseph Capriati Markus Schulz Nic Fanciulli W&W Posjećen festival uz svjetska imena održat će se 15., 16. i 17. srpnja. >> Kako nas vide i čime su oduševljeni? Ovaj video o Hrvatskoj morate pogledati