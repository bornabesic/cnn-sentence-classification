Nakon šest mjeseci priprema danas će zasjati nova zvijezda na festivalskom nebu! Umaški Sea Star večeras će u 19 sati otvoriti svoja vrata u kompleksu Stella Maris i započeti veliki četverodnevni tulum. Prvi dio svečanog otvaranja festivala zakazan je za 19:30 na cilju velike humanitarne biciklističke povorke prijateljstva i ljubavi, koja će nakon 600 prijeđenih kilometara od Novog Sada do Umaga završiti na glavnom ulazu u kompleks Stella Maris (most kod Goldfish bara, na vrhu lagune). Povorku, kojoj će se pridružiti Dušan Kovačević, direktor i osnivač Exita i Sea Stara te Ronald Korotaj, direktor Istraturista, na most će dočekati gradonačelnik Umaga Vili Bassanese i Milovan Popović, direktor TZ Umaga. U drugom dijelu večeri, u 22:30, nas očekuje i veliko finale spektakularnog svečanog otvaranja festivala koje će se događati na vodi u samom srcu Sea Stara. Glazbeni program nultog dana na Nautilus Areni predvode regionalne superzvijezde S.A.R.S., svjetski megacar Rambo Amadeus, punk rockeri Kawasaki 3P, hip hop heroji i Kandžija i Gole žene, te indie prvaci M.O.R.T. Druga pozornica, koja nosi ime Enter Stage i nalazi se sa suprotne strane lagune od stadion, napravljena je u suradnji s radiom Enter Zagreb, predstavljenog od DJ reprezentacije koju čine DJ Don Tom, DJ Indy, Joe 2Shine, Bad Kid i The Trixx. Rezidenti brojnih klubova i tuluma po državi donijet će hitovi na potezu od hip hopa i trapa, pa sve do disca, house i EDM-a te obilježiti prvi veliki ovogodišnji laguna party u Stella Marisu. Od danas cijene festivalskih ulaznica iznos 449 kn. Za Nulti dan trebat će izdvojiti 99 kn, a za jednodnevne za 26. i 27. svibanj 249 kn. U prodaji se nalaze i jednodnevne VIP Gold ulaznice za petak i subotu po cijeni od 499 kn. Od četvrtka do nedjelje sve navedene ulaznice moći će se kupiti isključivo na blagajnama ispred festivalskog prostora. Kako je najavljeno ulaz na nulti dan za sve stanovnike Umaga je besplatan, a sve što trebaju je pokazati osobnu na festivalskom ulazu. Zamjenska mjesta za festivalske narukvice radit će od četvrtka i nalaze se na ulazu u kamp i glavnom ulazu, kako bi posjetitelji izbjegli čekanje u redovima za zamjenu prvog festivalskog dana. Svi posjetitelji se mole da zamjene svoje voucher za narukvicu prije početka festivala. Vrata Sea Stara otvorit će se u 19:00, a nastupi počinju već od 20:00, te će trajati do 02:00 sata ujutro. Postoje dva ulaza u prostor festivala - Glavni ulaz za ulaznice te Službeni / VIP ulaz za akreditacije i VIP goste. Sea Star festival, u suradnji s Addiko bankom, osigurao je Sea Star karticu koja je opremljena suvremenom beskontaktnom tehnologijom i kojom će se obavljati sva plaćanja na festival. Karticu se može kupiti na bilo kojoj blagajni na festivalu s oznakom TOP UP i napuniti je određenim novčanim iznosom. Depozit pri prvoj uplati iznosi 10 kn, minimalan iznos prve uplate je 20 kn, a svake kasnije uplate 5kn. Koristi se jednostavnim prislanjanjem kartice na čitač kartica koji se nalazi na svakom šanku. Na čitaču se može i prisloniti kartica u bilo kojem trenutku kako bi se provjerilo stanje. Sredstva s kartice možete refundirati na bilo kojoj blagajni u maksimalnom iznosu od 500 kn, potrebno ih je refundirati prije napuštanja festivalskih vrata. Za posjetitelje je osiguran javni parking po cijeni od 20 kn, koji se nalazi na nekoliko stotina metara od festivala. Ipak, organizatori apeliraju na sve posjetitelje da na festival ne dolaze osobnim vozilima zbog očekivanih velikih gužvi. Sea Star Festival osigurao je čak dvije linije shuttle buseva koje će svim posjetiteljima festivala uvelike olakšati dolazak do Stella Marisa i povratak u smještaje, ali i cjelonoćni provod jer ne moraju razmišljati o vožnji, gužvama i parkingu! Od četvrtka 25. u 12:00, pa sve do nedjelje, 28. svibnja u 22:00 vozit će linije Stella Maris – Kanegra – Stella Maris te Stella Maris – park Umag – Stella Maris. Busevi će prometovati bez precizirane satnice, dokle god ima putnika. Sea Star Festival Shuttle Bus ulaznice u pretprodaji se mogu kupiti do srijede, 24. svibnja u ponoć isključivo preko sitea www.exittrip.org po cijeni od 19,99 Eur. Od nultog dan festivala cijena će im iznositi 200 kn i moći će se kupiti na recepciji Kanegre, u Parku Umag, te na stajalištu ispred Stella Marisa.