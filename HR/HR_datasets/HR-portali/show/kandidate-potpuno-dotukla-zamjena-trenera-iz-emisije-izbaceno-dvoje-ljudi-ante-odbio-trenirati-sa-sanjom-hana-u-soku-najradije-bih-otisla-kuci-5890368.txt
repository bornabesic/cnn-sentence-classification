Kandidati Plavog tima potpuno su shrvani jer moraju izbaciti svoja dva člana, što znači da će automatski brojčano biti nadjačani od strane Crvenog tima u emisiji 'Život na vagi', piše RTL. Damir je odlučio izbaciti Nedeljku i Darjana kazavši kako je razlog matematički – izgubili su najmanje kilograma. Marko je također glasovao za njih dvoje, dok je Nedeljka glasala za Damira jer nikad za sobom ne spremi shaker, a za Leonarda jer ga smatra jakom karikom i vjeruje da nitko neće glasati za njega. Ana je također svoje glasove dala Nedeljki i Damiru, isto zbog rezultata na vaganju. Damiru se ta njezina odluka nije baš svidjela, što je, pak, nju razočaralo jer su se prethodno dogovorili da nema ljutnje zbog nominacija. Darjan je glasao za Damira i Nedeljku, kazavši da je razlog za Nedeljku - vaganje. - To mi je kao da sam izbacio mamu. Nevjerojatno draga žena koju baš volim, prokomentirao je s tugom Darjan. Damira je, pak, nominirao jer smatra da će mu biti sve teže u showu. - Nisu mi dali da budem dio tima od prvog dana. A kunu se na zajedništvo, komentirao je Damir. Gabrijela je glasala za Damira i Nedeljku, a svoje glasove je priopćila uz suze. Istim ljudima je svoje glasove dao i Leo, što je značilo da Nedeljka i Damir napuštaju daljnje natjecanje. Damiru je ispadanje puno teže palo pa je i zaplakao, a trenerica Sanja je iznimno ponosna što je Damir nakon 20 dana boravka u kući uspio riješiti zdravstvene probleme i više nema niti jedan liječnički recept. Novi dan počeo je dolaskom trenera i Marijaninom objavom da će trenirati vani, ali potom je uslijedio šok – timovi mijenjaju trenere! Odsad Sanja vodi Crvene, Mario Plave. Poprilično su šokirani bili treneri, a kandidati još i više. Mirijani je dan bio loš jer ju je napustila cimerica Nedeljka, a vijest o promjeni trenera potpuno ju je dotukla. - Nije da ne vjerujem Sanji, žena je profesionalac, ali Mario je Mario, jecajući je rekla Mirijana. Leo je komentirao da jedva čeka vidjeti kako će izgledati Crveni tim nakon Sanjinog treninga, što je Vedran protumačio kao napad na Marijeve treninge pa su se kandidati porječkali. Hana nije nimalo sretna što je pod Sanjnom kontrolom pa je poručuila da bi najradije otišla kući. - Ovo je dibi-dus. Najradije bih otišla kući, ali tu sam zbog svog zdravlja pa neću, kazala je Hana bez ustručavanja. Iako je Plavi tim bio protiv Marijevog dolaska, Ana je nakon prvog treninga ipak „progutala“ svoje riječi te priznala da im je promjena dobrodošla. Timovi su dobili izazov – vuku uže! Članova Crvenog tima je više pa su Plavi mogli izabrati koga će iz supraničkog tima izbaciti u toj igri. Odlučili su se za Krolu jer je on najjača karika. Crveni su između sebe odlučili da za njih neće igrati Vlatka. Odluka da izbace Krolu pokazala se potpuno pogrešnom jer je na kraju Crveni tim pobijedio zahvaljujući Nevenu, koji je svojom težinom držao prevagu na strani Crvenog tima. Za nagradu su članovi Crvenog tima dobili boravak u sauni i jaccuzziju. Na novom treningu Ante je odbio trenirati jer se ne osjeća dobro, no Sanja nije htjela prihvatiti tu izliku kazavši da ima kandidata koji su u bolnijem stanju od njega, a on već dvaput nije trenirao. Ante ipak nije htio raditi trening te je umjesto toga otišao u jaccuzzi. Hana, pak, po Sanjinoj procjeni, ne radi ni 50 posto od onoga što može pa se potrudila s njom odraditi individualni trening, piše RTL.