Američka glumica Scarlett Johansson u subotu je u kasnovečernjem humorističnom skeč-programu koji se emitira uživo "Saturday Night Live", nemilosrdno ismijala prvu predsjedničku kćer Ivanku Trump.   Glumica koja je planetarnu popularnost stekla ulogama u filmovima "Djevojka s bisernom naušnicom" i "Izgubljeni u prijevodu" snimila je video-klip za reklamu za lažni parfem i u njemu glumi prvu američku kćer.  Odjevena u zlatnu haljinu i s vlasuljom ''a la Ivanka'' reklamira parfem pod nazivom "Complicit" (sudionica), u kojemu najstariju predsjednikovu kćer optužuje za licemjerje.  "Ona je lijepa, ona je moćna, ona je – sudionica. Žena koja zna što želi i zna što čini. Odana je. Feministkinja, odvjetnica, junakinja žena, no.... ona je i sudionica", čita narator te nastavlja: "Parfem za ženu koja bi mogla sve ovo prekinuti, no to ne želi". U jednom trenutku njezino ismijavanje ide toliko daleko da Scarlett popravlja ruž i gleda se u ogledalo, no u odrazu je njezin otac Donald Trump.  Brojne su američke robne kuće i tvrtke sa svojih polica nedavno povukle odjeću, cipele i nakit Ivanke Trump. Iako su iz Nordstroma i iz Niemana Marcusa, ali i iz ostalih luksuznih trgovina objasnili da je to zato što se njezina roba loše prodaje, pretpostavlja se da je odluka donesena zbog neslaganja s Trumpovom politikom, zbog njegove odluke o migrantima i nakon što je objavljena snimka vulgarnog rječnika koji je koristio o ženama. Unatoč tome Ivankino se modno carstvo navodno jako dobro oporavlja.  >>Kako je Ivanka Trump zabila nož u leđa ocu Donaldu >>Tko je Tiffany Trump - kćer koja živi u sjeni starije braće i sestre​