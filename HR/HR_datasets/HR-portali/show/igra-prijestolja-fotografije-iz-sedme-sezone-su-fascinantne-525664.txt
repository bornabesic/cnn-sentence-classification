Nove fotografije s produkcije sedme sezone HBO-ove hit serije 'Igra prijestolja' ostavile su nas bez daha, kao i inače. Prema novim kadrovima, stvarno nas očekuje nevjerojatna sezona. U njoj će se, nadamo se, razriješiti puno pitanja koja su ostala bez odgovora pri kraju prethodnog dijela. Najznačajnija fotografija koja je objavljena pokazuje Daenerys Targaryen kako jaše svojeg najvećeg zmaja, Drogona, koji je izgleda narastao do neslućenih razmjera. Također su došle fotografije i Jona Snowa kao i miljenice publike, Arye Stark, na njihovim konjima. Uz njih, znamo da će Cersei bez ikakve opozicije i uz podršku svojeg brata, zauzeti Željezno prijestolje, dok će Daenerys napokon stići do obala Westerosa. Pogledajte ostale fotografije u našoj galeriji. Nakon relativno lošeg prvog postera, kao i samo donekle dobrog teasera kojeg smo dobili prije nekoliko mjeseci, ovo su prve vijesti iz serije koje nas pune oduševljenjem. Jer nakon dolaska ovih fotografija samo je pitanje dana kada bismo mogli dobiti i prve kvalitetne foršpane iz sedme sezone. Podsjetimo, cjelokupnu produkciju na trenutak je zaustavila činjenica da zima nije došla u predjele gdje inače zima dolazi, pa se nisu mogli snimati dijelovi serije u kojima je snijeg. Serija na male ekrane dolazi 16. srpnja. Tema: FILM