Posljednji put kad ćemo vidjeti Hugha Jackmana u ulozi koja ga je proslavila, kao Wolverinea, jest početkom ožujka 2017. godine. Tada nam u kina dolazi finalno djelo o neuništivom mutantu, a Jackman se oprašta od uloge koju je glumio sedamnaest godina. Upravo je u tom opraštanju i poanta najnovijih fotografija koje je glumac objavio na svojem računu na Twitteru. @mang0ld pic.twitter.com/ZLfpJmqJbc Jackman je s nama podijelio i fotografiju starog i izmučenog Logana (Wolverineovo pravo ime), uz auto u smiraj dana, kao i poster na kojem vidimo kako Logan simbolično doživljava svoj suton. Kako je ozračje filma prožeto jednom tematikom westerna, tako je posve jasno zašto i poster za film, kao i fotografija koju je glumac podijelio dočaravaju taj žanr. U 'Loganu' pratimo ostarjelog Wolverinea, čiji su dani s X-Menima davno iza njega i čije moći, nakon što su ga stoljećima držale na životu, napokon počinju gubiti snagu. Ispred njega su samo bol i patnja.. Sunset. LOGAN. 3.3.17. pic.twitter.com/nl7mN43Tol Wolverinea još jednom glumi i glumac koji ga je prvi put utjelovio, Hugh Jackman. U filmu mu se pridružuju Patrick Stewart, Boyd Holbrook, Richard E. Grant, Stephen Merchant te Dafne Keen u ulozi misteriozne djevojčice X-23. Posljednji dio sage o neuništivom Kanađaninu, 'Logan', u kina u distribuciji Blitza dolazi početkom ožujka 2017. godine. Tema: FILM 