Plavuše se bolje zabavljaju, kaže izreka, a je li zaista tako, odlučila je provjeriti i Severina pa je za potrebe svog novog singla “Sekunde” drastično promijenila imidž i transformirala se u platinastu plavušu. Modne igrice Spot i novu pjesmu Seve će premijerno publici pustiti u ponedjeljak na svom Facebooku, a sudeći prema fotografijama sa snimanja spota na kojima je Severina u žestokom rokerskom izdanju, s nemarnom bob-frizurom, daje se naslutiti kako je obožavateljima pripremila dobar plesni i energični ljetni hit. – Presretna sam što će u ponedjeljak izaći pjesma koju volim, koja diže i nosi i koju, kada završi, želim slušati još i još. Jedva je čekam pjevati na koncertima s bendom i publikom. Hvala autorima Milošu Roganoviću i Filipu Miletiću, kao i Petru Pašiću, koji je spotom savršeno prenio atmosferu pjesme. Hvala i mojoj ekipi, Petru, Dajani i Martinu, što onako slatko izgledam. Jedva čekam ponedjeljak… Odbrojavam sekundeeeee – poručila je Severina. Za ovakav imidž sigurno se nije odlučila slučajno jer kao velika poznavateljica modnih trendova dobro zna da je platinastoplava trenutačno u modi. Inače se voli poigravati s modnim kombinacijama i frizurom u svakom novom projektu, a kao plavušu smo je gledali i prije 15 godina u spotu za pjesmu “Krivi spoj”. Perika je bezbolno rješenje Pjevačica Nina Badrić također dobro prati trendove i prije nekoliko mjeseci postala je plavuša, a nedavno je izdala i novi singl “Dani i godine” kojim najavljuje novi album. – Nema boje kose baš previše utjecaja na stil života, no istina je da su muškarci nekako nježniji prema “nama plavušama” – rekla nam je nedavno. Novi projekt, odnosno serije “Prava žena” koju snima za RTL televiziju donosi promjene i u imidžu Nataše Janjić. Za potrebe uloge glumica je promijenila frizuru, odnosno poput Severine s pomoću perike skratila je svoje duge uvojke. >> Ženama će se oprostiti sve osim zapuštenog tijela, a feministicama se ne oprašta baš ništa 