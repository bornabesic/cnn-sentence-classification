Nakon napunjenih 40 godina iznimno bogate koncertne i diskografske karijere, Parni Valjak ne prestaje oduševljavati fanove izvanrednim novim pjesmama. Nakon sjajnog singla "Prolazi sve, zar ne?" i svevremenske rock balade "Za malo nježnosti", Parni Valjak nam donosi singl "Opet se smijem" koji će svim slušateljima donijeti osmijeh na lice. ''Opet se smijem''   Iznimno pozitivna pjesma protkana ljubavnom tematikom autorsko je djelo Huseina Hasanefendića Husa kojem niti nakon nebrojenih hitova ne ponestaje inspiracije te uvijek iznova oduševljava sjajnim pjesmama. Uvijek upečatljivi Aki Rahimovski svojim je vokalom dodao iznimnu emocionalnu dimenziju ovoj pjesmi koja će zasigurno oduševiti stare fanove ovog benda, ali će im i priskrbiti velik broj novih obožavatelja. "Opet se smijem" je pjesma koja će sasvim sigurno postati neizostavan dio koncertnog repertoara zagrebačkih rockera. Pjesma je snimljena u Novom Mestu. Parni Valjak prošle je godine proslavio 40. obljetnicu velikim akustičnim i električnim koncertima u Hrvatskoj i regiji, a posljednjim velikim, unaprijed rasprodanim koncertom u Areni Pula pokazali su zašto su najbolji. Novi singl je dokaz da ovom bendu kreativne energije ne nedostaje i da će ovoj uistinu impozantnoj brojci dodati još mnogo, mnogo pravih hitova na radost svih mnogobrojnih obožavatelja. Koncert u Spaladium Areni, Split - 19.11.2016. Novim singlom Parni Valjak najavljuje spektakularni koncert u splitskoj Spaladium Areni koji će se održati u subotu, 19. studenog. Ulaznice za ovaj koncert potražite na prodajnim mjestima sustava eventim.hr. 