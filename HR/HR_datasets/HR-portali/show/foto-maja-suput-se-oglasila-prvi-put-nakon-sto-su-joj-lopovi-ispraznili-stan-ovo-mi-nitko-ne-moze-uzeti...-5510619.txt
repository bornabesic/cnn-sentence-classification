Dok se Maja Šuput s prijateljicom odmarala u egzotičnom Meksiku, za sada još nepoznati počinitelj prošli tjedan provalio je u njezin stan u Zagrebu te joj ukrao nakit, tehničke uređaje i gotovinu, a ukupna šteta procjenjuje se na oko 70.000 kuna. Po povratku u Hrvatsku, pjevačica, inače poznata po svome optimizmu i vrckavoj naravi, nije imala previše vremena za očajavanje. Maja je već za vikend imala gažu u Crikvenici. U tamošnjoj Gradskoj dvorani nastupala je na maškarama, a tom prigodom i sama se zamaskirala u Pčelicu Maju. 'Ovo mi nitko ne može uzeti', napisala je Šuput na Instagramu, a obožavatelji su komentirali: 'Istina... Publiku se ne može uzeti kao vrijedne i skupe stvari'.