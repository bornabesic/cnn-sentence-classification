Ruska državna televizija objavila je kako će ove godine bojkotirati Eurosong nakon što je zemlja domaćin Ukrajina odlučila zabraniti ulazak u zemlju ruskoj predstavnici zbog njezina nastupa na Krimu. Pjevačica Julija Samojlova ne može putovati u Kijev zbog toga što je nastupala na Krimu nakon što je Rusija anektirala poluotok. Moskva je optužila Ukrajinu za diskriminiranje Samojlove i kršenje pravila europskog natjecanja. Ruski televizijski prvi program koji prenosi Eurosong objavio je kako su organizatori ponudili Rusiji da pošalje drugog predstavnika ili da Samojlova nastupa videolinkom iz Moskve. "Po nama to je diskriminacija ruskog predstavnika i naš tim naravno ni pod koju cijenu neće pristati na takve uvjete", kazao je Jurij Aksjuta, producent glazbenog i zabavnog programa. "Naravno, ne sudjelujemo u Eurosongu 2017. pod uvjetima koji su nam ponuđeni i nećemo ga prenositi", kazao je. >>Ukrajinci zabranili dolazak na Eurosong ruskoj pjevačici! >>Sjećate li se Izolde i Eleonore iz spota za pjesmu 'Julie' Danijela Popovića? Pogledajte kako izgledaju danas​ 