Slavni američki glumac Brad Pitt prvi put nakon bračnog brodoloma ogolio je dušu i sasvim iskreno progovorio razlazu s Angelinom Jolie. Za američki modni časopis GQ Style istaknuo je kako zbog njihove djece neće dopustiti, a u tome ima zajednički stav s Angelinom Jolie, da se na sudu iznosi prljavo rublje. - Neću to dopustiti. Sve je to vrlo, vrlo potresno za djecu, jer njihova se obitelj upravo raspala, rekao je Pitt. Zvjezdani par šokirao je obožavatelje diljem svijeta prošle godine u rujnu objavom o raskidu, kada je Angelina Jolie predala papire za razvod samo dvije godine nakon vjenčanja, a nakon 10 godina ljubavne veze. Vidno mršaviji Brad Pitt u intervjuu samo jednom spominje suprugu Angelinu Jolie, dajući novinaru preporuku da pogleda njezin novi film. Otkriva kako se u zadnjih godinu dana, otkako više nije s Angelinom, odrekao alkohola. - Previše sam pio, i to je bio problem. Kada sam zasnovao obitelj odrekao sam se svega osim alkohola, rekao je Pitt dodajući kako je krenuo na psihoterapije. - Nije bilo dana da sam izašao iz kuće, a da nisam bio pijan ili napušen, rekao je dodajući: 'Sve to sada iza mene, i sretan sam zbog toga. Umjesto alkohola sada pije sok od brusnice i mineralnu vodu. Osvrnuo se i na incident u zrakoplovu. - Ležao sam na leđima i bio vezan lisicama kada su došli socijalni radnici. U međuvremenu se sve smirilo i izgladilo. Oboje se trudimo maksimalno. Jedan je odvjetnik rekao: 'Nije važno tko će pobijediti nego tko će biti više povrijeđen". I čini se da je to istina, rekao je Pitt. Pitt ističe kako se jako brine za djecu, Maddoxa (15), Paxa (13), Zaharu (12), Shiloh (10) i blizance Vivienne i Knoxa (8), i kako oni podnose medijski cirkus u novinama vezano za razvod. - Naravno, nitko to ne radi obzirno, svi žele prodati novine. A prodaju se najveće senzacije i to me boli.