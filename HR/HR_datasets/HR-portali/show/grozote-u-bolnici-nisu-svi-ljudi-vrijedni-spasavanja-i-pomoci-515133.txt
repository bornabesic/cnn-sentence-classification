Prvi video kojeg smo dobili za film 'The Void' ostavio nas je zaprepaštenima što se još uvijek snimaju filmovi takve vrste, tj. 'klasični hororci', kakve smo imali prilike gledati tijekom '80. No u pitanju je bio relativno kratak video, tzv. teaser, koji stvarno je uspio napraviti da mi želimo još. Srećom, redatelji iza projekta znaju što rade, pa su nam uslišili i tu želju tako da smo dobili prvi pravi foršpan za film. Pogledajte video, ali ne ako ste na poslu Radnja filma otpočinje kada policijska patrola na mračnoj i napuštenoj cesti nađe čudnog okrvavljenog muškarca, kojeg odvede u lokalnu bolnicu. Uskoro, cjelokupno osoblje bolnice, kao i svi njeni pacijenti, bivaju zatočeni u bolnici i prisiljeni na borbu protiv paklenih stanovnika druge dimenzije, koje je demonski pacijent dozvao. Njihov put u pakao bit će istinski užasan. Film nam dolazi od tima Kostanski/Gillespie, dvojice veterana dizajna i specijalnih efekata koji su sada odlučili postati i scenaristi te redatelji. Njihova prijašnja radna mjesta, na filmovima kao što su 'Bitka za Pacifik', 'RoboCop' te na izvrsnoj seriji 'Hannibal', svakako su im dala i više nego dobro znanje o stvaranju dobrog efekta i osjeta užasa. Film će vjerojatno biti u skraćenoj kino distribuciji diljem SAD, no ako bude dostupan u kinima kod nas, obavijestit ćemo vas odmah. Tema: FILM 