Glumica Zrinka Cvitešić nastavlja nizati svjetske uspjehe. Naime, 37-godišnja Karlovčanka dobila je ulogu u filmu slavnog Woodyja Harrelsona. U filmu “Lost in London” Harrelson će se prvi put predstaviti kao redatelj i to scenarijem koji je sam napisao. Harrelson u filmu ima i glavnu ulogu, glumi samoga sebe, a igraju i Owen Wilson te Willie Nelson. Riječ je o filmu koji će biti snimljen u jednom kadru, s jednom kamerom, bez prekida i montaže i direktno će biti emitiran u 500-tinjak kina. Film će biti snimljen u samo dva sata – Cijeli film bit će snimljen u samo dva sata. Bit će to ili veliki uspjeh ili veliki promašaj, ali projekt će u svakom slučaju biti jako zanimljiv – rekao je Harrelson. Film prikazuje ludu noć u kojoj glavni lik, on sam, želi doći kući svojoj obitelji, ali na putu susreće mnogo čudnih ljudi koji ga u tome pokušavaju spriječiti. Pri tome se referira na događaj iz 2002. kada je proveo noć u zatvoru jer je razbio taksi nakon noćnog provoda. Zrinka glumi Sue Ann, ženu s čarobnim moćima koju susretne Harrelson. Audicije su održane još u listopadu, a na njima je bio i Woody. Zrinku je osobno pozvao na audiciju i ulogu je dobila od prve. Film “Lost in London” snimat će se u Londonu 19. siječnja u dva ujutro s istodobnim emitiranjem u SAD-u, a potom ide u postprodukciju kao i svaki normalan film i emitirat će se u kinima. Zrinka je, kao i svi u ekipi, potpisala ugovor koji je obvezuje da ne smije ništa govoriti o filmu prije njegove promocije 27. siječnja u Londonu. – Film se može nazvati potpunim ludilom – rekao je Harrelson. >>Na dodjeli prestižnih nagrada Zrinka Cvitešić očarala i slavnog Poirota 