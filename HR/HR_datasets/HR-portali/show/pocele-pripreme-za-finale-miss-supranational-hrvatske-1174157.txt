Finalistice, njih 19, ovogodišnjeg izbora Miss Supranational Hrvatske, okupile su se  u zagrebačkom hotelu Holiday. U Zagrebu se odvijaju završne pripreme uoči odlaska na otok Pag (ponedjeljak) gdje će se održati finale izbora 7. lipnja u hotelu Luna Island. Djevojke su pod budnim okom Tamare Roglić i Sanje Bjedov Popović, organizatorica i vlasnica licence izbora, obavile probu haljina u buticima Tereza store i Fabijana. Posebno su atraktivne  crvene haljine iz butika Fabijana. Restoran Gladne oči je domaćin djevojkama u stankama za ručak, a  u petak navečer finalistice su bile posebne gošće Ružice Čerkez u restoranu Mostovi II. Uz zvukove gitare djevojke su zaplesale i zapjevale, zajedno s Petrom Bojić, aktualnom Miss Supranational Hrvatske, kao i s voditeljicama finalne večeri Hanom Tabaković, Anom Batarelo i Vjekoslavom Bach. Među gostima na partyu bili su Damir Škaro proslavljeni hrvatski boksač, tamburaški sastav Barabe, te pjevač Mladen Burnać. Iznenađenje večeri bilo je kad su djevojke dobile na poklon veliku tortu, crvene ruže te košare s voćem.