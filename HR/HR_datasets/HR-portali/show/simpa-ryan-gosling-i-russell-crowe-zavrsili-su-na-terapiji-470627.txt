Kako smo već vidjeli u prethodnim najavama, novi film Russella Crowea i Ryana Goslinga, 'The Nice Guys', bi nas mogao natjerati da 'umiremo' od smijeha. Shane Black, koji je odlično prihvatio prijelaz iz scenarista u redatelja, očigledno nam je pripremio poveliku količinu komičnih scena u svojem filmu. A da ne nam bi pokazali sve dobre 'fore' u foršpanima, Black, Gosling i Crowe su snimili i par viralnih videa kojima dalje promoviraju film. Pogledajte video Kao što je očigledno, duo je odlučio otići na skupnu terapiju da bi se pripremili za dolazeću promotivnu turneju filma. Humor u videima je poprilično kvalitetan, i stječe se dojam da su se glumci jako dobro zabavljali na setu, što filma, što ovih videa. Nadajmo se da je ta 'filmska magija' postojala i za vrijeme snimanja. Pogledajte drugi video Kao što je rečeno, u glavnim ulogama u filmu su Ryan Gosling i Russell Crowe, a prema prikazanom, čini se da ćemo dobiti još jedan poprilično zabavan film, što smo od redatelja Blacka i očekivali. ‘The Nice Guys’ u kina stiže krajem svibnja. Tema: FILM 