Premda mu je danas rođendan, redatelj Zack Snyder nije se dao smesti pa nam je i pokazao čime se bavi na taj dan. Kako možete vidjeti u videu kojeg vam prilažemo, redatelj svoj 51. rođendan provodi na kompjuteru, obrađujući scene za nadolazeći film. U pitanju je podvodna scena, u kojoj se vidi Aquaman (Jason Momoa) kako pliva prema nekome tko nama liči jako na Ocean Mastera (glumi ga Patrick Wilson). Doduše, moguće je da smo u krivu, pa pogledajte sami i presudite. U ostalim ulogama u 'Aquamanu' su Amber Heard, Willem Dafoe, Nicole Kidman, Temuera Morrison i Yahya Abdul-Mateen II, a film režira James Wan. No prije nego što nam u kina stigne 'Aquaman' (početkom listopada 2018. godine) imat ćemo prilike pogledati što drugi Warner Bros.-ovi superheroji rade. Tako nam krajem godine dolazi nam nastavak prošlogodišnjih hitova 'Odred otpisanih' i 'Batman v Superman: Zora pravednika', 'Justice League, Vol 1.', a prije toga, 01. lipnja, moći ćemo pogledati film 'Wonder Woman'. Tema: FILM 