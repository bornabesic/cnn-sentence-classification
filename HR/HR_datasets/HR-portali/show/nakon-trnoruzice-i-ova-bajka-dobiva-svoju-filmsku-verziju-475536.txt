Disneyev 'Ljepotica i zvijer" je još jedan film u kojem Disney na moderan način prepričava priču koju smo već vidjeli kvalitetno obrađenu u animiranoj verziji, kako su to već učinili i sa 'Trnoružicom'. Tako ćemo klasične likove iz 'priče stare poput vremena' vidjeti malo prilagođene za modernu publiku, jasno, s istim melodijama koje smo već prije čuli u animiranoj verziji. Ali da nam ne bi bilo dosadno, biti će ubačeno par modernih melodija, za moderne ljude. Za one koji nekim čudom nisu pogledali original, pratimo putovanje Belle, lijepe i neovisne mlade žene koju zarobi monstruozna zvijer u svojem dvorcu. Unatoč prvotnom strahu, Belle prepozna ljepotu koju Zvijer posjeduje unutra i počinje vidjeti više od vanjštine. Pogledajte prvi foršpan Glavnu ulogu preuzela je Emma Watson kao Belle dok je ulogu Zvijeri uzeo Dan Stevens. Luke Evans nastupa kao zgodni, ali plitki seljak Gaston, a dobitnik Oscara, Kevin Kline, odglumit će Mauricea, ekscentričnog i simpatičnog oca mlade Belle. U ostalim ulogama su Josh Gad, Ewan McGregor, Stanley Tucci, Gugu Mbatha-Raw, Audra McDonald, Ian McKellen te Emma Thompson koji su preuzeli uloge animiranog posuđa. Redatelj je hvaljeni Bill Condon dok muziku sklada Oscarom nagrađeni kompozitor Alan Menken. 'Ljepotica i zvijer' u kina stiže sredinom ožujka 2017. godine. Tema: FILM 