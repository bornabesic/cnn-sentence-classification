Gore Verbinski, vizionarski redatelj filmova 'Pirati s Kariba' (u peti nastavak serijala vraća se i Keira Knightley) i 'Krug', donosi nam ove godine psihološki triler - 'Lijek za život'. Redatelju je ovo prvi izlet u horor žanr još od 2002. godine. - U pitanju je žanr gdje se možete poigravati s logikom iz snova. Pravila jednostavno ne vrijede. Naše izvedbe su u stvari čarolije koje bacamo na ljude u mračnim sobama, koristeći glasove, zvukove i sliku. Želio sam se time pozabaviti opet u ovom filmu, pokazati taj glas. U ovom slučaju, glas zaraze ili bolesti - izjavio je redatelj filma Verbinski na pitanje o svojem povratku u horore. Za scenarij je zaslužan Justin Haythe, poznat po scenariju za film 'Put oslobođenja'. U glavnim ulogama gledat ćemo Danea DeHaana, Miu Goth i Jasona Isaacsa. U filmu pratimo mladog ambicioznog direktora, koji je poslan u idilični wellness centar u Švicarske Alpe. Ubrzo počinje sumnjati da 'čudesan spa' nije onakav kakav se čini. Kada počne otkrivati njegove mračne tajne, saznaje da mu je dijagnosticirana 'bolest' od koje boluju svi u spa centru te su tu zato što traže lijek za nju. Pogledajte video Gotski stil, čudni likovi, neobjašnjive situacije, dio su centra za rehabilitaciju u kojem svi zažale što su došli. Film u distribuciji Blitza, u domaća kina stiže 16. veljače 2017. Tema: FILM 