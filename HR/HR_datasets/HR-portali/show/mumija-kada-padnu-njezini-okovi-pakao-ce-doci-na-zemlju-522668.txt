Ovog ljeta, kako smo već pisali, studio Universal u kino dvorane vraća legendarna čudovišta iz klasične ere Hollywooda. Cjelokupan serijal, tj. franšizu 'Bogovi i čudovišta' započinju filmom o mumiji, nazvanim jednostavno 'Mumija'. No iako je taj film predvođen zvjezdanom snagom Toma Cruisea u glavnoj ulozi, ipak se zove po glavnom negativcu, vjekovima staroj neumrloj kraljici Ahmanet. Njene moći zatrest će same temelje našeg svijeta, a jedini koji će joj se moći suprotstaviti su oni koji će moći izdržati njeno zlo. U novom videu je, uz nikad viđene prizore iz filma, pokazano i nešto detalja o usponu ovog klasičnog holivudskog čudovišta do svojeg vrhunca. Pogledajte video Kroz moderni London i preko pješčanih krajolika Bliskog Istoka pratit ćemo priču koja nam na kino ekrane donosi jednu svježu vrstu uzbuđenja i začudnosti, prikladnu za novi svijet bogova i čudovišta. U glavnoj ulozi u 'Mumiji' nalazi se planetarno popularni Tom Cruise, dok je u ulozi Mumije, tj. kraljice Ahmanet, Sofia Boutella. Podršku im daje Anabelle Wallis kao Jenny Halsey. Film režira Alex Kurtzman. 'Mumiju' ćemo u kinima moći vidjeti na ljeto 2017. godine, 8. lipnja, u distribuciji Blitza. Tema: FILM 