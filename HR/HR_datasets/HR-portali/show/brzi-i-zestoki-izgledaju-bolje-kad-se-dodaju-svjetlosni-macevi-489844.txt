U sedmom dijelu 'Brzih i žestokih' vidjeli smo epsku bitku između Dieselovog Doma Torettoa i Stathamovog Deckarda Shawa. Dvojica glavnih likova sukobili su se u tučnjavi koja je uključivala ključeve, palice i komade metala, kao i šake i noge u jednoj propisnoj tučnjavi. A zahvaljujući korisniku Imersion VFX sada možemo vidjeti i kako bi njihova tučnjava izgledala da su kojim slučajem u pitanju dva opaka jedi viteza. Pogledajte video Vina Diesela ove godine možemo vidjeti u filmu 'Billy Lynn's Long Halftime Walk', koji bi u kina treba doći krajem studenog, dok Jasona Stathama možemo već za tri dana, osmog rujna, vidjeti u filmu 'Ledeni ubojica: Povratak', u distribuciji Blitz filma. A ako baš želite gledati 'Brze i žestoke', na osmi nastavak iznimno uspješne franšize morat ćete čekati do 14. travnja 2017. godine, kada film dolazi u američka kina. Doduše, ako vam nedostaju svjetlosni mačevi i jediji, svoju dozu dobit ćete početkom ove zime. Naime, 'Rogue One: Priča iz Ratova Zvijezda' u kina dolazi 16. prosinca ove godine. Tema: FILM 