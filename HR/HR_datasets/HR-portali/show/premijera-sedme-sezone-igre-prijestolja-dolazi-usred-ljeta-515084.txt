Već nekoliko mjeseci nam jako polagano stižu detalji o novoj sezoni najpopularnije serije na svijetu, 'Igre prijestolja', a sada smo napokon dobili i datum dolaska sedme sezone. Prema objavi s Facebook stranice HBO-a, nova sezona dolazi u sred ljeta, 16. srpnja ove godine. - Lannister, Baratheon, Stark, Tyrell. Samo su zupci na krugu. Onaj je na vrhu, pa drugi, i tako u krug i u krug se vrti, uništavajući one pod njima. Ja neću zaustaviti taj krug, ja ću ga uništiti - proročanski je izjavila Daenerys Targaryen u novom videu. Pogledajte video Kako smo vidjeli u posljednjoj sezoni, Daenerys Targaryen putuje napokon u Westeros, Cersei Lannister je okrutnom metodom preuzela Željezno prijestolje, Arya Stark se osvetila svima koji su joj naudili, dok je Jon Snow postao Kralj Sjevera. No zima i dalje dolazi, a veliki rat je pred nama. Ništa nije razriješeno, ništa se ne zna, osim da je kraj napokon pred nama. Tema: FILM 