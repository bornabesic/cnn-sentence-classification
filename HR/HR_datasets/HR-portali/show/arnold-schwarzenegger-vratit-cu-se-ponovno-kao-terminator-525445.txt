Arnold Schwarzenegger je na festivalu u Cannesu izjavio da se sigurno vraća u franšizu o Terminatorima, kao i da namjerava snimati nastavak svojeg hita s Dannyjem De Vitom, 'Blizanci'. Epski je glumac dao izvješće tijekom svojeg predstavljanja dokumentarca 'Wonders Of The Sea 3D', s producentom Francoisom Mantelloom te redateljima Jean-Michelom Cousteauom i Jean-Jacquesom Mantelloom. Schwarzenegger je tada potvrdio da će zaista glumiti u filmu te da će novi film producirati nitko drugi doli originalni redatelj i scenarist Terminatora, James Cameron. - Vraća se. Idemo dalje s projektom, Cameron ima odlične ideje o tome kako nastaviti franšizu. Sve to će biti u filmu - izjavio je Švarcika o svojem sastanku s redateljem te o nastavku serijala. Prema posljednjim podacima, produkcijska kuća Skydance mogla bi biti ta koja će nastaviti proizvoditi filmove o neuništivim robotima. Tema: FILM