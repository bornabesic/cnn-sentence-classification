„Kada sam lupio gljivu, gljiva mi je vratila natrag!“  kazao je Daniel Bilić kojega ove nedjelje očekuje jedan vrlo zahtjevan zadatak – izvesti scenu iz kultnog filma Pakleni šund u kojoj će plesati kao John Travolta, a pjevati kao Chuck Berry.   „Svi znaju tu stvar, obožavam tu stvar i to treba izvesti jako dobro.“ kazao je Daniel, a izvest će pjesmu ''You Never Can Tell'' te dodao: „Postoje dvoje vrste ljudi, onih koji plešu na tu pjesmu i oni koji lažu da ne plešu na tu pjesmu.“   Olakotna okolnost je, kaže, to što je veliki obožavatelj istoimenog filma, a gledao ga je čak sedam puta. „Ja sam onaj jako iritantan tip kada se gleda Pulp Fiction, onda ja pričam zajedno s njima i onda to nikada dobro ne izgleda.“, priznaje Daniel, a hoće li mu to pomoći i u izvedbi ovotjedne epizode showa, tek ćemo doznati. Lovačke priče ispričat će Mia Anočić Valentić koja će se transformirati u Bizzu iz grupe Bolesna braća, dok će njezin nastup pratiti uživo i Baby Dooks, kao gostujući član žirija. „Najniži Bizzo na svijetu, ali sam Bizzo! Sretna sam što mogu biti Bizzo!“ oduševljeno će Mia, a hoće li oduševljen biti i Baby Dooks, ostaje nam za vidjeti. Bojan Jambrošić nakon transformacije u Ninu Badrić postaje frontaman funk-soul grupe Kool And The Gang iz osamdesetih, a nastupit će s hitom ''Fresh''. „Ja ne znam stvarno kako ću biti u trbuhu stisnut, a u glavi opušten!“ komentirao je Bojan Ivanine upute te dodao: „Moram razbistriti glavu i krenuti vježbat. Zadnja uputa je bila da samo uživam i sve će biti dobro.“  Jednog od najvećih afričkih glazbenika, Moryja Kante utjelovit će Dalibor Petko s pjesmom ''Yeke Yeke''. „Ne znam što bih rekao uopće za to. Više se nikada neću žaliti na španjolsku stvar jer uvijek može doći gore!“ kazao je Dalibor te dodao: „Ulovio sam te neke slogove otprilike, sluhistički sam to odradio. Mislim da sam već stvarno poludio, ovo je najproblematičnija pjesma u sve četiri sezone.“  U nedjelju vidjet ćemo još i Ivanu Mišerić kao Britney Spears, Nives Celzijus kao Coolija, Marija Rotha kao Maju Šuput, a Ana Gruica postat će Tajči. >>Gledatelji poručuju Ani Gruici: Nisi zaslužila pobjedu >>Mišerić: Ruža je potvrda da idemo u dobrom smjeru. Šprajc: Ovo je dar s neba 