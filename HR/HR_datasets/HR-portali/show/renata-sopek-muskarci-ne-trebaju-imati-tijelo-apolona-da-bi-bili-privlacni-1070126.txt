Popularna voditeljica RTL-a i fitness trenerica, Renata Sopek gostovala je u jutarnjem showu „Službeni početak vikenda“ na zagrebačkom radiju Yammat FM, gdje je komentirala "daddy body look", trend muškaraca današnjice. Siniša Švec i Milan Peh, najduhovitiji radijski voditeljski dvojac, ugostili su Renatu te su se odmah na početku našalili s pitanjem mogu li je zamijeniti na fitness satovima s obzirom da su upravo oni predvodnici ovog trenda u Hrvatskoj. Renata je komentirala kako muškarci s trbuščićem mogu biti seksi te da ne trebaju imati tijelo Apolona da bi bili privlačni. Stoga su se, dodala je, mnogi i ugledali na oskarovca Leonarda DiCapria i Christiana Balea za kojima uzdišu milijuni žena. Svi su se složili da je rješenje u ravnoteži između FIT i FUN životnog principa – vježbati i zdravo se hraniti, ali ponekad si dopustiti i poneki „nezdravi užitak“, poput slasnog hamburgera, sladoleda, čaše piva ili cjelonoćnog izlaska. Renata je sa slušateljima podijelila i nekoliko korisnih savjeta. Preporučila je da se ujutro pije smothie ili shake sa zobenim pahuljicama i voćem te je naglasila kako je njezin favorit uvijek borovnica. Po završetku gostovanja Švec, Peh i Renata pozvali su slušatelje da prate program Yammata, ali i njihov Facebook jer se 30. ožujka priprema veliki FIT-ovo for FUN-ovo party, za koji ulaznice neće biti moguće kupiti, već samo osvojiti. >>Renata Sopek o majčinstvu i udaji: Znatiželja je ubila mačku! 