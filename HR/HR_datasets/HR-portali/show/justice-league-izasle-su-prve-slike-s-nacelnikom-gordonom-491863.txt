Nakon što nas je ipak oduševio načinom na koji je pristupio Batmanu, Zack Snyder, redatelj nadolazećeg 'Justice Leaguea', nam je pokazao kako će Batman izgledati u svojem borbenom odijelu, a nedavno je objavio i tvit u kojem se vidi kako će izgledati J.K. Simmons u ulozi načelnika Gordona. - Ljudi iz moje generacije sjećaju se Gordona kao nekakvog veselog i nesposobnog Djeda Božićnjaka, no ono što smo u stripovima vidjeli jest da je on ipak malo opakiji lik. Želim to pokazati. On živi u svijetu u kojem je teško biti opak jer je tu i Batman, ali tamo gdje Batmana nema, Gordon se i te kako može brinuti za sebe. On je Batmanov partner, a ne samo tip koji upali reflektor i zove Batmana u pomoć - izjavio je Snyder. #JusticeLeague #BatmanDay pic.twitter.com/R9dcvU6mSO Premda smo u zadnjih nekoliko filmova u principu gledali relativno mirnog načelnika Gordona, koji baš i nije radio mnogo toga, izgleda da ćemo kod Snydera dobiti Gordona koji više podsjeća na svoju verziju iz stripova. Tj. neće biti samo sporedan lik, koji ništa ne radi, već će se aktivno baviti problemima u filmu. #JusticeLeague #BatmanDay pic.twitter.com/m1MbiF6HZD 'Justice League' u kina dolazi krajem studenog 2017. godine, a Bena Afflecka ćemo, prije nego što preuzme ulogu Batmana, moći vidjeti ove godine u filmu 'Računovođa', gdje glumi smrtonosnog proračunatog ubojicu. Film u kina dolazi 20. listopada ove godine, u distribuciji Blitz filma. Tema: FILM 