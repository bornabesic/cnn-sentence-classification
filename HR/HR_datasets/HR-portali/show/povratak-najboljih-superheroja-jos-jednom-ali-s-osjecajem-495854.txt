Kako je bilo vidljivo na prvoj slici koju je postavio James Gunn, redatelj prvog i drugog dijela 'Čuvara galaksije', svi poznati likovi iz filma vraćaju se i u nastavak, no njima se ovaj put pridružuju i neki negativci iz prvog dijela. Tako su se Čuvarima pridružili Yondu, Nebula, a prvi put vidimo i Mantis (glumi ju kanadska glumica Pom Klementieff). No redatelj nas je sada oduševio prvim posterom na nastavak, u kojem je naša vesela družina prikazana u cjelokupnom postavu. Ako ste se pažljivije zagledali, mogli ste primijetiti i simpatičnog malenog Groota. No nije samo to Gunn objavio. Naime, u pitanju je redatelj koji i te kako razumije koliko je njegova publika gladna i žedna bilo kakvih materijala iz filma, pa smo dobili i prvi teaser za nastavak. Pogledajte video Nastavak Marvelove uspješnice vraća nam poznatu ekipu u iste uloge. Zoe Saldana, Dave Bautista, Vin Diesel, Karen Gillan, Michael Rooker, Sean Gunn, Glenn Close, i Bradley Cooper svi repriziraju svoje likove, zajedno s glavnim glumcem, Chrisom Prattom. Novi članovi postave su, za sad, Kurt Russell, Tommy Flanagan iz 'Sinova anarhije', Nathan Fillion te navodno i Sylvester Stallone. 'Guardians of the Galaxy Vol. 2' bi u kina trebao stići početkom svibnja 2017. godine. Tema: FILM 