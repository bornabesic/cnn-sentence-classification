Disney nas je počastio novim, odnosno prvim pravim foršpanom za peti nastavak sage o piratima, 'Pirates of the Caribbean: Dead Men Tell No Tales'. I za razliku od svih dosadašnjih videa, ovaj put smo dobili priliku nagledati se Johnnyja Deppa, odnosno njegovog sada već legendarnog lika, kapetana Jacka Sparrowa. A po prvi put smo dobili i uvid u to kako je kapetan Sparrow izgledao u mladim danima. Kompjuterska je tehnologija stvarno velike korake unaprijed učinila od početka ove sage, još 2003. godine. Pogledajte izvrstan foršpan Premda je prije bilo naznačeno je da će se ovaj put suludi kapetan Jack boriti protiv zloglasnog kapetana Salazara (Javier Bardem), koji je nakon izlaska iz Bermudskog trokuta odlučio pobiti sve gusare, kako se čini iz novog, tj. prvog foršpana, to nije bilo u potpunosti točno. Sudeći prema onome što smo sad vidjeli, Jack se bori ovaj put protiv nekoga koga je on sam ostavio u neugodnoj situaciji. U petom filmu Johnny Depp, Geoffrey Rush i Orlando Bloom opet nastupaju kao kapetan Jack Sparrow, kapetan Barbossa i Will Turner, a pridružit će im se Javier Bardem, kojeg možete vidjeti i u foršpanu. Njima podršku daju mlade snage, Brenton Thwaites i Kaya Scodelario. Thwaites je preuzeo ulogu Henryja, sina Willa Turnera, dok je jedina ženska uloga zapala Kayu, koja je uskočila umjesto Keire Knightley (ili možda nije, što će još biti otkriveno). Film bismo u kinima mogli vidjeti krajem svibnja ove godine. Tema: FILM 