Premda je Netflix još prošlog studenog objavio vijesti da planiraju snimiti reboot kratkotrajne serije s kraja '60., 'Izgubljeni u svemiru', do sada nismo imali nikakve druge vijesti o tom projektu. Prema sadašnjim informacijama, serija bi trebala premijeru imati krajem 2018. godine, a planira se sezona od deset epizoda. Osim formata, javljeno je i da neće biti mnogo razlike između originala i nove verzije. To jest, i dalje ćemo pratiti Robinsone, koji su izgubljeni negdje u dubinama svemira i koji se bore što s novim čudnim vanzemaljskim prijetnjama, što sa svojim obiteljskim i osobnim problemima te demonima. Doduše, originalna serija nije imala takav koncept, već je zvučala mnogo lakše i zabavnije, no vremena su se promijenila. Uz gore navedene probleme, zasigurno će obitelji i dalje probleme raditi opaki doktor Smith, no daljnjih podataka o seriji nema. Ono što je jasno jest da glumci iz podosta loše ekranizacije s kraja devedesetih nemaju namjeru glumiti u novoj seriji. Čim se nove informacije pojave, saznat ćete ih u našoj rubrici FILM. Tema: FILM 