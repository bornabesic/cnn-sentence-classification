Ti si sad napravila jedan totalno kvantno fizički spin i ušla si u ženu u Prlji, a ti kao žena si morala izimitirati sve to. Ja ti čestitam, sigurno ti nije bilo lako. Ja mislim da će on biti jako sretan, komentirao je Goran Navojec. I zaista, pjevač benda LET 3, Zoran Prodanović 'Prlja' je pomno pratio sinoćnji show  i zadovoljan je nastupom Nives Celzijus. - Šaljem čestitke Nives. Vjerujem da zadatak nije bio lagan, ali da je i uživala u njemu. Lijep je osjećaj kada te netko kao Nives ovako kvalitetno skine. Tim TLZP-a je kao i uvijek napravio odličan posao u pripremi nastupa, od maske, kostima, koreografije, gestikulacije do pjevanja. Dodao bih još da sam čitao kako je Nives mislila da je gljiva poludila kad joj je dodijelila Let3 i mene, ali to nije istina. Gljiva nije luda, gljiva zna povezati izvođača i natjecatelja. Naime, evo jedne zanimljivosti. Malo je poznato da Nives i ja slavimo rođendan istog dana!'' , komentirao je pjevač za Dnevnik.hr. U posljednoj emisiji showa 'Tvoje lice zvuči poznato' pobijedila je Mia Anočić Valentić koja se transformirala u Terezu Kesovije i izvela pjesmu 'Nima Splita do Splita'.    