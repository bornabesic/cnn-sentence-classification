Redatelj nadolazećeg filma s Russelom Crowom i Ryanom Goslingom, Shane Black, u jednom je trenutku krenuo raditi i na projektu vezanom za nastavak franšize o komičnim losanđeleškim policajcima. No nakon nekog vremena, odustao je i posvetio se drugim djelatnostima. Premda je 18 godina prošlo od zadnjeg izleta na velika platna, serijal je i dalje poprilično popularan i još uvijek ima podosta ljubitelja. Neki od njih još uvijek pokušavaju natjerati velike studije da krenu sa snimanjem novog nastavaka. Ali Shane Black, koji bi bio ili scenarist ili redatelj takvog filma, ne smatra da više ima šanse za takvo djelo. - Jedan je u pedesetima, a drugi u šezdesetima. Mislim da je šansa za stvaranje tog projekta otišla zajedno s gospodinom Gibsonom. Mislili vi da je to pošteno ili nepošteno je nevažno, jer šansa da Gibson više ikad snimi film sa zaradom preko 100 milijuna dolara je nestala u onom trenutku - izjavio je Shane Black. Jasno, redatelj je pričao o poznatoj situaciji s Melom Gibsonom i njegovim pijanstvom te rasizmu iz 2006. godine. Iako mnogima to ne bi smetalo, ipak postoji značajna količina gledatelja koji ne opraštaju takve događaje olako. Iako postoje šanse da se film prebaci s kino platna na TV ekrane, šansa za novi filmski nastavak baš i nije visoka. Shane Black trenutačno razvija novu verziju 'Predatora', dok se Mel Gibson i dalje bavi trilerima i čudnim ratnim filmovima. Tema: FILM 