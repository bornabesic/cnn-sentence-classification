Pametan je, zabavan, zgodan i dovoljno lud, tako je svojedobno Petra Nižetić opisala dečka Franu Mastelića. Splićanka, koju gledatelji najviše pamte po kultnoj emisiji 'Po ure torture', koju je vodila s prijateljicom Marijanom Batinić, u markantnog Sinjanina, bivšeg košarkaša, zaljubila se lani na ljetovanju na otoku Visu, a zbog njega se i preselila u SAD. Par se sad i vjenčao, a nakon što je sretnu vijest objavila na društvenoj mreži, Petru su prijatelji i obožavatelji zatrpali čestitkama i lijepim željama. Sestra pjevača Luke Nižetića i suprug pozirali su na plaži China Beach u San Franciscu, gdje Frano i radi. Novinarku, producenticu te blogericu i Sinjanina, koji ima diplomu višeg američkog sveučilišta iz poslovnog menadžmenta, veže i ljubav prema avanturizmu. Oboje vole putovati pa prijatelji s nestrpljenjem čekaju da novopečeni supružnici izaberu odredište za medeni mjesec. Instagram