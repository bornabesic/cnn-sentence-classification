Ćelav i podosta nabijenog izgleda, McConaughey glumi Kennyja Wellsa, poslovnjaka koji se nakon financijskih problema obogati pronalaskom pravog rudnika zlata. No kako to uglavnom ide, to što je našao zlato ne znači da će zlato i jednostavno dopremiti do mjesta gdje ga može prodati. Jasno, u pitanju je klasična priča o osobi koja se nenadano obogati no tek onda shvati kakve probleme ima. Pogledajte foršpan Redatelj Stephen Gaghan, koji je već ovjenčan Oscarom za scenarij filma 'Traffic', se nakon filma 'Syriana' vraća s ovom dramom. Podršku McConaugheyju daju Édgar Ramírez, Bryce Dallas Howard, Timothy Simons, Toby Kebbell, Corey Stoll, Bruce Greenwood, Stacey Keach i Macon Blair. Kada bismo samo prema glumcima i redatelju sudili, rekli bismo da je film kandidat za ovogodišnjeg Oscara (pitanje je ipak je li je, zbog datuma objave filma). 'Zlato' u kina dolazi 26. siječnja, a McConaugheyja možete ove godine pogledati i u 'Kuli tmine'. Tema: FILM 