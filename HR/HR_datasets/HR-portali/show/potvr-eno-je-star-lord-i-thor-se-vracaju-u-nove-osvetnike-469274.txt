Kako Marvel Cinematic Universe ulazi u svoju treću fazu za samo nekoliko tjedana, kada u kina stiže 'Kapetan Amerika: Građanski rat', krenula su nagađanja oko toga što će finalni krug filmova donijeti. Na tiskovnoj konferenciji održanoj ovog vikenda, rečeno je da će se nakon 'Kapetana Amerike' fokus filmova prebaciti s jednog Chrisa na drugog, tj. da će Chris Pratt sa svojom ulogom Star-Lorda dobiti veću pozornost. Na pitanje o najnovijem filmu o 'Osvetnicima', braća Russo, redatelji hvaljenog drugog dijela serijala, potvrdili su sudjelovanje i Thora (Chris Hemsworth) i Star-Lorda (Chris Pratt). - Filmovi bi trebali biti vrhunac svega što se dogodilo do sad u Marvelovom svemiru tako da vam ne želim ništa pokvariti, ali ću reći da sam veliki ljubitelj onoga što je James Gunn (redatelji/pisac 'Čuvara galaksije') učinio… Star-Lord je izvrstan lik, a Chris Pratt je odličan glumac, tako da ćete biti oduševljeni - rekao je Anthony Russo. @qaavengers #avengers @captainamerica #thor #marvel pic.twitter.com/rHRF1rpk8b - Snimaju dosta zanimljivih stvari u 'Ragnaroku' (treći dio Thorove priče) i bit će zanimljivo vidjeti gdje će Thor biti na početku 'Infinity Wara' - rekao je redatelj. 'Kapetan Amerika: Građanski rat' u kina dolazi krajem travnja, dok konkretni datumi za ostale filmove nisu dani. Tema: FILM 