Glumac i majstor borilačkih vještina Jackie Chan primit će Oscara za životno djelo, objavila je u četvrtak Akademija filmskih umjetnosti i znanosti.  Chan, rođen u Hong Kongu i star 62 godine, imao je uloge u holivudskim filmovima poput "Kung Fu Pande", "Karate Kida" i "Rush Houra". Ove će se godine pridružiti ostalim dobitnicima te nagrade, redatelju dokumentaraca Fredericku Wisemanu, britanskoj montažerki Anne V. Coatesu i casting direktorici Lynn Stalmaster. Svaki od njih će na gala večeri u Los Angelesu u studenome primiti počasnu figuru Oscara kojom se priznaje njihov cjeloživotni doprinos filmskoj umjetnosti. Predsjednica akademije Cheryl Boone Isaacs u priopćenju ih je sve nazvala "pravim pionirima i legendama u svom zanatu".  Chan je u prvom filmu glumio već s osam godina, a glumio je i ponekad režirao u više od 30 borilačkih filmova u Hong Kongu. Ovo će mu biti prvi Oscar. Chana je u kolovozu Forbes proglasio drugim najplaćenijim glumcem na svijetu. U 2016. je zaradio 61 milijun dolara, nešto manje od zvijezde "Brzih i žestokih" Dwaynea Johnsona. >> Dosta mu je pucnjave, Jackie Chan želi biti azijski Robert De Niro 