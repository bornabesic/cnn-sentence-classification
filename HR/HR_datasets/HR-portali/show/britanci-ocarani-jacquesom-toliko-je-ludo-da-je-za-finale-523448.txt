Lord Andrew Lloyd Webber napisao je baladu za Eurosong 2009. godine i završio je na petom mjestu. Jacques je uspio izvesti cijelu mjuzikl u tri sulude minute. Hrvatska bi ove godine mogla biti najveće iznenađenje natjecanja, piše britanski The Mirror.  Snimka Jacquesove probe oduševila je europske novinare, ali i obožavatelje Eurosonga koji našem pjevaču, nadimka 'The Voice', predviđaju veliki uspjeh.  Britanci pišu da Jacques Houdek (36) ima 'idealan pop vokal', ali i izgleda te zvuči kao 'tipičan plus-size tenor' te da je njegova pjesma 'My Friend' impresivan spoj njegovih talenata.  - Dok mnogi natjecatelji stoje sami nasred velike pozornice, Jacquesov nastup ima dinamiku - piše autor s Mirrora koji smatra da je 'duet sa samim sobom dovoljno lud da bi mogao proći izvrsno u bodovanju'. Nastup je nazvao 'najviše pretjeranim' ove godine.  - Nitko nije očekivao ovakav nastup, pa bi mogli Hrvatsku gledati u finalima - smatra autor. Na kraju članka, stavljena je anketa s pitanjem: 'Je li Jacques dovoljno 'lud' da pobijedi?'. Čitatelji su, za sada, najviše glasali za odgovor: 'Da, vidim Hrvatsku u finalu'.  I britanski Metro nedavno je nahvalio Jacquesa, za kojeg smatraju da je favorit svim pravim ljubiteljima Eurosonga.  Houdek će na Eurosongu u Kijevu nastupiti u drugoj polufinalnoj večeri koja će se na HRT-u prenositi u četvrtak 11. svibnja.    