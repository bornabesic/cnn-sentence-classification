Pjevačica Madonna i njezin bivši suprug, redatelj Guy Ritchie, dogovorili su se oko skrbništva nad šesnaestogodišnjim sinom Roccom, izjavio je u srijedu sudski dužnosnik u New Yorku. Zasad nije javno objavljeno hoće li tinejdžer živjeti s majkom ili ocem. Madonna (58) i Ritchie (47) borili su se na sudu za skrbništvo od prosinca, kada je Rocco ignorirao sudsku odluku da se vrati majci u New York iz Londona gdje mu živi otac. Nakon razvoda 2008. bilo je dogovoreno da će Rocco živjeti s Madonnom. Odvjetnici negdašnjeg para nisu bili dostupni za komentar. >> Madonnu godine ne sprečavaju, proslavila je rođendan plešući na stolu u Havani