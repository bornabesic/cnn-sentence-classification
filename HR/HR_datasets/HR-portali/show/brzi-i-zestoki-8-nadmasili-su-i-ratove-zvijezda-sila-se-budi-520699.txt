Interes publike za nastavcima sage 'Brzi i žestoki' nikad nije bio veći i franšiza nikad nije bila popularnija nego sada, a pokazatelj je i obaranje nekoliko rekorda u vikendu otvaranja. Najnovije poglavlje jednog od najpopularnijih i najdugotrajnijih filmskih serijala svih vremena: 'Brzi i žestoki 8' u prvom tjednu prikazivanja u hrvatskim kinima ostvario je rezultat od impresivnih 70.100 gledatelja što je najbolji rezultat franšize 'Brzi i žestoki' u nas. Svakako je zanimljiva i činjenica da su 'Brzi i žestoki' ostvarili daleko bolje otvaranje od zadnjeg filma iz serijala 'Ratovi zvijezda' - 'Rogue One: Priča iz Ratova zvijezda', kojeg je u prvom tjednu prikazivanja pogledalo nešto više od 47.000 gledatelja u Hrvatskoj. Film Brzi i žestoki 8 prikazuje se u hrvatskim kinima u distribuciji Blitz film i video, a možete ga pogledati u najprestižnijim IMAX i 4DX formatima. Tema: FILM 