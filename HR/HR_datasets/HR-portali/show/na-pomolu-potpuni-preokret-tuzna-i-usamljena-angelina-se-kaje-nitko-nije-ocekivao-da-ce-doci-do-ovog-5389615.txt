Iako je glumac Dan zahvalnosti proveo na otocima Turks i Caicos daleko od djece i uskoro bivše supruge, Star tvrdi da ususret Božiću Jolie ipak osjeća kajanje jer jedan od najvažnijih blagdana u godini neće biti kao prije.  Naime, bit će to prvi put u 12 godina da će ga provesti bez Brada pa se, kako pišu, osjeća pomalo usamljeno i krivo jer nije prihvatila Bradovu ponudu da barem blagdane provedu zajedno. - Tijekom 12 zajedničkih godina imali su posebnu vezu pa se Angelina sada pita je li jednim potezom odbacila ono što je mogla biti doživotna sreća - kaže izvor za časopis Star. Također, glumica se osjeća pomalo razočarano s obzirom na to koliko je daleko otišla njihova priča s rastavom, a čini joj se i kao da polako gubi bitku. - Ne sumnjam da svakodnevno sama sebi govori da je napravila veliku pogrešku - tvrdi izvor. Ove informacije Bradov i Angelinin glasnogovornik nisu potvrdili, no njihovi obožavatelji se nadaju da će uskoro dobiti službeni odgovor.