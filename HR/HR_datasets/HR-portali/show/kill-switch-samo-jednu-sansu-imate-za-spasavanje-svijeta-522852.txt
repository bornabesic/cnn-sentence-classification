Tim Smit, novopečeni redatelj koji je do sada radio na specijalnim efektima, donosi nam ovaj energičan film, prikladan za nove generacije. Futuristički triler 'Kill Switch', s Danom Stevensom (možete ga pratiti u seriji 'Legion') preuzeo je glavnu ulogu u filmu, snimljenom po Smitovom kratkom filmu, 'What's in the Box'. Pogledajte prvi foršpan U bliskoj budućnosti, eksperiment koji bi čovječanstvu donio beskonačnu energiju putem paralelnih svemira pošao je u potpunosti po krivu. Fizičar Will Porter (Dan Stevens) jedini je koji može zaustaviti nadolazeću katastrofu. Samo Redivider, tajanstvena kutija u njegovom vlasništvu, može spriječiti kraj svijeta. Uz Stevensa u filmu glume i Bérénice Marlohe, Tygo Gernandt te Charity Wakefield. Film će prvo biti pušten u malenu distribuciju, no ako se pokaže uspješnim, mogao bi se pojaviti i u kinima. Tema: FILM 