Carrie Fisher priznala je da je imala ljubavnu aferu s Harrisonom Fordom tijekom snimanja filma "Ratovi zvijezda". Glumica je to otkrila u novoj knjizi u kojoj je objavila svoje dnevnike sa snimanja filma 1976. godine u Londonu. Fisher je tada imala 19 godina, a Ford 33, no bio je oženjen za prvu suprugu Mary Marquardt i tada je imao dvoje djece. Ford nije želio komentirati – Imali smo intenzivnu vezu. Preko tjedna smo bil Han i Leia, a preko vikenda Carrie i Harrison – rekla je Fisher, piše People. Nakon što su prvi put spavali poslije rođendanske zabave redatelja Georgea Lucasa, Carrie je osjećala grižnju savjesti, ali je i bila začuđena. – Nije mi bilo jasno zašto sam mu se tako svidjela, no vjerovala sam mu. Bio je jako ljubazan – napisala je Fisher. Novinari Peoplea pokušali su dobiti komentar od Forda, no nisu ga uspjeli dobiti. >>Harrison Ford dobio odštetu od 13,3 milijuna kuna