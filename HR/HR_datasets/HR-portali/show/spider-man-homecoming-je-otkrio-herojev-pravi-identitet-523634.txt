Jedan od koncepata koji se veže uz 'superherojstvo' svakako je i tajni identitet. Jasno, uz superherojske moći ili mistične spravice. No nisu svi superheroji takvi. Primjerice, Kapetan Amerika drage volje pokazuje svoje lice, kao što to čini i Deadpool, dok Bruce Banner na očigled svih postaje Hulk. Uz njih je i Doktor Strange, koji nije uzeo niti superherojsko ime. Ali Spider-Man je posve druga priča. Kako vjerojatno znate već i sami, u pitanju je superjunak koji je još praktički dijete te živi sa svojom ujnom May i ide u srednju školu. Kako smo u dosadašnjim filmovima vidjeli, kad god se razotkrio njegov pravi identitet, puno je problema nastalo. Stoga nas je i iznenadilo ovakvo otkrivanje njegovog 'pravog ja'. Pogledajte novi foršpan Tom Holland ponavlja ulogu koju smo prvi put vidjeli u prošlogodišnjem hitu 'Kapetan Amerika: Građanski rat'), a pridružuje mu se Iron Man, tj. Tony Stark (Robert Downey Jr.). Preostalu glumačku ekipu čine Michael Keaton, Zendaya, Donald Glover, Bokeem Woodbine, Marisa Tomei i ostali. Režiju je preuzeo Jon Watts, a film u kina dolazi početkom srpnja. Tema: FILM 