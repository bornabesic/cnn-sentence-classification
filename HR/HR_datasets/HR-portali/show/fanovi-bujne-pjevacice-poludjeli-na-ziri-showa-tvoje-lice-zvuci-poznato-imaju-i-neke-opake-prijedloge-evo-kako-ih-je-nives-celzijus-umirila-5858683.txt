Ovogodišnja sezona popularnog showa 'Tvoje lice zvuči poznato' izaziva više reakcija gledatelja no i jedna do sad. Uz uzastopno 'pljuvanje' izvedbi Ane Gruice do komentara po pitanju (ne)pristranosti žirija, komentatori na društvenim mrežama jasno daju do znanja da im je Nives Celzijus ovogodišnja favoritkinja. Uz Osječanina Marija Rotha, ona nedvojbeno prima najljepše komentare svojih poklonika. Na Nivesine profile na društvenim mrežama svakodnevno se slijevaju komentari, opaske i prijedlozi. - Najbolja si od svih, samo šta su u žiriju ljubomorni na tebe, al' ono baš su ljubomorni do Boga.. Ne daj se .. Ne odustaj.. Dokaži im da si jača od njih... od jadnika u žiriju – samo su neki od komentara obožavatelja koji bijesne na Nivesin relativno nizak trenutni plasman u showu. Pjevačica je, vjerujemo, polaskana silnim porukama podrške i divljenja i djeluje kao da se ne zamara previše reakcijama žirija pa je svojim fanovima odgovorila u prepoznatljivom ležernom stilu. - Ne ljutiti se! I šesto mjesto je jako visoko, tješila je Nives svoje fanove koji nisu odustajali od svojih stavova pa su njezini profili i dalje zatrpani komentarima poput: - Ti si bila top! Kao i u svakom nastupu, al žiri...- - Ne kužim Navojca! Čestitam na fenomenalnom nastupu!- - Pusti kompleksaše u žiriju, Nives... Meni si ti bila i ostala kraljica:)- - Nije mi jasno zašto te sabotiraju...pogotovo Navojec..- Hoće li mišljenje javnosti 'omekšati' 'pristranog' Bojana Navojca, preostaje nam vidjeti u nadolazećoj epizodi showa.