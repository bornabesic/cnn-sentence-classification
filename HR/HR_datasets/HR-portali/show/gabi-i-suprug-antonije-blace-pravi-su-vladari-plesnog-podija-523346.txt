Dakle! Gabi i moj muž puž! Idemooooo! Partyyyyyyyy!, stoji u opisu videa koji je na Facebooku objavila Antonija Blaće, a u kojem njezin suprug Hrvoje Brlečić 'čaga' s kandidatkinjom showa 'Život na vagi', Gabrijelom Crnjac. Spomenuta snimka oduševila je Antonijine pratitelje koji su voditeljicu nagradili brojnim lajkovima i pozitivnim komentarima, a nisu izostali ni komplimenti na račun simpatične Gabi. Podsjetimo, iako nije ušla u finale, Gabrijela je ostala više nego ugodno iznenađena kada joj je u sinoćnoj finalnoj emisiji voditeljica Marijana Batinić otkrila da je upravo ona ta koja je osvojila utješnu nagradu od 50 tisuća kuna. - Sretna sam rezultatom i pola nagrade ću dati svojima, pola ću uložiti u sebe jer ću doći na neko vrijeme živjeti u Zagreb i trenirati. Život na vagi je u potpunosti promijenio moj život i ne žalim ni sekunde što sam se prijavila - kazala je Gabi. Simpatična Brođanka  u kuću je ušla sa 183,7 kila, a u Jadran filmu se pojavila sa 129. Skinula je 54,7 kilograma, odnosno čak 29,8% tjelesne mase. 