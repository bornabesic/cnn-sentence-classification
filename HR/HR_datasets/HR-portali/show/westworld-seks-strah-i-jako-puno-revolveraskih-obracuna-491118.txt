Sve što smo do sada mogli vidjeti u foršpanima za novu znanstveno fantastičnu seriju medijske kuće HBO davalo nam je do znanja da nisu odustali od trenda snimanja serija 'za odrasle'. No tek smo u ovom foršpanu za seriju 'Westworld' dobili prave naznake o tome koliko točno je serija ozbiljna. Uz to, sada je posve jasno kako, za razliku od originalnog djela Michaela Crichtona, ovaj put jedan dio radnje dolazi direktno iz očiju robota koji su bitan dio serije. Prisjetimo se, u originalu smo pratili dvojicu 'gostiju' zabavnog parka napučenog robotima. No jednom kada roboti odjednom počnu zbog virusa ubijati goste, nastane kaos te pratimo protagoniste koji pokušavaju pobjeći od suludih strojeva. A u seriji, kako ćete vidjeti u foršpanu, očigledno su značajnije stvari u igri. Osim pogleda na stvari iz ljudske perspektive, kako se čini dobit ćemo i onu iz robotskog pogleda na svijet, a serija će pokušati odgovoriti i na jedno od najstarijih pitanja na svijetu - što čovjeka čini čovjekom? Pogledajte foršpan Brat Christophera Nolana, Jonathan Nolan, je skupa s Lisom Joy stvorio seriju, a u glavnim ulogama su Anthony Hopkins, Ed Harris, Evan Rachel Wood, James Marsden, Thandie Newton, Jeffrey Wright i mnogi drugi. Serija postaje dostupna tijekom ove jeseni. Tema: FILM 