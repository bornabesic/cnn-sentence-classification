Dva mjeseca nakon što je novi Power Rangers film napokon krenuo s produkcijom, iz SAD-a saznajemo kako unatoč tome što će njegovi likovi nositi ista imena kao i oni originalni, borit će se u posve novim odijelima. Tako je, ništa od starih Spandex kostima. U nastavku tako donosimo prve službene slike novih kostima kako ih prenosi Entertainment Weekly, a izgleda da je novi izgled inspiriran... pa, svemirskim kukcima. Kako otkriva produkcijski dizajner filma Andrew Menzies, kostimi koje možete vidjeti iznad 'nisu napravljeni od strane ljudi nego srastaju s tijelom protagonista'. Menzies je također dodao kako je svjestan da se novi dizajn neće svidjeti svima, no proizašao je iz želje da novi Power Rangers film cilja na odrasliju publiku. Jason, Kimberly, Zack, Billy i Trini se nakon dvije odgode produkcijske kuće Lionsgate vraćaju na velika platna u ožujku sljedeće godine. Također, nedavno smo saznali i da će Elizabeth Banks glumiti glavnu negativku u nadolazećem filmu. Tim izvan kostima: (slijeva nadesno): Billy - plavi rendžer (RJ Cyler), Kimberly - ružičasti rendžer (Naomi Scott), Zack - crni rendžer (Ludi Lin), Trini - žuti rendžer (Becky G) i Jason - crveni rendžer (Dacre Montgomery). Izvor: adria.ign.com Tema: FILM 