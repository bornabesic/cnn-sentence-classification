Premda se činilo kao da priči nije kraj i da ima još barem neke nade za nastavak, sudeći po jednom poprilično jasnom tvitu kojeg je redatelj i idejni tvorac film 'Hellboy', Guillermo del Toro, objavio, od toga neće biti ništa. Kako možete i sami pročitati, del Toro je podosta iskreno napisao kako stvari stoje. Izgledno je da je i njemu postalo sasvim jasno kakva je situacija te je želio umiriti sve one koji su se nadali da će crveni demon još jednom dospjeti na velike ekrane. Iako bismo bili oduševljeni da je sve prošlo 'kako treba', i sami smo bili izjavili da redatelj, glumac i scenarist nisu ti koji odlučuju o novcu kojeg treba uložiti, već su producenti u pitanju. Ne samo to, nego je i devet godina je prošlo otkako smo Hellboya posljednji put vidjeli u kinima. Kada tome dodamo činjenicu da je del Toro trenutačno više zaposlen snimanjem novog dijela 'Bitke za Pacifik', podosta nam je jasno da smo se ipak držali samo za grančice, i da tu nije bilo prave nade za nastavkom. Guillermo del Toro nam se ove godine vraća s fantastičnim filmom 'The Shape of Water', kojeg bismo u kinima mogli vidjeti krajem ove jeseni. Tema: FILM 