Davor Gerbus (19) pohvalio se da je snimanje prve internetske serije u Hrvatskoj 'Isti san', koja počinje u četvrtak u 12 sati, nadmašilo sva njegova očekivanja. - Redatelj Filip Dizdar (27) i koreograf Igor Barberić (44) pravi su profesionalci i jako su zabavni - ispričao je Davor. Mladi Zagrepčanin je lani vodio JoomBoosovo natjecanje “Videostar”, a sad igra jednu od glavnih uloga u seriji. - Igram tekstopisca i pjevača koji piše pjesmu da bi vratio bivšu djevojku - objasnio je. Davor je završio srednju strojarsku školu i trenutačno ne razmišlja puno o budućnosti. - Volim živjeti u trenutku - istaknuo je youtuber. Kad je u listopadu 2014. pokrenuo svoj YouTube kanal, nije se nadao velikoj popularnosti. - Bio sam bez ikakvih očekivanja - rekao je Davor, kojega prati gotovo 59.000 ljudi na YouTubeu. Nije u vezi, a djevojka, da bi ga osvojila, mora biti zabavna i fizički ga privući. Iako izgleda kao da redovito vježba, tvrdi da samo ima dobre gene. - Lijen sam i obožavam brzu hranu - kaže Davor.  