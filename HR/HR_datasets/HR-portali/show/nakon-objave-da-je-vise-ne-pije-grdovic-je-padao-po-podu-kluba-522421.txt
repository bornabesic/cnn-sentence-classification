Usred noći, oko tri sata nakon ponoći, Grdović nam je upao na tulum. Stigao je pijan i sam. Počeo je ljubiti i grliti maturantice, pa ih žicao da plešu s njim, ispričali su nam zadarski gimnazijalci. Pjevač je naglo izgubio ravnotežu nasred noćnog kluba pa su mu dva mladića, koji su ondje tulumarili nakon maturalne večere učenika Gimnazije “Vladimir Nazor”, pomagala da se podigne s poda. Grdi je dan prije maturalne zabave, na kojoj je popio čašicu bevande previše, tvrdio da se prebacio na zdravi život. - Ne pijem četiri mjeseca, pa mi je žao vinogradara koji su na gubitku - rekao je pjevač. Mladen Grdović (58) teturao je među petstotinjak gostiju, a kad više nije mogao govoriti, gimnazijalci su ga trijeznili. Posjeli su ga na stepenice kluba i nosili mu čaše s vodom, pa ga potom prebacili u separe. Ondje je Mladen mirno sjedio, prebacio ruku preko djevojke koja je pored njega sjedila te se gladio po nosu.   Nestabilan: Mladići su Grdija pridržavali jer nije mogao hodati. Dva dana prije nego što je tulumario sa zadarskim gimnazijalcima, Grdović se hvalio da nije pio omiljenu mu bevandu četiri mjeseca. - Ko mi je podmetnuo vodu? Žao mi je hrvatskih vinogradara koji su na gubitku jer ne pijem već četiri mjeseca - vikao je pjevač s pozornice u Splitu na Kerumovoj fešti 25. travnja. Zadarski pjevač je tvrdio da se hrani zadravo te se kleo da će do daljnjega ostati trijezan. Akcija na skalama: Pjevaču su gosti kluba pomagali da ustane. Promijenio je ploču samo dva dana kasnije, pa 27. travnja tulumario pijan sa zadarskim gimnazijalcima. Mladen se odriče bevande od 2009. godine. Obećao je ostaviti alkohol najmanje pet puta. U ukrajinskoj bolnici prije sedam godina htio je ugraditi čip protiv alkohola, ali je ipak odustao. - Shvaćam da će mnogi misliti da će i ovo biti samo još jedan u nizu mojih neuspjelih pokušaja da prestanem piti, no ovaj put je drugačije jer sam bevandi odlučio zauvijek reći zbogom - rekao je tad Grdović. Dvojica ga vuku: Grdi nije mogao sam sići niz stepenice kluba, pa su ga gimnazijalci držali da ne padne. I godinu kasnije, 2011., tvrdio je da je bevanda zlo. Kaže da ga ljudi doživljavaju kao pijanca iako to nije. Nikad u životu nije pio viski i rakiju, a kaže kad popije vino, da je onda veseljak. - Ne bih rekao da imam problem s alkoholom. Znate zašto? Ja ne mogu popiti više od tri bevande jer sam inače gotov - objasnio je 2015. nakon što je svojim Mercedesom sletio na pločnik, udario parkirani auto i pobjegao s mjesta nesreće. Pjevača su posjeli u separe s tri djevojke da se otrijezni. - Konstatirano je da sam alergičan na alkohol te mislim da bi se trebalo balansirati s pričama tko pije i što radi kad pije - rekao je tad Grdović. Supruga Brankica i menadžer Ljubo Šeperić vozili su ga na gaže nakon što mu je policija treći put oduzela vozačku dozvolu. Na tulum gimnazijalaca stigao je sam, a učenici tvrde kako ni jedan od tri Grdijeva automobila nije bio parkiran ispred kluba. - Bio je pijan već kad je došao, pa ne vjerujem da se bio u stanju sam dovesti. Mislim da je došao pješice - rekli su nam maturanti. Zvijezda večeri: Učenici su do jutarnjih sati čuvali pjevača da se ne ozlijedi. 