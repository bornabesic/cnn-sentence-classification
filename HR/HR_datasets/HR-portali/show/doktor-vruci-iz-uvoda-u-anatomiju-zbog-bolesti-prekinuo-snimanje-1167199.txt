Glumca Erica Dane pamtimo po ulozi 'doktora Vrućeg' u seriji "Uvod u anatomiju" u kojoj je imao ulogu jednog od glavnih zavodnika. Eric je trenutačno angažiran u seriji "The Last Ship" u kojoj igra kapetana ratnog broda Toma Chandlera. Iz produkcije serije medije su obavijestili kako je Eric uzeo kratku pauzu od snimanja i to zbog zdravstvenih problema, točnije zbog depresije s kojom se bori već neko vrijeme. Ovaj 44-godišnji glumac prije šest godina prijavio se u kliniku za odvikavanje jer je postao ovisan o tabletama protiv bolova, a tada su počeli i problemi s depresijom.