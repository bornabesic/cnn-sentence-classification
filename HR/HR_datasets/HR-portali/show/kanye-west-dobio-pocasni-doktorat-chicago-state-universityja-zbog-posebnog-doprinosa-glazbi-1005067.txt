Kanye West od studentskih klupa oprostio se davne 1997. godine kada se odlučio posvetiti karijeri. Ipak, 18 godina kasnije slavni reper u svojim rukama ponosno drži doktorat koji mu je dodijelio Chicago State University zbog doprinosa glazbenoj industriji. Kanye je, naime, dobio počasni doktorat jedne od najboljih umjetničkih škola u Americi gdje je radila i njegova preminula majka, doktorica Donda West. Priznao je da je tijekom ceremonije, na kojoj je nosio togu i akademsku kapu, bio jako nervozan. – Nemam često taj osjećaj, osjećaj poniznosti i skromnosti pred nekim priznanjem – kazao je Kanye. Od studija engleskog jezika na Sveučilištu u Chicagu oprostio se kako bi se u potpunosti mogao posvetiti glazbenoj karijeri. Ipak, studentski dani ostavili su traga na reperu koji je svoj prvi album simbolično nazvao "The College Dropout".  Kanyeova ponosna supruga Kim Kardashian svom je dragom na doktoratu odmah čestitala putem društvenih mreža. – Dr. Kanye West! Tako sam ponosna na tebe, a sigurna sam da bi i tvoja mama bila ponosna – napisala je Kim u opisu fotografije na kojoj njezin suprug ponosno pozira u togi.    >>Kanye West napravio kaos u Armeniji, policija morala intervenirati! >>Evo gdje je i kako Kim Kardashian krstila svoju prelijepu kćerkicu!