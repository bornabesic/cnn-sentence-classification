Prije mjesece dana Paul Burrell, bivši batler princeze Diane, rastao se od supruge Marie i javno priznao da je homoseksualac. Ove nedjelje 58-godišnji Paul, koji je u službi princeze bio sve do njene smrti 1997.godine, vjenčao se za svog partnera Grahama Coopera.  U životu je najvažnije biti iskren prema samom sebi, a ja prvi put u životu ponosno stojim pored mog supruga i iskreno mogu reći da sam sretan - rekao je poslije svadbene ceremonije Burrell, a prenosi Metro. Gostujući u jednoj televizijskoj emisiji Paul je rekao da je njegova supruga još tijekom njihova braka shvatila da ga privlače muškarci. Sa suprugom i dvojicom sinova ne živi zajedno već deset godina, ali tek sad se službeno rastao. - Volim moju suprugu i naše sinove i oni su najbolja stvar koja mi se dogodila u životu - rekao je Paul. Na pitanje da li je princeza Diana znala da je homoseksualac, Paul je rekao da joj to nikada nije priznao, ali misli da je bilo očito. - Pretpostavljam da je znala, radio sam odlične cvjetne aranžmane za nju - kaže.  >>Bivši ljubavnik princeze Diane: Nisam otac princa >>Princeza Diana u pismu prijatelju: Neshvaćena sam i osjećam se izolirano 