Još nam je jedan nevjerojatan video stigao o nadolazećem hitu Toma Cruisea. Jasno, govorimo o filmu 'Mumija', kojim Universal namjerava pokrenuti svoju franšizu filmova o modernim čudovištima. U ovom kratkom videu Cruise će nam pokazati kako su sve izgledale lokacije na kojima su snimani najbitniji dijelovi radnje, kao i što su sve morali učiniti da bi nam kvalitetno dočarali ovu epsku priču. Kroz moderni London i preko pješčanih krajolika Bliskog Istoka pratit ćemo priču koja nam na kino ekrane donosi jednu svježu vrstu uzbuđenja i začudnosti, prikladnu za novi svijet bogova i čudovišta. Pogledajte video U filmu 'Mumija' kraljevna Ahmanet treba lovca na blago (Tom Cruise) zbog svojeg bezočnog plana da zavlada svijetom. Natjerat će ga da proživi strahote da bi se priklonio njenom cilju - svjetskoj dominaciji. Mistična kraljevna je još prije nekoliko tisućljeća bila ona kojoj su obećali prijestolje, ali kada se to obećanje izjalovilo, princeza Ahmanet se okrenula mračnim silama. Te sile sada napokon žele svoje. Glavnu ulogu u 'Mumiji' drži legendarni Tom Cruise, a ulogu Mumije, tj. kraljice Ahmanet, preuzela je Sofia Boutella. Anabelle Wallis kao Jenny Halsey je u sporednoj ulozi uz gore spomenutog Russella Crowea. Film režira Alex Kurtzman. 'Mumiju' ćemo u kinima moći vidjeti na ljeto 2017. godine, 8. lipnja, u distribuciji Blitza. Tema: FILM