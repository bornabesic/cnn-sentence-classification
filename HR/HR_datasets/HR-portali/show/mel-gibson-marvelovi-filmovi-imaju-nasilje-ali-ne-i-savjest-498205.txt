Kad pogledamo karijeru Mela Gibsona, možemo primijetiti da je glumac glumio u nekoliko poprilično nasilnih filmova. Dodamo li tome one koje je režirao, pred nama je karijera koja je čak i obilježena time da joj je nasilje ključna točka. Stoga su podosta iznenađujuće izjave koje je glumac i redatelj nedavno dao u intervjuu na pitanje što misli o nasilju u filmovima, prije nego što je prekinuo intervju. - Da odgovorim na pitanje o nasilju, pogledajte samo ikoji Marvelov film. Nasilniji su od ičega što sam ja napravio, ali u svim mojim filmovima se brineš za likove, pa su zato i bolji. I to je sve što ću reći - izjavio je Gibson. Redatelj je kasnije samo još dodao da je jedini pravi superheroj u stvari Isus. Trenutačni Gibsonov film, 'Greben spašenih', u distribuciji Blitza, u CineStar kinima možete pogledati već danas, a ulaznice možete kupiti na blagajnama kina, putem aplikacije ili na stranici Blitz CineStara. Tema: FILM 