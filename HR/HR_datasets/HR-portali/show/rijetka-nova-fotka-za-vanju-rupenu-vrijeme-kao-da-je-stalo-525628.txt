Vanja Rupena (39) oduševila je svoje pratitelje na Instagramu svojim novim fotografijama. Bivša hrvatska misica s talijanskom adresom rijetko objavljuje 'fotke' iz privatnog života, stoga je mnoge iznenadila novim objavama.  - Vanja je jedinstveni spoj klasične ljepote i elegancije - napisao joj je jedan pratitelj. Manekenka, komentiraju mnogi, gotovo kao da se nije promijenila otkad je pobijedila na izboru za Miss Hrvatske 1996. godine.  Rupena ipak češće objavljuje fotografije manekenki iz talijanske modne agencije u kojoj je i ona.  U Italiji živi sa suprugom, ekonomistom Raffaeleom Franciosom i sinom Giovannijem.  Nakon što je preuzela krunu Miss Hrvatske od Anice Kovač, lijepa Istrijanka probila se na talijansku modnu scenu. U Hrvatskoj je 2010. bila mentorica natjecateljicama u showu 'Hrvatski Top Model' koji se emitirao na RTL-u 2010. godine. Mnogi pamte i seksi reklamu koju je 2008. snimila za sladoled.