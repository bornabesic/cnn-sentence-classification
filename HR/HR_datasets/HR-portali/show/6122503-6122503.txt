Mila Elegović svojedobno je izjavila kako na prehranu pazi od svoje 20. godine jer vrlo lako dobiva kilograme, ali ih, srećom, jednako brzo i gubi. Redovito vježba i pleše balet, u koji je zaljubljena još od mladosti - naime, glumica je tada pohađala satove kod legendarne balerine i koreografkinje Silvije Hercigonje. Zato nije ni čudo što atraktivna članica ansambla Komedije, koja će u lipnju proslaviti 47. rođendan, danas izgleda bolje nego ikada. Mila se na Facebooku pohvalila atraktivnim fotografijama koje je snimila poslije plesnoga treninga - u crnom trikou i štiklama pokazala je savršenu liniju i noge na kojima joj mogu pozavidjeti i dvostruko mlađe djevojke. Potpisala ih je kratkim komentarom 'besramna samopromocija'. - Prekrasna! Sad sam prasnul jedan Apaurin... Za istač, komad žene! Totalna bomba! - samo su neki od brojnih komplimenata koje su joj dali obožavatelji, pitajući se pritom gdje je taj famozni balkon na kojem je zgodna Elegović pozirala.