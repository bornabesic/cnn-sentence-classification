Prema agregatoru podataka, Box Office Mojo, Scarlett Johansson (31) postala je glumica koja najbolje zarađuje novac filmskim studijima. Bez problema je došla do prvog mjesta među ženama uz pomoć ovogodišnjeg hita 'Kapetan Amerika: Građanski rat'. S tog je mjesta izgurala glumicu Cameron Diaz, koja baš i ne niže uspjehe u zadnje vrijeme. No stvari i nisu toliko zabavne kada ih se pogleda na malo drugačiji način. Johansson i Diaz su jedine dvije ženske zvijezde koje se nalaze u top 25 glumaca. Tako su filmovi u kojima glumi Scarlett uspjeli zaraditi ukupno 3,34 milijarde dolara, dok su filmovi Cameron Diaz dosegli 3,03 milijarde. Na prva tri mjesta te liste nalaze se Harrison Ford, Samuel L. Jackson te Morgan Freeman, čiji su filmovi zaradili debelo preko četiri milijarde dolara, a u stopu ih prati Tom Hanks, sa 'samo' 4,3 milijarde. Neke legende zanata, poput DiCaprija ili Brada Pitta, nalaze se dosta ispod spomenutih glumica, sa zarađene 'samo' 2,51 milijarde za DiCaprija, odnosno 2,68 za Pitta. A uz te dvije glumice, treće žensko mjesto na popisu zauzima nitko drugi doli Helena Bonham Carter. Budimo iskreni, nismo očekivali baš tu glumicu na toliko visokom mjestu, no sjetimo se da je nastupila u velikom broju uspješnih franšiza u zadnjih nekoliko godina, poput serijala o Harryju Potteru i 'Alisi iz zemlje čudesa', kao i u nekoliko uspješnih Disneyevih filmova.Nakon nje su na popisu Cate Blanchett, koju slijede Julia Roberts, Elizabeth Banks i Emma Watson. Sandra Bullock te Anne Hathaway su također na popisu, no njih dvije se nalaze već pri dnu popisa od 50 glumaca. Tema: FILM 