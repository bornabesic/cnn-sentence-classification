Nina Badrić poznata je po tome što dobro imitira druge poznate osobe, ali rijetko imamo priliku uživati u toj njenoj duhovitoj strani. Gostujući nedavno u emisiji Ivana Ivanovića pristala je odglumiti neke od svojih kolega. Najbolja je u imitacijama Severina i Josipe Lisac čije glasove i držanje oponaša savršeno, a jednako dobro joj ide i 'skidanje' Tereze Kesovije, Jelene Rozge, Zrinka Tutića, Baby Dooksa i drugih. O tome ljute li se njeni kolege kad ih oponaša i što bi rekla kad bi netko drugi imitirao nju, Nina kaže: - Ne bi se trebao nitko ljutiti i ja bih voljela da mene netko imitira i to bi značilo da sam karakteristična - rekla je Nina u emisiji. Ako je produkcija showa "Tvoje lice zvuči poznato" gledala ove njene imitacije mogli bi ozbiljno razmisliti o tome da Ninu angažiraju u nekoj od sljedećih sezona.