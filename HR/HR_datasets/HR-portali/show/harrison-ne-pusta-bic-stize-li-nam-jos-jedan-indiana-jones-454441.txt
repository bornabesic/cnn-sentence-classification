 Dobre vijesti dolaze iz usta Boba Igera, Disneyjevog čovjeka zaslužnog za 'nabavku' Pixara, Marvela i Lucasfilma. Prema njegovim navodima, novi nastavak Indiane Jonesa , peti po redu, je definitivno u planu. Pixsell Već otprije znamo da su i Spielberg, a i Ford potvrdili svoje sudjelovanje ako se krene u produkciju petog dijela sage o arheologu. Svoju umiješanost u projekt je tijekom lipnja potkrijepila i Kathleen Kennedy, vrlo važna producentica u Disneyju. - Još jedan film o Indiani Jonesu će jednoga dana biti snimljen u ovoj tvrtki. Kada će se to dogoditi, nisam posve sigurna. Nismo počeli raditi na scenariju, ali priča se o tome - rekla je Kennedy. Kako je to već previše govorkanja da bismo to pripisali slučajnosti, možemo li reći da ćemo još jednom čuti pucanj biča u narednih par godina? Ili će možda ipak pobijediti oni koji kažu da je Harrison Ford drastično prestar za tu ulogu? Vrijeme će pokazati kako će se ova priča odviti. 