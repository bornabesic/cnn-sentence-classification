Nakon što je 2009. godine Jett Travolta, sin Johna Travolte i Kelly Preston, preminuo, glumac je ozbiljno razmišljao da se povuče iz svijeta filma i posveti isključivo obitelji. Travolta je rekao da je samo zahvaljujući podršci obožavatelja preživo teške dane. – Prošle su tri godine od smrti moga sina, a zahvaljujući podršci obožavatelja i crkve, odlučio sam da je vrijeme da se vratim poslu – izjavio je glumac. – Jedno sam vrijeme razmišljao o mirovini jer mi je sve bilo teško – priznao je glumac. Iako je u svojoj karijeri odigrao mnoštvo uloga, Travolta kaže da se još uvijek divi velikom uspjehu koji su ostvarili filmovi "Briljantin" i "Groznica subotnje večeri".