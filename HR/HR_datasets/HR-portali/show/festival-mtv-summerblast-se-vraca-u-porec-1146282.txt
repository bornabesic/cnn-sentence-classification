Vrijeme da se krene s pripremama za još jednu nezaboravnu ljetnu sezonu! Sve one željne lude zabave pod otvorenim nebom atraktivne porečke Peškere čeka odlična vijest! Festival MTV Summerblast najavljuje svoje drugo izdanje koje će se održati 25. i 26. kolovoza 2017. godine, a za sve posjetitelje priprema još više zabave i emocija, energičnih nastupa i uspomena.  Festival koji nosi ime svjetske glazbene institucije koja već desetljećima stvara trendove i koja je revolucionirala glazbu i televiziju – glazbene platforme MTV – već je prošlo ljeto visoko postavio ljestvicu na domaćoj festivalskoj sceni, a organizatori najavljuju da će ovogodišnji line-up, čija ćemo prva imena saznati uskoro, privući još više posjetitelja u Poreč. Više od 3 000 000 impresija na službenim digitalnim kanalima festivala pokazatelj su da se ovim spektaklom Poreč upisao na kartu velikih ljetnih festivalskih destinacija. Prije samo nekoliko dana, na službenoj Facebook stranici, objavljen je aftermovie festivala kojeg su željno iščekivali brojni fanovi i koji je pregledan više od 75 000 puta. U pet minuta prikazana je vatrena festivalska atmosfera, a kadrovi bajkovitog Poreča dodatna su pozivnica za sve one koji na najbolji način žele obilježiti kraj ljetne sezone.  Premijerno izdanje MTV Summerblasta, koje se održalo 19. i 20. kolovoza prošle godine u Poreču, tijekom dva dana posjetilo je više od 10.000 ljudi iz više od 17 zemalja svijeta, a na jednoj od najatraktivnijih ljetnih plesnih pozornica zasvirale se najveće svjetske zvijezde elektroničke glazbe kao što su Afrojack, Steve Aoki, Fedde Le Grand, Zedd, Zeds Dead, Example, Jonas Blue, Lost Frequencies, Martin Jensen, Vanillaz te brojni drugi. Više informacija o drugom izdanju festivala koji će se održati 25. i 26. kolovoza u Poreču dostupno je na internetskoj stranici www.clubmtveurope.com, na službenoj Facebook stranici festivala te Instagram profilu. 