Prije godinu i pol operirala je čukalj na jednoj nozi i odmah su joj rekli da mora riješiti problem i na drugoj. Operacija je počela jučer u deset sati, a doktori su je već idući dan u 16 sati pustili na kućnu njegu, kaže Minela Brkić (36), kći sarajevske pjevačice Hanke Paldum (61). Prijatelji iz Bonna, gdje je Hanka bila na operaciji, brinu se o kraljici sevdaha da što brže ozdravi. Pjevačica će ostati još nekoliko tjedana u Njemačkoj zbog kontrola, a toliko će trajati i njezin oporavak prije no što ponovno stavi nogu u štikle i zapleše na pozornici. - Ona je hrabra i jaka žena - kaže Minela za Hanku, koja je krajem travnja proslavila rođendan i jedva dočekala da riješi ovaj zdravstveni problem.  