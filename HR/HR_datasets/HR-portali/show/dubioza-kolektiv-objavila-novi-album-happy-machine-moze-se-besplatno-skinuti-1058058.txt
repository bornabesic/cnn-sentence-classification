Megahit glazbena skupina Dubioza Kolektiv jučer je na svojoj stranici objavila svoj sedmi studijski album - Happy Machine.  Gotovo tri godine nakon “Apsurdistana” Dubioza je objavila novi album zbog kojeg je njihov web site, s kojeg se može besplatno skinuti, padao nekoliko puta tijekom jučerašnjeg dana zbog opterećenosti servera. Inspiraciju za “Happy Machine” grupa je crpila iz događaja u protekle dvije godine – od protesta u istanbulskom Gezi parku (“All Equal”), uhićenja osnivača The Pirate Baya (“Free.mp3”), sirijske izbjegličke krize i, kako kažu, sramotnog europskog odgovora na nju. Album donosi suradnje s Manu Chaom, Benjijem Webbeom iz Skindreda, talijanskim trubačem i pjevačem Royem Pacijem, Punjabi artistom imenom BEE2, katalanskim ska-rumba bendom La Pegatina i Dzambom Agusevim, trubačem iz Makedonije. Sve pjesme su napravljene na Engleskom, Španjolskom, Talijanskom i Punjabi jeziku. Naslov albuma "Sretna mašina" je, kažu,  balkanska naprava za pečenje rakije. Ispijanje svježe vruće rakije direktno iz “Sretne mašine” izazivalo je trenutnu sreću i ostale efekte slične LSD iskustvima (primjerom opisano u videu “No Escape”). Međutim, posljednjih godina ta stara tradicija je zabranjena od strane EU, što je "pretvorilo mnoge obične obitelji u kriminalce". "Mislili smo da bi moglo pomoći ako objasnimo u detalje ljudima kako sastaviti “Sretnu mašinu”, pa smo stavili plan na cover albuma", kažu popularni glazbenici. >> Dubioza Kolektiv: Pola Balkana boluje od PTSP-a >> Dečki iz Dubioza kolektiva otkazali sve komercijalne koncerte u BIH, sviraju besplatno!