Nina Morić zadnjih godina, a pogotovo zadnjih mjeseci, stranice medija puni uglavnom kontroverznim ponašanjem. Nakon što je inscenirala vlastitu otmicu, sada se okomila na jednu od natjecateljica na izboru za Miss Italije. Hrvatska manekenka s talijanskom adresom, koja mnoge zabrinjava svojom premršavom pojavom, izjavila je da 22-godišnja Paola Torrente 'ima previše mesa za takvo natjecanje', piše Daily Mail. Ninina izjava nije prošla nezamijećeno te su ju mnogi osudili, čak toliko da su tijekom prijenosa uživo Ninu zvali da se ispriča ovoj ljepotici. Bivša manekenka tada je Paoli ipak poručila da se ne treba osjećati uvrijeđeno jer je predivna. A svima koji je osuđuju zbog njezinog punijeg izgleda Paola je imala što poručiti. - Prihvaćam svoje obline i ne sramim ih se. Mnoge žene podvrgavaju se operacijama kako bi imale obline, a mene napadaju - zaključila je ova plus size manekenka. Paoli su se nakon njezinog istupa javile mnoge žene koje su ju podržale i poručile joj da su upravo zbog nje na svoje obline počele gledati drugačije. - Bila sam iznenađena i ponosna. One su pridonijele tome da se ja osjećam još bolje. Možda sam im u tom smislu uzor, no ja sam samo jedna sasvim normalna 22-godišnjakinja. Želim poručiti mladi ženama da osjećaj sreće i samopouzdanja najmoćnija stvar u borbi protiv ljudske zloće i njihovih uvreda - zaključila je Paola. Iako se zbog kilograma viška često, kao i ovoga puta, našla na meti brojnih uvreda, to je nije obeshrabrilo pa je na spomenutom natjecanju ljepote osvojila drugo mjesto.