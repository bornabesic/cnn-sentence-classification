Stotine fanova s nestrpljenjem su dočekali druženje s Colonijom u Tisak media centru. Indira i Boris,  promociju novog albuma Feniks, u izdanju diskografske kuće Menart, posvetili su upravo njima! Sjajna, opuštena atmosfera nije izostala zahvaljujući uvijek dobro raspoloženoj Coloniji. Indira i Boris komentirali su nove pjesme s posjetiteljima, slikali se i potpisivali albume. „Mi smo danas ovdje, nakon devetnaest godina karijere, s dvanaestim albumom u rukama, zahvaljujući našoj ljubavi prema glazbi i naravno, podršci naše vjerne publike. Bez njih ništa ne bi imalo smisla!“- izjavila je uvijek nasmijana Indira koja je i zapjevala na promociji sa Sinovima ravnice njihov duet. Riječ je o pjesmi „Ljubavnici“  koja se također nalazi na albumu Feniks. „ Kao autoru, najvažnija mi je reakcija publike! Kada snimimo album, ja više nemam objektivnu sliku o tome što smo napravili. I onda tu veliku ulogu imaju naši fanovi, koji svojim reakcijama pokažu jesmo li uspjeli opravdati njihova očekivanja. Ova gužva danas, daje mi naslutiti da im se Feniks sviđa!“- zadovoljno je komentirao Boris, autor svih Colonijinih pjesama.   Branko Komljenović, direktor diskografske kuće Menart zaključio je da je Colonia novim albumom ponovo potvrdila svoj status najboljeg pop benda na našoj sceni. Cijeli album možete poslušati i na Deezeru na sljedećem linku Colonia će cijelo ljeto promovirati  novi album Feniks brojnim koncertima, a gdje su već sljedeći tjedan, saznajte na njihovoj službenoj facebook stranici. 1.       Feniks 2.       Tragovi 3.       Crveni ruž 4.       Stotine razloga 5.       Za šaku dukata 6.       Nije ljubav film 7.       Pameti bye bye 8.       Mala kišna kap 9.       Ljubavnici 10.   Sretna i nasmijana 11.   Oprosti mi za sve 12.   Naga 13.   Tidabudibuda 2015