Za koncert sam pripremio sasvim drugačiju garderobu. Sjajno se osjećam u svečanom odijelu, no za pozornicu zagrebačke Arene odabrao sam nešto ležerniju kombinaciju, rekao je Ivan Zak (37). Pjevač je prošetao modnom pistom i time podržao humanitarni projekt Palčić gore koji ukazuje na potrebe, probleme i posljedice prijevremeno rođene djece i njihovih roditelja. Jaskanski kantautor prvi se puta okušao kao maneken. - Nema velike razlike između pozornice i modne piste. Dopalo mi se odijelo Martina Arbanasa koje sam nosio pa sam vrlo opušteno pozirao pred fotoreporterima kojima sam morao i pozirati - našalio se Ivan. Tvrdi da ne pati za modnim trendovima, no odabirom odjeće nastoji uvijek ostaviti što bolji dojam. - Ne slažem se s onom uzrečicom da odijelo čini čovjeka, no načinom odijevanja pokazuješ važnost prilici za koju si se više ili manje uredio - rekao je Zak. Na modnoj pisti premijerno je otpjevao svoju novu pjesmu “Da si tu” pa odjurio na dodjelu Hrvatskog karting i auto saveza. Ivanu je uručena posebna nagrada za promociju hrvatskog automoto sporta, a veseli ga što zbog velikog interesa za njegov koncert od danas kreću u prodaju karte za gornju tribinu u Areni Zagreb. >> Ivan Zak i druge domaće zvijezde zablistale na humanitarnoj reviji zagrebačkog Sajma vjenčanja >> Ivana Zaka ganule reakcije obožavateljica na njegov novi hit 'Da si tu' 