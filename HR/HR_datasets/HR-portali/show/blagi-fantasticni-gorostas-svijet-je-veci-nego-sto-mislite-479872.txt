Već više od 40 godina Steven Spielberg dijeli svoje priče s publikom diljem svijeta, upoznaje nas s nizom nevjerojatnih likova i odvodi generacije u svjetove koji su istovremeno čarobni, zastrašujući, šarmantni i gotovo stvarni. Ovog vikenda nam u kina stiže njegova nova fantastična avantura 'BFG: Blagi fantastični gorostas', prva igrana filmska adaptacija priče Roalda Dahla o djetinjstvu, čaroliji snova i nevjerojatnom prijateljstvu djevojčice i velikog dobroćudnog gorostasa. Režiju potpisuje trostruki oskarovac Steven Spielberg, a glumačka postava filma uključuje višestruko nagrađivanog Marka Rylancea u ulozi Blagog fantastičnog gorostasa i Ruby Barnhill u svojoj prvoj ulozi kao siroče Sophie, koje se sprijatelji s gorostasom i otkriva svijet podivljalih divova. Priča Roalda Dahla 'BFG' objavljena je 1982., iste godine kada je i priča o neobičnom prijateljstvu, 'E.T.', zarobila srca i maštu djece i odraslih diljem svijeta. Scenaristica Melissa Mathison napisala je scenarij za oba filma. Za sve ljubitelje ova fantastične avanture, CineStar je pripremio posebnu akciju uz ulaznice kupljene za film 'BFG'. Uz divove rastu i kokice pa tako za cijenu manjih, ovog vikenda u CineStaru dobivate veće kokice, a za cijenu srednjih, dobivate velike. Akcija vrijedi od 30.lipnja do 4. srpnja. Ulaznice za film možete kupiti na linku BlitzCinestar - BFG. Tema: FILM 