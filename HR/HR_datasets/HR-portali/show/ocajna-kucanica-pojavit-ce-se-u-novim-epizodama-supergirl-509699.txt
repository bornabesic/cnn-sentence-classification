Teri Hatcher je angažirana za drugu sezonu Supergirl u kojoj će bivša Lois Lane i očajna kućanica glumiti glavnu negativku, izvještavaju američki mediji. Drugih konkretnih informacija o Hatcherinoj ulozi i dalje nema, no posljednje glasine u industriji sugeriraju kako će se njen lik pojaviti u nekolicini epizoda uključujući i finale druge sezone Supergirl. Naravno, to očito ima smisla ako Hatcher zaista glumi glavnu negativku sezone. Izvršni producent serije Andrew Kreisberg je u priopćenju za javnost napisao kako je Hatcher njegova omiljena Lois Lane, dodavši kako je presretan da se slavna američka glumica odlučila pridružiti produkciji njegove serije. Hatcher je glumila u ABC-evoj seriji Lois & Clark koja se emitirala od 1993. do 1997. Ova 52-godišnjakinja je nakon toga stekla svjetsku slavu sa svojom ulogom u Očajnim kućanicama, a pojavila se i u WB-ovoj Superman seriji Smallville. Više informacija o novoj sezoni Supergirl donosi IGN Adria. Tema: FILM 