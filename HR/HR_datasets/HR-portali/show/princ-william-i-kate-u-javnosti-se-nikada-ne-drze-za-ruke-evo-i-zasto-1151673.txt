Vojvoda i vojvotkinja od Cambridgea nikada se ne drže za ruke u javnosti, primijetili su stručnjaci za neverbalnu komunikaciju, a Robin Kermode, stručnjak na ovom području, otkrio je za Daily Mail zašto ovaj par, koji se ludo voli i u braku je od 2011. godine, nikada ne pokazuje nježnost u javnosti. Uzrok tome jest – tko drugi nego kraljica. – Kraljica se gotovo nikada u javnosti ne drži za ruke sa suprugom i to je zapravo postalo nepisano pravilo i za druge parove kraljevske obitelji – primjećuje Robin. Dodaje kako je očito da su princ William i Kate Middleton jako bliski i da se istinski vole, ali nemaju potrebu svoju ljubav dokazivati drugima, pogotovo kada idu na službena putovanja. – Oni su snažan i neovisan par i nemaju potrebu drugima dokazivati koliko su zaljubljeni – tvrdi Kermode. Kada se parovi često drže za ruke u javnosti, time kao da žele reći "pogledajte, mi se još volimo". – To najčešće rade parovi koji zapravo imaju problema u braku i u  vezi i tada grčevito uhvate ruku svog partnera ili partnerice kako bi u javnosti  negirali svoje razmirice i probleme – kaže Robin. >>Dizajnerica tuži modnu kuću Alexander McQueen zbog vjenčanice Kate Middleton >>Kate Middleton na naslovnici Voguea 