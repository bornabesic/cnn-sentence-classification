Sir Elton John (68) i njegov suprug David Furnish (53) posvojili su dva dječaka, Zachary (5) i Elijah (3), a legendarni glazbenik kaže da im ne namjerava ostaviti nasljedstvo u vrijednosti od 200 milijuna funti. Žele da njihova djeca nauče vrijednost pravog rada i samostalno zarade za život i materijalne stvari, piše Hello Magazine. - Najjednostavnije stvari poput slikanja, fotografiranja, ma i minute vremena s njima ono je što je važno u životu - kaže britanski pjevač. Otkako je par posvojio djecu više se orijentiraju na njih, a smanjili su potrošnju novaca za ono što im je zaista potrebno. - Dječaci žive izvrstan život, ali normalna su djeca. Trebaju poštovati novac i rad. Dobivaju kućne zadatke i pomažu u vrtu. Razumiju da im te stvari trebaju pa u njima uživaju - kaže Elton. David nadodaje da sve što su stekli imaju zbog teškog rada, a time se stječe i samopouzdanje. >> Elton John smanjuje koncerte kako bi se posvetio obitelji 