Bivša srpska košarkašica Milica Dabović prijavila je svog sad već bivšeg dečka za napad nakon što je među njima za vikend izbio sukob. Kako su prenijeli srpski mediji, bivši hrvatski rukometaš Šime Šiklić Simon pretukao ju je tako da su joj po tijelu ostali podljevi, a na vratu tragovi gušenja. Svađa je navodno izbila zbog starlete Soraje Vučelić s kojom je Simon uhvaćen u jednom beogradskom klubu. Na objavljenim fotografijama par razgovara, djeluje blisko i razmjenjuje osmijehe. Magazin Alo! uspio je kontaktirati Šiklića koji im je rekao: ‘Soraja i ja smo prijatelji već pet godina, nas nitko nije mogao vidjeti kako razmjenjujemo nježnosti. Zvali ste i Milicu i napravili ste mi problem. Ona se sad jako naljutila. Ja sam je zvao milijardu puta da ide sa mnom i mojim prijateljima, ali ona to ne voli. Dogodilo se da je naš stol bio pored Sorajinog, ona je bila sa svojim, ja sa svojim društvom, i ništa se nije desilo. Nije istina da nisam spavao kod kuće. Milica i ja živimo zajedno, ali imamo dva stana, ja sam spavao u drugom stanu. Sad idem u Francusku, ovo je kriminal što mi radite.’ Dabović je za Blic u nedjelju potvrdila da je njezina veza sa Simonom gotova, no nije spominjala incident. ‘Što se tiče tih fotografija, mogu samo rećida je bilo lijepo dok je trajalo. Više se ne mogu baviti time, prioritet su mi djeca i humanitarne akcije’, rekla je. Još nedavno je Dabović u društvu dečka slavila rođendan te se pohvalila kako joj je priredio najbolju proslavu.