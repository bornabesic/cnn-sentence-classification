Ashley Graham jedna je od najpoznatijih plus size modela i simbol osobe koja s ponosom nosi svaku svoju manu i nesavršenost na tijelu. No nije oduvijek bilo tako... Sada 29-godišnja Ashely po prvi je puta odlučila progovoriti o borbi sa slikom o sebi, piše Daily Mail. - Bez obzira koliko bih poslova odradila, uvijek se našao netko tko bi kritizirao moj izgled - napisala je. Modelingom se počela baviti od rane mladosti, a s obzirom na to da je odrasla s dvije sestre koje su uvijek 'hodale gole po kući', nije se stidjela svog tijela. Imajući disleksiju, osjećala je kako ne može dati sve od sebe u školi, pa je zagrizla za manekenstvo, ispričala je Graham. Brzo je sazrela i dobila obline, pa su je često zavodili stariji muškarci, a s nelagodom opisuje situaciju u kojoj se obiteljski prijatelj, kada je imala samo 10 godina, skinuo pred njom i tjerao je da ga dira po genitalijama. - Bila sam prestrašena i brzo sam pobjegla. Zar sam napravila nešto zbog čega se to dogodilo? Samo dvije godine poslije, 12-godišnjoj su Ashley muški stariji kolege modeli nudili seks u jacuzziju i rugali se njenoj debljini nazivajući je praščićem. No njoj nije bilo bitno kako je nazivaju, cijenila je svaki pogled upućen od muškog roda, smatrajući da jednostavno ne može bolje. Svemu je pridonio loš odnos s ocem koji ju je zapostavljao i vrijeđao, a kulminiralo je vezom u kojoj je bila s nasilnikom i u kojoj se bojala za vlastiti život. Pokušavajući pobjeći od svog života upala je u pakao droge. Odala se alkoholu i promiskuitetnom načinu života, partijajući gotovo svaku večer. S vremenom, i njena nesigurnost je rasla. Agenti su joj prije revija često govorili da je vrijeme da spusti Snickers ili da pazi kako ne bi srušila nekoga. Graham je priznala kako su je nekad kritizirali ne samo zbog debljine, već i nedostatka kilograma. - Bez obzira na to koji je vaš posao, neke stvari morate raditi drugačije ako ste žena s oblinama. Morala sam opetovano braniti moj izbor karijere. Ali to je možda i moja tajna uspjeha! - Zaključila je Ashley, a s njom se slaže njenih 3.8 milijuna pratioca na Instagramu.  >> Najpoznatiji domaći plus size model sve traženija u reklamnim kampanjama >> Za naslovnicu Sports Illustrateda 12 sati su joj slikali kupaći kostima na tijelu, ali to je za manekenku bilo previše..