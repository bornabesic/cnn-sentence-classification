Jedva čekam nastup na Prokurativama. Pjevam pjesmu “Isti se prepoznaju” Ante Pecotića za koju je aranžman napravio moj suprug Mario. To mi je drugi nastup na Splitskom festivalu, na kojem sam prvi put pjevala 2005. – kaže Žanamari Perčić.   Pjesma s kojom će nastupiti u subotu zamišljena je kao balada, no u međuvremenu je njezin suprug aranžaman prepravio u pravi ljetni đir. Posebno se veseli Splitu jer je zbog rodiljskog pauzirala godinu i pol. – Drago mi je što neću morati dugo putovati i što će suprug biti sa mnom. Volim da je uz mene “čvrsta ruka”. Navikla sam da sa mnom ide i sastav, no sad neće biti tako jer festival ima svoj orkestar – otkriva. Što se tiče imidža, publici ne priprema “novi šok”, imat će plavu dugu kosu.  >> Slavne Hrvatice prate trend ludih boja pramenova 