Brojne poznate osobe na društvenim mrežama izrazile su sućut obiteljima osoba koje su poginule u terorističkom napadu na koncertu Ariane Grande u Manchesteru. - Suze mi naviru kad se sjetim nevinih ljudi koji su izgubili svoje živote. Molim se za njih i za sve obožavatelje Ariane Grande - napisala je na Twitteru je Demi Lovato.  Pjevač Harry Styles napisao je kako mu je srce slomljeno zbog onoga što se dogodilo u Manchesteru te da su svoju ljubav šalje svima koji su bili na koncertu.  Sličnu poruku napisala je i pjevačica Taylor Swift. - Moje misli, molitve i suze idu svima koji su pogođeni tragedijom u Manchesteru. Šaljem vam svoju ljubav - napisala je Taylor.  Glumica Reese Witherspoon napisala je kako joj je srce slomljeno zbog svih koji su izgubili život u ovom napadu i zbog njihovih obitelji. Pjevačica Miley Cyrus na Instagramu je objavila fotografiju na kojoj je s Arianom Grande i napisala kako bi voljela da može zagrljajem utješiti svoju prijateljicu Arianu koja prolazi teške trenutke i dodala je kako je u mislima s obiteljima poginulih. - Prestanimo s ratom, prestanimo s oduzimanjem nevinih života - napisala je Miley.