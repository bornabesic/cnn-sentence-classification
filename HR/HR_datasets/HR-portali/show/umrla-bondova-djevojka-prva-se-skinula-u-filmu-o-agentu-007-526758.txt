Uzrok smrti Molly Peters još je nepoznat.  Molly je bila prva Bondova djevojka koja je razgolitila u filmu. Glumila je medicinske sestru Patriciju Fearing u filmu 'Operacija Grom' iz 1965. Iako su joj 'strateški' dijelovi tijela bili prekriveni plahtom, scena u kojoj je Molly bila gola tada je izazvala burne reakcije. Film je gotovo dobio oznaku 'X' što bi značilo da ga u kinima ne bi mogli gledati mlađi od 18 ili 21 godine. Britanski odbor za cenzuru najviše su smetale scene sa 'seksualnom konotacijom'. Molly i Bond, kojeg je tada glumio Sean Connery, ulaze u saunu te padaju jedan drugome u zagrljaj. U originalnoj verziji, Connery je bio potpuno gol. Iako je odbor imao prigovor na desetak scena, jedino je ta izbačena.  Molly Peters povukla se iz glume još krajem šezdesetih Peters je nakon te uloge postala jedna od najpoznatijih seks simbola šezdesetih godina.  Nakon filma o tajnom agentu 007, glumila je još samo u trileru 'Target for Killing' 1966. godine te komediji 'Don't Raise the Bridge, Lower the River' 1968. godine, u kojem je glavnu ulogu nosio legendarni Jerry Lewis.  Nakon toga, pojavljivala se u malim ulogama na TV-u, a kasnije je skroz odustala od glume. Kasnije je otkrila da se povukla zbog 'neslaganje s agentom'.  Molly je živjela u Ipswichu sa suprugom. Rodila je kći kada je imala 18, ali ju je dala na posvajanje. Sin joj je umro prije nekoliko godina.