Finale je sve bliže, a kandidati se bore za opstanak u showu. Gabrijela, Neven i Katarina našli su se ispod žute crte unatoč odličnim rezultatima na vaganju.  Svi su se nadali crvenoj liniji jer smatraju da će ispadanje tada biti najpravednije. Ipak, to se nije dogodilo, a kandidati su odlučili da će kuću napustiti Katarina. - Nadam se da će dobro nastaviti vani i da se uskoro vidimo. Izbacili su sve meni drage ljude - rekao je Krolo. Nakon odrađenog treninga kandidati su pronašli mobitel. Na njemu su bile fotografije s početka showa koje su ih šokirale. - Ja ni ne znam da sam smršavio. Uočim to tek kad mi netko kaže - rekao je Leonardo. Zatekli su i poruku u kojoj je pisalo da će svatko od njih ovog tjedna dobiti poziv najdraže osobe. Leonardo je pričao sa suprugom Ivanom, a nakon razgovora pustio je suzu. Kako bi osvojili imunitet kandidati su morali zaigrati igru u studiju 'Tri, dva, jedan - kuhaj!' gdje je pred njima bila ogromna šahovska ploču, a na svakom polju bila je po jedna čokoladica. Ispod nekih slatkiša sakriveno je sveukupno 10 imuniteta, a da bi se mogli kretati po poljima kandidati ih moraju očistiti, odnosno pojesti, sve dok dođu do one koja skriva imunitet. Jedino je Krolo prihvatio zadatak te je time uspio zaraditi imunitet. Nakon toga, kandidati su trenirali na Maksimiru. - Bolje nam je vani nego u četiri zida - zaključila je Gabi. Nakon vježbanja Krolu je nazvala majka, a pričao je i sa svojom nećakinjom. Gabi se rasplakala kad je čula svog brata i majku, a Darjan je pričao sa svojom majkom. 