Najprije je bila sa Sašom, pa se zaljubila u Žorža, pa se vratila Saši, kojeg je opet ostavila zbog Žorža, da bi neku večer opet tulumarila sa Sašom. Bivša stanarka Big Brothera, fatalna Marina Raguž (29), jako je naljutila svog bivšeg dečka Romana Obilinovića (37), zvanog Žorž. On je preko društvenih mreža saznao da je njegova princeza neku večer bila u narodnjačkom klubu s bivšim zaručnikom Sašom Muhekom (30). To ga je toliko razbjesnjelo da ne prestaje s uvredama i prijetnjama. Žorž je uvjeren da se Marina vratila Saši Muheku - To što piše više govori o njemu nego o meni. To su uvrede i na nacionalnoj osnovi i time ne vrijeđa samomene - kaže Marina koja je Žorža ostavila još 1. listopada. - Očito da se on s tim još ne može pomiriti, a ako doista misli da sam to što piše, ne razumijem zašto mu to nije lakše prihvatiti - dodala je manekenka koja je trenutačno u Sloveniji gdje snima modni editorial. Njoj je split smrdljiv najgori grad ajde ti mala na menheten raspala straco A post shared by Romano Obilinović (@romano_obilinovic) on Apr 23, 2017 at 10:41am PDT Žorž ni to ne može podnijeti, pa joj se ruga da gradi karijeru i da je zato otišla od njega. Pobjednik Big Brothera, koji je osvojio 184.000 kuna, bivšu sustanarku i djevojku optužuje da je sponzoruša i da je bila s njim samo zbog novca. - Sitit ces se ljepih uspomena... ako pare nevratis u pon plivat ces po savi i jadranskom moru - poručio joj je bivši splitski nogometaš koji je očito markirao sate hrvatskog pravopisa i gramatike. Marinin bivši zaručnik Saša Muhek isto se osvrnuo na Žoržove bijesne ispade: -Ne želim se spuštati na taj nivo. Tako nisam nikad ni s kim razgovarao. Ali postoje u Hrvatskoj ustanove gdje se takvi uspješno mogu liječiti. Marina je bila zaručena za Sašu, a u Big Brother kući zaljubila se u Žorža. Kad je pobijedio, ostavila je Sašu i planirala život sa Žoržom u Splitu, no kako kaže Žorž, ostavila ga je kad se novac istopio. 