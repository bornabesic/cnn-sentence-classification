Polagano, ali sigurno nam se približava vrijeme dolaska nove verzije 'Istjerivača duhova' u kina. I premda su se stvari značajno popravile, otkako smo vidjeli drugi foršpan za film, i dalje vjerujemo da se na foršpanu, pa tako i na materijalu mora još dosta raditi. Novi internacionalni foršpan nam je pokazao da je jedan dio humora opet tu, no klasični humor kojim je original bio krcat nedostaje i dalje. Na njegovo je mjesto došao priprosti humor prepun gegova i šala kojima se smijemo kao djeca. Doduše, znajući kakvi su pojedini dijelovi publike, posve je moguće da će takva duhovitost kod njih proći bez problema. U svakom slučaj, katastrofa koju smo vidjeli u prvom foršpanu više nije tu, i primjećuje se mnogo bolja konzistentnost cijelog videa, pa nam se čini da za film i te kako ima nade. Pogledajte video Uz viđeno u foršpanu, na Facebooku je objavljen i video glavnih glumica u kojem one na što smješniji način pokušavaju otpjevati naslovnu pjesmu. Da budemo iskreni, ta vrsta humora je ipak malo bolje odrađena od one u foršpanima. Pogledajte video Melissa McCarthy, Kristen Wiig, Leslie Jones i Kate McKinnon su u glavnim ulogama, dok su sporedne preuzeli Bill Murray, Sigourney Weaver i Dan Aykroyd. A kako je očigledno, Chris Hemsworth više ne glumi samo tajnika, već ispada da ima ulogu negativca, i to možda glavnog. 'Istjerivačice duhova' u kinima očekujemo sredinom srpnja. Tema: FILM 