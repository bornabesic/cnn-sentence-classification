Nemam nikavih želja za ove blagdane. Sve što želim, već imam - suprugu iz snova i dvije prekrasne kćeri koje su mi centar svijeta, izjavio je nedavno Ronnie Wood. Iako će u lipnju 2017. imati 70 godina, gitarist benda The Rolling Stones odlično se snalazi u ulozi oca. Posljedni put mijenjao je pelene još u '80-ima, ali imao je vremena, šali se roker, dodatno vježbati na unučadi, kojih ima već devetero. Wood je četiri dana prije Božića proslavio četvrtu godišnjicu braka s 31 godinu mlađom Sally Humphreys, s kojom je u svibnju dobio blizanke Gracie Jane i Alice Rose. Supružnici su se zato posebno potrudili djevojčicama organizirati najzabavnije prve blagdane. Sami su im izradili kostime u obliku tradicionalnog engleskog božićnog pudinga, a Sally se na društvenoj mreži pohvalila i snimkom na kojoj Ronnie na gitari zabavlja blizanke. Par se upoznao prije desetak godina, ali ljubav između njih planula je tak nakon što se roker 2008. rastao od supruge Jo. Kad su prošle godine objavili sretnu vijest o trudnoći, dušebrižnici su ih prozvali sebičnima jer 'što će im djeca kad ih vlastiti otac, koji je u godinama, vjerojatno neće ni uspjeti gledati kako rastu'. 'Nismo ludi i kćeri ćemo voljeti više od svega. To je najbitnije. Naravno da bih bila sretnija da između nas nema tolike razlike u godinama, ali zaljubila sam se i protiv sebe ne mogu', izjavila je tad Sally.