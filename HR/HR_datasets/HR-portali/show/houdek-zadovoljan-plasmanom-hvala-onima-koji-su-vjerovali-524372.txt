Hrvatski predstavnik je pjesmom 'My Friend' osvojio 128 bodova. Nakon završetka finalne večeri Jacques Houdek se oglasio iz Kijeva. - Hvala od srca svima koji su vjerovali u nas. Mi smo prezado voljni s nastupom i 13. mjestom. Nadam se da ovo znači da će Hrvatska ići svake godine na Eurosong. Ako smo prošle godine bili 23., a ove godine na 13. mjestu, nek sljedeće godine budemo treći - rekao je Jacques u videu kojeg je objavio na Facebooku. Thank you!!! Pobjedu na sinoćnjoj Euroviziji odnio je Portugalac Salvador Sobral. Drugo mjesto zauzela je Bugarska, a treće Moldavija. - Ovo je pobjeda glazbe i ljudi koji žive za glazbu. Glazba nije vatromet, glazba je osjećaj - rekao je Salvador, zapjevao pobjedničku pjesmu i zatvorio 62. Eurosong. 