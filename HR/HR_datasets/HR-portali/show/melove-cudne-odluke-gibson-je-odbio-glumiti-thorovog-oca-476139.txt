Poznati glumac i režiser Mel Gibson je otkrio kako je odbio ulogu Thorovog oca, boga Odina u Marvelovom filmskom univerzumu. Gibson je tu informaciju iznio u intervjuu, dodavši kako se to dogodilo 'prije puno vremena'. Spomenutu ulogu je na koncu dobio Anthony Hopkins. Iako nije otkrio iz kojih je razloga odbio glumiti Odina, Gibson je vjerojatno imao vrlo dobar razlog za to s obzirom da bi u suprotnom dobio priliku biti u istom filmskom univerzumu, a vjerojatno i na nekim istim projektima kao i njegov vrlo dobar prijatelj Robert Downey Jr., odnosno Tony Stark, tj. Iron Man. Gibson je također pohvalio prvog 'Iron Mana' i 'Čuvare galaksije', dok je nadolazeći reboot Spider-Mana opisao kao 'povlačenje'. - Mislim, možeš ih gledati kako rade Spider-Mana pet puta...i nikada nema velikih promjena - kritičan je bio ovaj veteran Hollywooda. Gibsonov posljednji film, ratna drama Hacksaw Ridge čiju glavnu ulogu tumači bivši Čovjek-pauk, Andrew Garfield, stiže u kina u drugoj polovici ove godine. Izvor: adria.ign.com Tema: FILM 