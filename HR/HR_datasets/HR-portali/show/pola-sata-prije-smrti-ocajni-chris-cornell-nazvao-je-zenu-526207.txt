Bio je u Detroitu u hotelskoj sobi kad ga je nazvala supruga, publicistkinja Vicky Karayiannis i pitala zašto mobitelom neprestano pali i gasi svjetla u njihovoj obiteljskoj kući u New Yorku.  Frontmen Soundgardena Chris Cornell stalno je ponavljao da su organizatori sve zeznuli. Pitala ga je je li uzeo kakve tablete, a on je odgovorio da je popio dvije za smirenje.  Kad je Vicky postala sumnjičava, Cornell se razbjesnio, a ubrzo je počeo pričati besmislice. Vicky je hitno poslala tjelohranitelje u njegovu sobu, koji su provalili u sobu i tamo zatekli njegovo mrtvo tijelo. Od glazbenika su se u petak na sprovodu u Los Angelesu, osim članova obitelji, oprostile i broje zvijezde kao što su Brad Pitt, Christian Bale, Josh Brolin, Pharrell Williams i Courtney Love. Cornell je bio jedan od začetnika grungea u Seattleu devedesetih gdje je formirao grupu Soundgarden, poznatu po singlovima 'Black Hole Sun' i 'Spoonman' za koje je osvojio Grammyje.