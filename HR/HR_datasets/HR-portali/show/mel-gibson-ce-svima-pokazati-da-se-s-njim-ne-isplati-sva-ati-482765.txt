Neki glumci pod stare dane putem nekih uloga odjednom postanu prave akcijske zvijezde. Tako smo doživjeli da je Liam Neeson postao glumac kojeg se redovno zove u uloge razbijača, zbog filma '96 sati'. A izgleda da se nešto slično može dogoditi i Melu Gibsonu, koji premda je bio akcijska zvijezda, nikad baš nije bio akcijski razbijač. Njegov lik, u njegovom novom filmu 'Blood Father', je opak, smrtonosan i žilav te ne preza ni od kojeg čina da bi zaštitio svoju kćerku. Samo njegov pogled na naslovnoj slici na foršpanu je dovoljan da nas uvjeri u to da je u pitanju 'grd lik'. Pogledajte video Gibson u filmu glumi Johna Linka, bivšeg alkoholičara i ovisnika koji nema puno razloga za život. No kada mu se u život vrati njegova jedina kćerka, Lydija, John shvati da je napokon stiglo vrijeme da učini pravu stvar. Film režira redatelj Jean-François Richet (Napad na policijsku stanicu), a uz Mela Gibsona u filmu ćemo vidjeti i Williama H. Macyja, Diega Lunu, Michaela Parksa i Erin Moriarty. 'Blood Father' u kina stiže krajem ljeta. Tema: FILM 