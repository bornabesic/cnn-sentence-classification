Brojni ljubitelji elektronske glazbe iz Hrvatske i mnogih drugih zemalja uživali su u subotu i nedjelju na festivalu Ultra Europe na prepunom splitskom Poljudu. Posjetitelji, među kojima su bili i Luka i Petra Nižetić, Ella Dvornik te Petar Grašo, odličnim su raspoloženjem i plesom doprinijeli fenomenalnom ugođaju na Poljudu. Osim brojnih poznatih lica, Heineken je u svojoj VIP loži ugostio i svoje poslovne partnere, a zabava je potrajala do ranih jutarnjih sati, odnosno do samog kraja festivala. Na prvoj večeri festivala nastupila su poznata imena elektronske glazbene scene, poput Armina Van Buurena, Fede Le Granda i Carla Coxa, a drugi dan atmosferu na Poljudu zapalili su Bass Jackers,David Guetta, Afrojack, Hardwell i brojni drugi izvođači. Sve prisutne na Poljudu oduševio je i bogati vatromet. Prije dvije godine Armin Van Buuren i Heineken ostvarili su uspješnu suradnju u globalnoj kampanji „Dance More, Drink Slow“, koja mlade odrasle osobe podsjeća na važnost umjerene i odgovorne konzumacije alkohola. Najnovija u nizu Heinekenovih inicijativa čiji je cilj promovirati odgovornu konzumaciju alkohola pokrenuta je početkom ove godine pod sloganom „Moderate Drinkers Wanted“. Heineken je već četvrtu godinu zaredom službeno pivo Ultra Europe festivala, a nedavno je predstavljeno pakiranje Heinekena koje na sebi nosi i znak festivala Ultra Europe. Kao sponzor festivala Ultra Europe, Heineken je i ove godine apelirao na sve svoje odrasle potrošače da uživaju u Heinekenu odgovorno i umjereno. 