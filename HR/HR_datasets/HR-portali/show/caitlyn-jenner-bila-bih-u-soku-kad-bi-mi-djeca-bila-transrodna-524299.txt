Reality zvijezda koja je prije dvije godine počela svoju tranziciju iz Brucea u Caitlyn Jenner (67) kaže da bi teško podnijela da njezina djeca moraju proći ono što je ona prolazila. - Ako bi Kendall došla do mene i rekla da bi htjela postati muškarac bila bih u šoku. Ona je moja slatka i malena djevojčica - priča Caitlyn. Otkriva kako je to prva i normalna reakcija roditelja, ali ukoliko majka ili otac vole svoje dijete, prihvatit će ga kakvo ono je. - Volite ih, dajte im sigurnost, podršku i da budu svoji. Ono što sam prošla nije lako - kaže Jenner. Osim toga, izjavila je kako bi se voljela baviti politikom i da u posljednje vrijeme o tome ozbiljno razmišlja. Nedavno je ispričala da su je medijski napisi prije nekoliko godina toliko pogodili da si je htjela oduzeti život. - Moj život je bio pravi pakao. Razmišljala sam o najlakšem putu. Imala sam pištolj, trebala sam samo otići u sobu i završiti s tim - rekla je i dodala kako je sada sretna jer se više ne mora skrivati.     