Tvorac Kinder jajeta William Salice umro je sinoć u 83. godini u talijanskome gradu Paviji, izvijestila je zaklada "Color your life" koju je namijenio talentiranim mladim ljudima.  Salice, koji je u tvrtki Ferrero počeo raditi 1960., vrlo je brzo postao desna ruka njezina vlasnika Michelea Ferrera, oca čarobnoga namaza Nutelle koji je umro 2015.  Sedamdesetih godina prošlog stoljeća talijanski proizvođač čokoladnih bombona pokušao je stvoriti nešto novo umjesto tradicionalnih čokoladnih jaja čiji su se kalupi koristili samo u vrijeme Uskrsa. Tako je nastalo Kinder Surprise jaje.  Čokoladna obloga u obliku jajeta u čijoj je unutrašnjosti plastična kapsula s dijelovima sitne igračke za slaganje odmah je postala hit.  U više od 40 godina Ferrero je prodao milijarde Kinder jaja.  Salice je kasnije pridonio osmišljavanju i izradi brojnih drugih proizvoda tvornice Ferrero poput čokoladnih bombona Ferrero Rocher i Pocket Coffee. U mirovinu je otišao 2007., a svotu u iznosu od 400.000 eura donirao je za stvaranje kampusa za mlade u dobi od 13 do 18 godina u kojemu imaju priliku razvijati svoje umjetničke talente.  >>Pritisak slave bio je previše za jednog od najvećih pop-pjevača: Osjećao se prevarantom, a svoju karijeru je prezirao 