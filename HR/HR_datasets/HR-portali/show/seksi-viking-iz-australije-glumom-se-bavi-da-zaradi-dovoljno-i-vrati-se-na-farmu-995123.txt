Ljepuškasti Travis Fimmel (35) glavna je zvijezda serije "Vikinzi" koja se vikendom prikazuje na HTV-u. Nesuđeni nogometaš odrastao je s roditeljima na farmi u Australiji, a kad su snovi o sportskoj karijeri propali zbog loma noge, Fimmel se najprije otisnuo u London, gdje je zarađivao kao konobar, a zatim ga je uočio agent i otpravio u SAD. Prije nego što je ostvario značajnije glumačke uloge, zgodnog je mladića "privela" ekipa u lovu na modele te je Fimmel postao zvijezda kampanje za donje rublje Calvina Kleina. Iako je od tog posla prošlo dobrih 10-ak godina, i danas ga pamtimo kao jednog od najzgodnijh modela za gaćice, što se aktualiziralo nakon neslavnog odabira Justina Biebera da reklamira CK. Kad ne snima, uživa u prirodi, obožava surfati i voziti se na motoru, a slava ga baš i ne zanima. Glumi, kaže, da zaradi dovoljno kako bi se mogao vratiti u Australiju i uživati u mirnom životu na farmi. >> 5 neodoljivih zavodnika hrvatskih serija. Glasujte za najzgodnijeg! >> Ljepuškasti mladac namontiran na mišiće nije ni sjena svojih prethodnika 