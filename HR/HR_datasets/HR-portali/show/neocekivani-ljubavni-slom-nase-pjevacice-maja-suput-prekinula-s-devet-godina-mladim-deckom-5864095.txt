Pjevačica Maja Šuput, koja ne priča puno o svom ljubavnom životu, navodno prolazi kroz teško razdoblje zbog prekida veze, piše magazin Story. Po profilima na društvenim mrežama ne može se zaključiti da Maja pati, njezin je Instagram prepun divnih fotografija s posljednjih putovanja i nastupa, a tek rijetki znaju da je prekinula ljubavnu vezu s Markom Matićem. 37-godišnja pjevačica počela je raditi s devet godina mlađim Matićem kao asistentom početkom prošle godine i među njima je vrlo brzo planula iskra. Još u rujnu prošle godine se šuškalo da su se zaručili, djelovali su nerazdvojni, a ljubav nisu skrivali ni na društvenim mrežama.