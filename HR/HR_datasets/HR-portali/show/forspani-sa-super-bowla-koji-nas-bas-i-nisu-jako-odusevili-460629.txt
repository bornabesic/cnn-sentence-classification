Iako smo s nestrpljenjem očekivali Super Bowl i foršpane koje ćemo pritom dobiti, moramo biti iskreni pa reći da nas ovi nisu oduševili koliko smo očekivali da hoće. 'Bogovi Egipta' izbacili su još jedan foršpan, i to za razliku od drugih foršpana na Super Bowlu, dugačak čak jednu minutu i deset sekundi. Takvo 'ponašanje' im je zasigurno odnijelo par milijuna dolara, pa smo očekivali da ćemo vidjeti značajno više novih kadrova. Nove kadrove jesmo dobili, ali izgleda da ćemo se morati strpjeti do izlaska filma da bismo vidjeli još više. Pogledajte video   Doduše, film u naša kina stiže krajem mjeseca, točnije 25. veljače, pa je i jasno zašto nam ne žele pokazati više ništa prije izlaska filma. Drugi foršpan, koji je lijep, no opet ima problem da nam nije dao dovoljno novog materijala, je foršpan za drugi dio ''Dana neovisnosti'. Nažalost, premda je prelijep foršpan, koji dio biste vi izdvojili kao odličan? Pogledajte video   U oko nam je upala izvrsna slika uništenja jednog grada, ali čini nam se da to nije dovoljno.   Treći film, od kojeg smo također očekivali mnogo više, je triler redatelja Dana Trachenberga i scenarista Josha Campbella. U pitanju je nastavak viralnog hita 'Cloverfield', koji je posve neočekivano ostavio i dobar dojam na publiku, i kritiku, a i zaradio je značajnu sumu dolara. O filmu smo već pisali, a činilo nam se da je ipak moglo biti pokazano malo više od 30 sekundi. Pogledajte video Film možemo pogledati u našim kinima već 10. ožujka, ali se nadamo da ćemo do tada dobiti barem još jedan, mnogo dulji foršpan. I zadnji foršpan, kojim nismo sretni, je onaj za nadolazeće finale filmova o Iron Manu i Kapetanu Americi. No razlog zašto nismo oduševljeni nije taj da je foršpan loš (u stvari je izvrstan) niti da je previše ili premalo pokazao. Razlog zašto nismo sretni je taj što nas tjeraju da odaberemo stranu, a u ovom slučaju to je iznimno teško. Pogledajte video Budite iskreni, može te li odabrati samo jednu stranu? Ako možete, koju ste odabrali?   Tema: FILM 