EXIT tim, organizator višestruko nagrađivanih EXIT i Sea Dance festivala, ostvario je suradnju i s Umagom i kompanijom Istraturist Umag d.d, najavljeno je na konferenciji za novinare koja je sinoć održana na EXIT festivalu u Novom Sadu. Osnivač i direktor Exita, Dušan Kovačević, podsjetio je da je upravo EXIT prvi događaj koji je nakon ratova devedesetih na jednom mjestu okupio mlade ljude iz cijele regije koji nisu bili opterećeni prošlošću i koji su zainteresirani isključivo za budućnost. “Postoje već višegodišnje veze između Vojvodine i Istre i odlična suradnja u ekonomskom i kulturološkom smislu. Vjerujemo da će ovaj projekt predstavljati krunu te suradnje. Povezivanje regije je dio naše društvene misije i osnova na kojoj je EXIT i osnovan. Ovim je Umag uvršten među gradove EXIT-ove regionalne festivalske mreže, što će dodatno ojačati naš cilj – a to je pozicioniranje regije jugoistočne Europe kao jedne od najatraktivnijih destinacija za omladinski i festivalski turizam na svijetu.” Vezani članak Novu fazu kontinuirane misije regionalnog povezivanja EXIT tim je započeo od 2014. godine, kada je organizirao prvi Sea Dance festival u Budvi, a od 2015. godine i Revolution Festival u Temišvaru. Ta dva festivala su na samom početku postigla zapažene uspjehe te je Sea Dance već prve godine proglašen za najbolji europski festival u kategoriji do 40.000 posjetitelja dnevno. Podsjetimo, EXIT festival je dobitnih višestrukih nagrada za najbolji europski festival od strane “festivalskog Oskara” European i UK Festival Awards (2007. i 2013), kao i najprestižnijeg europskog turističkog priznanja The Best European Destinations (2016). Također, prestižni svjetski mediji redovno svrstavaju EXIT u sam svjetski vrh, samo ove godine EXIT je proglašen jednim od najboljih svjetskih festivala od strane eminentnih medija poput CNN-a, The New York Timesa, The Guardiana, Voguea, Daily Maila, Ministry of Sounda i mnogih drugih. >>Daruju lažne karte za koncerte EXIT-a u zamjenu za glasove na izborima