U naša kina 'Odred otpisanih' slijeće četvrtog kolovoza, za nešto manje od mjesec dana. A novi materijali krenuli su stizati punom parom. Osim fenomenalnog novog plakata s Harley Quinn (Margot Robbie) počastite se i novim video spotom snimljenim za film, s Wiz Khalifom, Lil Wayneom i Imagine Dragons. Dobro je biti zločest. A uz tim najgorih kriminalaca, sastavljen od zatočenih supernegativaca, da bi se uništilo neshvatljivo i nesavladivo biće, kako je moguće biti išta drugo nego zao? Agentica Amanda Waller stoga nema što drugo za učiniti nego poslati najzlobnije u ralje pakla jer oni jedini nemaju ništa za izgubiti u tome. No, kada tim, koji nije odabran da bi uspio, odluči napraviti nešto što nitko nije očekivao, kako će se stvari razviti? Pogledajte prvi službeni video za film 'Odred otpisanih' U filmu glume Jai Courtney, Jay Hernandez, Adewale Akinnuoye-Agbaje, Ike Barinholtz, Scott Eastwood, Cara Delevingne, Adam Beach, i Karen Fukuhara uz već legendarnog Willa Smitha, spomenutog Jareda Leta i Margot Robbie. 'Odred otpisanih' stiže u naša kina u distribuciji Blitz film i video sredinom ovog ljeta, 4. kolovoza, dan prije nego u SAD. Tema: FILM 