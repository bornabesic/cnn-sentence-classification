Obožavatelji iz cijelog svijeta okupili su se u crkvi u gradiću Busheyu, sjeverozapadno od Londona, gdje je glazbenik pohađao srednju školu i susreo svojeg kolegu iz Wham!-a Andrewa Ridgeleyja. Na svečanosti su se slušale najpoznatije skladbe Georgea Michaela među kojima 'Jesus to a Child' i 'Wake Me Up Before You Go Go', prije karmina u Tri krune, pubu gdje je grupa Wham! formirana. George Michael, pravog imena Georgios Kyriacos Panayiotou, umro je 25. prosinca u 53. godini. Pokopan je krajem ožujka na malom privatnom pogrebu na sjeveru Londona. Grob čuvaju zaštitari, jer postoji strah da fanovi ne naruše mir i ne unište spomenik.  Početkom ožujka mrtvozornik je otkrio da je George umro prirodnom smrću uzrokovanom kardiomiopatijom, miokarditisom i masnom jetrom. Njegovo beživotno tijelo pronašao je partner Fadi Fawaz (43).   