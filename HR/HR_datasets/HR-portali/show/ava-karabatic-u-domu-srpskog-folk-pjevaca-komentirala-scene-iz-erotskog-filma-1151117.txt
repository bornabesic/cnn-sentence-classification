Prije nego što upoznaju svoju zamjensku obitelj, Ava i Slađana dobile su priliku proučiti svoj zamjenski dom prije nego u njega usele na devet dana. I dok je Slađa ostala zatečena jer nije znala gdje je i kod koga došla, Ava je bila presretna kada je ugledala ormar s majicom Ala Pacina i vrlo brzo se udomaćila u novom domu. Slađu i Avu dočekale su videoporuke. Avina pravila za Slađu bila su sljedeća: 1. Pošto Ava ima pjesmu 'Tri puta na dan', želim da naučiš moju pjesmu i da moj tata prokomentira tvoje pjevanje 2. Ne buditi tatu prije 8 sati ujutro, 3. Kulturno uzdizanje – odlazak u muzej, crkvu, galeriju ili kazalište, 5. Pošto sam poznata kao sportski komentator, voljela bih da skupa pogledate utakmicu ili muzičku emisiju 6. Pročitati jedan odlomak na latinskom Slađanina poruka je bila malo blaža: 1. Slađa – obavezan zajednički ručak, 2. Šetnja psa, 3. Nježno buđenje supruga 4. Velika kupnja hrane, 5. Sofiji pomoći oko matematike, 6. Pakiranje supruga kad ide na nastup i peglanje njegove robe 7. Najbitniji dio: sve je dozvoljeno osim spavati s mojim mužem Ava je upoznala Đanija, koji je bio oduševljen Avom jer ju je prepoznao s televizije, dok je Slađana ostala u šoku kada je shvatila da je došla kod Avinog tate, dok je on komentirao da je mislio da mu je došla nečija kćer! 'Čovjek je šmeker, lijepo obučen, nikad ne bih rekla joj je tata', rekla je Slađa za Ivicu Karabatića kad ga je upoznala. Dok su se Slađa i Ivica upoznavali, Ava je išla prošetati psa, no šetnja je završila u suzama jer se Ava prisjetila razvoda svojih roditelja. Slađa je za to vrijeme morala svladati latinski, što se pretvorilo u komediju jer ni Ivica ni Slađana nisu dobro baratali izrazima koje im je Ava ostavila na papiru. Đani je odlučio Avu iznenaditi erotskim trilerom, što se njoj nikako nije svidjelo pa su njezini komentari bili neprocjenjivi. 'Gle, ona ima isti prsten kao i ja', komentirala je Ava scene iz erotskog filma. Na tržnici je zablistala dijeleći savjete prodavačima, objašnjavajući im zašto se češnjak drži ispod jastuka, te kako nije bitna veličina i pažnja. 'Ja sam uvijek za kvalitetu, a ne kvantitetu', kazala je. Zadranka se odlično snašla i u kućanskim poslovima pa je skuhala i ručak, što je razveselilo i Đanijevu kćer Sofiju, koja se oduševila Avom. Slađana je negodovala što joj je Ava napisala u pravila da se mora kulturno uzdizati, no na kraju se oduševila jer su Ivica i ona otišli u zadarski Muzej iluzija. Ava je, pak, spakirala Đanija za put u Zagreb, gdje je imao nastup, a kako je provela vrijeme sama s djecom, te što će se još sve događati u drugom nastavku, gledatelji će saznati sutra u 20.10 na RTL-u. >> Ava Karabatić seli se u dom srpskog folk pjevača >> Ivan Pernar vjenčao se s Avom Karabatić na prepunoj splitskoj rivi