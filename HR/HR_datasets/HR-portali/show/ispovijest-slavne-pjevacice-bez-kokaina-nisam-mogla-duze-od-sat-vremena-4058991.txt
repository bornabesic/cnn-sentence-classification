Samo su joj 23 godine, no iza Demi Lovato već je teško životno razdoblje. Naime, pjevačica je još 2010. godine završila na odvikavanju zbog ovisnosti o alkoholu i drogama. U najnovijem intervjuu prisjetila se dana kada je bila na rubu smrti. Kako je rekla, danas uspješno odolijeva iskušenju izlazaka i večeri uglavnom provodi na kauču s dugogodišnjim dečkom Wilmerom Valderramom. Iako se uspjela vratiti u normalu, Demi se sa svim spomenutim demonima bori i danas. - Na teži način sam morala naučiti da izlasci nisu za mene. Neki ljudi mogu tulumariti, a da ne pokleknu pred porocima, no to nije slučaj i kod mene. Demi se počela drogirati još kao tinejdžerica, a onda je u jednom trenutku cijela situacija izmakla kontroli njezine obitelji i prijatelja. - Prije liječenja bila sam jedna od onih ljudi koje jednostavno nije bilo briga za ništa. Sa mnom raditi bila je noćna mora - ispričala je Demi za Refinery29. Dodala je da bez kokaina nije mogla duže od sat vremena: - Ako bi mi netko iz tima pokušao pomoći, samo bi ih podsjetila da sam ja ta koja im plaća račune - prisjetila se Demi. No na sreću, Demi je ipak pristala otići na rehabilitaciju. Kao posljedica ovisnosti o drogama, počela je patiti od bipolarnog poremećaja i poremećaja u prehrani. Danas u njezinoj garderobi nema alkoholnih pića, ali je zato obavezna voda s limunom. Klubove i partije izbjegava jer zna da je napast prevelika. Priznala je kako dokumentarac o Amy Winehouse ne želi gledati zbog straha da ne vidi lijekove i droge koji bi je natjerali u iskušenje. - Možda moj trenutačni način života zvuči dosadno, ali došla sam do trenutka u životu kad ću radije biti doma nego u nekom klubu gdje nikoga za mene nije uopće briga - zaključila je Demi.