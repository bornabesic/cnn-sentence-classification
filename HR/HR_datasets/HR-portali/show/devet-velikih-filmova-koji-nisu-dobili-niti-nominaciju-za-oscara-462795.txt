Apsolutno najvažnija nagrada na cijeloj dodjeli 'Oscara', ona koju svi pamte, ipak je i dalje nagrada za najbolji film. Premda nagrada za glavnog glumca, a i ona za redatelja, privlače mnogo pažnje, ljudima su oči mnogo fokusiranije na ekran kada su najbolji filmovi u pitanju. A ta nagrada je, osim što je najpopularnija, također i najkontroverznija. Jer do dana današnjeg nije razjašnjeno kako je moguće da neki filmovi nisu dobili niti nominaciju, a na testu vremena pokazali su se kao vrhunski filmovi, omiljeni i kod kritike i publike. Ovo je devet takvih filmova. Premda danas praktički svi znaju za scenu s golemim majmunom na Empire State Buildingu, kada je film izašao, niti jedna nominacija mu nije došla. Dok je njegov remake iz 2005. godine dobio tri Oscara, a danas ga nitko ne pamti. John Wayne odglumio je ulogu karijere u legendarnom filmu Johna Forda, koji je postavio nove temelje westerna. No glasači nisu smatrali da bi film trebao dobiti ikakve nominacije, iako je film već onda pokazao da je klasik žanra. Jedan od ključnih filmova '70. godina, koji nije nikako utjecao na glasače za nagradu. Film koji je Martina Scorseseja, Roberta De Nira i Harveyja Keitela stavio u fokus filmskog svijeta nije uspio nikako utjecati na ljude koji dodjeljuju Oscara. Iako se Stephenu Kingu nije svidjela ova adaptacija njegovog djela, danas ju smatramo remekdjelom kinematografije. A kako se nije svidjela Kingu, tako se nije svidjela niti članovima Akademije. Tarantino je u međuvremenu osvojio dva zlatna kipa, ali i dalje ostaje poprilično čudno što za ovaj film nije niti nominaciju primio, pa makar za kostimografiju. Keitela i Rotha možemo vidjeti u svojim ponajboljim ulogama, no film je ipak možda bio prenasilan za Akademiju. Trebamo li išta reći? Genijalnost Billa Murrayja, režija Harolda Ramisa, nevjerojatna priča, sve to ostalo nam je u sjećanju. No onima koji daju Oscara film nije značio ništa. Pitanje je što bi danas napravili. Nevjerojatno dobar remake redatelja Michaela Manna (svoj film je ponovno snimio), s Pacinom i De Nirom u glavnim ulogama, u kojem je čak i Val Kilmer odlično odglumio. Scena iz kafića te cijela pucnjava na kraju filma spadaju u one koje se pamte zauvijek. Još jedan film, poput 'Beskrajnog dana', koji je dobio kultni status odmah nakon izlaska. Ali očigledno ne kod kritičara koji ga nisu nominirali niti u jednoj kategoriji. David O. Russell je u zadnjih par godina nekoliko nagrada dobio, no za film koji je trebao dobiti barem nominaciju, ništa. Film koji još uvijek drži impresivnih 94% na Rotten Tomatoesu nije se nikako dojmio onih koji dodjeljuju Oscara.   Što vi mislite? Za koji vam je film čudno što ga je Oscar u potpunosti zaobišao? Tema: Sve o Oscarima 