Najnoviji foršpan za 'The Great Wall' (nadajmo se da će prijevod, ako ga bude, biti 'Kineski zid') Zhanga Yimoua traje gotovo devet punih minuta. Kako se čini, Kinezi su ideju normalnog foršpana, koji traje negdje između dvije i tri minute, uzeli i proširili preko 300%. No nažalost, premda je foršpan međunarodni, samo će se moći razumjeti dijalog kojeg vodi Matt Damon. Doduše, kako se velika većina ovog epskog foršpana sastoji od stravično raskošnih kostima, oružja i scena bitke, nismo sigurni da je ičiji dijalog ono na što bi se trebali fokusirati. A mišljenja smo i da se ne treba fokusirati na kontroverzu koja je obavila film, nakon što je najavljeno da je u glavnoj ulozi Matt Damon, kao 'bijeli spasitelj'. To jest, u kineskom filmu koji se odvija u Kini i ima radnju fokusiranu isključivo na kinesku mitologiju, glavni je glumac bijelac, što je zasmetalo 'ljevičarskim' umovima današnjice. No kako film i dalje treba zaraditi neke novce, jer su velike financije položene u njega, rekli bismo da je značajno bolje kada je u filmu međunarodna zvijezda. Bila ta zvijezda bijela, crna, žuta ili crvena, uvjereni smo da je bolje nego da je u filmu samo jedna zvijezda, ikoje boje, ali nepoznata većini. Pošto Matt Damon ipak je međunarodna zvijezda (a u njegovoj je ulozi komotno mogao biti i Denzel Washington), film će zasigurno ostvariti uspjeh i van Kine. Pogledajte ludi foršpan Film produkcijske kuće Legendary, 'The Great Wall', priča priču o elitnoj postrojbi koja se na jednoj od najpoznatijih struktura koje je čovječanstvo podignulo bori protiv mistične prijetnje.  U najvećem filmu ikad snimljenom u Kini glume Jing Tian, Pedro Pascal, Willem Dafoe i Andy Lau, jasno, uz Matta Damona u glavnoj ulozi. Film u kina dolazi sredinom veljače 2017. godine. Tema: FILM 