 Iako nas je i Val Kilmer već uvjeravao da je sve zgotovljeno i da se nastavak snima zasigurno , ipak smo čekali da 'pravi ljudi' kažu što misle o tom projektu. A mišljenje je došlo prekjučer kada je legendarni producent Jerry Bruckheimer (čije spektakularne filmove bismo mogli nabrajati satima) na svojem službenom Twitteru potvrdio da je raspravljao s Tomom Cruiseom o snimanju nastavka . Kako se za Bruckheimera može reći da je jedan od producenata koji, kad uhvate projekt ga izguraju do kraja, mi bismo ustvrdili da taj tweet znači da ćemo u skorašnje vrijeme vjerojatno dobiti i nastavak klasika iz '80. Jedini problem je trenutak kada će film doći. Naime, Cruise ima zauzet raspored barem dvije godine unaprijed, tako da vrlo vjerojatno nećemo dobiti niti naznaku postera ili foršpana iz filma prije 2018. 