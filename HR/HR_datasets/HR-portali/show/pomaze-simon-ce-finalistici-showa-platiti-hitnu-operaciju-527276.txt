Natjecateljica britanskog 'Supertalenta', 15-godišnja Julia Carlile, pati od skolioze kralježnice i potrebna joj je hitna operacija, koja košta više od 525.000 kuna. Simon Cowell (57), inače sudac u showu, obavezao se djevojčici platiti operaciju. Ona je sa svojom plesnom skupinom Mersey Girls dogurala do finala, a glavnu nagradu od 1,6 milijuna kuna, u slučaju pobjede, htjela je potrošiti upravo na prijeko potrebnu operaciju. - Ne bih dopustio da, ako cure ne pobijede, Julia nema novac za operaciju - rekao je Simon. Sutkinja u showu Amanda Holden je šokirala gledatelje modnom kombinacijom. Naime, bijesni gledatelji poručili su joj da izgleda kao prostitutka. - Žao mi je zbog Amande. Biti toliko očajan i tražiti pažnju je tužno - napisao je jedan komentator.