Filmaš Vugar Efendi objavio je novi video na svojem kanalu na Vimeu. U tom kratkom filmu je ovaj mladi filmaš pokazao kako su izgledale snimke po kojima su snimljena neka djela. Tako su se pod njegovim povećalom našli povijesni filmovi 'Selma', 'Jackie', Uhvati me ako možeš' te 'J.F.K.', iz kojih je 'izvukao' bitne dijelove te ih je usporedio s pravim snimkama koje su snimljene u to vrijeme. Mnogim povijesnim filmovima se zamjera to da si često uzimaju 'prava' da neke elemente povijesti prikažu malo teatralnijima no što su ti elementi stvarno bili. Tako je jedan od najkritiziranijih filmova po tom pitanju svakako 'Pearl Harbor', a njemu se pridružio i 'Posljednji samuraj', Toma Cruisea (glumac se ove godine vraća u nepovijesnoj fantastici 'Mumija'). Ali kako je moguće vidjeti u videu, neki su filmovi otišli do krajnjih granica da bi rekreirali povijesne situacije. - Trenuci u povijesti, bili oni veći ili intimniji, su često rekreirani na filmu. To stvara nešto što je transcendentno, moćno i ipak, nezaboravno - rekao je autor videa. Pogledajte video A kako je povijest prenesena u filmu zasnovanom na istinitoj priči, 'Heroji iz sjene', moći ćemo uskoro vidjeti u kinima. Pratimo kako su tri briljantne žene, Afroamerikanke i znanstvenice, koje su radile za NASA-u u presudnom trenutku svemirske utrke između SSSR-a i SAD-a, uspjele promijeniti povijest. Oslikavajući svijet 60-ih godina prošlog stoljeća, ovaj film o inspirativnim ženama uvodi nas u život zanemarenih znanstvenica koje su na marginama društva utjecale na velike povijesne trenutke. Film ćemo u našim kinima moći pogledati od 20. travnja. Tema: FILM 