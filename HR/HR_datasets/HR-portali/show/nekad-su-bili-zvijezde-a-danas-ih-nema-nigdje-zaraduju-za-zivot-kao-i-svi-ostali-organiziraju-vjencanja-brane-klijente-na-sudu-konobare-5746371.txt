Nema ih u filmovima, nema ih u serijama ni u video spotovima, a o njima više ni ne čitamo u medijima. Ipak, dovoljna nam je sekunda da nas njihova lica vrate u prošlost i trenutke kad su se nalazili na vrhuncu svoje slave. Nekad poznata filmska i glazbena imena danas se bave sasvim uobičajenim poslovima, daleko od svjetla reflektora.   Iako i dalje povremeno glumi, najpoznatiji 'holivudski brk' odlučio je umiroviti. Povukao se na svoj ranč, a svojevremeno je izjavio kako ga rad sa životinjama umiruje i čini sretnim te da mu je upravo to bilo potrebno nakon duge i iscrpljujuće filmske karijere. Gledatelji će ga zauvijek pamtiti po naslovnoj ulozi u popularnoj TV seriji Magnum.     Sjećate li se Sherminatora iz Američke pite? Ako se ikad nađete u Santa Monici, zavirite u sushi restorane, možda vas posluži upravo Chris Owen. Naime, 36-godišnji glumac nakon uloge Chucka Shermana nije ostvario zapaženija holivudska pojavljivanja i danas navodni radi u sushi restoranu. Kad je to otkriveno, novinarima je izjavio da 'stvari u životu ponekad jednostavno ne idu tijekom koji ste zamislili'.       Glazbeni idol generacija rođenih krajem 70-ih i početkom 80-ih godina prošlog stoljeća, najpoznatiji po svom hitu Can't touch this, i danas se povremeno bavi glazbom. Ipak, svestrani Stanley Kirk Burrell najviše svog vremena posvećuje organiziranju vjenčanja, osmišljavanju i pad aplikacija, a na američkim sveučilištima čak održava i gostujuća predavanja na temu novih medija.       Obožavali smo Gooniese. A sjećate li se debeljuškastog i simpatičnog Chunka? Vjerovali ili ne, taj je dječak danas uspješan losanđeleški odvjetnik.     Generacije tinejdžerki zaljubljivale su se u njega u doba kad je lomio srca u romantičnim komedijama. Prinze je u dugom i sretnom braku sa Sarom Michelle Gellar, popularnom Buffy. Njihovu ljubavnu priču smatraju jednom od ljepšim i dugovječnijih u holivudskom svijetu, a Freddie je u potpunosti posvećen obiteljskom životu. Uživa u supruzi i djeci, ali i svom omiljenom hobiju – kuhanju. Nedavno je objavio i knjigu ‘Back to the Kitchen’, koja sadrži 75 Freddijevih recepata.       Vjerovali ili ne, dobro nam znani holivudski glumac Steven Seagal u stvarnom životu je povremeni policajac. Steven radi kao zamjenik šerifa u župi Jefferson u Louisiani, a za svoj policijski posao ne prima plaću. Iako se sve djeluje pomalo komično, Seagal svoj posao, navodno, shvaća vrlo ozbiljno. Ipak, spojio je ugodno s korisnim i snimio 13 epizoda reality showa "Steven Seagal: Lawman" u sklopu kojeg su ga kamere pratile na policijskim zadacima.