Manekenka Kendall Jenner optužena je za potkopavanje pokreta Black Lives Matter u novoj reklami za gazirano piće Pepsi, piše BBC. Naime, Kendall je u reklami prikazana kao svojevrsna posrednica između prosvjednika i policije koja uz pomoć limenke Pepsija simbolički promiče međusobno razumijevanje i toleranciju. Nakon policajcu koji nadzire prosvjed uruči limenku, on se nasmije. Kritičari reklame ističu da se u reklami eksploatiraju nedavni prosvjedi kojima su građani Sjedinjenih Američkih Država izražavali svoje negodovanje zbog niza stradavanja crnaca od strane policije. Osim toga, reklama se našla na udaru kritika zbog stavljanja 'privilegiranog bijelog' supermodela u ulogu mirotvorkinje. Nadalje, smatra se da se reklama poziva na svjetski poznatu fotografiju prosvjednice Ieshije Evans iz Baton Rougea iz 2016. godine. Jonathan Bachman / REUTERS   'Ovo je globalna reklama u kojoj se pojavljuju različiti ljudi kako bi se promovirala ideja zajedništva. Smatramo da je to važna poruka', rekli su iz Pepsija. Jenner nije reagirala na kritike na reklamu.