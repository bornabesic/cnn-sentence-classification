Nadolazeći znanstveno fantastični film 'Duh u oklopu', snimljen prema japanskim stripovima i anime filmu, je dobrim dijelom fokusiran na pitanje što je stvarno, što nije i što čini čovjeka. Stoga se jedan značajan dio filma odvija 'unutar kompjutera', a to je, naravno, kompjuterski generirano. Scarlett Johansson is Major. #GhostInTheShell pic.twitter.com/vJwrTItEhV No ono što bi svakom pravom pokloniku filma trebalo biti od važnosti jest činjenica da je poveliki broj efekata u stvari izveden 'dobrim, starim' metodama, a ne kompjuterski, upravo zato da bi se pokazao kontrast između kompjuterskog i 'stvarnog'. Jedan takav set pravih efekata su i roboti, za koje su sve maske napravljene rukom, dugotrajnim procesom koji je trajao tjednima. Legendarni Adam Savage iz serije 'Mythbusters' ovim nam je video pokazao kako su u stvari proizvedeni roboti i modeli za nadolazeći film. Glavnu ulogu u filmu ima Scarlett Johansson. U sporednim ulogama gledamo francusku glumicu Juliette Binoche, Pilou Asbæk je preuzeo ulogu kiborga Batoua te se pojavljuje i Michael Pitt, kojeg ćemo vidjeti u ulozi negativca, a slavnog japanskog glumca Takeshija Kitana gledamo u ulozi šefa glavnog lika, tj. majorice Kusanagi. U kinima ćemo film vidjeti 30. ožujka ove godine, u distribuciji Blitz filma. Tema: FILM 