Oskarovka Gwyneth Paltrow (44) redovito na društvenim mrežama objavljuje 'fotke' iz privatnog života, ali ipak su rijetke one na kojima možemo vidjeti njezinu djecu. Jedna od takvih bio je i rođendan njezine kćeri Apple (13) kojoj je mama sve najbolje poželjela prigodnom fotografijom. - Sretan 13. rođendan, ti predivno biće. Ti obasjavaš svaku prostoriju, moje srce, svijet. Ti si mi sve, volim te - stoji u opisu fotografije. Odmah po objavljivanju, čestitatima su se pridružili i glumičini obožavatelji, a osim lijepih želja, ustanovili su da su mama i kći slične 'kao jaje jajetu'.