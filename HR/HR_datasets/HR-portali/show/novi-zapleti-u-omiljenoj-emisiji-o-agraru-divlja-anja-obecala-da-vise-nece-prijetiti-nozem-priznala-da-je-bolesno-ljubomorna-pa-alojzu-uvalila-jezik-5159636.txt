U zadnjoj epizodi showa 'Ljubav je na selu' bilo je jako veselo. Anja se napokon pomirila s djevojkama pa su se sve tri okomile na Alojza, i to sijenom, ali Rebecca i dalje misli da je Anja ljubomorna. - Anja je ljubomorna bez veze. Snježana i ja smo najmanje s Alojzom - zaključila je. Anja i Alojz odlučili su porazgovarati pa joj je on priznao da ima neke osjećaje prema njoj. Ni ona njemu nije ostala dužna. - Imam i ja prema tebi Lojzek - rekla mu je Anja, a njega je zanimalo zašto je drugim djevojkama prijetila nožem. - To je moja bolesna ljubomora, žao mi je zbog svega i priznajem da sam pretjerala - kazala mu je Anja i dodala da se to više nikad neće ponoviti. Alojz ju je još jednom upitao je li spremna korigirati svoje ponašanje budući da je to već jednom prošao u životu, a zanimalo ga je i je li njoj zbilja stalo do njega. Ona mu je na to odgovorila da ga voli. RTL   - Ok, to mi je dovoljno - rekao je sretno Alojz, ali je dodao da se boji da će ponovno biti povrijeđen te da misli da se Anjino ponašanje ne može promijeniti. Anja ga je poljubila i obećala da se ispadi više neće ponoviti. Kod Stanka su dame i dalje fascinirane ovcama i ovnom. - Bome nije lako biti pastir - zaključila je Nives, dodajući da bi Ksenija bila najbolja pastirica. Stanko je dame potom prošetao po selu, gdje su im se svi obradovali, što je djevojke oduševilo. Kod ličkog frizera Marija također je bilo zabavno. RTL   - Još na speed dateu obećala sam Mariju ako me uzme dalje, da ću se obojati u plavo. Mario je to, nažalost, ozbiljno shvatio. Ja bih bila polu-plavuša - rekla je Amra kada je sjela na frizersku stolicu kod Maria. - Samo da ne budem plavuša kao ti - provocirala je Amra Josipu, na što joj je ona odgovorila da nikad neće biti plavuša kao ona. Josipa smatra da Amra glumi i uporno skreće pažnju na sebe, no Martina misli da se tako samo ponašaju pred Marijem, a da su zapravo jako bliske. Nakon što je promijenila boju kose, Amra je zaključila da je sada ljepša od Josipe. Mario je nešto kasnije iznenadio Amru velikom tortom u obliku bubamare jer joj je bio rođendan, što je nju jako iznenadilo te mu je obećala odužiti se. - Ja sam mislio da ćeš reći da ćeš mi se odužiti večeras, a ne nekako - bocnuo ju je Mario. RTL   Dražen je svoje dame doveo do svog polja smilja gdje im je objasnio kako ga pravilno okopavati. Nakon posla došao je red za okrjepu lubenicom, a potom je Dražen curama obznanio da jedna mora otići s njegovog imanja. Odlučio je da će to biti Snježana, a nakon što joj je to priopćio, rasplakao se. Snježana je to primila bolje od njega. - To su bile iskrene suze. zaključila je Snježana. Dražen je zaključio da zbližio s njom jer ipak je kod njega u kući provela neko vrijeme pa su zato, kako je zaključio, suze i krenule same od sebe. Za to vrijeme kod Blažina su se dečki i cure zabavljali u graničaru ne bi li se prisjetili starih, školskih igara. Poslije su se svi zajedno kupali u Kupi gdje je Dino čak skinuo i gaće. - Dino je bacio bokserice meni, a ja sam mu rekla da mu ih neću vratiti pa me skinuo  komentirala je Terezija Dinov postupak, a i ostale djevojke su se složile da im nije smetalo što su i ostali dečki poslije skinuli svoje bokserice.