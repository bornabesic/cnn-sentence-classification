Justin Bieber kaže kako se nada da mu Argetinci mogu oprostiti. Nakon što je proteklog tjedna izbio skandal, kada je mladi pjevač nogama na pozornici gazio po argentinskoj zastavi, sada mu prijete i kaznene prijave. Jedan je argetinski odvjetnik tužio pop zvijezdu jer je ispred 45.000 fanova na koncertu u Buenos Airesu oskvrnuo argetinsku zastavu, a zatim je odbacio natrag u publiku. To je djelo kažnjivo maksimalnom kaznom zatvora od četiri godine. No, sada se Bieber ispričava na sve strane. - Volim Argentinu i tu sam imao neke od najboljih nastupa na turneji. Ljudi bacaju svašta na pozornicu dok nastupam, pa to bacam natrag u publiku da se netko ne bi ozlijedio. Čak i da je bila riječ o zastavi, ne bih napravio išta čime bih nepoštovao Argentinu. Nadam se da mi možete oprostiti grešku - napisao je Bieber na Twitteru. >>Bieber uvrijedio Argentince pobrisavši scenu njihovom zastavom