Američka tv-mreža CNN otpustila je komičarku Kathy Griffin zbog fotografije na kojoj drži za kosu nešto što nalikuje odsječenoj, krvavoj glavi američkoga predsjednika Donalda Trumpa.  Griffin (56), koja je bila voditeljica CNN-ova novogodišnjeg programa u proteklih deset godina, jučer se ispričala zbog sporne fotografije te kazala da je zamolila fotografa Tylera Shieldsa da je ukloni s interneta, no to nije bilo dovoljno da zadrži posao na CNN-u. "Otišla sam predaleko" "CNN je raskinuo ugovor s Griffin o njezinu novogodišnjem angažmanu", tweetala je služba za komunikacije američke tv-mreže, prethodno ocijenivši fotografiju "uvredljivom i odvratnom".  Dvaput je nagrađena Emmyjem Trump je ranije tijekom dana komičarki poručio da je "treba biti sram" zbog fotografije, uz napomenu da je njegovoj djeci, osobito jedanaestogodišnjem sinu Barronu, iznimno teško zbog takvog "bolesnog" prizora.  I prva dama je kritizirala "uznemirujuću fotografiju kao majka, supruga i ljudsko biće", dovodeći u pitanje mentalno zdravlje komičarke.