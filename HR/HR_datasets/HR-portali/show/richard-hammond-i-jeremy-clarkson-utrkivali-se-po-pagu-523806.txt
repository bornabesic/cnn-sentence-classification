Bivši voditelji 'Top Geara' Jeremy Clarkon (57) i Richard Hammond (47) utrkivali su se u svojim vozilima u Žigljenu. Televizijska ekipa snimala je dijelove novog showa 'The Grand Tour'.  Clarkson se vozio u plavom Audiju, a Richard u superbuggyju Ariel Nomad. Iako je s njima u Zadru bio i treći član, James May (54), na Pagu nije viđen s njima.  - Druga sezona izlazi na jesen, jako se veselimo jer smo ovaj put izabrali stvarno prekrasne destinacije - rekao je nedavno Jeremy Clarkson.  Tijekom snimanja druge sezone, Hammond se ozlijedio prilikom motociklističke nesreće u Africi.  - Udario sam se u glavi, no mnogo sam puta pao s motocikla. Ništa strašno, život ide dalje - komentirao je Richard.  Kadrove za show snimali su i u Zadru, a na rivi su se rado družili sa znatiželjnim prolaznicima i obožavateljima. The Grand Tour' kupio je Amazon za 250 milijuna dolara. Jeremy je zbog tog ugovora postao najplaćeniji britanski TV voditelj u povijesti. Za godinu dana zaradit će 10 milijuna dolara.   