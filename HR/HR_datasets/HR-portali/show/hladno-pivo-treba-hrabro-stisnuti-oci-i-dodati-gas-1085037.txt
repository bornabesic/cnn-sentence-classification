Godinu dana je od izlaska nagrađivanog albuma „Dani zatvorenih vrata“ i nakon 6 pjesama koje su živjele radijskim i televizijskim eterom, poput „Firme“ ili „Vjeruj u mene“, došao je na red novi singl Hladnog piva. Riječ je o pjesmi Dibidus koja se može protumačiti i kao himna za „mozak na pašu“ i čini se, već je doživljena kao favorit s albuma. Na YouTubeu audio pjesme broji više od 150.000 slušanja a na koncertima je publika pjeva od riječi do riječi. „Dibidus je himna za raskalašene, nesavjesne među nama. Dibidus poručuje da se ne treba zamarati informacijama, niti važnim niti nevažnim, već hrabro stisnuti oči i dodat gas.“ – komentira Mile Kekin U vrijeme kada smo svi bombardirani hrpom informacija, većinom negativnih, gdje paranoja vlada iza svakog ugla, ponekad jedino što preostaje je stisnuti oči i dodati gas. Dibidus bježi od znanja i lomi čaše jer ako je "budućnost crni bezdan dopusti mi da ne znam“. – poručuje Hladno pivo. Video spot za pjesmu „Dibidus“ donosi priču koja pokazuje kako bi svijet izgledao da imamo priliku staviti „roze naočale“. Bi li bilo dobro ili loše, ostaje na pojedincu da odluči. Redatelj spota je Vojan Koceić iz splitskog Pilot Studija, a što se tiče Hladnog piva, „Napravio je urnebesnu postapokaliptičnu komediju. Obavezno pogledati!“ Pa, pogledajte - Pronađite Dibidusa u sebi uz Dibidus Hladnog piva!   Facebook benda