Nakon što je u ponedjeljak mladi student prava Anđelo Berković postavio svoj neslavni rekord osvojivši 0 kuna, u jučerašnjoj emisiji postavljen je jedan novi rekord vrijedan pamćenja. Naime, u jučerašnjoj emisiji svoje zavidno znanje, ali i sklonost timskom radu, pokazali su natjecatelji Mirjana, Zlatko i Bruno koji su ukupno osvojili 250 000 kuna, što je ujedno i dosad najveći iznos osvojen u HTV-ovoj "Potjeri". U dvije minute zajedničkim snagama uspjeli su točno odgovoriti na 16 postavljenih pitanja i time su u neizvjesnoj borbi uspjeli nadmašiti lovca Deana Kotigu koji je stoički priznao poraz. – Ekipo svaka čast, najiskrenije mi je drago. Pokazali ste i hrabrost, znanje, kompaktnost i cjelinu. Zaslužujete osvojiti lovu jer ste pokazali kako se igra ovaj kviz i na tome vam kapa do poda – kazao im je Kotiga. >>Tarik na rubu: Moram biti iskren, nije mi nimalo žao što ste ispali! >>Volim provocirati pa to radim i u kvizu “Potjera”