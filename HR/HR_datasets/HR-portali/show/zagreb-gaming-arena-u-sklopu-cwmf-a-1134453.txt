U Zagreb Areni će se u ponedjeljak i utorak, 2. i 3. siječnja 2017, u sklopu Croatia Winter Music Festivala (31.12. – 6.1.) održati Zagreb Gaming Arena, veliko esports događanje koje će okupiti gamere iz cijelog svijeta. Dvodnevni program donosi turnire u igrama League of Legends, Overwatch i FIFA 17 te najjači Hearthstone turnir u regiji do sada na kojem će sudjelovati neki od najboljih svjetskih igrača. Za sve turnire osiguran je odličan nagradni fond pa će se igrači tijekom Hearthstone boriti za dio nagradnog fonda od ukupno 10.000 EUR. Najbolje ekipe League of Legends turnira podijelit će fond od 5.500 EUR. U oba slučaja put do glavnih turnira u Areni Zagreb vodi kroz kvalifikacije, koje su u tijeku. U prvom krugu kvalifikacija za Hearthstone i League of Legend. Na LoL kvalifikacijama nastupila su čak 44 tima, odnosno više od 200 igrača iz 7 država, a tri ekipe, jedna hrvatska i dvije mađarske, su se kvalificirale za glavni turnir u Areni Zagreb. U kvalifikacijama za Hearthstone prijavilo se čak 156 igrača iz 25 zemalja, među kojima su se našli čak i igrači iz Brazila, Ekvadora i Meksika. Pravo sudjelovanja na glavnom turniru izborile su dva hrvatska te jedan austrijski i talijanski igrač. Zadnji krug kvalifikacija održat će se  iduće subote, 17.12, a startaju u 13:00 za Hearthstone i u 14:00 za League of Legends. Sve informacije i upute o tome kako se prijaviti mogu se pronaći na web stranici www.croatiawintermusicfestival.com. Na Zagreb Gaming Arenu dolaze i četiri najpoznatija regionalna YouTubera koji će posjetitelje educirati kako razviti uspješan kanal na YouTubeu, a bit će organizirano niz događanja na kojima će posjetitelji moći isprobati najnovije igre i tehnologije kao što je VR. Program oba dana starta u 10:00, a Zagreb Gaming Arena otvorena je i za gledatelje – dvodnevne ulaznice mogu se nabaviti po cijeni od 50 kuna. Sve informacije o kupnji ulaznica mogu se pronaći na www.croatiawintermusicfestival.com, www.ticketshop.hr i u Tisak Media poslovnicama. 