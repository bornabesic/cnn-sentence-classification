Tamara Ecclestone Rutland, nasljednica Formule 1, posjetila je Dubrovnik s dvoipolgodišnjom kćerkom Sophie. Nakon odmora u Grčkoj u Hrvatsku je stigla na snimanje kampanje za  liniju proizvoda za njegu kose koju je pokrenula. Za IN Magazin je rekla da nema odmora ni od poslovnih obaveza ni od majčinstva, no sve joj uspijeva: 'Postigla sam dobru ravnotežu i sve je moguće kada to doista želite. Posvećena sam kćeri, ali i poslu. Mama mi pomaže, dobro je.' Njezino se bogatstvo procjenjuje na 300 milijuna funti, a uz Hrvatsku je, kaže, vežu samo lijepe uspomene: 'Obožavam Hrvatsku, imam fantastične uspomene. Dolazila sam kao mlađa, posebno je doći ovamo i dovesti kćer. Super mi je ovdje.' Tamara i Sophie vrijeme su provodile sa Slavicom čijim su brodom obilazile restorane na Mljetu i Šipanu, piše Dnevnik.hr. Slavica i Bernie nedavno su obznanili kako su nakon razvoda ponovno u prijateljskim odnosima što posebno veseli njihove kćeri Tamaru i Petru. Premda je Sophie napunila dvije i pol godine, mama je još uvijek doji i ponosno to ističe na fotografijama na društvenim mrežama. Kaže, planira je dojiti do njezine 27. godine. 'Bit će dosta kad njoj bude dosta. Ne želim joj to uskratiti dok ne bude spremna. Tko zna kad njoj bude dosta', rekla je Tamara za Dnevnik.hr.