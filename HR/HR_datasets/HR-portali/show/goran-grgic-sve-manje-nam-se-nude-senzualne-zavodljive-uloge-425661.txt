Marina Tomašević i Goran Grgić snimili su spot za njezinu novu pjesmu “Pjesma si moje duše”, koja će se zavrtjeti krajem kolovoza. Snimali su ga u Donjoj Stubici, po prilično visokim temperaturama. Novi CD “Nova žena”, na kojem će biti ova pjesma, izlazi krajem godine, a naslov, kaže Marina, i te kako odgovara njezinu statusu – slobodne žene.– Evoluirala sam naglo, doista jesam nova žena, što se, nadam se, vidi i u spotu. Puna strasti, čežnje, emocija. Grgića nisam slučajno pozvala, već godinama razgovaramo kako ćemo nešto napraviti i sada se ukazala prilika – priznaje Marina.A spot, otkriva, pršti seksepilom, emocijama, senzualnošću. Goran je u njemu muškarac iz njezine mašte s kojim ona zapleše i zaljubi se.– Dugo se znamo i drago mi je da smo napokon snimili spot. Tim više što ulazim u godine kad mi sve manje nude uloge zavodnika, mladih zaljubljenika, a sve više očeva i svećenika – smije se Goran. 