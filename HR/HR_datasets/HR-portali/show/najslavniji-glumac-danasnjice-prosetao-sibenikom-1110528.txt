Naša obala postala je hit destinacija za svjetske celebrityje! Nakon što su se u Dubrovniku, Korčuli, Zlarinu i Visu odmarali dečki iz U2-a, Ivanka Trump s obitelji i glumica Reese Witherspoon jučer je Šibenik posjetio Brad Pitt. Hollywoodska zvijezda s većim društvom brodom je stigla u Šibenik i predvečer su se prošetali gradom i obišli su znamenitosti grada, a najduže su se zadržali kod katedrale. Njegova šetnja, naravno, nije prišla nezamijećeno i obožavateljice su ga odmah počele slijediti u nadi da će se s njim fotografirati ili barem dobiti autogram. – Potrčala sam po fotoaparat i uspjela ga snimiti dok se u društvu spuštao niz stepenice. Nažalost, nisam mogla ići do njega po autogram jer su ispred katedrale trčkarala djeca – uzbuđeno je ispričala jedna obožavateljica za portal Šibenik.in. Nakon kraćeg obilaska grada Brad je brodom otplovio iz Šibenika. U Hrvatsku je očito došao sam, jer u njegovu društvu nije bila supruga glumica Angelina Jolie niti njihovo šestero djece. Ostatak fotografija pogledajte u našoj fotogaleriji! >> Angelina optužila Brada za izdaju i prevaru s Aniston 