Uz Jacquesa Houdeka (36) koji će pjevati, na binu izbora za Miss Alpe Adria International u Novigradu sljedeću subotu trebala bi se popeti Vlatka Pokos (47) u ulozi voditeljice. Kako doznajemo, pjevačica pregovara s organizatorom izbora i dugogodišnjim prijateljem Borisom Kosmačem o voditeljskom angažmanu. Vlatka posljednjih deset godina vodi taj izbor, na koji bi došla iz Kanade, gdje živi posljednjih nekoliko mjeseci. Tamo navodno radi u butiku i nije više u ljubavnoj vezi s kanadskim Ličaninom Ivicom Biljanom (47). Čak se šuška da Vlatka ima novu simpatiju. Stan u zagrebačkoj Kordunskoj ulici, u kojoj je živjela, kažu susjedi, prodala je, a stvari je odnijela u Sokolovac, u kojem je odrasla. Vlatka se u Kanadu odlučila preseliti nakon niza ljubavnih krahova. Poželjela je živjeti u anonimnosti.