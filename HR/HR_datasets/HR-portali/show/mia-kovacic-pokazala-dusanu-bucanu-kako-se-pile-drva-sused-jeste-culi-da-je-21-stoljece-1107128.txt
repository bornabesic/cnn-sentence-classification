Voditelji Farme Mia Kovačić i Dušan Bućan proveli su dan na pitoresknom imanju na kojem će svoju tromjesečnu avanturu uskoro započeti kandidati nove sezone tog megapopularnog reality showa. Mia i Dušan uživali su u svježem seoskom zraku, a okušali su se i u nekima od farmerskih poslova, prisjetili se nekih čari seoskog života te snimili promo spot za nadolazeću sezonu. Za potrebe snimanja spota Mia i Dušan morali su upregnuti mišiće pa je tako njihov prvi izazov bio piljenje drva. Dok je Dušan po starinski pilio gredu i muku mučio da ju prepolovi, s njim se našalila Mia koja je došla s motornom pilom i prepolovila Dušanovu gredu. – Sused, jeste čuli da je 21. stoljeće? – poručila mu je Mia koja se ovom prigodom prvi put okušala u piljenju drva.  – Budući da mi je ovo sad već peta sezona kako vodim show, farmerski poslovi nisu mi uopće strani, ali sam sada sam prvi put uzela motornu pilu u ruke i pilila drva! Moram priznati da sam iznenadila samu sebe kako mi je dobro išlo, a da pritom, na svu sreću, nitko nije bio ozlijeđen – kazala je Mia. – Volim Farmu jer uvijek nešto novo naučim, bilo da se radi o starim zanatima ili starim seoskim običajima. Posebno me raduje to što ću više boraviti u prirodi i na svježem zraku zajedno s novim kandidatima i mojim dragim kolegom Dušanom s kojim je svaki dan nova pustolovina! – dodala je prekrasna voditeljica. Je li Mia povrijedila farmerski ego Dušana Bućana i kako joj je on to vratio, pogledajte u spotu za novu sezonu Farme koja uskoro počinje na Novoj TV. >> Nova TV glamurozno proslavila 15. rođendan 