Najveći kantautor naših prostora, vječni Đorđe Balašević nastupit će, praćen svojim mnogobrojnim orkestrom, u sportskoj dvorani Vijuš u Slavonskom brodu u subotu 11. lipnja. Đorđe Balašević je u svibnju 2011. posljednji put koncertno nastupao u Slavonskom brodu i rasprodao upravo dvorani Vijuš postavivši novi rekord posjećenosti. Mediji o tom koncertu pišu biranim riječima ističući kako je Đole oduševio Brođane i njihove goste pristigle ih cijele Slavonije, Zagreba, BiH, pa čak i iz Srbije. Skromno je tada izjavio u najavama da se malo pribojava koncerta jer prije njega čak 22 godine nije nastupao u tom gradu na Savi. Međutim, kad je stao na pozornicu “prateći vokali” prepune dvorane otjerali su sve strahove. - Ja sam idelan gost. Dolazim rijetko i ostajem kratko – izjavio je tada Panonski mornar i nije se baš držao svojih riječi jer je koncert trajao nekoliko sati uz emotivno, zborno pjevanje! Slavonski Brod će ga ugostiti nakon dugih pet godina i pritom dobiti poseban status jer je u pitanju jedini zasad potvrđeni Đoletov nastup u Hrvatskoj u 2016. godini i prvi nakon trijumfalnog Božićnog koncerta u Varaždinu u prosincu. Nastup u Vijušu 11. lipnja sadržavat će presjek karijere sa svim najvažnijim momentim iz Balaševićeve impresivne pjesmarice. Pozornicom slavonskobrodske dvorane proći će “Život je more”, “Oprosti mi, Catherine”, “Lakonoga”, “Boža zvani Pub”, “Provincijalka”, “Lepa protina kći”, “Samo da rata ne bude”, proročanska “Putuj, Evropo”, “Svirajte mi Jesen stiže dunjo moja”, “Budimpeštanki sneg”, “Devojka s čardaš nogama”, “Slabo divnim mađarski”, “Mirka”, “Kao rani mraz”… Program je to koji ne prestaje oduševljavati publiku cijele regije, kako one Đoletove vršnjake, tako i generacije koje se nisu ni rodile kad su neke od pjesama nastajale. Na sceni će mu se pridružiti 16 izvanrednih glazbenika uključujući i sjajne vojvođanske tamburaše, maestra Aleksandra Dujina, saksofonista Gabora Bunforda i violinista Ignaca Shena. Ulaznice Prodaja kreće u ponedjeljak, 9. svibnja. U prvoj fazi u ponudi su ulaznice po super promo cijeni s čak 30% popusta, ali u veoma ograničenim količinama. Službena prodajna mjesta Ulaznice potražite u Atlasu, Tisak Media centrima, Croatia Recordsu, Dallasu, Dancing Bearu i svim ostalim prodajnim mjestima sustava Ticketshop. Online prodaja: www.ticketshop.hr >> Vučić napao Balaševićevu kćer, dobila i prijetnje smrću