Sudeći prema slikama koje je Fox objavio na Toy Fairu 2016., konačni nastavak Wolverinea doći će nam u 'normalnom' izdanju. Kako je bilo i za očekivati, nakon nevjerojatne zarade koju je 'Deadpool' donio Foxu, i Wolverine će vjerojatno dobiti oznaku R. Premda je ipak teško dati sigurnu procjenu, čini se da su producenti iz Foxa shvatili da novac ne leži samo u adaptacijama za djecu, već da odrasli drže većinu financija, pa je ipak možda lukavije snimati filmove koji odraslima i pašu. Tako smo već prošle godine mogli pogledati odličnu adaptaciju Millarovog 'Kingsman: Tajna služba', koja je dobila oznaku R, što je samo ponukalo producente da se još jednom krenu kockati i da dopuste oznaku R i za 'Deadpoola'. Sudeći po izvrsnoj zaradi koju je donio 'Deadpool', kocka se isplatila pa ćemo dobiti još jedan film s oznakom R. Treći dio priče o Wolverineu u kina stiže početkom ožujka 2017. godine., a u njemu ćemo po posljednji put vidjeti Hugha Jackmana u ulozi naslovnog lika. Tema: FILM 