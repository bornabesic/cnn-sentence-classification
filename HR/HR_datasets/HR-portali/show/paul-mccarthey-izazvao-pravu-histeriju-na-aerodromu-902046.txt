Sutra u Osaki počinje japanska turneja Paula McCartneya kojom promovira album "New", a njegov dolazak na tamošnji aerodrom bio je nalik onima iz doba kada je vladala bitlsomanija. Tisuću obožavatelja uzvicima je pozdravilo McCartneya i njegovu suprugu Nancy koji su došli odjeveni u tradicionalni kimono što je dodatno razgalilo gomilu. - Obećali ste prije 11 godina da ćete se vratiti i obećanje ste ispunili, hvala vam – rekao je McCartneyju jedan od obožavatelja. Ovako topla dobrodošlica čista je suprotnost onoj koju je Paul doživio 1980. kada je u Japan došao na turneju sa svojim bendom Wings. Tada su carinici u njegovoj prtljazi pronašli marihuanu, smjestili su ga iza rešetaka i prijetilo mu je sedam godina prisilnog rada. Nakon devet dana pregovaranja McCartneyja su pustili da se vrati u London, a svoje zatvorske dani pamti po tome što je svaki dan morao ribati pod.