Deseterostruka prvakinja Hrvatske u mačevanju, diplomirana kineziologinja i jedno od najljepših televizijskih voditeljica Doris Vrečko na društvenim mrežama je podijelila fotografiju s odmora u društvu dečka na egzotičnoj destinaciji.  Njeni prijatelji poželjeli su joj da uživa u odmoru i napuni baterije, jer je to i zaslužila. Doris ne govori često o privatnom životu i medijima nije htjela otkriti tko je mladić s kojom često šeće centrom i s kojim je sada pobjegla u toplije krajeve. Nerado je govorila i o zdravstvenim problemima koje je imala 2010. godine kada se na neko vrijeme i povukla iz javnog života i voditeljskih angažmana. Prije dvije godine kada je na Novoj TV počela voditi emisiju "Time out s Doris" ispričala nam je kako se puno neistina pisalo o njenom zdravlju. -Činjenica je da sam potkraj 2010. iz nepoznatih razloga pala u nesvijest i završila u bolnici. Liječničke pretrage nisu otkrile uzrok i tada nisam imala potrebu demantirati napise novinara koji su proizvoljno pisali o mojem zdravlju, a bili su neistiniti. Nisam željela tada, a ne želim ni sada, odnosno ne smatram potrebnim s javnošću dijeliti detalje iz svojeg života i cijenim sve koji to poštuju - rekla nam je tada.  