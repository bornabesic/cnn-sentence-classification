Velikim koncertnim spektaklom “Sretan rođendan, naredniče Pepper!” u Lisinskom se slavi 50. obljetnicu izlaska najvažnijeg albuma svih vremena - “Sgt. Pepper's Lonely Hearts Club Band” grupe Beatles. Tim povodom Beatles Revival Orchestra zajedno s brojnim glazbenicima, među kojima je i Bero Blažević, slavi ovaj jubilej. Ove godine navršava se 50. rođendan jednog od najvažnijih albuma rock glazbe, „Sgt. Pepper's Lonely Hearts Club Band“ Beatlesa. Sjećate li se kad ste se prvi put susreli s ovim albumom? Čini mi se da je to bilo otprilike 1976-77. g, tada sam bio već prilično upoznat s opusom Beatlesa. Izvodit ćete najpoznatije hitove grupe The Beatles. Koliko je glazba The Beatlesa utjecala na vaš glazbeni smjer i vašu glazbu općenito? Beatlesi su ostavili veliki trag u mojim glazbenim počecima šireći moj glazbeni obzor koji je krenuo s klasičnom glazbenom naobrazbom. Njihove pjesme su prve koje sam počeo „skidati“. Možete li navesti koja vam je najdraža pjesma od The Beatlesa? Teško je odabrati jednu pjesmu, mogao bih izdvojiti par koje me i danas svaki put kad ih čujem pogode „u sridu“ : A Hard Day's Night, Yesterday, The Fool on the Hill, Don't Let Me Down, The Long and Winding Road, Something Koja je prva pjesma koju ste čuli od The Beatlesa? Love Me Do ili Hey You've Got to Hide Your Love Away (zvali smo ju „ona s užasno dugim naslovom“) Koji vam je najdraži Beatles? Nisam ih pojedinačno favorizirao, uvijek su mi bili četvorka, možda malo ispred je bio Paul. Jeste li već ranije izvodili pjesme Beatlesa? Naravno, a tko od glazbenika nije....