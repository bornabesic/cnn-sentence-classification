Nakon prošlotjedne potvrde da se u novi film iz sage o 'Ratovima zvijezda' vraća i najlegendarniji protagonist neke franšize, mračni vitez osobno, Darth Vader, stiglo je još novih odličnih vijesti o filmu. Kako smo već rekli pravi negativac, Krennic (glumi ga Ben Mendelsohn) pokušava ispuniti Careve želje, a Vader ga kontrolira, osiguravajući da će posao biti izvršen. Već smo saznali prije da će 'trup' Dartha Vadera biti britanski glumac Spencer Wilding, no kako se čini, glas će mu davati ni više ni manje nego epski James Earl Jones, glumac koji je Vaderu davao glas u prva tri, i u šestom filmu franšize. O daljnjim vijestima iz ovog filma moći ćete čitati pravovremeno na našoj stranici filma, a Vadera ćete moći pogledati u 'Rogue One: A Star Wars Story', koji u kina stiže 16. prosinca ove godine. Tema: FILM 