Erika Canela, koja je 2016. u rodnom Brazilu osvojila titulu Miss Bumbum te tako i službeno postala vlasnica najljepše stražnjice, tvrdi da joj je Cristiano Ronaldo, iako zauzet, slao seksi poruke. - Prvo smo se samo dopisivali, ali nije mu dugo trebalo da me pozove k sebi doma. Bilo mu je žao što je večer prije zaspao usred našeg razgovora na WhatsAppu pa mi je htio pokazati svoju vilu da se iskupi - rekla je portugalskim medijima 20-godišnja Erika, a navodno im je i pokazala poruke. Također tvrdi da je portugalski nogometaš po nju u hotel poslao i luksuzni automobil, ali spoj je propao jer se, kaže Canela, 32-godišnji Cristiano prema njoj ponio kao pravi gad. - Kasnila sam i to ga je prilično razljutilo. Bahatio se i govorio mi da nema previše vremena jer je vrlo zaposlen pa sam se odlučila vratiti u hotel. Pa nisam mu ja djevojka za 15 minuta! To sam mu i rekla u lice. Zbilja sam htjela otići na spoj s njim, ali kad sam vidjela da me doživljava isključivo kao seksualni objekt, odustala sam - objasnila je Miss Bumbum. Ronaldo još nije komentirao Erikine tvrdnje, ali ispostavi li se da su točne, jedan od najboljih svjetskih nogometaša mogao bi imati ozbiljnih problema s djevojkom, 23-godišnjom Španjolkom Georginom Rodriguez.  REUTERS Georgina Rodriguez, Cristiano Ronaldo i Cristiano Ronaldo Jr.