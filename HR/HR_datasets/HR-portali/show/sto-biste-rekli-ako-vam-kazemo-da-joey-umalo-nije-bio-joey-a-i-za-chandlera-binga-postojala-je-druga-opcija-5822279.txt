Kad netko spomene Joeya iz Prijatelja, prvo što nam padne na pamet je rečenica 'How you doin'?' popraćena simpatičnim i pomalo 'blesavim' izrazom lica Matta LeBlanca. No, znate li da je kultnu rečenicu zamalo izgovarao Vince Vaughn? Prema pisanju britanskog Sun-a, Vaughn se davne 1994. godine pojavio na audiciji za ulogu Joeya Tribiannia, no navodno ga je odbila direktorica castinga Ellie Janner.   REUTERS   Dvije godine kasnije Vince Vaughn ipak je dobio priliku odigrati ulogu vrlo sličnu Joeyevoj, i to u filmu Swingeri u kojemu tumači Trenta, slobodnog i zgodnog glumca u vječnoj potrazi za uspješnim castinzima. Zanimljivo je spomenuti kako i scenarist i glumac iz Swingera Jon Favreau također ima poveznicu s popularnom serijom. On je navodno trebao biti Joeyev cimer i najbolji prijatelj Chandler Bing, no također je odbijen na audicijama.   REUTERS     Ipak, Favreau se pojavio u trećoj sezoni Prijatelja noseći ulogu MMA borca Petea Beckera. Bez obzira na razna lica koja smo mogli gledati, odabir Matta LeBlanca, Matthewa Perrya, Davida Schwimmera, Jennifer Aniston, Courteney Cox i Lise Kudrow očito je pun pogodak – u seriji s ovim postavom uživali smo punih 10 godina.