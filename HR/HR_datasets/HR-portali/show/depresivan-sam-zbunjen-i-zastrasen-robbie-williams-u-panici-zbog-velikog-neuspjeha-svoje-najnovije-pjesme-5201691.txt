Kada je prošli mjesec na pozornicu u Londonu izašao u košulji životinjskog uzorka, mnogi su pomislili da se Robbie Williams na scenu vratio jači nego ikad. No nakon što je njegov najnoviji singl 'Party Like A Russian' podbacio na glazbenim ljestvicama, glazbenik je priznao da nije jednostavno podnijeti takav pritisak. - Mom krhkom egu to je teško palo. Izbacivanje novog singla svaki put je isto - uzbudljivo, ali i zastrašujuće. O meni ovisi puno toga. Žena, djeca, a živim i određeni način života - objasnio je Robbie u intervjuu. Dodao je da bez obzira na sve postignuto i dalje ima velike planove i ambicije. - Da, paničarim i brinem se zbog budućnosti. Ogroman je to pritisak na mojim leđima - priznao je Robbie. 'Party Like A Russian' prvi je i najavni singl novog Robbiejevog album koji će nositi naziv 'Heavy Entertainment Show'. U spotu za spomenutu pjesmu se i skinuo. - Imam problema s leđima pa ne treniram, ali sve što sam trebao učiniti je - ne jesti. Olakotna okolnost je ta što sam po prirodi vrlo mišićav, pa samo to što pazim što jedem može imati dovoljno utjecaja da se malo dovedem u red - objasnio je Robbie i dodao. - No trenutačno sam stalno gladan, zbunjen i depresivan. Mislim da ću u budućnosti jesti što želim i raditi na svojoj osobnosti - zaključio je ovaj slavni glazbenik.