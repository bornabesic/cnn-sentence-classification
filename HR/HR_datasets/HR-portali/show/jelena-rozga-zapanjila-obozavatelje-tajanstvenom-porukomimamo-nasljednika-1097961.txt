Jelena Rozga zapanjila je svoje obožavatelje na Instagramu tajanstvenom porukom koja je mnoge navela na zaključak da je lijepa Splićanka trudna. – Imamo nasljednika! – poručila je Rozga na svom Instagramu uz fotografiju na kojoj pozira zamišljeno gledajući u daljinu.  Brojni fanovi već su počeli čestitati Rozgi i njezinu zaručniku Stjepanu Hauseru na prinovi."Čestitam od srca, draga, sretna sam zbog tebe i Stjepana", "Kraljice, čestitke od srca", "Svaka čast! Plačem od sreće", samo su neki od komentara vjernih obožavatelja.  Ipak, neki od njih postali su sumnjičavi oko ove objave pa su pjevačici poručili da će biti razočarani ako se pokaže da ova vijest nije istinita.  – Jelena, ako si trudna, iskrene čestitke, ako je ovo naziv nove pjesme, iskreno sam razočarana – poručila joj je jedna obožavateljica.  Imamo nasljednika! #jelenarozga Inače, Jelena je već u nekoliko navrata izjavila kako se vidi u ulozi majke i kako bi ju majčinstvo u potpunosti ispunilo. – Majčinstvo je uloga koju silno priželjkujem i spremna sam za nju. Nikada intenzivnije o tome nisam razmišljala kao sada. Jedna slatka mala djevojčica zasigurno će upotpuniti moj život – iskreno je rekla pjevačica u jednom intervjuu za magazin Story. Je li joj se ova želja doista ostvarila ili je tek riječ o marketinškom triku i najavi novog albuma, pokazat će vrijeme. Za sada smo skloniji vjerovati da je ovo jedna dobro smišljena najava za novi album, a to potvrđuje i Jelenina objava od prije tjedan dana. – Vani je 38, kuhamo se mi i kuha se CD – poručila je Jele svojim fanovima uz fotografiju na kojoj u studiju pozira uz Tončija Huljića. Vani je 38, kuhamo se mi i kuha se cd... #monday #work #creative #happy #jelenarozga >>Jelena Rozga: Jedna mala djevojčica upotpunit će moj život 