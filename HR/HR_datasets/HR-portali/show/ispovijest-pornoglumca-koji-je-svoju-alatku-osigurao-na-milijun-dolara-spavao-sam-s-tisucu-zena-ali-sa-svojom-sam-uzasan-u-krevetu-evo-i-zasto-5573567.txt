Keiran Lee, jedan od najuspješnijih pornoglumaca na svijetu, još je prije pet godina svoj penis od svih mogućih nezgoda osigurao na milijun dolara. Ovaj Britanac osvojio je i Hollywood, no u intervjuu za britanski The Sun požalio se kako zbog uspjeha u poslu neuspjeh doživljava u krevetu sa suprugom. - Kod kuće se ženi moram ispričavati jer sam užasan u krevetu. Nešto kao, čudo od dvije minute - rekao je, pravdajući se napornim poslom kojim se bavi. Keiran, čije je pravo ime Adam, ima 33 godine i spavao je s tisućama žena. Pojavio se čak i kao od majke rođen na jumbo plakatu na holivudskom Sunset Boulevardu. U porno industriji našao se sasvim slučajno nakon što ga je prije više od deset godina prijatelj fotografirao golog dok su s ekipom bili na odmoru, nakon čega je iz šale njegovu fotografiju objavio na internetu. Instagram   - Sljedeće čega se sjećam je da sam počeo dobivati e-mailove u kojima je pisalo - želim da dođeš i seksaš se s mojom ženom - prisjeća se Keiran. Zatim je stigla poruka s ponudom za snimanje filma. - Tada sam imao 19 godina i razmišljao o novcu koji ću dobiti za seks s prekrasnim ženama, pa sam pomislio da bih mogao probati - ispričao je. Majka je za njegovu novu karijeru saznala dok je pila piće u lokalnom kafiću, a on ju je pokušao umiriti tako što joj je rekao da ne radi ništa loše, već da zarađuje veliki novac. Na početku je zarađivao 150 funti dok ga danas plaćaju i do 3100 funti na dan. Prvo je snimao u Britaniji, pa Španjolskoj, Rusiji i Francuskoj nakon čega je završio u Hollywoodu. - Ponekad scenu snimam i po tri sata dok je 30 ljudi oko mene. Mnoge glumice koje rade sa mnom imaju dečke, u braku su, imaju djecu. U jednom trenutku zajedno snimamo, u drugom se okrenemo i odemo svatko u svom smjeru - objašnjava ovaj pornoglumac. Keiranov nadimak je 'Princeza' jer je opsjednut dotjerivanjem - redovito ide na tretmane botoksom, na manikuru i depilaciju. May Space   No, tvrdi da je ženama puno teže kad je izgled u pitanju. - Dan prije snimanja djevojke uglavnom ne jedu. Žele biti spremne za kamere. Pripremaju se čak i tako da ispiru crijeva, a uglavnom piju energetska pića kako bi sve izdržale - priča Keiran. U braku je s bivšom pornoglumicom Kirsten Price čije je pravo ime Kate. Zbližili su se kad se jednom razbolio, a ona mu je pomagala da ozdravi. - Ona je vrlo posebna. U jednom trenutku kad smo praktički i živjeli zajedno samo ne i službeno, odlučio sam joj predložiti da napravimo korak naprijed. I to je bilo to. Biti s njom je nešto potpuno drugačije od onog što ja radim. To je samo moj posao - objasnio je. Zajedno su šest godina i ima dvogodišnjeg sina Maxa. Njegova supruga s poslom je prestala prije četiri godine i sad organizira garderobu za Keiranove filmove. I dok na zaslonu možda voli divlji seks, tvrdi da je njegov život kod kuće vrlo dosadan. - Adam i Keiran su dvije različite osobe. Kod kuće sam Adam, Volim nogomet, normalan sam muškarac - zaključio je.