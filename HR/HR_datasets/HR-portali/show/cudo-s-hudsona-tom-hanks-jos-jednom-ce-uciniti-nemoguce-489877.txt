Ove godine imamo prilike pogledati još jedno djelo koje bi Tomu Hanksu moglo donijeti još jednog Oscara. Kako smo vidjeli unatrag nekoliko godina, Tom Hanks je postao glumac koji izvrsno na velike ekrane donosi istinite priče o običnim ljudima koji su se našli u groznim okolnostima. Tako smo ga prije tri godine vidjeli u filmu 'Kapetan Phillips', gdje je glumio kapetana kojeg otmu somalijski gusari. Prošle godine dao je izvrsnu izvedbu u filmu 'Most špijuna', a ove godine vraća nam se u kina s istinitom pričom o pilotu Chesleyju Burnettu Sullenberger zvanom 'Sully'. Da stvari budu još bolje, režiju filma potpisuje oskarovac i legendarni glumac Clint Eastwood. Pogledajte foršpan 15. siječnja 2009. godine, svijet je svjedočio 'Čudu na Hudsonu' kada je pilot 'Sully' Sullenberger uspio spasiti živote 155 putnika aviona, kojim je upravljao. Zrakoplov US Airwaysa na letu 1549 poletjeo je iz newyorške zračne luke LaGuardia za Charlotte u Sjevernoj Karolini, ali je ubrzo nakon polijetanja pilot javio kontroli leta da se zrakoplov sudario s jatom divljih gusaka, što je izazvalo požar u na motorima aviona. Pilot Sullenberger je tada odlučio sletjeti na rijeku Hudson, a putnici su kasnije pričali kako je zrakoplov glatko sletio na površinu vode i ostao plutati jer su zrakoplovu bili ugašeni motori. Međutim, iako je Sully u javnosti bio prikazan kao pilot s izuzetnim sposobnostima, istraga bi mogla pokazati drugačije te mu uništiti reputaciju i karijeru. U glavnoj ulozi je Tom Hanks, dok mu podršku daju Aaron Eckhart ('Pad Olimpa', 'Vitez tame') u ulozi kopilota Jeffa Skilesa, dok Laura Linney glumi Sullyjevu suprugu, Lorraine Sullenberger. 'Čudo s Hudsona', u režiji Clinta Eastwooda, u naša kina dolazi za samo tri dana, osmog rujna, u distribuciji Blitz filma. Tema: FILM 