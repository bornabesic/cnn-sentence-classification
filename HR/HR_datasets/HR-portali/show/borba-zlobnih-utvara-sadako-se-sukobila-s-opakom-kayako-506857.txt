Ikone japanskih horor filmova sukobit će se u nevjerojatno komičnom (namjerno) japanskom filmu 'Sadako vs Kayako'. Kao što sam naziv filma kaže, pratimo glavne likove iz serijala filmova 'Krug' te iz filma 'Kletva' ('Ju-On', odnosno 'The Grudge' u američkom remakeu). Kako nam se čini, u pitanju je jednako zabavan film kao što je bio i 'Freddy vs. Jason', u kojem su se borile druge dvije legende horor žanra. Pogledajte video Na žalost, 'Sadako vs Kayako' će se moći pogledati isključivo u Sjevernoj Americi, no to ne znači da se Sadako neće i kod nas pojaviti. Treći nastavak franšize o dugokosoj psihotičnoj utvari biti će dostupan i kod nas. 'Krug 3', u distribuciji Blitza, stiže u domaća kina 2. veljače 2017. godine. U glavnim ulogama gledat ćemo Matildu Lutz, Alexa Roea, Johnnyja Galeckoga, Aimeea Teegardena, Bonnie Morgan i Vincenta D’Onofrioa. Do tada, neka najstrašnija pobijedi.   Tema: FILM 