Ljubavnici iz prvog regionalnog Big Brothera Nikola Nemešević (27) i Marijana Kovačević (32) ponovno su zajedno, barem sudeći po objavi na Facebooku. Podsjetimo, Marijana je za vrijeme reality showa bila u braku, a sa suprugom ima kćer. Unatoč tome pala je pod čari atraktivnog Nemeša, a ubrzo su postali nerazdvojni. Po izlasku iz kuće njihova ljubav nije dugo potrajala, a Marijana se osjećala slomljeno i Nemeša nazivala ljubavi svog života. Iako je osvojila glavnu nagradu, izgubila je Nemeša. Svađali su se i mirili mjesecima dok veza konačno nije završila prije nekoliko godina. Prije dvije godine Nemeš je priznao da "svatko ganja svoju karijeru". Izgleda da je par napokon uspio naći zajednički jezik. Nemeš i Marijana trebali bi se vjenčati u kolovozu. "Napokon! Jako mi je drago da ste opet zajedno", "Znala sam da ćete se vratiti", samo su neki od komentara obožavatelja para. >> Nemeš: Osjećao sam grižnju savjesti zbog veze s udanom ženom