Najmlađi sin obitelji Beckham, 11-godišnji Cruz David, čini se da neće naslijediti oca i stariju braću koji su također igrali nogomet, nego će naslijediti mamu Victoriju, koja je s grupom Spice Girls imala nekoliko hitova na britanskoj top-listi. Cruz je snimio božićnu pjesmu  "If Every Day Was Christmas", a sva sredstva prikupljena njezinom prodajom ići će u humanitarne svrhe. Cruz je pjesmu predstavio na londonskom Capital FM-u, a rekao je da je spojio dvije sebi najdraže stvari – pjevanje i Božić. Treba ići u školu, a ne snimati pjesme Ponosni tata David kazao je kako mu je drago što Cruz uživa. No, nakon premijere nisu svi bili oduševljeni. – Ne mogu shvatiti da se s jedne strane štiti privatnost djece, a s druge ih se pušta da se pojavljuju u medijima. Cruz bi trebao ići u školu, a ne snimati pjesme – kazao je poznati TV voditelj Piers Morgan. U Cruzovu obranu stao je njegov agent Scooter Braun, koji je menadžer i Justinu Bieberu. – On je 11-godišnjak koji je snimio pjesmu jer želi pomoći drugoj djeci – napisao je Braun na Twitteru. Inače, Cruz priprema i album, a naslovnu fotografiju snimio je njegov brat Brooklyn, koji priprema knjigu fotografija "What I See". >>David Beckham zakupio cijelo kino sinu za osmi rođendan 