Nakon što je postalo posve jasno da će se u gladijatorskim bitkama na planetu Sakaaru sukobiti Thor i njegov najbolji prijatelj Hulk, shvatili smo da nam dolazi jedan poprilično drugačiji superherojski film od dosadašnjih. U novom filmu je Asgaard pao, a Thor je izgubio kako svoje moći, tako i svoj moćni čekić. Nakon bitke s okrutnom protivnicom Helom, bačen je na planet gdje je primoran sudjelovati u gladijatorskim borbama. No protivnik koji mu je suprotstavljen je nitko drugi doli Hulk. Ako film slijedi radnju kakva je bila u stripu iz kojeg su uzete teme za film, Thor i Hulk bi trebali pokrenuti ustanak na koncu kojeg će svrgnuti okrutnog Red Kinga. Pogledajte novi foršpan   U glavnim ulogama su Chris Hemsworth kao Thor te Mark Ruffalo koji reprizira ulogu Hulka. Uz njih glume i Jeff Goldblum, Tessa Thompson te Cate Blanchett, a pridružuje im se i Karl Urban. Uloge ponavljaju Tom Hiddleston kao Loki, a potvrđena je i uloga Anthonyja Hopkinsa u ulozi Odina (glumca možemo uskoro gledati u petom dijelu priče o Transformerima). Osim Hiddlestona i Hopkinsa svoje uloge će ponoviti i Idris Elba kao Heimdalle te Jaimie Alexander koja je opet Sif. Film se u kinima očekuje početkom studenog ove godine. Tema: FILM 