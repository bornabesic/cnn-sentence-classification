Samozatajan i zgodan, tako turski mediji opisuju 28-godišnjeg glumca Şükrüa Özyıldıza koji je ove godine uvjerljivo na prvom mjestu svih tamošnjih lista najzgodnijih glumaca. Zgodni se glumac Istanbulom gotovo ne može prošetati u miru jer ga obožavateljice neprestano zaustavljaju nudeći mu brak. Da je Şükrü novi seks-simbol turskog glumišta, uvjerile su se i gledateljice Nove TV na kojoj se prikazuje serija “Ponovno rođen”, u kojoj ovaj glumac glumi braću blizance Efea i Metea. Özyıldız priznaje da ga kao dječaka gluma nije nimalo privlačila. Štoviše, bio je zainteresiran za brojeve i gradnju zbog čega je na sveučilištu u Istanbulu upisao brodogradnju. Fakultet nije bio onakav kakvim ga je zamišljao i na prvoj godini odustaje od sna da će graditi velike brodove pa upisuje ekonomiju. Program razmjene studenata odvodi ga u Portugal u kojem zaboravlja ekonomiju te počinje koketirati s glumom. – Tamo sam otkrio glumu i samoga sebe. Sudjelujući na glumačkim radionicama počeo sam izlaziti iz svoje zatvorene ljušture te postajao sve samouvjereniji i sigurniji da se moram baviti glumom – kaže. Za njegove savršeno oblikovane mišiće zaslužno je bavljenje borilačkim vještinama. – Trenirao sam tajlandski boks i džiju-džicu i bio prilično dobar u tome. Naime, kao dijete bio sam hiperaktivan, stalno sam se penjao po stablima i padao pa su me roditelji upisali na boks ne bi li primirili moj temperament – objašnjava Şükrü. Talentiran je i za glazbu, imao je svoj bend u kojem je svirao bubnjeve, ali svirkom, kaže, nikada nije osvajao djevojke. – Srce i um sasvim mi prolupaju kad se zaljubim, ponašam se ludo – priznaje. Mediji su dosad razotkrili samo jednu njegovu dužu vezu, i to s glumicom Şükran Ovalı koju poznajemo kao Ajše iz “Tuđeg života”. Njihova dvogodišnja veza bila je temperamentna, puna svađa. – Uživam u samoći, to je moja sigurna zona i trenutačno nisam spreman ni za vezu ni za brak. Sumnjam da ću se ikada oženiti jer ne vjerujem u brak i smatram da taj komad papira nije dokaz ljubavi – kazao je nedavno Şükrü. Priznaje da zbog popularnosti ne može više neometano uživati u noćnim provodima i zato večeri provodi kod kuće gledajući filmove omiljenog mu redatelja Alejandra Gonzalesa Inarritua.  Hepinize sonsuz teşekkürler #ŞerefMeselesi ve #Emir A photo posted by Şükrü Özyıldız (@sukruozyildiz) on Jan 19, 2015 at 9:57am PST >> Obožavateljice tuguju – oženio se Bali-beg! 