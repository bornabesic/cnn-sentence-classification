U obitelji glumice i voditeljice Doris Pinčić Rogoznice uvijek se čuju smijeh i pjesma, a njezin suprug Boris Rogoznica njoj i njihovu sinu Donatu često priredi i mali koncert kod kuće. Tako je glumica na Instagramu objavila kratki video i obožavateljima dočarala kako ih pjesmom uspavljuje.  Uz video u kojem Boris pjeva pjesmu "Pokora", Doris je napisala: "Oni su moja sreća, snaga i ljubav – i kad me ljute i kad sviramo skupa prije spavanja." Doris često u intervjuima ističe kako joj je suprug Boris velika podrška i oslonac, a ova mala obitelj sve radi zajedno. Najviše uživaju kada imaju dovoljno slobodnog vremena za vožnju biciklom i odlazak u prirodu. – Podrška obitelj je ključ, a ljubav i želja da stvorim nešto od života poticaj su mi da dalje radim i budem uspješna – kaže Doris.