Pripovjedač Anthony Hopkins nas uvodi u priču kroz povijesne prizore, uz scene viteza na konjima, zapaljenim strijelama do nacističke Njemačke pa sve do suvremenog doba. Ako dobro proučite ovaj nosi spot koji je izašao iz radionice studija Paramount, možete ugledati i nama jedno posebno poznato lice. Prisjetimo se, u izostanku Optimusa Primea, započeo je rat između ljudi i Transformera. Kako bi spasio njihov svijet, Cade Yeager (Mark Wahlberg) formira savez s Bumblebeejem te s engleskim lordom i profesorom s Oxforda (Anthony Hopkins) kako bi saznao tajne razloga zašto se Transformeri nastavljaju vraćati na Zemlju. Redatelj Michael Bay je ponovno preuzeo redateljsku palicu nastavka svima već poznatog serijala o divovskim robotima. 'Transformers: Posljednji vitez' peti je nastavak ovog serijala nastalog prema jednoj od najpopularnijih dječjih igračaka, i izravni je nastavak filma 'Transformers: Doba izumiranja' iz 2014. Posebnost ovog nastavka i nagovještaj velikog akcijskog blockbustera zasigurno je činjenica da je film sniman ni manje ni više već IMAX 3D kamerama. Osim Marka Wahlberga, u ovom nastavku ćemo gledati i Anthonyja Hopkinsa, Josha Duhamela, Stanleyja Tuccija, Johna Goodmana, Gemmu Chan i mnoge druge. Film 'Transformers: Posljednji vitez', u distribuciji Blitza, pogledajte od 22.6. u svim kinima i najboljim formatima: IMAX 3D i realD 3D. Tema: FILM 