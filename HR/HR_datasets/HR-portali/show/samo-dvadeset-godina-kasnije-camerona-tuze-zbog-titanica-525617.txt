Jamesa Camerona tuži bivši skiper, koji tvrdi da je on osobno bio inspiracija za naslovnog lika 'Titanica', Jacka Dawsona. Skiper s Floride, Stephen Cummings, tvrdi da je priča Jamesa Camerona o ljubavi na Titanicu u stvari posve istinita te da ju je redatelj ukrao. Kako Cummings tvrdi, Cameron je priču čuo još 1988., dok ju je Cummings prepričavao. Prema skiperovim riječima, cijela priča je u stvari o njegovim precima, kojima se priča zapravo dogodila. Da bi umirio svoju bol, Stephen Cummings traži samo 300 milijuna dolara, kao i 1% naknade od zarade filma. Uzevši u obzir da je film zaradio poprilično impresivnih dvije milijarde i 186 milijuna dolara, rekli bismo da će Cummings posve uspješno umanjiti svoju bol ako mu parnica prođe. No trebamo se sjetiti da je ovo nije prvi put da je Cameron na sudu zbog filma. Do sada su protiv redatelja podignute dvije tužbe vezane za 'Titanic'. O ovoj tužbi zasad nitko nije dao službene komentare, no čim se isti pojave, obavijestit ćemo vas. Tema: FILM