Film kojeg već jako dugo iščekujemo je napokon pred nama. 'Kralj Arthur: Legenda o maču', je dugo iščekivani film koji nam kroz moderniziranu priču prikazuje kako se odvila cjelokupna bitka između Arthura i sila zla. Kroz nekoliko kratkih videa, svaki od kojih ima do jedne minute, nam je studio Warner Bros pokazao tijek filma, krenuvši od ranih Arthurovih dana pa sve do finala u obračunu s njegovim demonskim stricem. Tako nam je napokon pokazan prvi trenutak kada Arthur obujmi rukama mač Excalibur (prepoznajete li nogometaša u kadru?). Film prati priču mladog Arthura, kojem nakon što mu otac bude ubijen, zli stric Vortigern nasilno preuzme krunu. Demonske sile i vradžbine pomogle su tom opakom vitezu u njegovom naumu. Arthur izgubi nasljeđe te se nađe na nemilost mračnih ulica grada, gdje se okrene i kriminalu, ali uspije istovremeno skrenuti i pažnju jednog od većih majstora bitke. Mladi Arthur tako odrasta učeći kako na ulici tako i od profesionalaca. A cijelo to vrijeme Vortigern ne sniva lako jer zna da je Arthur živ te ga stoga cijelo vrijeme traži. Njegovo prijestolje bi bilo na klimavim nogama kada bi se saznalo da još ima živih pravih nasljednika krune. A našem legendarnom kralju se život u potpunosti promijeni kada izvuče mač Excalibur iz kamena i sazna pravu istinu o svome porijeklu. Upravo je taj događaj ono što nagna groznog Vortigerna u napad. Uz pomoć prijatelja Arthur kreće u epsku bitku za povratak prijestolja koje mu s pravom pripada. Redatelj Guy Ritchie ('The Man from U.N.C.L.E.,' 'RocknRolla', filmovi o Sherlocku Holmesu) unio je u ovu poznatu vitešku priču elemente magije i fantazije, kao i svoj dinamični stil režije, u kojem se izmjenjuju ubrzani kadrovi, brzi dijalozi i sjajni soundtrack. Glavna uloga pripala je Charlie Hunnamu, koji je široj publici poznat po ulozi u hvaljenoj seriji 'Sinovi anarhije'. Britanski glumac Jude Law pojavljuje se u ulozi njegovog strica Vortigerna, a Eric Bana glumi Arthurovog oca. Ulogu kralja Arthura preuzeo je Charlie Hunnam, a kao njegov neprijatelj, zlobni Vortigern, nastupa Jude Law. Djimon Hounsou glumi Arthurovog mentora Bediverea, dok je Astrid Bergès-Frisbey dobila ulogu Guinevere. 'Kralj Arthur: Legenda o maču', u produkciji Warner Bros.-a u naša kina stiže 11. svibnja. Tema: FILM 