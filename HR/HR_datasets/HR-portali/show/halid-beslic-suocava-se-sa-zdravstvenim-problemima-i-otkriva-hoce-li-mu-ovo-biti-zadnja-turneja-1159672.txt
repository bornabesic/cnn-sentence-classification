Uoči koncerta u Varaždinu 16. travnja legendarni pjevač Halid Bešlić prisjetio se posljednjeg koncerta u tom baroknom gradu kada je srušio rekord posjećenosti tamošnje Arene. Rekord drži i u zagrebačkoj Areni te na stadionu Koševo.  Pjesmom “Ja bez tebe ne mogu da živim” najavljuje novi, 17. album kojim nastavlja 38 godina dugu glazbenu priču. No jedno će poglavlje završiti. – Ove ću godine objaviti album, a nova će turneja možda biti posljednja. Klasične turneje, čini mi se, više neću moći raditi, ali pjevat ću dok sam živ – rekao je Halid za In Magazin Nove TV. Putovanja ga vesele, koncerte i dalje održava diljem Europe, ali priznaje da ga zabrinjavaju sve češći teroristički napadi o kojima izvještavaju mediji. – Razmišljam o tome što ako se nađem na pogrešnom mjestu u pogrešno vrijeme, ali što ćeš, mora se živjeti. Ludilo vlada u svijetu, volio bih da to prestane – kaže glazbenik. Halid se u posljednje vrijeme suočava i sa zdravstvenim problemima, ali sve ipak drži pod kontrolom. – Malo je šećer učinio svoje, no uzimam lijekove, malo sam prilagodio prehranu, izbacio večeru i kruh – rekao je 63-godišnji sarajevski pjevač.  >>Kemo mi je ‘Jedne noći u decembru’ napisao na kutiji cigareta, dok je čuvao stražu >>Suze i smijeh na koncertu u spomen na Kemala Montena