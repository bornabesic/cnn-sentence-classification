Kao dugogodišnjim uživateljima u svijetu orkova i ljudi, Azerothu, nam je sama ideja da stiže film o tom cijelom svemiru zvučala fenomenalno. No kada smo saznali i da su umjesto običnih plastičnih rekvizita korišteni pravi, kovani mačevi, još više smo se oduševili. Ta vijest je još jedna u nizu vijesti kojom su nam pokazali da premda film ima značajnu količinu kompjuterskih animacija, ipak se koristila i tradicionalna scenografska te kostimografska umjetnost. Osim toliko iskovanih pravih mačeva i oklopa, kostimi su gotovo svi bili šivani, tako da nam se čini da bi Oscar za kostimografiju naredne godine bez problema mogao otići u ruke umjetnicima iz 'Warcraft: Početak'. Pogledajte video Osim glavnih likova, Garone (Paula Patton), Durotana (Toby Kebbel) i Anduina Lothara (Travis Fimmel) , u filmu o 'Warcraftu' vidjet ćemo glavne čarobnjake iz serijala, tj. Bena Fostera u ulozi Medivha i Daniela Wua u ulozi Gu'ldana. Dominic Cooper nastupit će u ulozi kralja Llane Wrynna, Clancy Brown odglumit će orka Blackhanda, dok će ulogu pobješnjelog Grommasha Hellscreama preuzeti Terry Notary. Drugog čarobnjaka, Khadgara, od glumit će Ben Schnetzer. Prva filmska adaptacija Warcrafta u hrvatska kina stiže već sutra, 9. lipnja. Tema: FILM 