Ariel Winter, poznatija kao tinejdžerica Alex Dunphy u "Modernoj obitelji", odlučila se na operaciju smanjivanja grudi zbog jakih bolova u leđima. Njezine velike grudi bile su problem i na snimanju serije te su ih morali sakrivati na razne načine, budući da se ne uklapaju u lik štreberice koju glumi u seriji. Za američki Glamour je izjavila da se nakon zahvata osjeća kao nova osoba. Kaže da su joj grudi buknule doslovno preko noći, a često joj je bilo teško dugo stajati na nogama. – Sjećam se kad sam bila na sestrinom vjenčanju, ravna kao daska, i pomislila: "Kad bih barem ja imala takve grudi!" I preko noći su krenule rasti i rasti i činilo se da nikad neće stati – prisjeća se Ariel želje zbog koje je sigurno požalila. Na operaciju se odlučila nakon potrage za novim kupaćim kostimom. Naime, nijedan joj nije pristajao na grudima, zbog čega se osjećala loše jer ne može biti potpuno otkrivena poput svojih prijateljica. Mladu glumicu taj je problem očito mučio jako dugo, a sada će moći hodati crvenim tepihom puna samopouzdanja. >>Glumci serije "Moderna obitelj" 45 minuta bili su zaglavljeni u liftu >>Glumci serije "Moderna obitelj" dobili tražene povišice 