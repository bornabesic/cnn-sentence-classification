Patrick Stewart priznao je da koristi marihuanu za liječenje artritisa. Glumac svima poznat po ulozi kapetana Jean-Luc Picarda u  "Zvjezdanim stazama"  kaže kako već duže vrijeme koristi tablete i sprejeve na bazi kanabisa koji mu olakšavaju tegobe izazvane artritisom, a za korištenje marihuane u medicinske svrhe dobio je legalno odobrenje od svog liječnika u Los Angelesu. Glumac je zato dao podršku Sveučilištu u Oxfordu koje je pokrenulo program vrijedan deset milijuna funti u svrhu istraživanja utjecaja marihuane na liječenje upalnih bolesti i karcinoma.  - Zbog rezultata tijekom svog iskustva, zbilja entuzijastično podupirem ovo istraživanje Sveučilišta u Oxfordu - rekao je 76-godišnji glumac. - Tablete na bazi marihuane mi pomažu da bolje spavam, a sprej koristim nekoliko puta dnevno i otkako koristim sprej zglobovi me  više ne bole - rekao je glumac.  >>Rješavanje ukrajinske krize britanskog premijera ismijao i sir Patrick Stewart >>Patrick Stewart poručio političarima: Budite više kao Jean-Luc Picard​