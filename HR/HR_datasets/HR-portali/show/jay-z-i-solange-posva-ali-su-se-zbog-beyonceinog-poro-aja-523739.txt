Nijedno od njih ne pita što Beyonce želi, rekao je njezin prijatelj. Reper Jay-Z (47) i pjevačica te Beyonceina sestra Solange Knowles (30) svađaju se tko će biti kraj nje u bolničkoj sobi na porođaju za nekoliko tjedana. - Jay-Z inzistira da Solange bude u čekaonici - istaknuo je prijatelj. To je naljutilo Solange, koja puno vremena provodi sa sestrom Beyonce. - Vježbaju jogu za trudnice i maže je uljem protiv strija - ispričao je izvor. Jay-Z i Solange su godinama u lošem odnosu, a 2014. su procurile snimke njihova obračuna u liftu. Podsjetimo, Beyonceina mlađa sestra svog je šogora tada prvo verbalno napala, a zatim i fizički nasrnula na njega u dizalu. Pobješnjelu pjevačicu je smirio tjelohranitelj. U zajedničkoj službenoj izjavi obitelj Knowles-Carter nije navela pravi razlog napada, već tvrde da imaju problema kao i svaka druga obitelj.  