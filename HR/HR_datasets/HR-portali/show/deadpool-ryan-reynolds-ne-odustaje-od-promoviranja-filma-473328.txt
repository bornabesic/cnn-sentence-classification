Kako je nedavno objavljeno, ovogodišnji kino hit Deadpool dobiva nastavak, kako su 20th Century Fox i Marvel službeno najavili. Film, koji je zaradio impresivnih 760 milijuna dolara, opet će imati Reynoldsa kao glavnog glumca, a potvrđeno je i da se vraćaju Paul Wernick i Rhett Resse kao scenaristi, zajedno s Timom Millerom u ulozi redatelja.  A dok planovi za drugi dio filma ubrzano napreduju, glavni glumac promovira BluRay i DVD jedinice na sebi svojstven način. Jasno, opet je u pitanju video kojeg ne biste trebali gledati dok ste na poslu. Pogledajte video Dok čekamo da nam stigne kućno izdanje 'Deadpoola', s dodatnim scenama, možemo se nadati narednom uratku iz Marvelovog svemira, 'X-Men: Apocalypse', koji u naša kina stiže 19. svibnja, tjedan dana prije nego u američka, u distribuciji Blitz Filma. Tema: FILM 