Nakon što su Matthewu Cameronu, 46-godišnjem suprugu Tatjane Cameron poznatije kao Tajči, dijagnosticirali rak pluća, stižu od njih dobre vijesti. Naime, Matthew je otkrio da mu je liječnik rekao da je podoban za testiranje novog oblika terapije, vrlo uspješne u borbi protiv raka. – Prvi razgovor je u srijedu, a onda ću znati što dalje – napisao je i dodao da vjeruje u pozitivan ishod jer se istoj terapiji podvrgnuo i njegov susjed koji također boluje od raka. Vijest je komentirala i Tajči. – Kada me nazvao, njegov glas zvučao je poput prvih zraka sunca nakon duge, mračne oluje. Kao da je ‘sila’ opet s njim. Bilo je tako lijepo čuti pravu nadu – napisala je Tajči nadajući se mogućem ozdravljenju. Matthew se i početkom svibnja podvrgnuo terapiji koja je za sada, napisao je, zaustavila širenje bolesti.