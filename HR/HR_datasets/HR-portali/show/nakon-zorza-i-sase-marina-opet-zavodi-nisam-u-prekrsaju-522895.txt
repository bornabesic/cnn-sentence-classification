Dok je izlazila iz restorana u okolici Zagreba, Marina Raguž (29) pomilovala je markantnog muškarca koji ju je počastio ručkom. Ruku je naslonila na njegova leđa, na što joj je on uzvratio zagrljajem oko struka. Potom se plavokosa manekenka nježno približila muškarcu i poljubila ga u obraz. - Ručala sam s prijateljem. Ne znam što vam je tu toliko čudno. Vjerojatno zbog moje linije mislite da ne jedem - pravdala nam se Marina. Rekla nam je da joj je to dugogodišnji prijatelj i da se zove Luka, no nije željela otkriti čak ni njegovo prezime.  Ipak, kako doznajemo, Marina je s prijateljem izmjenjivala nježnosti i dok se častila specijalitetima kontinentalne kuhinje. U restoranu su ručali, a ona je, kažu gosti koji su se tamo zatekli, pogledavala oko sebe prije nego što se približila prijatelju i pomilovala ga. - U jednom trenutku skrivala je rukama lice jer je pazila da je mi, ostali gosti u restoranu, ne prepoznamo. Bila je nasmijana i opuštena. Čak nije bila ni našminkana - ispričao nam je gost koji je sjedio za stolom nedaleko od vrckavog para.  Raguž je u listopadu prošle godine prekinula ljubavnu vezu s Romanom Obilinovićem Žoržem (37), s kojim se spetljala u 'Big Brotheru'. Zbog Žorža se preselila u Split, a kad su prekinuli, rekla je da je to napravila jer nije htjela cijele dane sjediti kod kuće i ništa ne raditi. - Nisam navikla čekati Božju milost. Nikad tako nisam živjela. Ne želim biti nečiji rob i cijele dane besposličariti. Takav život nisam mogla podnijeti - rekla je tad. Hvalila se da je otišla na nekoliko mjeseci u Istanbul, gdje je imala ugovorene modne revije. Bivši nogometaš tugovao je za manekenkom obilazeći kafiće. Tješio se vinom i Grdovićevim pjesmama.  Zato je bio ushićen kad je pristala s njim otići na večeru za Valentinovo.  U spotu za Vucinu pjesmu 'Rat' zajedno su glumili zaljubljeni par. Pjevač Živog blata poželio je da im scene budu eksplicitnije, no njih dvoje to nisu mogli odigrati jer su netom prekinuli. Marina je razmišljala i da zbog uvreda na društvenim mrežama prijavi Žorža policiji. Marina se častila mesnim delicijama, koje si može priuštiti zbog manekenske linije. Prijatelju Luki poljupcem je zahvalila na delicijama kontinentalne kuhinje. Bivšem je zaručniku obećala prijateljsku večeru pa ga je zamijenila Žoržem. Manekenka je nakon prekida sa Žoržom obnovila prijateljstvo s bivšim zaručnikom Sašom Muhekom (29). Odselila se iz zajedničkog stana jer se preselila Romanu u Dalmaciju. Muhek joj, tvrdio je tada, oprostio što ga je u ‘Big Brotheru’ prevalila sa Splićaninom. Provodio se s njezinom sustanarkom Kristinom Vukas s kojom je obilazio noćne klubove. Saša je tvrdio da mu se javljala iz Istanbula te mu obećala da će se susresti čim se vrati na Hrvatsku. Stoga se šokirao kad je doznao da je Valentinovo provela u Žorževu naručju. - Ovo je cirkus. Zadnji put kada smo se čuli bila je u Istanbulu i rekla da će mi se javiti kada se vrati u Hrvatsku. Posljednji put kada smo se vidjeli u Zagrebu htjela se pomiriti sa mnom i rekla mi je da se kaje zbog svega što je učinila - rekao je tada Saša.  Marina se iskupila bivšem tako da su zajedno snimali scene za novi spot Siniše Vuce. Otada su u korektnim odnosima pa prijateljski partijaju sa zajedničkim društvom. Marini je smetalo Romanovo ponašanje u izolaciji kad je pio pive. Žalila se da je tada grub prema njoj te joj ne daje dovoljno pažnje. Saša je tvrdio da mu je Marina slala poruke u kojima je pisala da je požalila što ga je ostavila zbog Žorža. 