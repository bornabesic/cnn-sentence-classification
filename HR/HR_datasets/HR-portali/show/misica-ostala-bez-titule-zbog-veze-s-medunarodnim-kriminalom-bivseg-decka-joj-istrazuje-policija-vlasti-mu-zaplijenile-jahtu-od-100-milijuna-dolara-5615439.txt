Miss Universe Danske oduzeta je laskava titula zbog ‘povezanosti s kriminalnom organizacijom’ nakon što je njezinom bivšem dečku zaplijenjena jahta vrijedna 100 milijuna dolara, u sklopu istrage o pranju novca. Christina Mikkelsen našla se usred istrage koju policija provodi protiv njezinog bivšeg partnera Teodorina Obianga, potpredsjednika Ekvatorijalne Gvineje i sina predsjednika. Jahtu su zaplijenile nizozemske vlasti u prosincu, na zahtjev švicarske vlade, pišu britanski mediji. Švicarska navodno već dugo istražuje 42-godišnjeg Obianga zbog navoda da je državni novac trošio u vlastitu korist. Christina i Teodorin upoznali su se 2013. godine nakon što su je preko agencije za modele pozvali u Ekvatorijalnu Gvineju, a kasnije je njihov susret opisala: ‘Jako smo brzo počeli pričati i otpočetka je među nama bila jaka kemija.’ Osim toga, oko Mikkelsen se podigla prašina i nakon što je optužila svoje zaposlenike da je pokušavaju javno degradirati zbog kilaže. Obrušila se na Johna Paula Hamiltona de Vossa da joj je rekao da mora izgubiti osam kilograma prije natjecanja za Miss Universe unatoč tome što je imala samo 54 kg na 174 cm visine. De Voss je priznao da joj je poslao poruku da bi trebala malo smršavjeti, ali da je htio reći osam funta (mjera za masu) što iznosi jedva četiri kilograma. Za danske je medije rekao da više nema veze s Miss Universe Danske te da više ni ne živi u zemlji, a za Christinu kaže da je dio izmislila, a dio izvukla izi konteksta.