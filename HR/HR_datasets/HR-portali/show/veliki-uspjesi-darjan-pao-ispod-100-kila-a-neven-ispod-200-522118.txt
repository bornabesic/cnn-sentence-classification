Gabi je bila u strahu od vode i njezine dubine, pa joj zadatak koji je uslijedio nije najbolje 'legao'. 'Ne vjerujem da ću se pretjerano truditi, zbog vode koje ja ispred mene', objasnila je Gabi.  Zadatak je takav da moraju plivati po loptice na dno bazena. Svaki igrač ima svoju boju. Pobjednik je onaj koji izvadi najviše loptica svoje boje i odnese ih u kutiju. Za zadatak imaju 15 minuta. I dok su svi ronili, Gabi je vikala da ona ne može, no nakon što su je Sanja i Mario uvjerili da nije tako duboka voda, Gabi je ipak skupila hrabrost i zaronila, no nije uspjela uzeti loptice ali je pobijedila svoj strah. Neven je u jednom trenutku odustao jer nije uzeo dovoljno zraka te se nagutao vode i uhvatila ga je panika, no i njega su nagovorili da nastavi dalje. Anu je također, kako je rekla 'presjeklo'. 'Nadam se samo da ću moći do kraja tjedna trenirati jer inače pakiram kofere i idem kući', kazala je Ana. U izazovu je na kraju pobijedio Krolo.  Nakon Izazova došlo je vrijeme za trening, a Gabi i Ana su se najbolje zabavljale, glumeći sumo borce.  Prije vaganja Leo i Krolo odlučili su se ponovno napiti vode. 'Ako možemo iskoristiti priliku zašto je ne iskoristiti, bože moj. Mislim da je to dobra taktika i nadam se da će ponovno pomoći', rekao je Krolo o taktici pijenja vode.  Leo je prvi stao na vagu, no budući da se napio vode sa 114,4 kile je došao na 116,4 kile. 'Očekivao sam da ću biti u plusu jer sam popio skoro tri litre vode', rekao je Leo koji ionako ima imunitet. Krolo je također pio vode i ima imunitet, a sa 108,1 je ipak pao 106,0 kilograma. Darjan je sa 100,6 kila pao ispod 100, i sada ima 96,8 kila! 'Njegov je rezultat fenomenalan. On se vizualno povećava zbog mišićne mase koju dobiva, ali gubi na vagi', objasnila je Sanja Darjanovu metamorfozu.  Na vagu je potom stala Katarina koja je izgubila 3,2 kilograma te tako sa 105,6 pala na 102,4 kile. Ana se plašila da bi ona mogla danas otići kući, a onda je stala na vagu i sa 91,3 kilograma došla do željene 'osmice', a vaga je pokazala 87,4 kilograma odnosno čak 4,5% tjelesne mase manje. 'Ovo nisam ni sanjala! U šoku sam potpunom! Iskreno, ja sam se spremila ići doma s obzirom na zadnja tri rezultata', otkrila je Ana. Nevenu je bila želja da mu vaga pokaže ispod 200 kila, a kada je stao na nju svi su počeli pljeskati jer je izgubio čak 6,8 kilograma te tako sada ima 197,8! 'Neven je skinuo preko 45 kila, a to je veliki pomak u ova dva mjeseca!', rekao je Mario, a Marijana mu je zaželjela dobrodošlicu u klub 'stokilaša' Posljednja je na vagu stala Gabi koja nije očekivala bajne rezultate no izgubila je 3,7 kilograma, te sa 153,5 pala na 149,8!  'Danas ste nadmašili sami sebe i bez obzira na rezultate i što vas je troje ispod žute linije, velik ste uspjeh polučili', kazala im je Marijana, a Mario je dodao da su neki napravili ogromne promjene. Na iduća dva vaganja o njihovoj sudbini odlučivat će crvena linija, tako da će sve ovisiti o njihovom rezultatu. 'Da nije bilo imuniteta , Leonardo, ti bi išao kući', rekla je Marijana.  Ispod žute linije su se našli Katarina, Gabi i Neven, a koga će izbaciti, gledatelji će saznati u ponedjeljak, od 20.10 sati, na RTL-u.   