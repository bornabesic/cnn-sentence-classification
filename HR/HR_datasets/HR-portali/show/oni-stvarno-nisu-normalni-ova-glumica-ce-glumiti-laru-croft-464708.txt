Daisy Ridley je možda, nakon fenomenalne uloge u 'Ratovima zvijezda: Sila se budi' uspjela dobiti i ulogu u novom nastavku serijala o arheologinji Lari Croft. Premda se za reboot serijala uzelo u obzir nekoliko glumica, Ridley je jedna od onih o kojima se ozbiljno razmišlja.   Ako Ridley uistinu uspije dobiti tu ulogu, biti će to još veća odskočna daska od one koju je dobila 'Ratovima'. Angelina Jolie, koja je glumila arheologinju iz video igara, odustala je od serijala nakon snimanja drugog dijela 2003. godine, da bi se posvetila ozbiljnijim filmovima. No to nije zaustavilo producente da godinama razmišljaju o još jednom nastavku, posebice nakon što je i kompjuterski serijal dobio svoju renesansu novom verzijom igre iz 2013. godine. Prema zadnjim podacima, redatelj filma bi trebao biti norveški redatelj Roar Uthaug, a radnja filma bi se trebala odvijati na Islandu gdje bi se Lara trebala boriti protiv suludog kulta. Ridley se trenutačno 'zabavlja' na setu 'Ratova zvijezda: Epizode VIII', a podatke o Lari Croft i o tome hoće li Daisy biti nova 'prsata' arheologinja saznati ćete čim budu objavljeni. Tema: FILM 