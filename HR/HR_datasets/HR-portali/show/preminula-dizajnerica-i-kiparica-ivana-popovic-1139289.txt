Naša poznata dizajnerica i kiparica Ivana Popović izgubila je bitku s teškom bolešću. S rakom dojke borila se zadnje četiri godine, a u nedavnom intervjuu koji je dala za časopis Story povodom mjeseca borbe protiv raka dojke, govorila je kako je uspjela 'dobiti bitku' nad zloćudnim karcinomom i opisala je svoju dugogodišnju bitku. Tom prilikom hrabro je pozirala razodjevena pred objektiv Mare Bratoš kako bi upozorila sve žena koliko je važno redovito ići na preglede i paziti na zdravlje. Ivana Popović s 28 godina oboljela je od raka grlića maternice, kojeg je uspješno preboljela. Samo 15 godina kasnije počela je novu borbu za svoje zdravlje. Tada je saznala da ima rak dojke i tada je odbila kemoterapiju i odlučila se protiv zloćudne bolesti boriti makrobiotikom. - Hohštapleraj bi mi bio biti četiri mjeseca na terapiji, uostalom bio bi to šok za moju djecu i ja im to ne želim priuštiti. Samohrana sam majka i meni ni vikendi nisu slobodni i ne bih dopustila da me djeca gledaju takvu – odlučno je prije četiri godine govorila modna dizajnerica i majka sada 18-godišnje Lune i jedanaestogodišnje Ave. Za sve oboljele od karcinoma dojke prošle godine je preplivala maraton od Crikvenice do Šila. Tijekom cijele bolesti Ivana je bila aktivna i nije nimalo zanemarila kiparstvo i modu, a šivala je i dizajnirala i dok je bila u bolnici. Od Ivane se na društvenim mrežama opraštaju njeni prijatelji.     >>Ivana Popović svako jutro u šest rekreira se na Bundeku