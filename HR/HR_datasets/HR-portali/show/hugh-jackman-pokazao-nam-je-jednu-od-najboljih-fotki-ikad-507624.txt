Dok mi željno iščekujemo novi nastavak avantura najmoćnijeg Kanađanina, Wolverinea, Hugh Jackman nam svojim fotografijama budi maštu. Tako je glumac na svojem računu na Twitteru objavio fotografiju iz nadolazećeg filma. No premda je ta fotografija stvarno odlična, ona koja je danas nama zapela za oči jest 'fotka' kojom se glumac pohvalio da sjedi u društvu Bonda i Deadpoola, dakako, uz sebe kao Wolverinea. Jasno, na fotografiji su Pierce Brosnan i Ryan Reynolds, s kojima Jackman ne surađuje trenutačno niti na jednom projektu, no s kojima je prijatelj. Kako nam ta fotografija izgleda, malo se drugih fotografija s njom može nositi. Ipak, na koliko fotografija se nalaze Bond, i Deadpool, a i Wolverine? #wolverinebonddeadpool pic.twitter.com/AjOGdXtElX Pierce Brosnan odustao je davno od Bonda te se bavi što poslom oko spašavanja okoliša što glumom u pokojem filmu. Hugh Jackman ove godine glumi u posljednjem dijelu sage o Wolverineu, 'Loganu', koji u naša kina dolazi početkom ožujka, dok je Ryan Reynolds zabavljen svojim nastavkom izvrsnog prošlogodišnjeg filma, 'Deadpool'. Tema: FILM 