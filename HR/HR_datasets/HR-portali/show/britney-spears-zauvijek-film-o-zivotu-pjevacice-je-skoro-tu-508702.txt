Premda je imala burnu povijest, Britney Spears ne odustaje. 'Britney Ever After' prati uzbudljivu i burnu priču oko njezinog uspona do vrha, neslavnog pada s te točke te do ponovnog uzleta u pop visine. Jedna od prvih stvari koje i možete vidjeti u ovom foršpanu jest upravo ono što je mnoge natjeralo da posumnjaju u njezino mentalno zdravlje. Naime, kako se možda sjećate, 2007. godine Britney se pojavila u javnosti posve obrijane glave, nakon što je objavljeno da je otišla iz klinike za rehabilitaciju od droge nakon samo jednog dana. U glavnoj je ulozi Natasha Bassett kao pop ikona, dok se u drugim ulogama nalaze Clayton Chitty kao nezaobilazni Kevin Federline i Nathan Keyes u ulozi Justina Timberlakea. 'Britney Ever After' producira zloglasna producentska kompanija Asylum Entertainment za TV kuću Lifetime. Steve Michaels, Jonathan Koch i Joan Harrison su producenti, dok je Leslie Libman preuzela ulogu redateljice po scenariju Anne-Marie Hess. Pogledajte foršpan FIlm će svoju premijeru imati sredinom veljače. Tema: FILM 