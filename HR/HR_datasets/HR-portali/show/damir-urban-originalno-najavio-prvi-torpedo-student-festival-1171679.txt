Ove subote, 27. svibnja, u Zagrebu se po prvi puta održava atraktivni Torpedo Student Festival, potpuno besplatni festival koji će ugostiti vrhunska domaća glazbena imena. Glavni izvođač festivala, Damir Urban, osim glazbenog, dao je i likovni doprinos, pa je za nekolicinu fanova, izvrsnih studenata, oslikao unikatne majice koje će ih još dugo podsjećati na Torpedo Student Festival. Osim nastupa koji će održati Damir Urban & 4, na glavnoj pozornici očekuju nas i Dječaci, kao i dvojac Vanillaz, Krešo i Žuvi, Radio Luksemburg te band Plastic Knives. Brojni ljubitelji elektronske glazbe također će doći na svoje, i to na We love sound flooru, gdje će nastupati respektabilni DJ-i: Andrea Ljekaj, Bronski, Pips, Mate Čeko i Marin Biocic. Torpedo Student Festival osim što će biti besplatan, ima još jednu inovaciju, do sada neviđenu među festivalima u regiji – korištenje modernih tehnologija u aktivaciji posjetitelja. To znači da će posjetitelji skidanjem besplatne Torpedo aplikacije dostupne na Google playu i App Storeu moći besplatno ući na festival, ali i kasnije ostvariti niz popusta prilikom posjeta drugim zabavno - kulturnim lokacijama. „Podržavam sva nastojanja da se kultura i glazba približe svima koji ih žele konzumirati. Festivali ponekad znaju biti dosta skupi, stoga mi je drago da postoje i ovakvi, koji su za svoje posjetitelje besplatni. Majicama sam odlučio nagraditi nekolicinu odličnih studenata, želio sam im istovremeno pokloniti nešto što će ih podsjećati na prvi Torpedo Student Festival.“ – izjavio je Damir Urban.