Na pješčanoj plaži u Miamiju znatiželjni obožavatelji jedva su prepoznali Rickyja Martina (45), koji se grlio s Edgarom Ramirezom (40). Pjevač je snimao kadrove treće sezone 'American Crime Story' u kojoj igra Talijana Antonija D’ Amica, dugogodišnjeg partnera Giannija Versacea, za kojeg je dizajnirao sportsku liniju odjeće. Za tu je prigodu Ricky potamnio kosu te nabio sunčane naočale, a setom je šetao u crnim hlačama visokog struka kakve su se 'furale' devedesetih. Modnog dizajnera upucao je 27-godišnji Andrew Cunanan ispred njegove kuće u Miamiju 1997., a zatim je počinio samoubojstvo. Nakon dizajnerove smrti poznati brend preuzela je Giannijeva sestra Donatella, koju će u seriji o Versaceovu ubojstvu tumačiti Penelope Cruz. Giannija će utjeloviti bivši novinar Edgar Ramirez. Dok su snimali scenu poljupca, Ramirez i Martin izuli su cipele te ušli u plićak. Tad se pjevač približio partneru, obgrlio ga oko struka i poljubio. Nakon višesatnog snimanja obojica glumaca bili su premoreni pa su tražili da ih sa seta u hotel prevezu golf autićem. 