Glumac Colin Firth i njegova supruga Livia Giuggioli svoju djecu odgajaju tako da budu skromna. Stoga su sinove Lucu (11) i Mattea (9) naučili da nose već nošenu, ručno prekrojenu i zakrpanu staru odjeću. Livia, dizajnerica koja ima i svoju modnu marku Livia Firth Design, kaže: – Znam da je čarapu koja ima rupicu većini ljudi najlakše baciti. Ja to ne radim. Krpam čarape i potkošulje radije nego da djeci odmah kupujem nove. A običaj mi je i prekrojiti staru odjeću u nove nosive predmete. Još jedna od sitnica kojima se njihova obitelj voli baviti jest uživanje u pidžama partyjima umjesto da djecu čuvaju dadilje, a ona i Colin idu na noćne zabave i u klubove. – Pokušavamo živjeti zeleno, sve recikliramo i uživamo vrijeme provoditi u prirodi. Noćni klubovi za nas ne postoje – kazala je za The Sun Livia.