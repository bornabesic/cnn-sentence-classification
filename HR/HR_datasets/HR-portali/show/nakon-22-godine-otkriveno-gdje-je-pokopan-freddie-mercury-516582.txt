Freddie Mercury preminuo je 1991. godine, no njegov grob ostao je nepoznanica. Mercury je nakon smrti kremiran, a posljednja mu je želja, naime, bila da se ne otkrije mjesto gdje je položen njegov pepeo. No, nakon 22 godine čini se da je ono ipak otkriveno. Za njegovo posljednje počivalište znala je samo njegova zaručnica Mary Austin. Pjevač, čije je pravo ime Farrokh Bulsara, podrijetlom je iz Zanzibara i uvijek se nagađalo da je ondje i pokopan. No, u zapadnom Londonu na groblju Kansal Green otkrivena je nadgrobna ploča za koju se sumnja da je upravo posljednje počivalište pjevača Queena, piše channel24. "U spomen na Farrokha Bulsaru, 5. rujna 1946. – 25. studenog 1991. Uvijek ću biti blizu tebe, ljubavi moja. M", piše na nadgrobnoj ploči zbog čega se sumnja da je ona upravo njegova jer se datumi smrti i rođenja poklapaju. S obzirom na to da je natpis na ploči potpisan inicijalom M., pretpostavlja se da ju je postavila upravo njegova bivša zaručnica. >> Tri dueta M. Jacksona i Freddija Mercuryja uskoro će biti objavljeni 