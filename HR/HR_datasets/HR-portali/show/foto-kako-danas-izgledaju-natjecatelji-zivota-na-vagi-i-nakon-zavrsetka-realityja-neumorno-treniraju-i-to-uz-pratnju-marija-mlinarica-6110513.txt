Kandidati TV showa ‘Život na vagi’ i dalje neumorno treniraju. Darjan, Gabrijela, Katarina i Krolo redoviti su posjetitelji treninga Marija Mlinarića koji se održavaju na Jarunu. Magistar kineziologije Mario Mlinarić, koji je imao ulogu jednog od trenera u emisiji ‘Život na vagi’, od 8. svibnja do 8. lipnja na zagrebačkom Jarunu, svaki dan od 18 sati, održava besplatne treninge u sklopu projekta ‘Uz Pablo budi fit & that's it’ i upozorava da redovito vježbanje ne utječe samo na izgled nego i na zdravlje čovjeka, piše RTL. Kako je rekao, za sunčanih dana posjeti ih preko 1000 ljudi, a kad je loše vrijeme dođe od 500 do 700 osoba. Odaziv ga je iznenadio: ‘Drago mi je da su ljudi prepoznali vrijednost naših treninga. Treninzi su prilagođeni svima. Postepeno doziramo opterećenje koje naravno kontroliramo.’ Mlinarić kaže da nije jednostavno voditi tisuću ljudi, posebno jer se razlikuju po dobi i spolu, a samim time po snazi i kondiciji: ‘ Imamo muškarce i žene svih dobnih skupina. Treba takav trening dobro iskoordinirati ukoliko želiš postići rezultate i da svi budu zadovoljni. Međutim, najvažnije od svega je raditi posao koji voliš i biti okružen pozitivnim i stručnim ljudima. To sudionici naših treninga znaju i osjećaju. Moji kolege, magistri kineziologije, ovdje se maksimalno trude pomoći svakom čovjeku. Stručni su i znaju svoj posao. Utoliko je i meni lakše. Zaista cijenim njihovu pomoć i pozitivan stav.’ RTL RTL   RTL Za RTL je ispričao s kojim se problemima ljudi najčešće bore kad su kilogrami u pitanju - prehrana, kakvi im treninzi odgovaraju i kako sve to uskladiti sa svakodnevnim obavezama. Projekt ‘Uz Pablo budi fit & that's it’ postoji već nekoliko godina s ciljem da se ljude osvijesti i pokrene prema pozitivnim i zdravim životnim navikama. Na pitanje kako netko u dva tjedna uspije izgubiti 7 do 8 kilograma, Mlinarić kaže: ‘Kako? Trenirajući! Usto se drže plana i programa prehrane koji im zadajemo. Svako tijelo reagira drugačije. U cijeloj ovoj priči zaista nije primaran gubitak kilograma. Prosjek je 3-10kg u deset treninga, no bitno je to da su ljudi okrenuli novu stranicu u životu te da su zadovoljni sami sa sobom.’ RTL RTL RTL