Brza i žestoka obitelj još jednom se našla na udaru svojih neprijatelja. No ovaj put nisu u pitanju obični vozači, već naša ekipa mora preživjeti napade neprijatelja koji su i te kako opasniji od dosadašnjih. U jednoj od najduljih filmskih franšiza, obitelj koju je toliko dugo vodio Vin Dieselov patrijarh Dominic Toretto sukobit će se s protivnicima na dvije fronte. Na jednoj, Domova supruga Letty (Michelle Rodriguez), dok je na drugoj misteriozna Cypher (Charlize Theron), za koju su rekli da je najopakija zločinka koju je ovaj serijal ikad vidio. Iako su mislili da će sve dobro proći na njihovom medenom mjesecu, Dom i Letty ponovno su uvučeni u svijet visokooktanskih utrka. Ali niti ostatak ekipe neće moći voditi normalan život nakon što su oslobođeni optužbi. Ekipa brzih i žestokih vozača se ponovo okuplja pred zadatkom kakav nikada ranije nisu imali. Oprema je jača, auti su brži, a ekipa nabrijana do krajnjih granica. Vin Diesel, Dwayne Johnson i Michelle Rodriguez predvode zvjezdanu ekipu, a uz njih se i u ovom nastavku pojavljuju još i Ludacris, Tyrese Gibson i Jason Statham. Po prvi puta ćemo gledati i Charlize Theron, oskarovku Helen Mirren i novu zvijezda Scotta Eastwooda. 'Brzi i žestoki 8' u naša kina stižu 13. travnja, u distribuciji Blitza. Tema: FILM 