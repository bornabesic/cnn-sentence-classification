Britanski glazbenik Sting ne otkriva lako svoje mane, no u svojoj 60. godini priznao je jednu zbog koje ima veliku grižnju savjesti. Smatra da nije dobar roditelj. – Ne mogu reći da sam dobar otac. Prije sam putujući glazbenik nego roditelj. No svaku svoju obvezu, posebno onu roditeljsku, shvaćam vrlo ozbiljno što znači da, ako me djeca trebaju, ja sam uvijek tu za njih. – Što su djeca starija, njihovi su problemi mnogo zanimljiviji. Nisam stručnjak za malu djecu, ali većima mogu pomoći, mogu razgovarati s njima o smislu života, to je zabavno – kaže Sting koji iz dva braka ima šestero djece. – Nisam osoba koja može dugo biti na jednom mjestu, ali nakon svega uvijek se volim vratiti u svoje obiteljsko utočište. Važno mi je da znam kako me moja me moja obitelj negdje čeka. To me smiruje na putovanjima, bez njih bih poludio – kaže Sting dodavši da supruga Trudie i djeca imaju razumijevanja za njegova "bježanja". Navikli su na "tatine izlete".