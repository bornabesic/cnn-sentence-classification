Dok se cijeli nostalgični svijet posljednjih dana okupljao u Kumrovcu, kako bi pred rodnom kućom Josipa Broza proslavio rođendan neprežaljenog vođe, Ava Karabatić uputila se u suprotnom smjeru, prema Beogradu i posljednjem počivalištu maršala u tamošnjoj Kući cvijeća. Ava ne bi bila Ava da se pritom nije i prigodno odjenula, u pionirsku opravu od glave do pete. Sve je bilo tu, suknjica, bijela košuljica i crvena marama. Jedino je, koliko se može vidjeti - a prilično se dobro vidi - pritom zaboravila staviti grudnjak. Avu je, priznaje ona na svom Facebook profilu, oduvijek privlačila "enigma Tito". - Zanimalo me tko je taj lik o kojemu moji roditelji pričaju s toliko ljubavi. Sada želim istražiti sve o njemu. Još ima toliko nepoznanica. Je li bio samo jedan Tito je tek jedna od njih, sročila je Ava uz galeriju fotografija.