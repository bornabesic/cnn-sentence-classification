Sinoćnju svečanu premijeru filma 'Batman v Superman: Zora pravednika' nisu propustili brojni poznati Hrvati, pa su tako na premijeri bili Ivan Šarić, Korana Gvozdić, Saša Lozar, dobitnik Večernjakove ruže Dalibor Petko, Domagoj Jakopović Ribafish, Pero Radojčić Bizzo, poznati fotograf Damir Hojka, Nenad Korkut, Zoran Pribičević, redatelj i koreograf, a odnedavno i kuhar Igor Barberić te mnogi drugi. Premijeru je posjetio i sam Batman koji je pozdravio publiku prije filma. Gosti premijere mogli su uživati u kokicama koje je osigurao partner premijere ISKON i koktelima koje je radio pravi koktel majstor s pićem Jameson. Supermana je po drugi put utjelovio Henry Cavill, a Batmana po prvi put Ben Affleck. Redateljsku palicu preuzeo je Zack Snyder, a u filmu ćemo gledati i Amy Adamas kao Lois Lane, Jasona Momoa kao Aquamana, Gal Gadot kao Wonder Woman i Jesseja Eisenberga kao Lexa Luthora.  Na filmskim kanalima CineStar TV Channels zavirite iza kamere filma i pogledajte atraktivne materijale o filmu, kako je sniman, intervjue s glumcima i redateljem, filmske vijesti i još mnogo više. Film se u distribuciji Blitz film i video, u našim kinima, pretpremijerno otvara danas, a redovne projekcije kreću od 24. ožujka. Tema: FILM 