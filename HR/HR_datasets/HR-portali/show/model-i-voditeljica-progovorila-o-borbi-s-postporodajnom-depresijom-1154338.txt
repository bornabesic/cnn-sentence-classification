Model i TV voditečjica Chrissy Teigen prvi je put javno progovorila o postporođajnoj depresiji, nakon što je lani u travnju rodila kćerkicu Lunu. Supruga pop zvijezde Johna Legenda kazala je kako je imala velikih problema s bolovima u leđima i zglobovima, baš kao i s borbom s apetitom i radnim obvezama. U otvorenom pismu za US Glamour kazala je kako je u prosincu otrkrila da ima postporođajnu depresiju, te je odlučila progovoriti kako bi dala do znanja javnosti da se to stanje može dogoditi svakom. Kako je kazala, dugo vremena nije mogla izaći iz kuće, nego bi se zatvarala u mračnu sobu. Četiri mjeseca nakon poroda vratila se na TV, vodeći show "Lip Sync Battle", i onda je shvatila kako nije ista kao i prije. - Imala sam sve što je potrebno da budem sretna, a opet, nisam se tako osjećala. Praktički, svi oko mene su znali da je to postporođajna depresija, a ja sam shvatila tek u prosincu. Do tada sam odbijala i pomisao na to, smatrajući kako je sve u redu - napisala je Teigen, koja je poznata kao jedna od rijetkih javnih osoba koja na društvenim mrežama dijeli svoje osobne probleme, te razmišljanja o politici, hrani i društvenim problemima. - Razlog zašto mi je toliko dugo trebalo da priznam kako imam problem je što sam bila sebična, te odbijala priznati da mi je teško, jer sam imala svu potrebnu pomoć : Johna, mamu i dadilju koja živi s nama - dodala je Chrissy i priznala kako sad uzima antidepresive. - Ne želim se pretvarati kako znam sve o postporođajnoj depresiji, jer ona moža biti drukčija od osobe do osobe. No, jednu stvar znam. Puno pomaže samo pričati o tom problemu - napisala je Teigen i dodala kako se zahvaljuje svima na podršci. I'll just say it: I have post partum depression. So much love to @glamourmag for letting me share something that was eating me up inside for months and months. One of the most amazing things about social media is the ability to interact candidly with friends and fans and it felt so weird knowing what I was going through but not really feeling like it was the right place to speak on it. I've always felt genuinely close to all of you and I'm insanely relieved you now know something that has been such a huge part of me for so long. My full essay is on the @glamourmag bio. ❤ A post shared by chrissy teigen (@chrissyteigen) on Mar 6, 2017 at 9:24am PST >>Chrissy Teigen i John Legend romantičnim videom dokazuju da su obični ljudi >>Poznata manekenka ovom je fotografijom pokazala kako se ne srami svog tijela 