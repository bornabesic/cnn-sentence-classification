Atraktivne i seksipilne Učiteljice Matea, Ana i Silvija vrijeme između brojnih koncerata iskoristile su za put u Rumunjsku gdje su spojile ugodno s korisnim. Nakon što su nedavno cijelu regiju šokirale svojim aktualnim singlom ‘Šok’ cure su pripremile novu, potpuno drugačiju glazbenu priču. Riječ je o baladi naziva ‘Dunav’ u kojoj su se predstavile u drugačijem svjetlu. Cure za ‘Dunav’ kažu kako je ovo do sada njihova najemotivnija pjesma. Učiteljice su se u zemlju poznatu po Vladu Tepešu i vampirima uputile kako bi snimile video spot za spomenutu pjesmu, koja nam dolazi iz provjerene glazbene radionice autorskog dvojca Bačić i Dragojević. Dušan Bačić potpisuje glazbu i tekst, dok su aranžman i produkcija djelo Bojana Dragojevića. Prekrasni kadrovi netaknute prirode i lijepog plavog Dunava u Rumunjskoj, prpošne Učiteljice neće pamtiti po još jednom bezbrižnom snimanju. Naime, tijekom cjelodnevnog snimanja cure su imale problema sa malenim životinjama, koje su im se zavukle pod haljine i ostavljale ugrize po cijelome tijelu. Takav podsjetnik na Rumunjsku kasnije su danima prepričavale i sanirale raznim kremama i kozmetičkim tretmanima. Video spot, odlično raspoložene, nasmijane i uvijek zavodljive Učiteljice snimile su na atraktivnim lokacijama u Rumunjskoj u režiji Vedada Jašarevića, koji sa curama ima uspješnu suradnju. ‘Veliki je izazov snimiti spot, poslije spota ‘Generale’ sa Severinom koji broji 34 milijuna pregleda na YouTube-u. Iz tog razloga toliko se trudimo oko novih spotova i želimo se našoj publici prikazati u najboljem svjetlu. Stoga smo otišle čak i u Rumunjsku!’, kažu cure iz benda. Video spot ‘Dunav’ pogledajte ovdje, a novi singl moći ćete poslušati uživo na jednom od nadolazećih koncerata: 03.02. Ptuj, fašnik, Slovenija 06.02. Nova Gorica, Club NG, Slovenija 12.02. Zlatar Bistrica, Diskoteka Luna, Hrvatska 08.03. Centar za kulturu Čakovec, Dan žena, Čakovec Autor glazbe: Dušan Bačić Autor teksta: Dušan Bačić Autor aranžmana: Bojan Dragojević Glazbeni producent i tonski snimatelj: Bojan Dragojević