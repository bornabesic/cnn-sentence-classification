2Cellos su objavili „Game of Thrones” (tema iz hit serijala “Igra prijestolja”), prvi singl  s nadolazećeg albuma „Score“. Pjesmu prati i upravo objavljen, sjajan spot u režiji Darka Drinovca. Uz predivnu glazbu 2Cellos, spotom dominiraju i vizure Dubrovnika koje oduzimaju dah. - Spot smo snimali u prekrasnom Dubrovniku, na mjestima gdje je snimana Igra prijestolja. Drago nam je što kroz spotove imamo priliku prikazati cijelom svijetu ljepote Lijepe naše, ovog puta ljepotu Dubrovnika za koji smo posebno vezani i zbog Lukine obitelji - kaže Stjepan Hauser. Novi album izlazi 17. ožujka Osim što su 2Cellos veliki fanovi poznatog serijala, ovim su spotom ujedno najavili i izlazak novog albuma „Score“ (Portrait/Sony Music Masterworks)! Album izlazi 17. ožujka, a uključuje 14 tema iz poznatih filmskih hitova. Uz temu iz Igre Prijestolja, album uključuje skladbe iz poznatih filmova, primjerice: “My Heart Will Go On” iz Titanica,  “For the Love of a Princess” iz Hrabrog srca, “May It Be” iz Gospodara prstenova,  “Now We Are Free” iz Gladijatora, “Moon River” iz Doručak kod Tiffanyjya i druge, a snimali su ga s Londonskim simfonijskim orkestrom. - Uvijek nam je bila velika želja svirati filmsku glazbu i tko bi rekao da ćemo jednog dana snimiti cijeli album uz najbolji orkestar na svijetu! Obožavamo filmsku glazbu, a na albumu predstavljamo neka od nama najdražih djela i nama omiljene filmske skladatelj -  poručuju Luka i Stjepan. >>2Cellos odali počast Freddieju Mercuryju