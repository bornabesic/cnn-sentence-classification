Žanamari je najavila povratak u pop vode na velika vrata s novim hitom “U ratu i ljubavi” na kojem gostuje r’n’b diva Aleksandra Kovač. Autor pjesme je Žanamari, a produkciju pjesme i spota potpisuje njena vlastita producentska kuća V.R.H. Productions. “Sve je počelo s ljubavnom boli moje prijateljice s kojom već toliko dugo suosjećam da sam joj na kraju posvetila pjesmu. Baš zato sam željela da se u pjesmi pojavi i prijateljica koja je tu kad najviše boli, da te trgne i vrati ti samopouzdanje. Za tu ulogu pozvala sam Aleksandru Kovač jer sam prije svega oduvijek bila oduševljena njezinim vokalom i izričajem, a za ovu pjesmu mi je baš trebala jedna jaka ženska energija koju ima Aleksandra. Jako sam sretna što je s entuzijazmom pristala biti dio ove girl power priče.” kaže Žanamari, a s jednakim žarom i Aleksandra komentira ovu novu suradnju: "Nakon izlaska moje nove pesme "Ljubav" koju sam snimila u duetu sa Markom Toljom i odlicnih kritika širom regiona, dobila sam poziv od moje drage prijateljice Žanamari da učestvujem u njenom novom hitu, kojim se vraća u pop/R&B vode, koje joj, po mom mišljenju, najbolje leže. Svežina pesme, Žanini fantastični vokali i produkcija koja odiše kvalitetom su bili odlučujući u mojoj odluci da otpevam deonicu njene zabrinute prijateljice koja ima što šta da joj kaže i posavetuje je u ljubavnim problemima. Pesma "U ratu i ljubavi" odiše pravom ženskom energijom, i poručuje damama da prvo vole i poštuju sebe i da se bore za pravu ljubav! Najbitnije je da smo mi žene uvek tu jedna za drugu, da se međusobno podržavamo i radimo na tome da budemo sretne, uspešne, edukovane i samostalne, jer ćemo tako biti najbolje i za svoje porodice i društvo u kome živimo!" U spotu za navedenu pjesmu Žanamari dočarala je pravu žensku snagu i senzualnost te namjerno izazovnim izdanjem i stavom pokazala muškarcu iz priče što je izgubio. “Spot je snimljen na predivnoj luksuznoj lokaciji u kako ja volim reći hrvatskom Beverly Hillsu, a radi se o Villi Prestige u Bastu. Žene, i kad patite - patite sa stilom (smijeh)” komentira Žanamari. “Osim toga imam sreće da radim s divnim i talentiranim ljudima s kojima sam pokrenula vlastitu producentsku kuću V.R.H. Productions - za glazbenu i video produkciju. V.R.H. ekipu čine moj muž Mario Perčić kao redatelj i glazbeni producent, naš dragi prijatelj i snimatelj Darko Vuković te moj dugogodišnji prijatelj i producent Dejan Orešković. Zajedno smo napravili meni osobno najkvalitetniji visoko budžetni spot u karijeri.” >> Naučila sam da najbolje funkcioniram pod stresom 