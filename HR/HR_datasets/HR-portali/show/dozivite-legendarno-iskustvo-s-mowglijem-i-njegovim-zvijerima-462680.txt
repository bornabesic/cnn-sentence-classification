Najnoviji televizijski foršpan za novu ekranizaciju 'Knjige o džungli' pokazuje nam da je velika većina životinja na Mowglijevoj strani i da ga vole kao pravog prijatelja. Mowglija u ovoj verziji glumi Neel Sethi, u svojoj prvoj ulozi, a podršku mu pruža stvarno zvjezdana postava. Zmiji Kaa tako glas daje neodoljiva Scarlett Johansson, dok je Idris Elba svoj glas dao okrutnom tigru Shere Khanu. Bill Murray je odabran kao glas veselog medvjeda Balooua, a Ben Kingsley utjelovio je njegovu prijateljicu, pumu Bagheeru. U sporednim ulogama pojavljuju se Christopher Walken kao King Louie, Lupita Nyong’o u ulozi Rakashe i Giancarlo Esposito kao Akela. Film, koji je očigledno hibrid između knjiške verzije i originalnog Disneyevog animiranog filma iz 1967. godine, već je oduševio mnoge zbog svojeg prekrasnog izgleda. Čini se da prave ljubitelje filmske umjetnosti čeka jedno nevjerojatno iskustvo. Kako je najavljeno, ova ekranizacija ‘Knjige o džungli’ u kina bi mogla stići oko Uskrsa 2016. godine. Tema: FILM 