Rock legende The Rolling Stones objavile su na svom Twitter profilu i YouTubeu kako će sutra biti obznaniti informacije o svom novom albumu, prvom nakon punih 11 godina, kada je izašao hvaljeni album "A Bigger Bang". Stonesi su stavili kratki video u trajanju od 10 sekundi, ispod kojeg piše "coming october 6" (dolazi 6. listopada). Na videu se vide Mick Jagger, Keith Richards i ostatak benda kako sviraju pjesmu s jakim blues štihom. Don Was, producent koji zadnja dva desetljeća radi sa Stonesima, kazao je kako će grupa izdati album obrada blues standarda iz Chicaga poznatih glazbenika kao što su Howlin’ Wolf, Little Walter i drugi. Po njegovim riječima, album bi trebao izaći u prosincu. Autentični blues zvuk – Snimili su album za samo tri dana s običnim mikrofonima i bez puno produciranja u studiju, kako bi dobili što autentičniji zvuk – kazao je Was za francuski Le Figaro. Zanimljivo je da se na blues seansama u studiju u zapadnom Londonu sa Stonesima našao i Eric Clapton, koji u susjedstvu studiju snima svoj album. Nakon što je snimka njihovog koncerta "Havana Moon" s Kube dobro prošla u svjetskim kinima, ovaj će dokumentarac izaći na DVD-u 11. studenog. >>Velika zainteresiranost za projekciju povijesnog koncerta ''Havana moon – The Rolling Stones Live in Cuba''