Hollywood je stroj koji smatra glumice majmunicama i želi ih se riješiti ako pokažu pamet, rekla je glumica Salma Hayek u utorak, u okršaju s američkom filmskom industrijom.  Na okruglom stolu organiziranom na marginama filmskog festivala u Cannesu, glumica i producentica napala je nasilje i mačizam Hollywooda gdje se mlade glumice tretiraju kao igračke. "Oni kažu 'pronađite mi majmunicu' i možda ćemo zaraditi. Potom shvate da majmunica zna brojiti i kažu 'otarasite je se'", kazala je meksička glumica libanonskih korijena. "Točno je, ako ste zgodni, da možete lakše dobiti uloge", rekla je, ali i dodala da je nevjerojatno da se smatra kako su glumice nužno glupe ako su lijepe. Strateška je pogreška, ocjenjuje 50-godišnja glumica, ne uzimati u obzir ekonomsku moć ženske publike. "Oni ne shvaćaju važnost ženske publike. Toliko smo dugo zanemarivane da i ne znaju što volimo vidjeti na ekranima", dodala je