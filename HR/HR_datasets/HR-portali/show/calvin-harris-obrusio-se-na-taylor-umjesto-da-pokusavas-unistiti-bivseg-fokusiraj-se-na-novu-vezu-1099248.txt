Škotski DJ Calvin Harris bez dlake na jeziku obrušio se na svoju bivšu djevojku Taylor Swift nakon što je konačno potvrđeno da je upravo ona napisala njegovu novu pjesmu 'This Is What You Came For'. Taylor je pjesmu napisala pod u tajnosti pod pseudonimom Nils Sjöberg iz straha da će činjenica da su zajedno radili na pjesmi zasjeniti samu pjesmu, potvrdila je nedavno glasnogovornica pjevačice. Upravo zbog toga sada već bivši partneri dogovorili su se da će pjesmu Calvin snimiti s Rihannom. No nakon što je u jednom intervjuu rekao kako nikada ne bi surađivao s Taylor, pjevačica se očito naljutila, a nedugo nakon toga par je i prekinuo. U seriji tweetova Calvin je potvrdio da Taylor stoji iza velikog hita nakon čega je i sam priznao da ga boli to što je razotkrila njihovu tajnu. -Ona je odličan tekstopisac i rasturila je kao i obično. No, ja sam napisao glazbu, producirao pjesmu, aranžirao ju i popeglao vokale. I ispočetka je ona bila ta koja je htjela da sve ostane tajna, otuda pseudonim. Boli me to što su ona i njezin tim spremni otići toliko daleko i u ovom trenutku pokušavaju od mene napraviti negativca- iskren je bio DJ koji je svojoj bivšoj ljubavi uputio i jedan savjet. -Ako si sretna u svojoj novoj vezi, trebala bi se fokusirati na nju umjesto da pokušavaš uništiti svog bivšeg dečka jer nemaš pametnijeg posla. Znam da trenutno nisi na turneji i trebaš nekog novog za potkopati kao Katy, ali ja nisam taj tip, sorry. Neću to dozvoliti - napisao je Calvin aludirajući na njezinu svađu s Katy Perry. -Molim te fokusiraj se na pozitivne aspekte svog života jer si zaslužila odličan život- zaključio je Harris za kraj. Taylor za sada mudro šuti, no sigurni smo da neće dugo trebati da jednakom mjerom uzvrati slavnom DJ-u. >>Dva tjedna nakon prekida utjehu pronašla u slavnom glumcu 