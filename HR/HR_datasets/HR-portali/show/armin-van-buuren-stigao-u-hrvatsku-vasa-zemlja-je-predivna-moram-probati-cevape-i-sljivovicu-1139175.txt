Svjetska DJ zvijezda i predvodnik sutrašnjeg novogodišnjeg slavlja u Areni Zagreb Armin Van Buuren stigao je iz Dubaija u Zagreb. Nakon senzacionalnog partyja u klubu White pred tisućama rasplesanih gostiju, Armin se odmah uputio prema Zagrebu u koji je stigao u kasnim poslijepodnevnim satima. Iako umoran od cjelodnevnog putovanja, u maniri jednog od najboljih svjetskih DJa i miljenika milijuna diljem svijeta poslao je poruku hrvatskim fanovima. - Sretan sam što sam ponovno u Hrvatskoj. U Zagrebu sam prvi puta i jedva čekam vidjeti grad. Vaša je zemlja predivna. Ljetovao sam i privatno ovdje sa suprugom koja je često boravila u Hrvatskoj. Dala mi je savjet prije dolaska da obavezno moram probati ćevapčiće i šljivovicu! - izjavio je po dolasku dobro raspoložen Armin. - U Areni Zagreb nas očekuje pravi spektakl. Zajedno ćemo ući u 2017. godinu i pozivam vas sve da nam se pridružite u velikom slavlju! - dodao je.   Armin Van Buuren za manje od 24 sata Zagreb i Hrvatsku će u Areni Zagreb uvesti u 2017. godinu. Velika je ovo čast i posebna prigoda s obzirom da su samo pet svjetskih gradova, uz Zagreb, domaćini ovako velikih partyja uz DJ zvijezde i elektronsku glazbu za doček. DJ MAG proglasio je zagrebački party jednim od najboljih u svijetu. Armin je jedan od najboljih DJ-a današnjice. Čak je četiri puta u posljednjih deset godina proglašen najboljim DJ-em svijeta prema izboru čitatelja prestižnog magazina DJ MAG. Za Božić je proslavio 40 godina, a u Zagrebu slavi 15. godišnjicu emisije A State of Trance koju obilježava ovog tjedna. Kolika je Arminova popularnost diljem svijeta govori i podatak da su posljednjih godina svi njegovi nastupi rasprodani, a oni u njegovoj rodnoj Nizozemskoj rasprodani su ove godine u roku od 15 minuta. Na zagrebačkom novogodišnjem dočeku upravo će Armin imati najduži set koji će trajati puna tri sata. Arena je spremna za Zagreb 360° New Year's Eve spektakl na kojem se očekuju tisuće gostiju iz cijelog svijeta. Ulaznice za sutrašnji spektakl prodane su u više od 60 zemalja svijeta čiji su državljani upravo Zagreb odabrali za novogodišnju destinaciju, a očekuje se i slijetanje prvog privatnog aviona iz Južne Koreje. Impresivna pozornica kvadrature 300 m2 teška je čak 90 tona. LED ekran na njoj veličine je 150 m2, postavljeno je 300 svjetlosnih uređaja te više od 100 zvučnika snage 100 kilovata. Sve navedeno ukazuje kako će otvaranje prvog dana Croatia Winter Music Festivala biti spektakl za pamćenje. Na Zagreb 360° New Year's Eve nastupaju David Gravell (19:00-20:30), Julian Jordan (20:30 – 22:00), Sander van Doorn (22:00-23:30), Armin Van Buuren (23:30 – 2:30), MOTi (2:30 – 4:00) te Juicy M (4:00-6:00). Festival se održava u organizaciji Adria MM (vlasnik licence za ULTRA Europe), u suradnji s Gradom Zagrebom, Turističkom zajednicom Grada Zagreba i vodećom turističkom agencijom Atlas. Ulaznice za sve dane Croatia Winter Music Festivala dostupne su za kupnju online putem www.ticketshop.hr te putem prodajnih mjesta partnera, među kojima su i Atlas prodajna mjesta te Tisak Media. Karte su u prodaji u nekoliko kategorija, a cijene za Zagreb 360° New Year&#39;s Eve se kreću od 100,00 kn za 3. kat dvorane do 2.000,00 kn za VVIP zonu, odnosno restoran. Upiti za VIP i VVIP karte mogu se slati na vip@ultraeurope.com Cijene za ostale dane kreću se od 50,00 kn do 380,00 kn (VIP). Cijene po kategorijama i danima mogu se pronaći na www.croatiawintermusicfestival.com. >> Elektro je zabava za sve, dobne granice ne postoje 