Upozorenje - ako ste ljubitelj knjiga i serije o serijalu 'Pjesma leda i vatre', tj. 'Igra prijestolja', slike koje se nalaze iza ovog upozorenja bi vam mogle pokvariti daljnje uživanje u serijalu. Premda smo već pogledali šest sezona serija (a pročitali samo pet knjiga), originalno je autor cijele sage o Starkovima, Lannisterima i ostalim velikim kućama Westerosa zamislio samo trilogiju. Slike koje su procurile u javnost pokazuju pismo kojeg je autor napisao davne 1993. godine, u kojem opisuje kako bi on razvio tu trilogiju. I dok je originalno pismo značajno različito od onoga što smo vidjeli u knjigama odnosno seriji, ipak možemo reći da je jedan dio ostao istinit. Jasno, pričamo o likovima za koje se nimalo ne moramo bojati, tj. o onima koji će sve preživjeti. Tako su na popisu 'preživjelih' davne 1993. godine bili Daenerys Targaryen, Arya Stark, Jon Snow, Bran Stark, i Tyrion Lannister. Iako se stvari uvijek mijenjaju u 'Igri prijestolja', sudeći prema do sada viđenom, rekli bismo da ti likovi i dalje imaju poprilično kvalitetne šanse da vide kraj serijala. Pogledajte Martinovo pismo u našoj galeriji A kako smo na kraju ove sezone saznali i da je Jon u stvari i iz klana vukova i iz klana zmajeva, posve je moguće da će on i Daenerys postati bračni par, pa zbog tog razloga preživljavaju. Uz to, Bran očigledno može postati 'nova' Trooka vrana, dok Aryja i Tyrion mogu postati novi Kraljevi namjesnici. Što vi mislite? Preživljavaju li ovi likovi još dvije sezone? Tema: FILM 