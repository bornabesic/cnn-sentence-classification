Kako smo do sad uglavnom gledali sukobe između Iron Mana i Kapetana Amerike, bilo je i vrijeme da dobijemo prvi uvid u to što mogu i znaju 'Novi Osvetnici', kako su se prozvali poslije raspada starog tima. Scena počinje s Kapetanom Amerikom, Falconom i Scarlet Witch kako izvode odlično koordiniranu akciju. U videu nije pokazano previše, tako da se ne morate bojati spoilera, no ono što jesmo vidjeli je i te kako dovoljno da možemo reći da nam stiže izvrstan film. Pogledajte video Get More: 2016 MTV Movie Awards, Latest Movie News, Movie Exclusive: 'Captain America: Civil War' - 2016 MTV Movie Awards Jedini čiju akciju nismo još uvijek vidjeli je Paul Rudd u ulozi Ant-Mana. No da se ne bismo osjećali zakinutima, ipak je objavljen isječak s Ant-Manom, u kojem opet vidimo isti humor kojeg smo vidjeli i u filmu o spomenutom superjunaku. Pogledajte video U 'Kapetan Amerika: Građanski rat' Robert Downey Jr. glumi Iron Mana po šesti put i vjerojatno posljednji put, dok će Chris Evans još jednom ponoviti naslovnu ulogu. Sebastian Stan (Winter Soldier), Scarlett Johansson (Black Widow), te Don Cheadle (Warmachine) repriziraju svoje uloge iz prethodnih filmova, a pridružuju im se i Anthony Mackie kao Falcon, Paul Rudd kao Ant-Man te Elisabeth Olsen kao Scarlet Witch. Chadwick Boseman je Black Panther, a atentatora na Kapetana Ameriku, Crossbonesa, glumi Frank Grillo. 'Kapetan Amerika: Građanski rat' u CineStar kina dolazi 05.05. ove godine, za manje od mjesec dana.   Tema: FILM 