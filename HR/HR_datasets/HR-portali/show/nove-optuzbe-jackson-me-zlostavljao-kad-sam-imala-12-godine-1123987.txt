Želeći ostati anonimna, jedna žena jučer je dostavila dokaze da je bila žrtva seksualnog zlostavljanja Michaela Jacksona. Ova četrdesetogodišnjakinja tvrdi da ju je seksualno zlostavljao kada je imala 12 godina i da joj je isplatio više od 900 tisuća dolara da je ušutka. Da bi dokazala da su njezine optužbe istinite, kao dokaz priložila je i niz ljubavnih pisama koje je kao djevojčica primila od Jacksona. U jednom od pisama kralj popa joj piše: "Jako te volim i što više pričam s tobom, volim te još više. Lud sam za tobom."  Jacksona je upoznala 1986. godine kada je s mamom došla u posjet na glazbenikovo imanje. Tom prilikom pozvao ju je u poseban dio kuće koji je zvao dijelom u kojem vladaju slatkiši i tamo ju je počeo ljubiti i dodirivati, ispričala je žrtva. U kontaktu s Jacksonom bila je sljedeće četiri godine i u tom razdoblju on joj je svako toliko isplatio određenu svotu novca u zamjenu za šutnju. Sudu je dostavila i sve potvrde o uplatama Jacksona na njezin račun.  Jacksonova žrtva tužbu je uputila njegovim odvjetnicima želeći da joj isplate odštetu za duševnu bol koju je pretrpjela.