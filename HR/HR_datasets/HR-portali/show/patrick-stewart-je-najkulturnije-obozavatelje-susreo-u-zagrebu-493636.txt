Velikog glumca Patricka Stewarta (76) mnogi obožavatelji 'Zvjezdanih staza' znaju kao kapetana Picarda iz serije 'Zvjezdane staze: Nova generacija' i filmova koji su uslijedili. Kako je prije nekoliko dana bila obljetnica prikazivanja prve epizode 'Nove generacije' (28. listopada 1987.), prisjetimo se intervjua u kojem je kapetan Picard nahvalio Hrvate.  Poznati glumac je u intervjuu, kojeg je dao Jayu Lenou početkom 90-ih, ispričao poprilično interesantnu priču o događaju sa snimanja filma 'Death Train' 1993. godine, s Pierceom Brosnanom u glavnoj ulozi. Tijekom snimanja je glumac otišao u restoran na Gornji grad u Zagrebu, gdje je večerao mirno, bez da ga je itko smetao tijekom večere. Kako je sam objasnio, mislio je da je sama činjenica da je rat u Hrvatskoj spriječila Hrvate da gledaju 'Zvjezdane staze' te da stoga nitko nije obraćao pažnju na činjenicu da on glumi kapetana Picarda. No sve se promijenilo jednom kada je na stol konobar donio salatu oblikovanu kao Entreprise. Rekao je da Hrvati 'imaju stila'. Kako je Patrick nahvalio Hrvate pogledajte u videu Stewart trenutačno radi na filmu 'Wolverine 3', u kojem se vjerojatno po posljednji put pojavljuje kao Profesor X. Tema: FILM 