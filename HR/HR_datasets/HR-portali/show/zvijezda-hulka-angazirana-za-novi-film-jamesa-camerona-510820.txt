Oskarovka Jennifer Connelly angažirana je za nadolazeći film 'Alita: Battle Angel'. Zvijezda uradaka kao što su 'Hulk' i 'Noah' glumit će jednu od negativki nadolazeće filmske adaptacije popularne mange, no njena točna uloga nije poznata. Connelly će na strani negativaca imati pomoć zvijezde iz 'Deadpoola', Eda Skreina, koji je već potvrdio kako će glumiti zlog kiborga Zapana, dok će Mahershala Ali (Luke Cage) također zaigrati jednog od negativaca. Ostali članovi glumačke postave uključuju velika imena kao što su oskarovac Christoph Waltz i Rosa Salazar. Film će producirati James Cameron, a režirati Robert Rodriguez ('Sin City', 'Machete'). Više informacija o filmu donosi IGN Adria. Tema: FILM 