Koliko puta su vam preskupe teretane bile izlika za nevježbanje? Koliko puta vam je izgovor bio da vam je ondje zagušljivo? Toga više nema! Od 8. svibnja možete besplatno vježbati na zagrebačkom Jarunu uz Marija Mlinarića, trenera iz showa 'Život na vagi'. RTL   Programi su besplatni i namijenjeni svim dobnim skupinama, a održavaju se u sklopu projekta 'Uz Pablo budi fit & that's it!', dok je prostor za trening osigurala ustanova Upravljanje sportskim objektima Jarun. Početak je u ponedjeljak, 8. svibnja, u 18 sati na trim stazi (kraj Aquariusa), a treninzi će se održavati svaki radni dan. Vježbačima će biti omogućena i savjetovanja s liječnicima te nutricionistima, što će im osigurati još kvalitetnije treniranje. Uz Mlinarića i druge stručne suradnike moći će se besplatno vježbati čak mjesec dana - do 8. lipnja. Pokrenite se jer zdravlje je ono najdragocjenije što imamo!