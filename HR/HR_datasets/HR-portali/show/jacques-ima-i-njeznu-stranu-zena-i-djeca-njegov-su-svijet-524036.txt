Jacques Houdek (35) rijetko dijeli trenutke iz privatnog života s javnosti, ali ovaj put si nije mogao pomoći. Naime, objavio je  fotografiju s vjenčanja te Brigiti čestitao 10. godišnjicu braka. - Kao da je jučer bilo...Hvala ti za sve ove divne godine, hvala ti na našoj prekrasnoj djeci, volim te zauvijek!!! Večeras u Mileniju pjevam za tebe - napisao je razdragani Jacques, kojemu su u komentarima mnogi obožavatelji čestitali godišnjicu.  Jacques i Brigita imaju dvoje djece, Sofiju (10) i Davida (4).   Pjevač je lani proslavio 35. rođendan, a najljepši poklon dobio je od svoje kćeri. Malena umjetnica nacrtala je njihovu obitelj, odnosno tatu Jacquesa, mamu Brigitu, sebe te mlađeg brata. Sofia, za koju je pjevač rekao da ju je oduvijek zanimala likovna umjetnost više nego glazba, oduševila je Jacquesa, a on je njenu čestitku objavio i na društvenim mrežama.  Uz njenu čestitku, Jacques je sebi poželio 'mira, ljubavi, zdravlja i pozitive' te je čestitao rođendan svima koji ga slave na današnji dan.  Žao mi je što je Željko otišao u zabavne vode. Ja sam ga vidjela kao budućeg Pavarottija, kaže Viktorija Badrov, Jacquesova  bivša profesorica iz zagrebačke Glazbene škole 'Blagoje Bersa', koju je pohađao prije desetak godina. - Dobro mu ide na estradi, ali ja sam ga slušala u klasičnoj glazbi. Bio je sjajan operni pjevač - kaže profesorica Badrov. - Otkad znam za sebe sam pjevao i znao da će scena biti moj život. Iako sam se u srednjoj školi školovao za frizera, i dugo radio kao frizer (pa i danas volim taj posao i sve što je vezano s kreativnošću), znao sam da je glazba moja vokacija i da ću sebe najbolje ostvariti kroz glazbu - rekao je svojedobno. 