Pjevačica i članica žirija 'Zvijezde' Maja Bajamić u mlađim je danima patila od teškog oblika astme i mnogo puta bila hospitalizirana. Za RTL ispričala je sve o teškoj životnoj situaciji s kojom se borila u mlađim danima. - Kao dijete bila samo jako boležljiva, imala sam astmu, pa tako dok su svi trčali i skakali vani, ja ne bih mogla jer mi ne bi bilo dobro, zato sam pjevala i tako sam utažila svoj temperament - rekla je Maja i dodala kako je već u petoj godini otkrila da pati od astme. Pjevačica se s kroničnom upalom dišnih puteva borila dugih deset godina te priznaje da ju je sama ta bolest potpuno osvijestila, jer je kao dijete poželjela biti medicinska sestra, što je u konačnici i završila. - Zahvaljujući toj bolesti, postala sam veliki borac. S time sam živjela i svoju priču nikada nisam htjela dijeliti sa svojim vršnjacima. Jasno se sjećam tog perioda, bilo je to teško razdoblje, uvijek sam pronalazila alternative da nadoknadim trčanje u prirodi“, objasnila je i zaključila kako je upravo zahvaljujući astmi ojačala i razvila svoje socijalne i liderske vještine. Od malena se bavila sportom, a judo joj je, kaže pomogao da ozdravi. - U trenutku kada sam počela trenirati judo, nestala je astma. Izazvala sam tu bolest i sebe samu i pobijedila sam, a moja je obitelj ostala iznenađena. Sedam godina sam trenirala i to me oslobađalo, a najveći uspjeh je što sam uspjela pobijediti ovu tešku bolest-ispričala je za RTL.