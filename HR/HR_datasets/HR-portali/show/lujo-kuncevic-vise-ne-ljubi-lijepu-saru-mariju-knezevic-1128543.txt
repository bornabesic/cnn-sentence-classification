Zvijezda serije “Zlatni dvori”, 26-godišnji Lujo Kunčević, prekinuo je kratku vezu s 20-godišnjom manekenkom Sarom Marijom Knežević. Upoznali su se lani u Dubrovniku, gdje mladi glumac ljetuje u roditeljskoj kući. Ljubav nije planula brzo jer su neko vrijeme bili prijatelji. Nastavili su se družiti i u Zagrebu, kamo se Lujo morao vratiti zbog snimanja serije. Prije dva i pol mjeseca prijateljstvo je preraslo u ljubav, koja je sada završila. – Nema nikakve afere. Sara i ja odlučili smo prekinuti jer jednostavno nije više išlo. Sada smo opet samo jako dobri prijatelji – rekao je Lujo za 24sata, a Sara je dodala da su se možda prerano upustili u ozbiljnu vezu. Možda je odluci pridonijelo i to što Sara uskoro odlazi graditi karijeru u inozemstvo, ili pak što je nedavno provela večer navodno zabavljajući se u društvu popularnog Justina Biebera koji je gostovao u zagrebačkoj Areni. Djevojke koje su bile pozvane na privatno druženje s pjevačem morale su potpisati ugovor o tajnosti prema kojem ne smiju ni s kim dijeliti detalje trenutaka s pjevačem. Pjevača su upoznale u klubu “The Best”, gdje je bio službeni after party nakon koncerta. Zabavljali su se u u VIP dijelu, a pjevač im je rekao da ga je oduševila atmosfera na koncertu.