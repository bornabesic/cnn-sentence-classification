Namrgođeno lice Melanije Trump na inauguraciji svog supruga bilo je povod za brojne rasprave i nagađanja o tome koliko je Slovenka sretna u braku s novim američkim predsjednikom, ali kako god bilo, Prva dama ipak je pokazala da nije od 'kamena'. Melania se na inauguracijskom balu ipak smijala, a čovjek koji je bio zaslužan za to zove se - Jose Medina.On je američki 29-godišnji veteran iz Iraka i upravo je on bio zadužen za ples s Melanijom. Prije toga Slovenka je plesala s Donaldom Trumpom i svi su primijetili da je bila namrgođena i loše raspoložena. Izgledala je kao da joj je dosadno i da želi što prije pobjeći iz dvorane. Međutim, onda je uskočio mlađahni Portorikanac i Melania je opet zablistala.- Tri tjedna prije inauguracije saznao sam da ću biti plesni partner gospođi Trump. Možete misliti kako sam se osjećao, bio sam neviđeno nervozan - raspričao se Medina o svoje 'dvije minute slave'.- Ali na kraju je sve ispalo sjajno. Ponosan sam, velika je privilegija plesati s Prvom danom. Žao mi je, ali morao sam je malo zavrtjeti i 'ukrasti show'. REUTERS Mladi vojnik je dobio priliku i malo porazgovarati s Melanijom.- Zanimalo ju je odakle dolazim, imam li ženu i djecu i dali se zabavljam na balu. Rekao sam je da sam iz Portorika, a zatim je upitao kako se osjeća na inauguraciji. Rekla mi je da joj je cijela ceremonija nezaboravna i da je najsretnija zbog činjenice da se cijela obitelj okupila.Poslije je Medina dobio priliku upoznati i samog predsjednika. Iako se Trump proslavio izjavama da su svi Latinoamerikanci ubojice i silovatelji, sam Medina kaže da je predsjednik ostavio sasvim drugačiji dojam na njega.- Bio je sjajan, jako ljubazan. Čak se poželio i fotografirati sa mnom.