Neobično mnogo profesionalnih glazbenik, glazbenih stručnjaka i zvijezda okupilo se u zagrebačkom klubu Peper na promociji novog spota Darije Hodnik - ''Kad jednom se spoje''. Ona ih je počastila mini koncertom te još jednom dokazala status prave glazbene dive. Novi singl Darije Hodnik ''Kad jednom se spoje'' za koji je ovih dana snimljen i spot, odabran je u konkurenciju ovogodišnjeg Zagrebačkog festivala gdje je ova glazbenica stala uz bog kolegama kojima je donedavno i to dugi niz godina pjevala prateće vokale. Obzirom da ju toliko dugo i dobro poznaju vrhunske hrvatske glazbenike ne čudi Darijin iskorak u solo vode, oni ga dapače pozdravljaju i maksimalno ju u tome podržavaju. Daria kaže kako publiku sastavljenu od vrhunskih glazbenika nikada nije lako zadovoljiti no to joj je ovoga puta definitivno pošlo za rukom. 'Sjajno! Jednom riječju, sjajno!', ovako je Darijin nastup komentirao Nikša Bratoš koji Dariju poznaje još dok je bila djevojčica. Svirao je naime s njenim ocem kojeg i danas smatra svojim uzorom, a kaže kako je Daria njegov dostojan nasljednik. 'Iza sebe ima sjajan bend, to je krema zagrebačkih muzikanata. Oni ne žele puniti velike dvorane, oni žele puniti srca onih koji tu glazbu razumiju i vole. Ona to radi sjajno! fenomenalna svirka!', rekao je Nikša Bratoš. Daria je surađivala gotovo sa svim najvećim hrvatskim glazbenicima i bendovima među kojima je i legendarni Parni Valjak. Hus i Brk su Darijin nastup pratili iz prvog reda. 'Znam ju dugo, znam da ima ogroman potencijal, ne znam zašto je čekala tako dugo. Nije mi iznenađenje nego jedna jako jako ugodna potvrda onoga što smo već znali!', ovim je riječima izvrsnu pjevačicu počastio legendarni Hus dok je Marijan Brkić Brk napomenuo kako s Dariom surađuje u pripremi novih singlova. I mnoga druga imena poput Jurice Pađena, Vlaimira Kočiša Zeca, Denisa Dumančića, Borisa Đurđevića, Jurice Popovića, Ivice Propadala, pjevača Darka Bakića iz grupe Buđenje, kolegica Tina Rupčić, glazbeni povratnik Daniel Beni te mladi i talentirani tamburaši iz OSDS, ali i brojni kolege i prijatelji iz hrvatske glazbene industrije došli su podržati svoju cjenjenu kolegicu. Pjesma 'Kad jednom se spoje', kako Daria sama kaže, govori o onoj velikoj pravoj ljubavi, ona itekako zna o čemu govori jer je njen suprug Dado Marinković podržava u svakom pogledu pa tako i njenoj glazbenoj karijeri. Osim toga on stoji i na čelu impresivnog popisa glazbenika koji čine Darijin prateći bend: Alen Svetopetrić, Robert Vrbančić, Tomislav Modrić, Ivica Premelč, Vladimir Pavelić i Nataša Mirković. I prilikom snimanja spota Daria se okružila vrhunskim profesionalcima pa tako režiju njenog novog spota potpisuje Tomislav Pović. Simpatičan je i detalj kako u spotu glume i svekar i svekrva autora pjesme, Miroslava Lesića Lesique. 'Moram priznati da nisam ovo doživjela kao koncert u klasičnom smislu jer je tu bilo najviše naših prijatelja, suradnika, kolega s kojima mi radimo dugi niz godina, i ja sam to više doživjela onako kao neku probu. Kao smo u nekom našem prostoru gdje si kao malo sviramo i vježbamo. Svejedno mi smo se super zabavili i bilo nam je odlično. Čak sam si malo i sišla s pozornice i odplesala', rekla je Daria i dodala: 'Pjesmuljke sam mogla početi pjevati i prije dvadeset godina no mi smo našli neki svoj put, kojim je doduše teže doprijeti do publike. Malo po malo će i ta glazba pronaći svoju publiku. To nije glazba za stadione niti za velike dvorane, ali ako to jest glazba za kazališta ja sam presretna!'. , 