Na mapu poznatih zagrebačkih shopping adresa upisala se poslastica za sve ljubitelje modnog detalja koji krasi zapešće - prodajni salon ekskluzivnih satova svjetski poznatog branda Tissot. U srcu Zagreba, u Vlaškoj ulici 17 tako se smjestio boutique sa satovima izrađenim u kolijevci urarstva - Švicarskoj. U moderno uređenom prostoru ljubitelji satova zasigurno će pronaći svoj idealan modni dodatak, a najvećim zaljubljenicima u satove švicarske obiteljske tvrtke ovaj će prodajni prostor biti prava oaza. Među više od 160 zemalja u koliko se švicarski brand satova prodaje, sada se upisala i Hrvatska, a otvorenje Tissot boutiquea podržali su i poznati Hrvati, ljubitelji satova: voditeljice Antonija Stupar Jurkin i Ana Radišić, televizijska legenda Dubravko Merlić, radijski voditelj Daniel Bilić, nogometni trener Ante Čačić, bivši hrvatski košarkaški reprezentativac Franjo Arapović, nogometna zvijezda Dinama Filip Benković, prvi hrvatski plus size model Lucija Lugomer, arhitektica Nina Mia Čikeš te modna blogerica Sonja Kovač. Brojni gosti uživali su u Tanqueray London Dry Gin pićima. Još od davne 1853. godine, Tissot se razvijao kroz tradiciju i inovativnost te tako stvorio značajan identitet branda. Tissot satovi izrađeni su od visoko kvalitetnih materijala, a pokreću ih švicarski mehanizmi i tako korisnicima diljem svijeta nude samo najbolje od sata: visoke performanse, dizajn i kvalitetu po povoljnim cijenama. Tissot satove kroz povijest su nosile mnoge legende kao što su Nelson Mandela i Elvis Presley, a kao službeni partner mnogih svjetski poznatih sportskih manifestacija kao što su NBA, FIBA, Moto GP i Svjetsko natjecanje u biciklizmu, dokazao se kao brand koji prati najnovija tehnološka dostignuća. Slogan Tissot branda THIS IS YOUR TIME najbolje opisuje njegov identitet. Predstavlja tradiciju i tehnologiju odnosno tradicionalnu bit s daškom inovacije. Ovaj je sat jedan od rijetkih švicarskih brandova satova koji u svome logotipu ima švicarsku zastavu. Upravo ona u njihovu slučaju podsjeća na dugu urarsku tradiciju, koja je kroz godine osvojila brojne žene i muškarce. Tvrtka je oduvijek težila osigurati svojim klijentima prijeko potreban precizni alat, a nakon 160 godina i danas je tako pa će ljubitelji Tissot branda u Hrvatskoj sada konačno doći na svoje. 