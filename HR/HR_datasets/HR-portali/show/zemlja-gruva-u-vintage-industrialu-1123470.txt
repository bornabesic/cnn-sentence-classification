Pod skutama vlastite izdavačke kuće 'Gruvlend', Zemlja Gruva! njeguje šarolik glazbeni stil u kojem dominira ''crni ritam'' odnosno afro, neo/soul, ragga,raggae, jazz, swing i općenito glazba '60-ih godina. Svi ti energični glazbeni stilovi podebljani su snažnom puhačkom sekcijom te s tri vokalna solista različitog izraza Zoe Kidah, Konstrakta i MC Milovan. Već s prvim albumom 'Gruvlend!'', Zemlja Gruva! uspjela je šarmirati glazbenu kritiku, publiku, a s time organizatore brojnih festivala i koncerata u regiji. Još veći broj publike osvojili su projektom 'Dino u Zemlji gruva', svojevrsnom hommageu neprežaljenom Dini Dvorniku. U lipnju ove godine, Zemlja Gruva! grunula je van drugi album 'Šta stvarno želiš!' koji je popraćen sjajnim video spotom za pjesmu 'Django'. 'Plesanje do znoja!'' parola je koja predstavlja pionire nove regionalne pop scene, ljude s nevjerojatno zarazne, pozitivne energije koji vam svojim likom i djelom žele dobrodošlicu u Zemlju Gruva! u Vintage Industrialu , u četvrtak 27.10. Početak koncerta predviđen je za 21:30 h. Vrata kluba otvorit će se u 20: 00 h. Cijena ulaznica u pretprodaji 45 kn, na dan koncerta 60 kn. Ulaznice u pretprodaji mogu se kupiti u klubovima Kavez i Vintage Industrial (Savska 160) te u Dirty Old shopu (Tratinska 18)