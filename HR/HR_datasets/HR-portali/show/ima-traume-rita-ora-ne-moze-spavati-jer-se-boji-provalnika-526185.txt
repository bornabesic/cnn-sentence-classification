Pjevačica Rita Ora (26) živi u Londonu sa sestrom Elenom (28). Prije dvije godine kradljivac im je provalio u kuću i ukrao stvari vrijedne oko 1,7 milijardi kuna. Policija je provalnika Charafa Elmouddena uhitila. Dobio je pet godina zatvora. Rita se još bori sa strahom koji je proživjela te noći. - Nije lijep osjećaj kad znaš da je u tvojoj kući bio neki stranac. Zbog toga još imam problema sa spavanjem i budim se noću jer sanjam grozne snove - rekla je pjevačica. Ora se za pomoć obratila terapeutu. - Razgovor mi zaista pomaže - zaključila je. Podsjetimo, pjevačica se nedavno pojavila na crvenom tepihu u Cannesu, a za tu priliku odabrala je neobičnu haljinu koja joj je jedva prekrivala grudi.