Britanska pjevačica i kantautorica Rebecca Ferguson slomila se u suzamai u emisiji Loose Women otkrivši da je kao dijete bila seksualno zlostavljana. Zvijezda X Factora, kojoj je 2010. za dlaku izmaknula pobjeda, ispričala je po prvi put da je kao osmogodišnja djevojčica bila žrtva nasilja. Slomila se, rasplakala i rekla da se zbog tog incidenta osjećala ‘prljavo’, piše Mirror. Zajedno s voditeljicama i drugim gošćama komentirala je nasilje nad djecom i rekla: ‘To je važna tema, a znam jer sam i sama to prošla kao dijete. Bila sam seksualno zlostavljana dok sam bila u domu za djecu. Nikad to nisam rekla, ovo je stvarno čudno. Nikome nikad nisam pričala o tome, osim jednoj prijateljici. No, sad sam pokrenula internetsku stranicu na kojoj se o tome može raspravljati. Želim da žene mogu otvoreno pričati o svojim problemima.’ Manekenka i fotografkinja Penny Lancaster, koja je također bila gošća u studiju, komentirala je da Rebecca hrabra što se otvorila na televiziji uživo. Govoreći o posljedicama zlostavljanja u čije detalje nije ulazila, rekla je: ‘To jako utječe na samopouzdanje, kako dozvoljavate da se muškarci prema vama ponašaju, što osjećate prema sebi i što očekujete od ljudi kako bi se trebali ponašati prema vama.’ Priznala je da su trebale proći godine dok ponovno nije stekla samopouzdanje, a nije odlazila psihoterapeutu.   Ferguson je nedavno priznala da uopće ne izlazi jer ne vjeruje muškarcima što nije ni čudno s obzirom na šok koji je doživjela. U razgovoru za magazin Closer 30-godišnjakinja je ispričala kako je ostala trudna sa svojom danas dvogodišnjom kćerkom samo pet mjeseci nakon početka veze. Međutim, kad je to rekla svom dečku, tati male Arabelle, čije ime nije htjela otkriti, on ju je odmah ostavio i saopćio joj još da ima drugu djevojku. Rebecca je trudnoću i sve ostalo prošla sama. ‘To mi je jednostavno ubilo povjerenje u muškarce. Ne mogu izlaziti. Nisam godinama bila na spoju. Romantična sam i još uvijek vjerujem u ljubav, ali stalno doživljavam razočarenja’, rekla je.