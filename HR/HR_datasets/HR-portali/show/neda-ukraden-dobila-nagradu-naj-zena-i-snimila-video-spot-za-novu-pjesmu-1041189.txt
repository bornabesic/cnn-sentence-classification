Lijepe stvari nikada nije kasno naučiti! Na najbolji je način to prezentirala jedna od najtraženijih regionalnih glazbenica Neda Ukraden. ‘Leggiero’ je naziv nove pjesme koja će uskoro zaživjeti u radijskim eterima, a za potrebe snimanja novog spota Neda je naučila i jahati, što ju je priznaje oduševilo, ‘Snimila sam video spot za novu pjesmu ‘Leggiero’. Prvi put na konju, super iskustvo, a poslužilo nas je i lijepo vrijeme na jednoj prekrasnoj ergeli u Vojvodini. Spomenuta ergela ima brojne rasne konje i izuzetne  stručnjake, koji su mi pomogli da sve prođe u redu što se tiče jahanja.’ Novom predblagdanskom, izuzetno ritmičnom i pozitivnom pjesmom ‘Leggiero’, Neda najavljuje ono što obožavatelji najviše očekuju, novi album, 'Inače sam u studiju gdje završavam pjesme za novi album, čija je promocija u planu početkom 2. mjeseca iduće godine. Zapravo Dan zaljubljenih je idealno vrijeme za poklon lijepih pjesama svojim obožavateljima.' Kako je proteklo snimanje novog spota, odnosno kako se Neda provela na ergeli u Vojvodini, ali i kako zvuči ‘Leggiero’, pogledajte i poslušajte ovdje:   Upravo za svoj glazbeni opus, ali i godine djelovanja na regionalnoj sceni, Neda Ukraden ovog je vikenda u beogradskom Belom dvoru primila nagradu'Naj žena' za životno djelo, kao umjetnica ali i uspješna poslovna žena. 'Počašćena sam, što sam se našla u krugu žena koje imaju zavidne poslovne karijere. Pored mog glazbenog stvaralaštva, nagrada mi je dodijeljena i za uspješan posao koji već neko vrijeme  vodim zajedno sa svojom obitelji, a to je prekrasna dječja igraonica'. Inače, popularna Neda nikada ne miruje, što pored novih pjesama dokazuju i brojni nastupi, među ostalim u Bijeljini i Ptuju. 05.12. BiH, Bijeljina 26.12. Slovenija, Ptuj Dok čekamo nove singlove Nede Ukraden uživajte u aktualnom hitu ‘Od ponoći’. Sve ostale novosti vezane uz Nedu Ukraden i Hit Records, pratite na našem Facebook profilu i Youtube kanalu.