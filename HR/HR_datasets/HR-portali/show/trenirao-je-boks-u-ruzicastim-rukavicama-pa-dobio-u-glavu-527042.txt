Pjevač Justin Bieber (23) želi prije ljeta povećati mišićnu masu, pa odnedavno trenira boks u New Yorku. Na društvenoj mreži pohvalio se ružičastim boksačkim rukavicama, a na treningu je nehotice dobio udarac. - Okrhnuo mi se prednji zub. Osjećam se kao lik iz komedije kad se vidim u ogledalu - kaže glazbenik. Odmah nakon treninga otišao je privatnom stomatologu. Bieber je nedavno imao kratki improvizirani nastup u popularnom njujorškom klubu 1OAK kada je DJ pustio hit 'Despacito'. Radi se o singlu u kojem Justin gostuje uz portorikanske pjevače Luisa Fonsija i Daddyja Yankeeja.  Pjevač je uzeo mikrofon i umjesto španjolskih stihova pjevao je: 'Bla, bla, bla...'. Publika mu se nasmijala, a Justin je tako 'otpjevao' gotovo cijelu pjesmu. Prije toga, partijanere je zabavljao obradom pjesme Kendricka Lamara 'Humble'.