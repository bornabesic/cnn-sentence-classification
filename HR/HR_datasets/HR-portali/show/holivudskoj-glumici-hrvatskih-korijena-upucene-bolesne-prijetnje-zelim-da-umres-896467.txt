Glumica najpoznatija po ulozi u televizijskoj seriji 'Castle' policiji je prijavila prijetnje koje su joj upućene putem Instagrama, piše portal TMZ. Stana Katić i njezin suprug Kris Brkljac ozbiljno su shvatili poruke koje su im upućene. Neke od poruka koje su ostavljene u komentarima na ovoj popularnoj društvenoj mreži su 'Kris, nadam se da ćeš umrijeti', 'Želim da ti i cijela tvoja obitelj obolite od raka' i slično. Prijetnje su započele već u listopadu, a stvari su se pogoršale u veljači kada je osoba u komentarima počela spominjati i ime njihovog psa. Holivudska glumica hrvatskih korijena i njezin muž tada su se posebno zabrinuli jer detalje svog privatnog života uglavnom ne dijele s javnosti. Ono što policija zasad zna jest da osoba koja ostavlja ove prijeteće poruke nije iz Amerike, no još nisu supjeli s njim stupiti u kontakt.