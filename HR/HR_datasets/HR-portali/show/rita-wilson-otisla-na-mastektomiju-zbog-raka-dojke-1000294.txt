Glumica Rita Wilson, supruga glumca Toma Hanksa, saznala je tešku vijest. Nedavno joj je dijagnosticiran rak dojke te se podvrgnula mastektomiji. – Uzela sam pauzu u radu na predstavi kako bih se nosila s privatnim, zdravstvenim problemom. Prošlog tjedna, uz podršku mog supruga te obitelji i prijatelja, otišla sam na mastektomiju te rekonstrukciju grudi zbog raka dojke – rekla je glumica za People. – Oporavljam se i nadam se potpunom oporavku. Otkrila sam bolest rano, imam izvrsne doktore – rekla je glumica. – Blagoslovljena sam prekrasnim suprugom, obitelji i prijateljima te doktorima i informirana sam o svemu. Oporavljam se svakog dana i uzbuđena sam u vezi sa svojim ozdravljenjem – rekla je Rita. Apelirala je na sve žene da se oslone na svoj instinkt i zatraže drugo mišljenje jer je njoj upravo drugo mišljenje, odnosno doktor, otkrio rak. >>Tom Hanks postao ponosni djed po drugi put >>Tom Hanks plesao na svadbi odjeven u rabina i 'ukrao cijeli show'