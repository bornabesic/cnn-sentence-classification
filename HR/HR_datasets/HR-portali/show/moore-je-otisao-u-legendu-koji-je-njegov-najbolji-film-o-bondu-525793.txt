Kako već znate, Sir Roger Moore preminuo je ostavivši veliku karijeru iza sebe. Glumac je prve filmske uloge dobivao još 1940-ih godina, a kasnije je radio i kao fotomodel te glumac na televiziji. Prvi veliki uspjeh postiže serijama Ivanhoe (1958. - 1959.), The Alaskans (1959.-1960.) i Maverick (1959.-1961.). Svjetsku slavu postiže ulogom pustolova Simona Templara, lika iz serijala Svetac, jednog od najdugovječnijih na britanskoj televiziji.  No uloga po kojoj ga većina ljudi pamti je ona tajnog agenta 007, Jamesa Bonda. Moore je bio prvi izbor autora Jamesa Bonda, Iana Fleminga, da tajnog agenta 007 utjelovi u prvim ekranizacijama. Prvi put Bonda je odigrao u filmu 'Živi i pusti umrijeti' 1973. godine. Uslijedili su filmovi 'Čovjek sa zlatnim pištoljem, 'Špijun koji me volio', 'Operacija Svemir', 'Samo za tvoje oči', 'Octopussy' i 'Pogled na ubojstvo'. Bio je najstariji glumac koji je dobio ulogu Agenta 007 i najduže ga je glumio nakon što je preuzeo ulogu od Georgea Lazenbyja. Iako je sam rekao da nije bio najbolji Bond, njegovih sedam filmova o tajnom agentu svi rado pamte, pa se postavlja se pitanje koji od njih zaslužuju biti na vrhu ljestvice, a koji pri dnu. Donosimo vam top listu tih sedam filmova. Bez ikakvog problema smo se odlučili za ovaj film kao najbolji jer jednostavno ima toliko puno dobrih elemenata, a gotovo nimalo loših. Od samog početka, kada Bond koristi padobran s britanskom zastavom, pa do jednog od najboljih Bondovih uređaja, auta-podmornice, film vas drži točno onim elementima koji su Bonda učinili velikim. A kad tome dodamo izvrsnu konačnu bitku, u kojoj se Bond sukobio s legendarnim Jawsom (Richard Kiel), odmah dodjeljujemo prvo mjesto ovom filmu. U ovom filmu Bond baci Blofelda iz helikoptera. Da se to dogodilo pri kraju filma, odmah bismo mu dali odličnu ocjenu, ali toliko toga se u ovom filmu zbiva da je ta scena na samom početku filma. A kad film otvori svoju radnju tako da nam pokaže smrt najpoznatijeg Bondovog negativca, jasno je da sve što slijedi mora samo biti bolje od toga. Da nije bilo 'Ratova zvijezda', vjerojatno ne bi bilo niti 'Operacije Svemir'. Film koji, kao i njegov prethodnik, 'Špijun koji me volio', ima sve što Bondov film treba imati. Doduše, nije bilo toliko dobro izvedeno, pa smo mu dodijelili 'samo' treće mjesto. E da, u ovom filmu se vraća Jaws i dobije svoj sretni završetak. Iako je u pitanju film koji stvarno ima lošu radnju, posve nekarakterističnu za Bondove filmove, i dalje je jedan od boljih Mooreovih filmova. Negativac, Scaramanga (glumi ga brilijantni Christopher Lee), je ugodan od početka do kraja te pruža i nešto komedije u filmu kad god se pojavi njegov pomoćnik, patuljak. Bez obzira na sve to, filmu jednostavno fali bondovske atmosfere. Prvi Mooreov film je...budimo iskreni, samo prosječan. U stvari, da smo okrutni ljudi rekli bismo da je loš, no moramo se sjetiti da ima izvrsnu naslovnu pjesmu, koja i danas zvuči dobro, kao i to da ima odličnog negativca, koji pogine na urnebesan način 'kao iz crtića'. Ali osim toga, jednostavno ne nalazimo razloge za dati mu bolje mjesto od petog. James Bond u ovom filmu ima scenu o kojoj je odjeven kao klaun. Dan danas nije nam jasno zašto. Uz to, sjeća li se itko o čemu je ovaj film? Posljednji Mooreov Bond na žalost je i najgori. Tragično je i to što je uz činjenicu da je najgori njegov Bond to istovremeno i jedan od lošijih Bondova uopće. Glumac je tada imao skoro 60 godina, iznimno teško su mu išle kaskaderske scene, pa su stoga iste i jako smanjene ili jednostavno maknute. Negativci, Grace Jones i Christopher Walken su nevjerojatno nejasni, s izrazito blesavim planom (čak i kad je Bond u pitanju) 'napada'. Film o kojem je jako teško reći išta pozitivno te nam je drago da je Moore nakon tog djela odlučio napustiti ulogu.  Tema: FILM