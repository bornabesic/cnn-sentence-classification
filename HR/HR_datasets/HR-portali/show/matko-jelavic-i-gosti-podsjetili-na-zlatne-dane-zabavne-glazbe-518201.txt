Matko Jelavić je u zagrebačkoj dvorani ‘Lisinski’ prvim solističkim koncertom, ‘Majko stara’ proslavio rođendan i trideset godina na glazbenoj sceni. Sa sinom Markom izveo je pjesmu ‘Da mi je biti morski pas’, grupe Metak, a sam je Matko nakon dugo vremena, sjeo za bubnjeve. Jasna Zlokić je s Matkom otpjevala pjesme ‘Misec žut svitli put’ i ‘Ja sam ti jedini drug’. Klapa Iskon koncert je začinila izvedbom pjesme ‘Dobra večer prijatelji’, dok je Danijela Pintarić otpjevala sa Matkom duet ‘Ti samo ti’. Zlatko Pejaković je u duetu s Matkom otpjevao hit ‘Što sam ti skrivio’, a onda i  ‘Misli svatko da je meni lako. Vlado Kalember otpjevao je ‘Vino na usnama’, Ranko Boban ‘Hercegovina u srcu’,  a Marina Tomašević legendarnu ‘Kalelargu’. Osim spomenutih pjesama, publika je imala prilike uživati u jedinstvenim izvedbama, kao što su ‘Ta divna splitska noć’, ‘Na plavom Jadranu’, ‘Nema meni do Dalmacije’, ‘Rodija se sin’ i ‘Jedne noći pokraj Save’.  Tema: Muzika 