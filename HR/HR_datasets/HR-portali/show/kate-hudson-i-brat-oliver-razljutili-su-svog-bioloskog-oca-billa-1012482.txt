Nakon što je na Dan očeva Oliver Hudson, brat slavne glumice Kate, uvrijedio njihova biološkog oca – on ih se i javno odrekao u intervjuu. Naime, Oliver je na Instagramu objavio fotografiju s ocem i sestrom, a uz nju je napisao: "Sretan dan napuštanja." Njihovog oca Billa to je jako pogodilo pa se javno odrekao svoje dvoje najstarije djece koje je dobio u braku s Goldie Hawn. U intervjuu za Daily Mail rekao je kako su se njegova djeca njega odrekla nakon što su se on i Goldie rastali. Zamolio ih je da se prestanu koristiti njegovim prezimenom. – Oni više nisu dio mog života. Oliverova objava bila je pokvarena i planirana. On je mrtav za mene. Kao i Kate. Oplakujem njihov gubitak iako su još živi – rekao je Bill. Njegovo ogorčenje djecom, ali i bivšom suprugom Goldie, preveliko je. – Kad smo se rastali, Goldie nije ni jednu ružnu riječ rekla o meni. No, kad je upoznala Kurta, počela je pričati užasne stvari. Pitao sam je zašto je takva, a ona se nasmijala i rekla kako to čini priču boljom. Vjerujem da je godinama polako trovala djecu protiv mene dok nije dobila ono što hoće. Goldie je željela stvoriti mit o savršenoj obitelji s Kurtom, a mene su potpuno izbacili. Bio je to nož u srce. Vrijeme je da se sazna istina. Goldie me varala i rekla je odmah na početku braka da želi otvorenu vezu. Kad je Oliver imao tri godine, a Kate četiri mjeseca, Goldie je otišla mjesec dana u Francusku, dok sam ja ostao s djecom. Poslije sam saznao da je imala aferu s kolegom iz filma. Htio sam tradicionalni brak, no Goldie se nije mogla smiriti. Na kraju sam se iselio – rekao je Bill. Nakon Oliverove objave, Billu je prekipjelo. Ne želi više imati posla ni sa sinom ni s kćeri. – Ako su me htjeli otjerati iz života, uspjeli su. Ne želim ih nikad više vidjeti. Gotovo je – zaključio je Bill priču o svojoj djeci. >>Slavna glumica pokazala savršeno tijelo na plaži u Grčkoj >>Kate Hudson: Nemam poremećaj u prehrani! 