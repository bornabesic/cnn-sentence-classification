Američka prva dama Melania Trump mogla bi biti počašćena svojom statuom, i to ne u rodnoj joj zemlji Sloveniji, nego u Bosni i Hercegovini. Bivša slovenska manekenka postala je tamo predmet obožavanja tijekom izborne kampanje nakon što su je mediji kritizirali da je održala govor sličan onome Michelle Obame na republikanskoj nacionalnoj konvenciji. Tada joj je bosanska tvornica cipela poslala jedan par obuće kao dar. Stoga je sada odlučeno da će Melaniji odati počast time što dobiti statuu u prirodnoj veličini, i to ispred tvornice cipela Bema u Banjoj Luci. Tu vijest potvrdio je i tehnički direktor tvornice Marinko Umičević za Sarajevo Times. Melanijinu statuu od gipsa izradit će kipar Stevo Selak, koji je već napravio verzije kipova američkog predsjednika Donalda Trumpa i ruskog predsjednika Vladimira Putina. Umičević se nada da će Melanijin kip nagnati prvu damu da ih i posjeti u BiH. “Sa zadovoljstvom možemo potvrditi informaciju da gospodin Umičević planira ispred tvornice izraditi kip gospođe Melanije Trump”, izjavio je glasnogovornik tvornice dodavši: “Nadam se da u budućnosti od Amerike možemo očekivati samo pozitivne odgovore i maslinovu grančicu”. Umičević je naglasio da se nada da će Trumpova administracija voditi bolju politiku prema Srbiji nego što je to bilo devedesetih za mandata predsjednika Clintona. “Amerika treba prestati biti policajac svijeta”, rekao je Umičević za Reuters te nastavio: “Vjerujemo da će ubuduće samo prijateljstvo stizati iz Amerike umjesto bombardiranja koje je Srbija dobila od Billa Clintona”. 