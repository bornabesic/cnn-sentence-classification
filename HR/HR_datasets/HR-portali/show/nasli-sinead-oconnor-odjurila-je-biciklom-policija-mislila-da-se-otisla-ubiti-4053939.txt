>>> NOVO 21:22 Policija u Chicagu objavila je da je Sinead O'Connor locirana te da se osjeća dobro. Drugih detalja zasad nema. ------------------------- Sinead O'Connor je nestala i nitko od njezinih bližnjih ne zna gdje je. Policija je izvijestila da imaju razloga sumnjati da je u opasnosti i da možda planira samoubojstvo. Poznata pjevačica otišla je iz svoje kuće u predgrađu Chicaga u nedjelju oko 13 sati kako bi se provozala biciklom i otad joj se gubi svaki trag. Netko od njezinih prijatelja ili rodbine pozvao je policiju i prijavio nestanak, nakon čega je krenula potraga, javlja TMZ. Sudeći prema pozivu upućenom policiji, O'Connor je opisana kao 'sklona samoubojstvu'. Posljednji je put viđena na svojem biciklu s malim motorom i ružičastom košarom. Na sebi nije imala tipičnu biciklističku odjeću, već crnu jaknu, crne kožne hlače i majicu s natpisom 'Irska' na leđima. U studenom je primila liječnički tretman nakon što je obitelji ostavila ljutitu poruku i nagovijestila da si planira oduzeti život.