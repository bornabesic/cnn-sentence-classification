Oscarovke Brie Larson i Jennifer Hudson bit će jedne od šestero ljudi koji će ove godine, 24. siječnja, objaviti tko su nominirani za dodjelu najpoznatije filmske nagrade, 'Oscara'. Uz spomenute glumice, nominacije će objaviti Ken Watanabe, redatelj Jason Reitman te snimatelj Emmanuel Lubezki, a pridružit će im se i predsjednica Akademije, Cheryl Boone Isaacs. Značajna promjena koja će se dogoditi ove godine jest ta da ćemo svi moći pratiti nominacije putem interneta, a ne samo putem televizije, odnosno čitanjem u novinama. Kako je Akademija objavila, novinsku će konferenciju na Beverly Hillsu zamijeniti live feed s njihovog sajta. Samim time Akademija namjerava i omesti one koji svake godine jasno navijaju za svoje favorite, debelo prije nego što je gotovo glasanje za nominirane. Naime, među novinarima je uvijek i 'obična' publika, koja redovno navija za svoje favorite. Takvo ponašanje može utjecati na birače, pa je ovo metoda kojom će se to pokušati suzbiti. Ovogodišnju dodjelu nagrade 'Oscar' vodit će komičar i voditelj Jimmy Kimmel u kazalištu Dolby u Los Angelesu, 26. veljače. Kao i svake godine, dodjelu nagrada moći ćete pratiti putem live članka u našoj filmskoj rubrici. Tema: Oscar 2017. 