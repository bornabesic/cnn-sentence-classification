Stigle su vijesti da Ben Affleck neće samo tumačiti glavnu ulogu već će i režirati nadolazeći samostalan film o Batmanu kojeg je Warner Bros. službeno najavio u sklopu američkog CinemaCona koji se ovih dana održava u New Yorku. Iako je filmskim krugovima prije nekoliko dana kružila informacija o tome kako Affleck nema ugovor za samostalni film o Vitezu tame, čelni čovjek Warner Brothersa, Kevin Tsujihara, je sinoć samo odmahnuo rukom na tu izjavu. Warner confirme que Ben Affleck va réaliser un film #Batman ! Classic Bruce Wayne 😎 ⏩ https://t.co/TLrnSccG73 pic.twitter.com/WAmkfnRXn5 - Warner Bros. izuzetno je uzbuđen činjenicom da može biti dio DC-jevog filmskog univerzuma i jedva čekamo snimanje nadolazeća dva filma iz serijala o Justice Leagueu - napomenuo je Tsujihara. A prije nego što su ga novinari mogli išta priupitati, Tsujihara je napustio pozornicu na kojoj ga je zamijenio Ben Affleck te je obznanio prisutnima kako uz sve ostale superherojske uratke na kojima radi, ujedno priprema i samostalan Batman film. Affleck je krajem godine izjavio da je režiranje i istovremeno glumljenje glavne uloge u solo filmu o Batmanu 'san svih snova'. C'est confirmé, le #Batman de #BenAffleck aura son propre film... Mais de grâce, pas de Zack Snyder ! pic.twitter.com/NNt7rC0uj4 Što se tiče njegovih konkretnih planova za novi samostalni film o Čovjeku-šišmišu, megapopularni filmaš je samo rekao kako je 'trik s ovim i svim ostalim filmovima imati dobru ideju za režiju'. Što to točno znači i kada bismo mogli saznati nove informacije o sljedećem filmu o Batmanu teško je reći, ali s obzirom na brzinu kojom Warner Bros. izbacuje svoje superherojske uratke, čekanje vjerojatno neće biti predugo. Izvor: Adria.ign.com Tema: FILM 