Neda Ukraden vrijeme između koncerata provodi na prelijepom Tajlandu, puneći baterije za nove poslovne uspjehe i koncerte koji su pred njom. Odmarajući na Phuketu, jednom od najvećih tajlandskih otoka, Neda je uživala u ljepotama predivnih pješčanih plaža, obrubljenim palmama, kupajući se u iznimno prekrasnom toplom moru. Nakon spomenutog odmora, Neda će već sutra na Dan zaljubljenih, 14.02. održati koncert u Ljubljani u Steklenoj dvorani Gospodarskega razstavišča, pjevajući svoje najveće hitove. Veliko iznenađenje Neda priprema svojoj publici diljem regije upravo 14.02.2015., premijeru pjesme i video spota 'Subota'! Bojan Vasić zaslužan je za glazbu, aranžman i produkciju, dok je Divna Milovanović napravila tekst. Video spot 'Subota' sniman je u produkciji IDJvideos-a, pod redateljskom palicom Andreja Ilića, te ostale ekipe, Đorđe Trbovića, direktora fotografije i Borisa Zeca koji stoji iza montaže. Ne propustite koncert Nede Ukraden 14.02. u Ljubljani, Steklena dvorana Gospodarskega razstavišča, te premijeru novog hita 'Subota'.