Iako vam se možda može činiti da je i ovaj foršpan pokazao previše toga što je već viđeno, ipak smo po prvi put vidjeli i glavne protivnike, Beebopa i Rocksteadyja, kako tek otkrivaju svoje 'sposobnosti'. Uz njih, pokazan je i Shredder, kojeg se možda neki sjećaju po domaćem prijevodu - Sjekač. Osim njih, u foršpanu se poprilično jasno vidi i Technodrome, što u potpunosti potvrđuje da ćemo vidjeti i borbu između Kornjača i vlasnika Technodromea - moćnog Kranga. Pogledajte video Mickey, Don, Leo i Ralph vraćaju se u kino ovog ljeta u još većoj avanturi zajedno s April O'Neil (Megan Fox), Vernom Fenwickom (Will Arnett), i pridošlicom - maskiranim hokejašem osvetnikom Caseyjem Jonesom (Stephen Amell). Nakon što njihov najveći neprijatelj, Shredder, pobjegne iz pritvora, udružuje se sa zločestim znanstvenikom Baxterom Stockmanom (Tyler Perry) i njegovim pristašama, Beebopom (Gary Anthony Williams) i Rocksteadyjem (WWE Superstar Stephen “Sheamus” Farrelly), kako bi zajedno izvršili plan za preuzimanjem vlasti u svijetu. Pripremajući se spriječiti Shreddera i njegovu ekipu, kornjače će se susrest s još većim zlom sličnih namjera: zloglasnim Krangom. Producent je i ovoga puta legendarni Michael Bay, a režiju potpisuje David Green. Film u distribuciji Blitz film i video u kina stiže 2.lipnja ove godine. Tema: FILM 