Slavljenička priča Parnog Valjka počela je, na najljepši mogući način, u prepunoj maloj dvorani Doma sportova, akustičnom svirkom, koncertom koji smo svi toliko čekali.  Bez posebnih pozdrava, bez puno odugovlačenja, Parni Valjak popeo se na pozornicu, jednostavno zasvirao i izazvao erupciju oduševljenja! 'Večeras trebam društvo' otvorila je koncert, a nakon nje balade, i rokerske stvari, u omiljenom, akustičnom aranžmanu, i dalje se redaju jedna za drugom. “Dobra večer Zagreb! Vidim da imate još uvijek onaj isti sjaj u očima” pozdravio je Aki svoj Zagreb, svoju publiku, koja zajedno s njim i čitavim bendom iz stiha u stih, iz takta u takt uživa u ovom slavljeničkom koncertu. 'Sjaj u očima', 'Zastave', 'Nedjelja' i 'Povratak ratnika' nastavile su ovo divno slavlje Parnog Valjka i njihove publike koje će se nastaviti i sutra! Veliku dvoranu Doma sportova i električni koncert s nestrpljenjem očekujemo – dvije večeri, dva fantastična koncerta našeg najboljeg rock benda, ne može bolje! >>Parni Valjak: Bez struje – Live in Dom sportova 20 godina kasnije 