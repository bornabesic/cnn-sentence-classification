Kralj Tomislav (Mladen Vulić) i knez Krševan (Marinko Prga) već su zauzeli dvorac Ribinik i zajedno sa šesnaestero kandidata krenuli u povijesnu avanturu RTL-a, „Anno: Ljeta Gospodnjeg 925“. Bez struje, vode, modernih pomagala i svih blagodati 21. stoljeća, kandidati su se vratili stotinama godina u prošlost, gdje će morati naučiti ovladati zanatskim umijećima, sami proizvoditi hranu, naučiti glagoljicu i latinski, ali i sudjelovati u viteškim igrama. No samo jedan od njih će se iz prošlosti vratiti bogatiji za 440 solida, zlatni novac ranog i srednjeg vijeka. To je današnjih 500 tisuća kuna te će upravo toliko iznositi glavna novčana nagrada za pobjednika RTL-ova povijesnog reality showa. Usporedbe radi, da je netko u 10. stoljeću uspio pribaviti 440 solida, mogao bi kupiti otok veličine Krka! Zlatom se nije trgovalo, nije ga bilo u opticaju i jedino ga je država kontrolirala.  Tko će se pokazati kao idealan kandidat za putovanje vremenskim strojem u 10. stoljeće te se na kraju vratiti u 21. bogatiji za 440 solida, saznat ćemo uskoro na RTL-u! >>Povijesni spektakl oživio stari Ribnik  >>Kandidati će učiti glagoljicu i kovati,  a spavat će na slami 