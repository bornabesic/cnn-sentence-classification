Bend S.A.R.S. u novom spotu za pjesmu "Praktična žena", koji će doživjeti svoju premijeru u ponedjeljak na MTV kanalu, odlučio je ići korak dalje i poslati snažnu poruku protiv obiteljskog nasilja a "nježnijem" spolu predstaviti kratak tečaj samoobrane. Video je nastao kao dio projekta #CrazyEnoughToChangeTheWorld i prvi je u nizu koji će pokušati promijeniti svijet na bolje! - Nismo htjeli napraviti još jedan sumoran video gdje su žene u modricama, uplašene i nemoćne. Odlučili smo se za drugačiji pristup u namjeri da ohrabrimo žene i naučimo ih kako da se zaštite i obrane ukoliko postanu žrtve obiteljskog nasilja. Tako će uz novu pjesmu S.A.R.S.a "Praktična žena" biti prikazan i kratki tečaj samoobrane i nadamo se da će ovaj video na neki način, nekome, promijeniti svijet - objasnili su Dušan Adamović i Marko Romčević, autori projekta #CrazyEnoughToChangeTheWorld. Inače, ova inicijativa predstavlja prvu na svijetu javnu "open source" bazu koja će sadržati video materijale o društveno angažiranim pitanjima koja će biti dostupna apsolutno svima i to potpuno besplatno! - Sve što je potrebno napraviti je otići na web stranicu www.crazyenoughtochangethe.world, pronaći društveni cilj koji želite podržati, pronaći video u našoj bazi koji najviše odgovara vašoj kampanji i iskoristiti ga u cijelosti ili ga prilagodite vašim potrebama. To znači da možete dodati vašu muziku, titlove i preradite ga u skladu sa vašim projektom - objašnjavaju Dušan i Marko. - Video protiv obiteljskog nasilja prvi je glazbeni spot koji će se naći u našoj bazi a bend S.A.R.S. ga je upotrijebio kao spot za njihovu pjesmu "Praktična žena". Pozivamo sve glazbenike, društveno odgovorne kompanije i pojedince iz svih krajeva svijeta da odaberu neki video iz naše baze i budu dovoljno hrabri i ludi da se upuste u mijenjanje svijeta... Vido spot za „Praktičnu ženu“ pogledajte premijerno u ponedjeljak 21.9. u 20h na MTV kanalu. >>Hrvatske "lutke" su lude za Francuskom – jer tamo ih čeka S.A.R.S. >>S.A.R.S. u Umagu 21. srpnja: Donosimo pozitivnu energiju!