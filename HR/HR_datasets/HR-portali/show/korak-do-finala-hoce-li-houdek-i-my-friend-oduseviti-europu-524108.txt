Bugarska Bjelorusija Hrvatska Mađarska Danska Izrael Rumunjska Norveška Nizozemska Austrija Voditeljski trojac Oleksandr Skichko, Volodymyr Ostapchuk i Timur Miroshnychenko na početku su sa zborom izveli ukrajinske hitove te pozvali gledatelje da glasaju za svoje favorite.  Prva natjecateljica je Tijana Bogićević iz Srbije koja izvodi pjesmu In Too Deep. Stilist RTS-a prije početka ceremonije, na društvenoj mreži 'ogradio' se od izgleda srpske pjevačice, a zatim je objavu obrisao. Tijana je na sebi imali bijelu, dugu haljinu, koja je djelom bila prozirna. Scenski nastup 'začinili' su golišavi plesači.  Austrijanac Nathan Trent otpjevao je pop 'pjesmuljak' 'Running On Air'. Nathan je tijekom nastupa bio okružen 'oblacima', a nasred pozornice nalazila se svjetlucava skulptura mjeseca.  Treća po redu bila je Jana Burčeska koja je predstavljala Makedoniju s pjesmom 'Dance Alone'. Spot za pjesmu kojom se natjecala mnoge podsjeća na vizuale iz spotova Katy Perry.  Party atmosferu 'smirila' je predstavnica Malte Claudia Faniello s pjesmom 'Breathlessly' u kojoj je pokazala impresivne vokalne sposobnosti. Emotivnu pjesmu publika je nagradila glasnim pljeskom.  Jedni od velikih favorita ovog natjecanja, duo Illinca i Alex Florea iz Rumunjske rasplesali su kijevsku dvoranu svojim hitom 'Yodel It'. Kao što se može i naslutiti iz naslova, pjevačica Illinca u pjesmi je pokazala svoju vještinu jodlanja koja ju je proslavila u Rumunjskoj. Iduće su pozornicu zauzele sestre Lisa, Amy i Shelley Vol koje su pod imenom 'OG3NE' predstavljale Nizozemsku. Pjevale su pjesmu 'Lights and Shadows'. Sestrama kladionice predviđaju visoko 3. mjesto.  Mađarsku je predstavljao Joci Papai s pjesmom 'Origo' koju je, začudo, pjevao na materinjem jeziku. Vatreni obožavatelji Eurosonga na mnogim su anketama ovu pjesmu svrstali među prvih pet u finalnoj večeri.   Pjevačica Anja Nissen 'pustila je glas' za pjesmu 'Where I Am' kojom je predstavlja Dansku.  Brendan Murray otpjevao je pjesmu 'Drying To Try', predstavljajući Irsku. Brendan je krenuo u 'solo vode' nakon što je napustio boy bend Hometown.  San Marino predstavljali su Valentina Monetta i Jimmie Wilson s pravom 'eurovizijskom' pjesmom 'Spirit of the Night'.  Jacques Houdek pjesmom 'My Friend' predstavljao je Hrvatsku. Šarena scenografija, prateći bend i pjevačeva 'podvojena ličnost' činili su pamtljivi nastup. Kamera je na kraju uhvatila pomalo zbunjena lice publike. Neki gorljivi fanovi Eurosonga smatrali su da su pjesma i nastup kao stvoreni za ovo natjecanje, dok su drugi pjesmu na društvenim mrežama nazvali 'šizofreničnom'.  Pjesmu koja zvuči poput kakvog klupskog hita 'Grab The Moment' izvodi pjevač JOWST, predstavljajući Norvešku.  Švicarsku predstavlja Timbelle s pjesmom 'Apollo'. Pjevačica je bila odjevena u dugu žutu haljinu s opasno visokim prorezom koji je 'prijetio' otkriti više nego što treba. Navibend iz Bjelorusije ponovno je rasplesao publiku u Kijevu i to svojom veselom pjesmom 'Story of My Life'. Članovi benda odjeveni 'od glave do pete' u bijelom, pjesmu su izveli na sanjivoj scenografiji, stajavši na replici brodića. Nakon njih, na pozornicu je došao 17-godišnji pjevač Kristian Kostov čija je pjesma 'Beautiful Mess' jedna od favorita. Kristianu iz Bugarske čak predviđaju najviše glasove ove večeri, kao i drugo mjesto u finalima.  'Rain of Revolution' naziv je pjesme koju je pjevala osebujna Litvanska predstavnica Fusedmarc. Pjevačica je bila odjevena u crveni kombinezon, a posebno uočljivi bili su njeni dugi nokti, jak vokal i neobični plesni pokreti. Za Estoniju nastupali su Koit Toome i Larua koji su izvodili pjesmu 'Verona'. Publika je duo na kraju nagradila gromoglasnim pljeskom.  Posljednji se na pozornici našao pjevač Imri Ziv koji je pjevao pjesmu 'I Feel Alive'. Prema kladionicama, Imri će ući među sretnih deset koji će nastaviti natjecanje u subotu, 13. svibnja.  Nakon posljednjeg nastupa, voditelji su sjeli pokraj makedonske predstavnice Jane Burčeske koja je otkrila da je trudna. Otac je, rekla je, njen dečko Alexander. U idućem trenutku, Alexander je klečio ispred pjevačice te je zaprosio. Presretna Burčeska rekla je 'da'. Snimku cijele druge polufinalne večeri možete pogledati ovdje: Prošle godine, pobjednica 'The Voicea', Nina Kraljić, došla je do finala na kojem je neslavno 'kiksala' te završila na 23. mjestu.  U prvom polufinalnoj večeri u Kijevu, koja se emitirala u utorak 9. svibnja, svoje mjesto u finalu 'zacementiralo' je 10 zemalja: Moldavija, Azerbejdžan, Grčka, Švedska, Portugal, Poljska, Armenija, Australija, Cipar i Belgija.    Tema: Muzika 