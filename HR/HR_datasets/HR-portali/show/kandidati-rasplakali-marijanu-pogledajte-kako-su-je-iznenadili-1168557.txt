Voditeljica RTL-ovog showa "Život na vagi" Marijana Batinić na svom Facebooku jučer je objavila video u kojem je otkrila kako su je kandidati showa iznenadili za rođendan koji je slavila u veljači. Kandidati su joj tada napravili zdravu tortu i zamolili su producenticu showa Antoniju Blaće da je dostavi Marijani, a napisali su joj i dirljivu čestitku. Marijana je bila iznenađena poklonom i dirljivom gestom kandidata i nije mogla suzdržati suze čitajući njihovu čestitku. - Draga ekipa iz "Život na vagi" ovo je još jedan dokaz koliko ste predivni! Sad vam napokon mogu i javno zahvaliti - napisala je Marijana na Facebooku uz fotografiju na kojoj je objavila rođendansku čestitku kandidata.              