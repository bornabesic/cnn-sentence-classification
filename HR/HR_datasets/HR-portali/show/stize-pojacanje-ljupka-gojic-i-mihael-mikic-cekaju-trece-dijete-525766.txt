Ljupka Gojić Mikić (34) već godinama živi u Japanu, a u Hrvatsku stiže samo ljeti i za božićne blagdane. Ipak, manekenka nije uspjela sakriti vijest o trudnoći. - Istina je, trudna sam, ali nadala sam se što dulje to ostaviti samo za svoje bližnje - rekla je za Story. S nogometašem Mihaelom Mikićem (37) u braku je jedanaest godina, a imaju kćeri Janu Siennu (7) i Milu Amelie (5). Iako su se još 2009. odselili u Aziju, djevojčice su rođene u Zagrebu. Hoće li i treće dijete roditi u Hrvatskoj još nije poznato. Gojić se još prije deset godina povukla iz svijeta mode i preselila u Hirošimu sa suprugom koji igra za nogometni klub Sanfrece Hiroshima. Izvorni članak pročitajte u tiskanom izdanju časopisa Story.