Nakon Tine Turner i Don Omara, Mario Roth ove nedjelje u showu "Tvoje lice zvuči poznato" postaje Danijela Martinović. „Super simpatična pjesma, pozitivna, vesela, puna te neke Danijeline vedrine i duha“,  kazao je Mario kojega će, kako bi što uspješnije utjelovio Danijelu, scenskim pokretima podučavati trener Igor Barberić koji je i sam radio koreografiju za spot pjesme ''Volim barabu''. Mario ističe kako će se morati puno smijati, što mu neće biti problem te dodaje: „Ovo je izazov i treba to tako prihvatiti. Ja ću se truditi da budem na razini zadatka.“ S posljednjeg mjesta na tablici u prošlotjednoj epizodi, Bojan Jambrošić uzvraća udarac transformacijom u jamajačkog pjevača Omija zbog kojega će prvi put proći proces tamnjenja kože. „Znam samo jednu njegovu pjesmu, hvala Bogu da sam dobio upravo nju“, kazao je Bojan koji će nastupiti s pjesmom ''Cheerleader'' te dodao: „Stvarno ću pokušati zamisliti da sam na nekoj plaži i da pjevam osobi svog života i to je to!“ Nakon dva muška lika, Nives Celzijus ove ćemo nedjelje vidjeti u nježnijem, ženskom izdanju. „Super! Napokon sam žena i to lijepa žena!“ sretno će Nives koja će utjeloviti Shakiru, prema kojoj se, kaže, ljubav dogodila s pjesmom ''Objection'' koju će i izvesti na sceni.   „Inače imam dosta dobar rad bokovima, a sada ćemo vidjeti. Veseli me sve to mrdanje i drmanje.“  priznala je Nives, a hoće li joj transformacija u neku žensku ikonu biti lakša ili teža od transformacija u muškarce, tek ćemo doznati.  Ivana Mišerić nastavlja s transformacijom u muški spol, a nastupit će kao frontman ekstremnog hard-rock banda Kiss s pjesmom ''I Was Made For Loving You''  „Zvuče mekše nego što izgledaju. Opet je falset u igri!“ komentirala je Ivana i zaključila: „Trebam biti cool. To je poanta. Veseli me sve!“ Ove nedjelje vidjet ćemo i Dalibora Petka koji će postati jedna od pjevačica grupe Spice Girls, Daniel Bilić transformirat će se u Pitbulla, Ana Gruica u Ilana Kabilja, a Mia Anočić Valentić utjelovit će Sanju Doležal iz Novih fosila. >>Željko Bebek je gledao kako se Dalibor Petko transformirao u njega, evo što je rekao >>Nives Celzijus šokirala žiri imitirajući The Prodigy​ 