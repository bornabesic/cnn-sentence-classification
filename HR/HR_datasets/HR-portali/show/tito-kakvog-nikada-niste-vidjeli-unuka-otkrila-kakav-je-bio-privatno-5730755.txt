Jugoslavenski revolucionar i državnik, komunistički vođa i diktator. Svjetski cijenjen političar. Zavodnik, čovjek s tisuću lica. Razni su mu se epiteti pripisivali, pripisuju mu se i danas. Ali, njoj je on bio i ostao – samo deda. Ili dida, kako ga je zvala. I voljela ga je, a i on nju. Dokazuju to obiteljske fotografije koje je na društvenim mrežama objavila unuka Josipa Broza Tita, redateljica Saša Broz, a na kojima ju Tito grli i ljubi nježno ju gledajući. Josip Broz Tito umro je u Ljubljani 4. svibnja 1980. godine, kad je Saša imala 11 godina.