Disney i Steven Spielberg udružili su snage kako bi na velike ekrane prenijeli priču Roalda Dahla o Blagom fantastičnom gorostasu (BFG). BFG je uzbudljiva priča o desetogodišnjoj djevojčici Sophie iz Londona i misterioznom divu koji je upoznaje sa čudnovatim i opasnim svijetom divova. Film je temeljen na knjizi „BFG”, slavnog Roalda Dahla, koja je objavljena 1982. godine i od tada oduševljava čitatelje svih uzrasta. Pogledajte prvi foršpan Knjiga, za koju je ilustracije napravio Quentin Blake, prethodno je adaptirana kao animirani film za britansku televiziju 1989. godine. Nova adaptacija ujedinila je ponovno Spielberga i scenaristicu neponovljivog E.T.-a, Melissu Mathison. U ulozi djevojčice, Sophie ćemo gledati Ruby Barnhill, a ulogu dobroćudnog diva dobio je ovogodišnji oskarovac Mark Rylance. Ostale uloge tumače Rebecca Hall, Bill Hader, Jemaine Clement i Penelope Wilton. Film u CineStar kina stiže 30.06. u distribuciji BlitzFilma. Tema: FILM 