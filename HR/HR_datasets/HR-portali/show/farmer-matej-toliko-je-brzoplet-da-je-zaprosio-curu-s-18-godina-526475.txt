Vrijednom farmeru, 24-godišnjem Mateju Mareniću najveći su uzor i životna inspiracija njegovi roditelji, za koje kaže da su krenuli od nule, ali su predanim radom pružili njemu i bratu lijepo i bezbrižno djetinjstvo, zimi su uživali skijajući se i sanjkajući u Krasnom, a ljeti kupajući se na Pagu, gdje imaju apartmane. Roditelji su im osigurali i dobru bazu da sami razvijaju svoje poslove koje žele, tako mu je brat sada marljivi vlasnik pekare, a Matej kafića. Za sebe kaže kako nije baš ni sportski, ali ni umjetnički tip, ali zato čita sve što mu dođe pod ruku, pa čak i ljubiće. Pod sport bi išlo da je član planinarskog društva, ali iako voli planinariti, u istom se ipak više zabavlja s prijateljima, nego li što istražuje Velebit na koji mu svakodnevno puca pogled. Optimistični farmer Matej za RTL kaže kako ne može izdvojiti neki najljepši događaj jer 'Sve je lijepo, svaki dan je lijep'. Kad su u pitanju žene i život, Matej je vrlo ozbiljan i staložen jer točno zna što želi u životu i kakva bi volio da je to osoba. Volio bi da mu je žena 'pametna, otvorena, ali i vrckasta i opičena'.  Bitno mu je da nađu zajednički jezik i da zajedno koračaju kroz život, da nađu kompromis. Želi pronaći djevojku koja će mu postati žena, volio bi da imaju dvoje djece, da ih izvedu na pravi put, a kad zaposle još radnica u kafiću, onda će on i njegova buduća moći uživati putujući okolo. Matej je i otkrio da se skoro zaručio s djevojkom kada mu je bilo samo 18 godina. Ako ste spremne zabavljati se uz dobrog simpatičnog farmera s kojim nikad nije dosadno, a u potrazi ste za srodnom dušom i svidio vam se naš farmer Matej, svoje pismo pošaljite na 'Ljubav je na selu', P.P. 25, 10040 Zagreb, e-mailom na ljubavjenaselu@rtl.hr ili SMS-om na broj 666555, (3,72 kn), u kojem treba pisati: ljubav, Matej, te vaša poruka.