Kako je već nekoliko godina posve jasno da su superherojski filmovi prave pravcate tvornice novca, koje vrlo rijetko podbacuju, tako nije nimalo čudno što je kino raspored posve nakrcan takvim filmovima sve do 2020. godine. Ovo je jedan maleni pregled onoga što nam stiže u narednih nekoliko godina. Uloge: Will Smith, Margot Robbie, Jared Leto, Jai Courtney, Joel Kinnaman, Cara Delevingne, Adewale Akinnuoye-Agbaje, Jay Hernandez, Adam Beach, Jim Parrack, Scott Eastwood, Ike Barinholtz, Karen Fukuhara, i Viola Davis U filmu pratimo grupu superzlikovaca koji imaju priliku spasiti sebe, ako preuzmu smrtonosnu misiju. Uz toliko impresivnih glumaca, a i sudeći prema fenomenalnim foršpanima, rekli bismo da nas očekuje jako zanimljiv film. U kina stiže 4. kolovoza ove godine, u distribuciji Blitz Filma. Uloge: Benedict Cumberbatch, Tilda Swinton, Chiwetel Ejiofor, Rachel McAdams, Mads Mikkelsen, Michael Stuhlbarg, i Benedict Wong Film nam govori o podrijetlu Stephena Strangea, bivšeg neurokirurga koji nakon nesreće dobije još jednu priliku. No ta prilika nije samo obična usluga već izučavanje pravih magičnih moći. Obavijen velom tajni, mistični mag sada putuje svijetom u potrazi za prosvjetljenjem. Film bi u kina trebao stići početkom studenog ove godine. Uloge: Will Arnett, Michael Cera, Zach Galifianakis, Rosario Dawson, Ralph Fiennes, i Mariah Carey Prvi nastavak, ili bolje rečeno spinoff već legendarnog filma 'Lego' je 'Lego: Batman', s tužnim Vitezom Tame. Glas mu opet daje WIll Arnett, dok je redatelj Chris McKay, a film očekujemo u kinima sredinom veljače 2017. godine. Uloge: Hugh Jackman, Boyd Holbrook, Stephen Merchant, Richard E. Grant, i Patrick Stewart Aussie Aussie Aussie A photo posted by Hugh Jackman (@thehughjackman) on Jun 6, 2016 at 3:54pm PDT U nedostatku boljeg naziva, film kojeg se još snima, a kojeg bismo u kinima trebali vidjeti početkom ožujka 2017. godine, smo nazvali 'Bezimeni Wolverine'. Kao i u prethodna dva nastavka, bijesnog Kanađanina glumi Hugh Jackman, vjerojatno po posljednji put. O radnji i negativcima se još samo nagađa premda se smatra da bi radnja mogla pratiti hvaljeni strip 'Old Man Logan'. O tome ćete moći čitati u našoj rubrici FILM čim vijesti postanu dostupne. Uloge: Chris Pratt, Zoe Saldana, Dave Bautista, Kurt Russell, Pom Klementieff, Elizabeth Debicki, Chris Sullivan, Tom Flanagan, Sean Gunn, Michael Rooker, s glasovima Bradleyja Coopera i Vina Diesela Krajem svibnja naredne godine stiže nam nastavak jednog od većih hitova 2014. godine, 'Čuvara galaksije'. Okosnica priče je otac glavnog lika iz prvog nastavka, Star-Lorda (Chris Pratt). Trenutačno se spekulira da bi njegov otac mogao biti misteriozni Adam Warlock, no za to još nema potvrde. U kina nam stiže početkom svibnja. Uloge: Gal Gadot, Chris Pine, Robin Wright, Danny Huston, David Thewlis, Ewen Bremner, Saïd Taghmaoui, Elena Anaya, i Lucy Davis Jedna od boljih stvari koje su izašle iz 'Batman v Superman: Zora pravednika' je i lik Gal Gadot, tj. Wonder Woman. Nju ćemo još vidjeti u drugom i trećem dijelu sage o Supermanu i Batmanu, 'Justice League Part One' i 'Justice League Part Two', no prije toga ćemo dobiti priliku pogledati što je princeza-ratnica radila u Prvom svjetskom ratu. 'Wonder Woman' u kina dolazi u lipnju 2017.. Uloge: Tom Holland, Marisa Tomei, Zendaya, Tony Revolori, Robert Downey Jr. te možda Michael Keaton O novom filmu o Spider-Manu se malo zna (čak niti ime), osim da nam na velike ekrane stiže početkom srpnja naredne godine. Novog glumca prvi put smo u akciji mogli vidjeti ove godine u filmu 'Kapetan Amerika: Civilni rat'. Kako je u pitanju čudna suradnja, bez jasne naznake o tome tko što radi, nemamo opcija nego nazvati taj film ovako kako smo ga nazvali. U pitanju može biti film o superjunaku Gambitu, kojeg smo prvi put vidjeli u prvom filmu o Wolverineu, no može biti i drugi dio Deadpoola. Dok nove vijesti ne stignu, i jedno i drugo je moguće. Datum izlaska neznanog filma je 6. listopad, 2017. godine., a osim manjka radnje i imena, još uvijek nije poznat niti redatelj. Jasno, niti glumci nisu objavljeni. Uloge: Chris Hemsworth, Tom Hiddleston, Mark Ruffalo, Cate Blanchett, Jeff Goldblum, Tessa Thompson, Karl Urban, Idris Elba, i Anthony Hopkins Osim da je u pitanju buddy-buddy film s Thorom i Hulkom, malo toga se o filmu zna. Izaći bi trebao u studenom 2017. godine, a početak snimanja se očekuje svaki tjedan. Uloge: Henry Cavill, Ben Affleck, Ezra Miller, Gal Gadot, Jason Momoa, Ray Fisher, Amy Adams, Jeremy Irons, J.K. Simmons, Willem Dafoe, i Amber Heard Nakon što su nas ove godine počastili Batmanom i Supermanom u njihovom okršaju, Warner Bros. užurbano radi na nastavku (nastavcima) ove franšize. Tako nam krajem studenog naredne godine dolazi prvi dio nastavka sage o 'Ligi pravde', DC-ovom ekvivalentu Marvelovih 'Osvetnika'. U filmu bi se trebao pojaviti već najavljeni supernegativac Steppenwolf, no više od toga nije rečeno. Sjećate li se točke od maloprije, o prvom Foxovom, odnosno Marvelovom filmu? Pa, što je tamo rečeno i dalje stoji. Početak siječnja 2018. je trenutak kada nam stiže ili 'Gambit' ili 'Deadpool 2', ovisno o tome je li prije došao 'Deadpool 2' ili 'Gambit'. Uloge: Chadwick Boseman, Lupita Nyong’o, i Michael B. Jordan. Nakon odlično prihvaćenog i hvaljenog nastupa Chadwicka Bosemana u ulozi Black Panthera u ovogodišnjem 'Kapetanu Americi', postalo je izvjesno da ćemo u skorašnje vrijeme (ako se period od dvije godine može tako nazvati) dobiti i film o superjunaku. Redatelj Ryan Coogler, koji nas je oduševio prošlogodišnjim boksačkim hitom 'Creed', prihvatio se rada na filmu, koji bi nam trebao stići sredinom veljače 2018. Uloge: Ezra Miller Kako smo vidjeli u 'Batman v Superman: Zora pravednika', najbrži superjunak postaje član Lige pravednika, a samim time, valja mu priskrbiti i dugometražni film. Umjesto Granta Gustina, koji glumi Flasha u podosta interesantnoj seriji koja već neko vrijeme ide na malim ekranima, glavnu ulogu u filmu preuzeo je Ezra Miller. Za sad se čini da je redatelj RIck Famuyiwa, no do sredine 2017. godine kada film kreće sa snimanjem i to se može promijeniti. U kinima ga očekujemo sredinom ožujka 2018. godine. Uloge (vjerojatno): Robert Downey Jr., Chris Hemsworth, Chris Evans, Scarlet Johansson, Tom Hiddleston, Mark Ruffalo, Josh Brolin Nakon izvrsno primljenih 'Kapetan Amerika: Ratnik zime' i najnovijeg nastavka, 'Civilni rat', redatelji Joe i Anthony Russo postali su redatelji koji nam na velika platna donose najnoviji dio 'Osvetnika'. Tj. ono što ćemo dobiti je prvi dio trećeg nastavka tog filma, a čini se da će tema biti raspad Osvetnika nakon svađe Kapetana i Iron Mana te početak rata protiv Thanosa, kojeg smo prvi put vidjeli 2012. godine u prvim Osvetnicima. Film u kina stiže sredinom svibnja 2018. Uloge: Paul Rudd, Evangeline Lily, i Michael Douglas. Nastavak podosta zabavnog 'Ant-Mana' bi nam trebao predstaviti i Evangeline Lily u ulozi The Wasp, kako je i bilo najavljeno na kraju prvog filma. Redatelj je isti, Peyton Reed, pa sredinom srpnja 2018. možemo očekivati simpatičan film o mini junacima. Uloge: Jason Momoa, Amber Heard Momou smo u ulozi princa Atlantide prvi put vidjeli u ovogodišnjem 'Batman v Superman: Zora pravednika', a nakon Justice League Part One dobit će i svoj samostalan film. Warner Bros. igra na sigurno pa su za taj posao unajmili redatelja 'Brzih i žestokih 7' (a i osmog dijela) Jamesa Wana. Film bi trebao stići u srpnju 2018. godine. Početkom listopada 2018. godine nam iz DC-jevog okrilja stiže još jedan film, jasno, pod pokroviteljstvom Warner Brosa. No ono što je još uvijek nejasno jest o kojem filmu se radi. Za sad su u pitanju ili drugi dio 'Odreda otpisanih' ili novi samostalni film o Batmanu. Uloge: Brie Larson Osmog ožujka 2019. godine u kina dolazi film s ovogodišnjom oskarovkom Brie Larson o superjunaku koji je imao nekoliko inkarnacija, što muških što ženskih. Više o filmu se ne zna, osim da će film režirati žena. Uloge: Dwayne Johnson Kako smo već pisali, The Rock je prihvatio ulogu u filmu Shazam. Taj superjunak bi nam u kina trebao stići početkom travnja 2019. godine. Uloge (vjerojatno): Robert Downey Jr., Chris Hemsworth, Chris Evans, Scarlet Johansson, Tom Hiddleston, Mark Ruffalo, Josh Brolin Finale sage o Osvetnicima napokon stiže početkom svibnja 2019. godine. Braća Joe i Anthony Russo tek tada nam daju mogućnost da vidimo kraj nečega što je krenulo još 2008. godine. Uloge: Henry Cavill, Ben Affleck, Amy Adams Kraj priče o Supermanu i Batmanu, koja je krenula ove godine, stiže nam sredinom lipnja 2019. godine drugim dijelom priče o Ligi pravednika. Tada očekujemo okončanje bitke protiv Darkseida, koja je najavljena u 'Batman v Superman'. Godinu dana nakon prvog neimenovanog DC-ovog filma stiže nam drugi film. Jasno, kako ćemo 2018. godine saznati je li u pitanju drugi dio 'Odreda otpisanih' ili novi Batman, tako ćemo početkom studenog 2019. dobiti drugi film iz tog para. Uloge: Ray Fisher Osim Flasha smo u 'Batman v Superman' imali prilike vidjeti i Cyborga, čiji film bi nam trebao stići početkom travnja 2020. godine. Više se o ovom filmu ne zna, tako da nećemo niti spekulirati o detaljima. Krajem srpnja 2020. godine bismo trebali dobiti još jedan film o Green Lanternu. Kako je prošli film iznimno loše prošao, posve je jasno zašto se želi ponovno snimiti film o ovom superjunaku. Glasine govore da bi Tyrese Gibson mogao preuzeti glavnu ulogu, dok je Ryan Reynolds naglasio na ne želi imati nikakve veze s tim projektom. Uloge: Channing Tatum O drugom filmu o Gambitu ne zna se mnogo osim da je kao redatelj pridružen Doug Liman, dok bi glavni glumac trebao biti Channing Tatum. Film se očekuje tijekom 2020. godine i nije povezan s gore spomenutim filmom o Gambitu, u kojem navodno isto glumi Channing Tatum. Kao i prethodni film s liste, i ovaj je obavijen velom tajni. Za sad se očekuje njegov izlazak tijekom 2020. godine, a trebao bi se baviti grupom superheroja koji se bore protiv svojeg istrebljenja. Glavni protivnik bi mogao biti jedan od klasičnih protivnika Fantastične četvorke, Maximus the Mad. Tema: FILM 