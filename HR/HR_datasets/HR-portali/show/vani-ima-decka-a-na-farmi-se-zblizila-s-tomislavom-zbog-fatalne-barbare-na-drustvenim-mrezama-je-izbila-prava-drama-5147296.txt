Barbara Peterčić jedna je od natjecateljica na Farmi zbog koje je, kako piše Dnevnik.hr, nastala prava drama. Naime, Barbara se tijekom boravka na Farmi zbližila s Tomislavom Crnčevićem iako navodno vani već pet godina ima dečka o čemu je informacija potekla na društvenim mrežama. - Barbara je sramota za cijelu obitelj, a najviše mi je žao njezinog dečka Matije - jedan je od komentara koji se odnosi na ovu mladu knjigovotkinu. I dok su Barbarine prijateljice na to rekle da su Barbara i Matija prekinuli prije njezinog odlaska u reality, njegova sestrična tvrdi da to nije istina. S Dnevnik.hr-a su kontaktirali Barbarinog navodnog dečka da se osvrne na cijelu ovu situaciju. - Ništa ne bih komentirao, ništa, hvala - rekao je kratko i brzo.