Mlada glazbenica i radijska voditeljica Gina Victoria Damjanović ovog se proljeća priključila zvjezdanoj ekipi! I dok će Antonija Blaće u prvoj sezoni „Zvijezda“ kandidate kroz glazbeno putovanje voditi s pozornice, u backstageu će se s njima i njihovim obiteljima družiti, bodriti ih i komentirati nastupe mlada Bračanka čije je ime dobro poznato svim pratiteljima domaće glazbene scene.. „Ovo mi je prvo televizijsko voditeljsko iskustvo i jako sam sretna što sam dobila priliku raditi s tako sjajnom ekipom, pogotovo s Antonijom, koju izrazito cijenim i koja mi je velika podrška od samog početka. Naravno, backstage je njihova sigurna zona za pripremu za nastup, a i za veselje i utjehu poslije nastupa. Također i mjesto gdje se i oni i njihovi najmiliji mogu osjećati kao doma. Dani na setu su radni, a pauze koristim za pripreme i druženje s kandidatima“, kazala je Gina Victoria, koja je u proljeće prošle godine postala vokalistica priznate i popularne elektro-akustik grupe „Detour“, koja je na ovogodišnjoj dodjeli glazbene nagrade Porin osvojila dva kipića, za pjesmu godine i najbolju izvedbu grupe s vokalom, dok na Narodnom radiju radi kao DJ. Vezani članak  Svestrana dvadesetčetverogodišnjakinja završila je glazbenu školu, smjer glasovir u Supetru na Braču nakon čega nastavlja školovanje u I. gimnaziji i Srednjoj glazbenoj školi Josipa Hatzea u Splitu. Uz odjel za teoriju glazbe, završava i smjer solo pjevanja, a studirala je na Učiteljskom fakultetu u Zagrebu. Pohađala je seminare klasične glazbe i modernog pjevanja, sudjelovala je na mnogim glazbenim radionicama te državnim i međunarodnim natjecanjima vokalnih sastava koji su osvojili brojne nagrade u Hrvatskoj i inozemstvu. Nastupala je u mjuziklu „Godspell“ i operi „Didona i Eneja“ , pjevala u nekoliko ženskih klapa i sastava, radila kao umjetnički voditelj, vokalni aranžer i pedagog. Kao autorica, piše tekstove i glazbu. Održava pjevačke edukacije i stalno radi na svome glazbenom, plesnom i glumačkom obrazovanju. Trenutno je umjetnički voditelj muške klape Bošket iz Zagreba. >>Snima se novi glazbeni show koji će voditi Antonija Blaće, a ovi glazbenici sjede u žiriju >>Antonija Blaće šokirala svoje obožavatelje novom frizurom