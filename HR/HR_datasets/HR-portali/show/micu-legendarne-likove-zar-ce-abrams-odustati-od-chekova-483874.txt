'Zvjezdane staze: S one strane' već ima nastavak u planu, no producent J.J. Abrams kaže da neće zamijeniti Antona Yelchina, koji je prošlog mjeseca tragično preminuo u automobilskoj nesreći. Yelchin je u filmu tumačio ulogu Pavela Chekova. - Ne bih to mogao zamisliti, vjerujem da Anton zaslužuje bolje - izjavio je Abrams. Unatoč tome, Abrams još nije siguran kako će objasniti Yelchinovu smrt u filmovima. - Razmišljao sam o tome, radimo na tome, no prerano je sada o tome govoriti - ustvrdio je filmaš. Yelchinova smrt nažalost nije jedina koja je obilježila pred i postprodukcijski period 'Zvjezdanih staza: S one strane', a više o tome pročitajte na IGN Adriji. Treći film iz novog serijala, 'Zvjezdane staze: S one strane', redatelja Justina Lina ('Brzi i žestoki', 'Slagalica strave') u naša kina dolazi sutra, 21. srpnja. Tema: FILM 