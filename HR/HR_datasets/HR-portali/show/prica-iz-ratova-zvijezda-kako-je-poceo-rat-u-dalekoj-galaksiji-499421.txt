Posve nam je jasno da nam u mračna vremena trebaju i heroji, no ponekad nije tako lako naći one koji će drage volje riskirati svoj život da bi spasili živote drugih. Srećom, u galaksiji Ratova zvijezda situacija nije takva, pa ćemo u novom filmu iz tog svemira imati cijelu postavu pravih heroja, koji drage volje kreću u suludu misiju. Već prije smo saznali (pogledajte prve foršpane ovdje) da grupu pozitivaca predvodi Jyn Erso (Felicity Jones), a u njenom timu se nalaze Cassian Andor (Diego Luna), ludi droid K-2SO (Alan Tudyk), pilot Bodhi Rook (Riz Ahmed), slijepi ratnik Chirrut Îmwe (Donnie Yen) te revolveraš Baze Malbus (Jiang Wen). Novi međunarodni foršpan pokazuje nam kako će oni pokušati doći do planova smrtonosne Zvijezde smrti. No, nisu samo pozitivci u igri. Tako Ben Mendelsohn glumi negativca Krennica, a 'trup' Dartha Vadera je britanski glumac Spencer Wilding. Glas, srećom, i dalje daje epski James Earl Jones, glumac koji je Vaderu davao glas u prva tri, a i u šestom filmu franšize. I glumac koji glumi glavnog negativca iz 'Doktora Strangea', Mads Mikkelsen, ima ulogu u filmu, kao kreator grozne stanice. Pogledajte video 'Rogue One: Priča iz Ratova Zvijezda' u kina dolazi 16. prosinca ove godine. Tema: FILM 