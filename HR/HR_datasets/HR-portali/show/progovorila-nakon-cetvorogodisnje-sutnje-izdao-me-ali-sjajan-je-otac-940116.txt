Elin Nordegren, bivša supruga golfera Tigera Woodsa, možda mu je oprostila brojne preljube tijekom njihovog šestogodišnjeg braka, ali sigurno to nije zaboravila. - Osjećala sam se sigurno s njim. Riječ izdaja nije dovoljno jaka - kaže 34-godišnja Šveđanka, koja je o bolnom razvodu progovorila nakon četiri godine šutnje. No, iako je još uvijek povrijeđena, ona i 38-godišnji Tiger uspjeli su prevladati animozitet kako bi zajednički odgajali svoje dvoje djece, šestogodišnju kćer Sam Alexis i petogodišnjeg sina Charlieja. - Nastavila sam dalje. Naš odnos vrti se oko djece i dobri smo u tome. Odličan je otac - objašnjava. Nakon kraha braka, u kojem je Tiger prevario s desetak žena, Erin kaže kako je kao studentica psihologije prošla intenzivnu psihoterapiju, na koju i dalje ide jednom tjedno. U pomirenju s Tigerom i zajedničkoj brizi o djeci, veliku ulogu igra i skijašica Lindsay Vonn, Tigerova trenutna djevojka, s kojom se se Erin odlično slaže. - Sretna sam zbog Tigera, a i općenito ako postoji kakva veza, sretna sam što postoji netko tko voli moju djecu - dodaje. >>Tiger Woods našao novu ljubav – skijašicu Lindsey Vonn CHHÖ/DPA/PIXSELL