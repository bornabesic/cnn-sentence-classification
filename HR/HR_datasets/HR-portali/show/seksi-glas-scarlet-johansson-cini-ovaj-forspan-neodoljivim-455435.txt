 Disney je objavio novi, produljeni foršpan za narednu adaptaciju poznate 'Knjige o džungli'. Film, koji je po svemu sudeći, hibrid između knjiške verzije i originalnog Disneyevog animiranog filma iz 1967. godine je je već oduševio mnoge zbog svojeg prekrasnog izgleda. Kako se čini, Disney je dizajn životinja, a posebice tigra, preuzeo od tvrtke koja je radila i na efektima za film 'Pijev život'. A kako su ti efekti nagrađeni Oskarom, ne sumnjamo da ćemo i ovaj put dobiti 'raj za oči'. U ovoj verziji Mowglija glumi Neel Sethi, mladi glumac kojem je ovo prva uloga. Podršku mu daje stvarno zvjezdana ekipa. Tako je Scarlett Johansson, čiji je seksi glas u foršpanu, odabrana kao zmija Kaa, Idris Elba je tigar Shere Khan, Bill Murray je dao glas veselom medvjedu Baloou, dok je Ben Kingsley njegova partnerica Bagheera. U sporednim ulogama su Christopher Walken kao King Louie, Lupita Nyong’o u ulozi Rakashe i Giancarlo Esposito kao Akela. Peta igrana ekranizacija ‘Knjige o džungli’ se u kinima očekuje netom prije Uskrsa 2016. godine. 