Grupa Mayales će u subotu, 22. ovog mjeseca objaviti 3. studijski album, 'Simbol za Sunce'. Prvi je to njihov album nakon pet godina, a najavili su ga singleovi 'Roadie' i 'Danas smo happy'. Album s 12 novih pjesama snimljen je u studiju traženog producentskog dvojca Jure i Pavla (Svadbas). Na dan izlaska albuma Mayales će na svojim Facebook stranicama ekskluzivno predstaviti malu umjetničku poslasticu, video art spot za uvodnu pjesmu 'Među tajnim tajnama'. Autor spota je Dalibor Barić, autor omota novog albuma i spota za pjesmu 'Roadie', u kojoj neobičnu ulogu ima Tereza Kesovija. Uigrani autorski tim P. Beluhan - V. Mirčeta proširen je novim članom, gitaristom i autorom Lukom Gečekom (Sara Renar, Superoperater, Luce). Najaljeno je i da će se 3. Inkarnacija Mayalesa uživo, prvi puta predstaviti na promociji u četvrtak, 25. svibnja u zagrebačkom klubu Vintage Industrial Baru. U novoj postavi sviraju i Edi Grubišić Cipal (Detour), Roni Nikolić (NLV) te posebno iznenađenje: producentski dvojac Jura Ferina i Pavle Miholjević!   Najavljeno je i ime novog službenog singla kojim će Mayalesi 'napasti' eter ovog ljeta. Riječ je o pjesmi 'Malena' na kojoj gostuje tradicionalni 'vanjski' član Mayalesa, Kristijan Beluhan. U tijeku je i snimanje spota za tu pjesmu. Tema: Muzika 