Najnoviji film Nicholasa Stollera, kojeg znamo kao redatelja i pisaca hitova, poput 'Muppeta', 'Susjeda iz pakla' te ovogodišnjeg nastavka tog filma, 'Susjedi iz pakla 2', donosi nam još jedan foršpan animirane komedije 'Storks' ('Rode'). Film se bavi rodama (što je jasno iz naslova), koje su prestale parovima donositi djecu i prebacile su se na obične poštanske pošiljke. Takva promjena donese mnoge probleme djeci koja žele brata ili sestru. No pravi problem nastane kada Junior, trapava roda, slučajno uključi stroj za proizvodnju beba, te proizvede jednu djevojčicu. Cijela strka i zaplet nastanu jednom kada se Junior krene rješavati novonastale bebe, uz pomoć svoje entuzijastične prijateljice Tulip. Iako nismo bili jako oduševljeni prvim foršpanima, ovaj put su se stvari značajno promijenile, pa smo uvjereni da nam stiže poprilično duhovit film. Pogledajte video U engleskoj verziji filma, glasove daju Kelsey Grammer, Katie Crown, Keegan-Michael Key, Jordan Peele i Danny Trejo te Jennifer Aniston i Ty Burrell. Naši glasovi još nisu objavljeni, no zasigurno ćemo saznati tko će dati glasove prije nego što film stigne u naša kina. Film bi u naša kina mogao stići pri kraju rujna ove godine. Tema: FILM 