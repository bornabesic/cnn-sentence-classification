Godine 1993. je industrija stripova već bila podosta velika, no ipak se teško moglo naći uratke koji su uspješno dospjeli do šire publike. Zasigurno valja spomenuti 'Batmana' Tima Burtona, koji je već tada bio najavio dolazak nove ere filmografije, no oni kojih se rijetko ljudi sjete su i 'Power Rangersi', koji nam ovog ožujka dolaze napokon na velike ekrane. Pogledajte video Te daleke 1993. otpočelo je emitiranje jedne od dugovječnijih superherojskih serija uopće, 'Mighty Morphin Power Rangers' (koji su sami po sebi adaptacija japanske serije iz 1992., Super Sentai Series tj. Kyōryū Sentai Zyuranger). Petero običnih tinejdžera, koji moraju postati superheroji jednom kada saznaju da je njihov mali grad Angel Grove s cijelim svijetom na rubu uništenja će nam još jednom pokazati što znače pravo jedinstvo i istinsko prijateljstvo. Pogledajte video U glavnim ulogama su Dacre Montgomery kao Jason Lee Scott, tj. Crveni Ranger i vođa tima. Rozi Ranger odnosno Kimberly Hart je Naomi Scott, dok je Plavi Ranger tj. Billy Cranston, RJ Cyler. Ulogu Žutog rangera/ Trini Kwan preuzela je Becky G., a Zack Taylor/Crni Ranger je Ludi Lin. Bryan Cranston nastupa u ulozi Zordona dok je negativku Ritu Repulsu odlučila odglumiti Elizabeth Banks. Redatelj filma je Dean Israelite, a film u bolja kina dolazi 23. ožujka, u distribuciji Blitz filma. Tema: FILM 