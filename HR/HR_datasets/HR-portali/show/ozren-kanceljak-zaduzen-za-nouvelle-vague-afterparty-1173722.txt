Legenda zagrebačke klubske scene DJ Ozren Kanceljak, napravit će afterparty za pamćenje na koncertu Nouvelle Vague zakazanom za 23.6. u clubu Boogaloo! Ozren Kanceljak je svojim radom značajan trag u domaćoj glazbenoj indrustriji i brojnim projektima vezanim za glazbu. Bavio se i glazbenim novinarstvom i managementom, a svojim specifičnim stilom i ogromnim trudom, uz puno strasti i volje, uspio je još 80-ih postati prepoznatljivo lice zagrebačke klubske scene. Na Nouvelle Vague afterpartyju će puštati set koji se konceptualno nadovezuje na sam bend. Bit će tu raznih obrada novovalnih megahitova koji su zadržali svoju svježinu i u novom ruhu, ali i pjesama koje su zvukom bliske Nouvelle Vague - akustični, organski soul i jazz. „Šetnjom kroz stilove i dekade nastojaću zadržati kombinaciju organskog zvuka i novoga vala, a uz to pružiti ljudima priliku da se zabave i nakon koncerta” najavljuje Kanceljak i dodaje: „Za razliku od brojnih okorjelih rockera ja obožavam i izuzetno cijenim umjetnike, izvođače koji žele napraviti nove, drugačije verzije tuđih hitova i učiniti ih “svojima”. Nouvelle Vague su uspjeli izgraditi svoj prepoznatljivi zvuk novovalnih hitova stavljajući ih u bossa novu ili lounge jazzy aranžmane. Uvjeren sam da će i ovog puta to biti dobra zabava za ljude otvorenoga srca”. Popularni francuski bossa-nova bend Nouvelle Vague u Zagreb dolazi u sklopu svjetske turneje na kojoj promoviraju izuzetno hvaljeni album “I Could Be Happy”. Vjerni fanovi širom svijeta učinili su da ovaj bend stekne reputaciju uvaženog aražmanskog ali i autorskog tandema koji čine Marc Collin i Olivier Libaux. Četiri do sada objavljena albuma prodana su u preko milijun primjeraka širom svijeta. Nouvelle Vague svojim obradama redefiniraju najznačajnije periode iz povijesti rock’n’rolla, otvarajući novu, neodoljivu, šarmantnu i brazilskim ritmovima inspiriranu dimenziju poznatih pjesama. Nouvelle Vague je dosad održao više rasprodanih koncerata u Zagrebu i možemo očekivati da će nam i ovaj nastup u Boogaloo klubu nakon 23.lipnja ostati u lijepom sjećanju! Ulaznice su u prodaji još samo danas po cijeni od 150 kn do 31.5., 180 kn od 1.6., 200 kn na dan i na blagajni kluba. Možete ih nabaviti na svim prodajnim mjestima Ticketshopa, u Boogaloo-u, kao i online na www.ticketshop.hr