Foto: FAH DIE WELT javlja kako su njemačke specijalne postrojbe upale u hangar bivšeg aerodroma Tempelhof u južnom Berlinu. Tempelhof, jedan od najvećih građevinskih kompleksa na svijetu, a koji su uglavnom izgradili nacisti, trenutačno se koristi kao izbjeglički centar. Glasnogovornik berlinskog ureda za izbjeglička pitanja Sascha Langenbach potvrdio je kako je policija izvela veliku raciju u navedenom izbjegličkom centru. Dodao je kako su četvorica muškaraca u 20-im godinama ispitana, ali kako nije bilo uhićenih, piše AP.  Podsjetimo, njemačka policija objavila je da je u napadu kamionom na božićni sajam u Berlinu poginulo dvanaestero ljudi, a najmanje 48 je ozlijeđeno, od kojih neki teže. Napad se dogodio u ponedjeljak navečer, u vrijeme kada se najviše ljudi okupilo pored tradicionalnih štandova s božićnim proizvodima, hranom i pićem. > NAPAD KAMIONOM NA BOŽIĆNOM SAJMU U BERLINU Najmanje 12 ljudi mrtvo, napadač je izbjeglica