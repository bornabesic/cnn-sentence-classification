Policija je na autocesti A3, na području Novske, u srijedu oko 20 sati zaustavila 34-godišnjeg državljanina BiH koji je svoj Audi vozio brzinom od 250,6 kilometara na sat. Jedna je to od rekordnih brzina koju su presretači izmjerili na ovom području otkad su "u pogonu". Za svoju suludu vožnju vozač je zaradio novčanu kaznu od 3000 kuna te mu je izrečena zaštitna mjera zabrane korištenja inozemne vozačke dozvole „B“ kategorije na području Hrvatske u trajanju od mjesec dana. 