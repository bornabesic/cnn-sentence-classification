Silni milijuni, čak 646.474.106,88 kn iz 15. kola Eurojackpota otišli su na sjever, u Finsku, zemlju Djeda Mraza. Valjda je zato tako naglo zahladilo. No, toplo je oko srca četvorice Zagrepčana, prijatelja koji će podijeliti dobitak na Eurojackpotu, priopćenjem javljaju iz Hrvatske lutrije.  Pet pogođenih brojeva donijelo im je 646.688,16 kn. Četvorica prijatelja već se godinama zajedno zabavljaju kartajući u ovim krajevima najpopularniju društvenu kartašku igru - Belu, a zajednički igraju i Eurojackpot.  Svaki odabere jednu kombinaciju i svaki tjedan odigraju. Nema preskakanja, a i nadalje će igrati na isti način.  Svaki puta je to neka druga kombinacija pa tako zapravo i ne znaju čija je kombinacija bila dobitna. Nebitno, cijeli iznos će i tako podijeliti na jednake dijelove, a po dobitak je došao samo jedan od njih.  Gospodin je redovni igrač Lota 6/45, Lota 7/39 i TV Binga, a po dobirak je došao rano ujutro. Ono što smo još saznali o ovim pedesetogodišnjim sretnicima su uobičajene stvari.  Sva četvorica su obiteljski ljudi, a supruge, odnosno uža obitelj već zna ili će saznati za dobitke. Naime, svi imaju kredite koji će ovim dobitkom biti isplaćeni ili smanjeni.  Naravno, nastavit će i s Belom i s Eurojackpotom, jer igra je zabava, a ovaj dobitak ostvaren je dok su se zabavljali i opuštali uz igru.  Nastavimo sa zabavom, igrajmo se i u igri uživajmo, jer već ovaj petak igramo za 74 milijuna kuna, javljaju iz Hrvatske lutrije. >> Ovi brojevi su igraču iz Hrvatske donijeli milijunski iznos na Eurojackpotu >> Čistio auto pa u torbi našao stvar koja mu je promijenila život