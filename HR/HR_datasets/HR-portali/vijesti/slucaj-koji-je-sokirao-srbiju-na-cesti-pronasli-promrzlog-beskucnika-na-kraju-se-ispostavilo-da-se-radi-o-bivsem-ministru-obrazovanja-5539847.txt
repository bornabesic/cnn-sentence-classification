Slobodan Vuksanović bivši ministar prosvjete u vladi Vojislava Koštunice, doktor znanosti i bivšu sveučilišni profesor danas živi na ulici kao beskućnik.Nedavno je pronađen u jednom beogradskom parku, sav promrzao i gladan nakon što su ga prijavili građani, pa su mu liječnici najbližeg doma zdravlja pružili pomoć.Beogradski 'Kurir' piše kako je bivši ministar u srbijanskoj vladi i doktor znanosti dospio na ulicu nakon što je ostao bez profesorskog zaposlenja i razvoda braka, prenosi Slobodna Dalmacija.Istaknuti političar i bliski Vuksanovićev rođak Dragoljub Mićunović za beogradske novine izjavljuje kako ništa ne zna o sudbini Vuksanovića jer duže vremena nije s njim u kontaktu.Oni koji su Vuksanovića zatekli na klupi u parku kažu da 'nije sličio na sebe'.'Bio je zapušten. Molio je da ga ne vode u prihvatilište za beskućnike gdje je mogao i ugrijati, okupati i najesti. Odmahivao je rukama i govorio da ima prijatelja kod kojega može prenoćiti. Dao je i adresu.Međutim, kada su tamo stigli, oni koji su mu pomogli zatekli su straćaru, a Vuksanović je inzistirao da ga tu ostave. Nisu imali izbora pa su ga tu i ostavili - objavljuje osoba koja je upoznata sa sudbinom bivšeg ministra, danas beskućnika.