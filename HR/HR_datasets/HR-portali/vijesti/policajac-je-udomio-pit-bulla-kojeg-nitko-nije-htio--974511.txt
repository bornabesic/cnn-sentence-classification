Foto: Facebook NJEGOVI su početci bili vrlo teški. Pronašli su ga na ulici te odveli u azil kako bi pronašao stalan dom. No, to se nije dogodilo. Šest mjeseci ljudi su samo prolazili pokraj njega i udomljavali druge pse. Njegovo je vrijeme polako curilo, a gotovo je bio i uspavan. No, onda se jednoga dana promijenilo sve. Radnici azila nazvali su policijsku postaju i upitali policajca koji je trenirao pse treba li mu novi član tima. On se oduševio ponudom i odlučio ga je udomiti. Policajci iz postaje izjavili su kako su mu odlučili dati šansu jer su znali da to nitko drugi neće učiniti. Ova pasmina na lošem je glasu i ljudi su puni predrasuda kada govore o njima. No, ovaj je malac dokazao upravo suprotno. Kažu da je najbolji u svojoj klasi i da je najdruželjubiviji pas kojeg su sreli. Najbitnije je to što on konačno ima krov nad glavom i grupu ljudi koja ga voli upravo takvog kakav je.