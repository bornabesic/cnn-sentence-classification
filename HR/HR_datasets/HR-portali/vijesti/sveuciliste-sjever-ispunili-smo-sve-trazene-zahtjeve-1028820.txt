Teza da osnivanje našeg sveučilišta nije u skladu s postavljenim kriterijima osiguranja kvalitete obična je laž – tvrde na Sveučilištu Sjever. U svom reagiranju na priopćenje udruge za razvoj visokoga školstva "Universitas“, čiji su navodi objavljeni u Večernjem listu, iz ove nedavno osnovane visokoškolske institucije ističu kako je ovo sveučilište, odnosno institucije čijim je spajanjem nastalo, u protekle tri godine prošlo kroz tri postupka reakreditacije te kroz jedan postupak vanjskog vrednovanja kvalitete i sve ih je uspješno završilo. Po dobivanju javnog statusa, upućen je zahtjev za upis u Upisnik znanstvenih institucija, za što su, kažu, ispunjeni svi traženi zahtjevi. – Za osiguravanje razvoja i kvalitete hrvatske znanosti korisnije bi bilo ukidati kojekakve udruge za razvoj visokog školstva kojima su činjenice od drugorazrednog značenja, nego predlagati ukidanje konkurencije u vidu novih i modernih sveučilišta, što mi svakako jesmo – poručili su sa Sveučilišta Sjever.  >> Osnivanje novih sveučilišta ne doprinosi razvoju i kvaliteti 