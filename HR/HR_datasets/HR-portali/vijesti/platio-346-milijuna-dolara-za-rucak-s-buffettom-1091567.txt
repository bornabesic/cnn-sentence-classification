Anonimni kupac platio je 3,46 milijuna dolara za ručak s Warrenom Buffettom, jednim od najvećih svjetskih investitora, objavio je u subotu Reuters. Novac će biti uplaćen zakladi Glice iz San Francisca koja pruža zdravstvenu zaštitu i hranu beskućnicima i siromašnima. Petodnevna dražba na eBayu završila je u petak navečer. Buffett je dosad organizirao 17 dobrotvornih dražbi za Glide i skupio 23,6 milijuna dolara. Zaklada, čiji godišnji proračun iznosi 17 milijuna odlara, godišnje osigurava 750.000 obroka, 815.000 čistih injekcija i plaća vanškolske programe za 450 djece. Pobjednik na dražbi će zajedno sa sedam prijatelja ručati s Buffettom u restoranu Smith&Wollensky na Manhattanu. Buffett je treći najbogatiji čovjek na svijetu s imovinom od 66,5 milijardi dolara, objavio je magazin Forbes.