Nije trebalo dugo čekati na reakciju "iznutra" pa se tako oglasio Željko Jovanović, također na Facebooku Objede i nezadovoljstvo na račun prvoga čovjeka SDP-a, Davora Bernardića, mogu se čuti već neko vrijeme, a danas su uzdignute na višu razinu jer ih je javno istaknuo Mirando Mrsić. Podsjetimo, Mrsić je u podužoj Facebook objavi napao predsjednika i vodstvo SDP-a, optuživši ga za izborni poraz. Mrsić je otvoreno napisao kako SDP nikako ne može biti zadovoljan rezultatima lokalnih izbora, istaknuvši da je stranci hitno potrebna promjena jer, kako je napisao, najvjerojatnije uskoro stižu parlamentarni izbori. >>> BERNARDIĆEV KRAJ? SDP-OVCI TRAŽE OSTAVKU! ‘On je kriv za loše izborne rezultate’ Nije trebalo dugo čekati na reakciju “iznutra” pa se tako oglasio Željko Jovanović, također na Facebooku: “Ne raspada se SDP, ali raspast će se ambicije bez pokrića svih koji nisu u stanju sačekati drugi krug izbora! Zajedno smo SDP, drugovi i drugarice. Smirite ambicije i usmjerite energiju da SDP u drugom krugu pobijedi što je moguće više!”, poručio je Jovanović, osvrčući se na Mrsićevu kritiku. Donosimo i ranijeve Mrsićeve riječi: “ Jesmo li izgubili ili dobili lokalne izbore? Tko je odgovoran ili zaslužan? Slušajući ovih dana razne komentatore, ali i istupe našeg rukovodstva, moglo bi se zaključiti da je SDP pobjednik ovih lokalnih izbora ili barem da je obranio zatečeno stanje. Unatoč porukama rukovodstva SDP-a, koje odišu optimizmom, mišljenja sam da SDP kao najjača oporbena stranka ne može nikako biti zadovoljan rezultatima lokalnih izbora i da upravo takva poruka treba doprijeti do naših članica i članova, ali i do svih građana koji simpatiziraju SDP. Moramo biti iskreni i sami sebi priznati da se od SDP-a, kao najveće (za sada) oporbene stranke, očekivalo puno više. Nažalost, SDP se predugo bavio sam sobom i unutarnjom konsolidacijom pa tako i u razdoblju kada smo se morali baviti pripremom za lokalne izbore. Uz to, izostala je konkretna, temeljna politička platforma SDP-a o onome što će SDP-ovi kandidati za čelna mjesta, ali i za predstavnička tijela na lokalnoj razini, ponuditi građanima u nadolazećem razdoblju. Osim toga, izostale su konkretne mjere u pripremi naših kandidata na terenu, ali i motivacija članova. To je bila zadaća rukovodstva i u tome su podbacili. Iako je predsjednik stranke bio prisutan na terenu – stranci za pobjedu treba daleko vise od slikanja i druženja s građanima. U prvom redu jasna vizija, jasne politike i poruke te jedinstvo stranke bez dijeljenja na „naše“ i one druge. Mislim da su očekivanja naših članova puno veća i da svi imamo odgovornost i dužnost učiniti SDP boljim. Smatram da su naši članovi, ali i građani izgubili povjerenje u SDP i da do sada ništa nije učinjeno da se to povjerenje vrati. Upravo zato nismo ostvarili željeni rezultat. Pred nama su vjerojatno parlamentarni izbori. Rezultati lokalnih izbora sve nas koji vjerujemo u socijaldemokraciju trebaju potaknuti da se stvari u stranci počnu mijenjati nabolje, i to ODMAH. Ako želimo da SDP ostane jedina moguća opcija protiv neoliberalne politike HDZ-a, vremena za čekanje da se dogode promjene više nema. U Zagrebu na prošlim parlamentarnim izborima koalicija SDP/HNS/HSU/HSS dobila je 142.763 glasa. Na lokalnim izborima u nedjelju slična koalicija stranaka dobila je 67.189 glasova. Svaki komentar je suvišan. Potrebne su nam promjene – i to hitno! Puno toga je rukovodstvo najavljivalo u odnosu na unutarnju konsolidaciju stranke, od promjene statuta do načina rada s članovima. Ništa od toga, nažalost, nije učinjeno. I ovi rezultati su posljedica tog nerada i nerazumijevanja članova i građana. „Honeymoon is over“ – od vodstva se traže rezultati!”, Mrsićev je Facebook komentar.