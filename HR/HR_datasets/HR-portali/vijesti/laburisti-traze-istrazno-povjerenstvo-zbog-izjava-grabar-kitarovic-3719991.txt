Saborski zastupnik Hrvatskih laburista Tomislav Končevski zatražio je stanku u Saboru zbog izjava predsjednice o Draganu Lozančiću, prenosi Dnevnik.hr. Naime, kako je pojasnio, laburisti će tražiti osnivanje saborskog povjerenstva kako bi se istražili navodi predsjednice koji se odnose na bivšeg šefa Sigurnosno-obavještajne agencije (SOA) a u kojima je ustvrdila da je on bio 'špijun Zorana Milanovića'. Mnogi smatraju kako je predsjednica, ukoliko je imala saznanja o Lozančićevom protuzakonitom postupanju, to trebala i prijaviti nadležnom državnom tijelu, piše Dnevnik.hr. Podsjetimo, Lozančićevo razrješenje pokrenula je predsjednica Kolinda Grabar Kitarović početkom veljače, a on je tek tri mjeseca kasnije podno ostavku.