Ogromna većina ljudi koji se zalažu za pravo na izbor u pogledu cijepljenja, nije apriori protiv cijepljenja već želi dodatnu informaciju, jamstvo sigurnosti. U posljednjih tjedan dana trojica vodećih komentatora jugoslavenske i kvazi-liberalne političke orijentacije, ustvari notorni licemjeri, od kojih dvojicu plaća Marjan Hanžeković, a trećeg Milorad Pupovac, izvršili su sinkronizirani verbalni napad na roditelje koji smatraju da se cijepljenje njihove djece ne može neselektivno provoditi putem represivnih metoda i državnih dekreta, bez poštivanja osnovnih ljudskih prava. Na taj način, stali su u službu farmaceutske industrije cjepiva i još jednom demonstrirali koliko su intelektualno nedorasli i neinformirani, pogotovo u slučajevima poput ovog  kada treba analizirati tematiku koja nadilazi političke, vjerske i nacionalne kategorije. Dežuloviću, Pavičiću i naravno Tomiću, sasvim je nebitno od kakvih se heterogenih grupacija sastoji pokret za pravo izbora na cijepljenje. Volio bih tvrditi kako su im  tekstove doplatili lobisti kompanija koje proizvode cjepiva, ali istina je vjerojatno mnogo banalnija i jadnija. Ovi ljudi, davno su se prodali i od te transakcije žive i danas. Njihova jedina uloga u ovom društvu jest da u narodu pobude osjećaj niže vrijednosti i u toj nakani povremeno ne prežu ni od najnižih rasističkih i šovinističkih ispada. Hrvati su ovakvi, Hrvati su onakvi. To ponavljaju već više od dvadeset godina, ne bi li njihove laži nekako postale istina. Zapravo, ti takozvani novinari stalno pišu jedan te isti tekst. Kako vježba čini majstora, tako su se kroz praksu izbrusili u ovom zanatu, ali čim izađu iz zadanih okvira i uđu u prostor o kojem nemaju nikakvih spoznaja, raskrinkaju sami sebe i pokažu pravo lice ignoranata i neznalica koji eto, znaju srati. A pošto stalno nešto se*u, često i zase*u. Prije svega, trebali su se dogovoriti oko pisanja tekstova o (ne)cijepljenju. Mogli su se čuti telefonom, i onda kad saznaju kako svi misle drobiti o istoj priči, nekako se dogovoriti. Ajde , ako ti pišeš o cijepljenju, ja ću o nečemu drugom. Doduše, teško da bi itko od njih popustio jer su i bijedni robovi vlastitog velikog ega. Nisu očito promislili i sada su razočarali i uvrijedili veliki broj ljudi koji ih inače rado čitaju i podržavaju. Ali želja da se još jednom prikaže hrvatski narod i katoličanstvo kao zaostalu, srednjevjekovnu anomaliju u inače civiliziranom svijetu, prosto je bila prevelika. Ogromna većina ljudi koji se zalažu za pravo na izbor u pogledu cijepljenja, nije apriori protiv cijepljenja već želi dodatnu informaciju, jamstvo sigurnosti. Također, traže se i testovi na faktore rizika, kako bi se saznalo postoji li kod pojedinog djeteta povećan rizik nuspojava pa i doživotnih posljedica. Hrvatska nije zaostala zato što u njoj živi puno ljudi koji ne žele bespogovorno cijepiti svoju djecu, već radi toga što za razliku od drugih, razvijenijih država, roditelji ovdje nemaju pravo na informaciju, testove faktora rizika i odštetu u slučaju štetnih posljedica. Dapače, mi smo u tom smislu kao država toliko zaostali da ljudska bića, i to djecu, tretiramo kao stoku. Ali epidemija autizma i povećan broj autoimunih bolesti nisu više zanemariva statistika. Traže se dodatne informacije, konzultacije i jamstva a država nam poručuje kao i uvijek da od*ebemo i prihvatimo službenu istinu koja potpuno negira činjenice, kao i konkretne dokaze. Takav stav nam nije nepoznat. Službena istina, oduvijek je bila jedina moguća istina u komunističkom sustavu. Sve ostale istine vodile su prema otkazu, zatvoru ili grobu. Sasvim sigurno, od tog isključivog razmišljanja ne mogu se otrgnuti ni individue poput spomenutog trojca. Njihov glavni problem nije u tome što misle krivo ili drugačije, već što nisu sposobni misliti svojom glavom jer su davnih dana zaraženi virusom komunizma koji ne trpi bilo kakvu polemiku. Oni su u tom ljudskom smislu izgubljeni jer protiv te strašne bolesti nažalost nema cjepiva, a možda ni pravog lijeka. 