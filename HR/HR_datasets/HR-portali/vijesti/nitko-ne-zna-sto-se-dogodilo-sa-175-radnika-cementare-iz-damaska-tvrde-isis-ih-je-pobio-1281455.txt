Militanti Islamske države masakrirali su 175 radnika cementare u koju su provalili u ponedjeljak, prvo je objavio Reuters, pa je nekoliko sati poslije tu istu vijest povukao. Vijest je stigla iz redova sirijske vlade, ali još nema službene potvrde. Podsjetimo, dihadisti su još u ponedjeljak iznenada upali u tvornicu udaljenu 40 kilometara od Damaska i oteli 300 sirijskih civila. Sreća u nesreći je što je dio njih uspio pobjeći nedugo nakon otmice, ali  čini se da većina nedužnih radnika ipak nije bio te sreće. - U četvrtak nas je tvrtka obavijestila da je više od 300 radnika oteto od strane ISIS-a - rekao je vojni izvor za sirijsku državnu agenciju SANA-u. Šef tvornice je rekao za AFP da je izgubio kontakt sa zaposlenicima još u ponedjeljak. - Nismo se čuli sa svojim obiteljima još od ponedjeljka i napada Daesha na tvornicu. Nemamo pojma gdje su, nitko nam ništa ne govori - rekao je stanovnik grada Dmeira. Nažalost, čini se da su se crne slutnje obistinile. Ako se ovaj masakr i službeno potvrdi, biti će to jedno od najgorih masovnih ubojstva od početka sirijskog rata. - To je djelo apokaliptičnog kulta koji sebe naziva kalifatom. Ovo je nešto najgore što se moglo dogoditi. Ali tako to rade teroristi, kad ih stjeraš u kut, njihova je navika uzvratiti na ovakav bijedni način - rekao je dopisnik Skyja. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!