Kada je Joe Hewes (23) prodao svoj stari sovjetski tenk zaluđeniku u tenkove Nicku Meadu, nije mogao ni zamisliti da se za 'siću' odrekao 2 milijuna funti vrijednih zlatnih poluga. Još je nevjerojatnije kako Hewesu zapravo nije žao, a od Meada koji mu je za tenk platio 30,000 funti očekuje da ga časti pivom! - Svi misle kako se osjećam devastirano jer sam propustio priliku pronaći bogatstvo, ali zaista nisam uzrujan jer sam prodao tenk za dobru cijenu - kazao je Joe. - Nisam se čuo s Nickom, ali ako uspije zadržati zlato, očekujem pivu! - dodao je. Mehaničari su, kako piše Metro, rastavili tenk koji je u Veliku Britaniju prevezen iz Iraka. Smatra se kako su zlatne poluge u rezervoar tenka spremljene tijekom invazije Kuvajta 1990-ih. Sve su odlučili snimiti jer se upravo u rezervoarima često nalazi skriveno oružje. Njihova reakcija kada umjesto naoružanja pronađu zlato - nema cijene! Zlato se trenutno nalazi u rukama policije koja pokušava saznati odgovaraju li poluge prijavljenom ukradenom zlatu. Ako ne, Nicku i njegovim mehaničarima zaista se posrećilo. >> Goran Višnjić obožavateljima pokazao kako vozi tenk >> Kanadski milijarder: Želim seks s tvojom ženom, plaćam 2 milijuna $