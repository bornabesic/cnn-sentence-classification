Nakon što je saborski zastupnik Mirando Mrsić javno napao vodstvo SDP-a, što su neki mediji ocijenili raspadom te stranke, njegov stranački kolega Željko Jovanović odgovorio je preko Facebooka da se SDP ne raspada, te ga pozvao da smire ambicije i pričekaju drugi krug lokalnih izbora, 4. lipnja. "Ne raspada se SDP, ali raspast će se ambicije bez pokrića svih onih koji nisu u stanju pričekati drugi krug izbora. Zajedno smo SDP, drugovi i drugarice. Smirite ambicije i usmjerite energiju da SDP u drugom krugu pobijedi što je moguće više", objavio je Jovanović na svom facebook profilu. Saborski zastupnik SDP-a Mirando Mrsić poručio je u utorak kako, suprotno porukama stranačkog vodstva "koje odišu optimizmom", smatra da SDP kao najjača oporbena stranka ne može nikako biti zadovoljan sa rezultatima lokalnih izbora te da su toj stranci hitno potrebne promjene.