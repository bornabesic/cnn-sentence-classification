Dvije maskirane, naoružane osobe oko 20 sati opljačkale su poslovnicu Hrvatske pošte u Lovretskoj ulici u Splitu, piše Slobodna Dalmacija. Prema prvim informacijama oba pljačkaša bila su naoružana pištoljima, a točna svota ukradenog novca za sada nije poznata. Ozlijeđenih osoba u ovoj oružanoj pljački nema, a još nema informacije je li u poslovnici osim djelatnika pošte bilo i stranaka. Zanimljivo je da se sve događalo tek stotinjak metara od Policijske uprave Splitsko-dalmatinske, koju samo parkiralište dijeli od opljačkane pošte. Policija traga za počiniteljima. >> Pokucao na vrata u 4 sata ujutro, pa vlasniku kuće odnio 100.000 eura! 