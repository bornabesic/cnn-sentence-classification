Polako dolaze podaci o žrtvama sinoćnjeg terorističkog napada u Nici. Među najmanje 84 ljudi koji su stradali u masakru ima i stranih državljana. Među poginulima je i jedna ruska studentica. Jedna je Ruskinja usto ozlijeđena, a za još tri ruska državljana se traga. U napadu su ubijeni i otac i sin iz Texasa: bejzbolski trener Sean Copeland (51) i 11-godišnji Brodie. Lokalna bejzbolska liga na Facebooku je objavila fotku Brodieja kako se kupa u Francuskoj rivijeri. - Nitko ne zaslužuje ovakvu sudbinu, pogotovo ne ovako divna obitelj - napisali su.   Ukrajinski ministar vanjskih poslova Pavlo Klimkin objavio je da je ubijen jedan Ukrajinac, a jedan je ozlijeđen. Među ubijenima su i dva državljanina Armenije i 54-godišnja Švicarka. >> Dramatična ispovijest: 'Našao se licem u lice s čovjekom koji je počinio masakr' >> Ova tragična fotografija postala je simbol napada u Nici 