Foto: BMW NAKON što je prošle godine Mercedes prigodnom čestitkom začinio BMW-ov 100. rođendan, Bavarci su odgovorili u istom stilu. BMW-ova čestitka stigla je ovog vikenda na Nurburgringu, gdje je BMW, između ostalog, premijerno predstavio prototip budućeg M8. Tom je prigodom odlučio čestitati AMG-u 50. rođendan postavivši veliki reklamni pano s porukom : "You ordered cake, we made donuts. M congratulates AMG on its 50th anniversary". Desno od natpisa je M2, koji ostavlja trag guma u obliku krafni.  AMG je također bio prisutan na Ringu, gdje je premijerno prikazao specijalnu verziju modela GT3 Edition 50. Trkaći automobil privukao je pažnju unikatnim izgledom, ali i brutalnim performansima.  Ne sumnjamo da će iz Mercedesa uskoro stići "prava" zahvala.