Australija će ukinuti privremene vize popularne kod stranaca i zamijeniti ih vizama za koje je potrebno bolje vladanje engleskim jezikom i radne vještine, rekao je danas premijer Malcolm Turnbull. Turnbull je odbio sugestije da je promjene vizne politike donijeta kao odgovor na zahtjeve desničarskih stranaka, poput Jedne nacije, za jačom nacionalističkom politikom. Međutim u objavi na Facebooku Turnbull je napisao: "Naše će reforme imati jednostavni fokus: posao Australcima i australske vrijednosti". Turnbull je rekao da će promjena viza privući kvalificiranije radnike te veće zapošljavanje Australaca za razliku od jeftine radne snage koja je u tu zemlju došla u okviru starih 'viza 457'. "Imigracijska smo zemlja, međutim činjenice ostaju - australski radnici moraju imati prednost pri zapošljavanju u zemlji", rekao je. "Nećemo više dopuštati da 457 vize budu putovnice za poslove koji bi mogli i trebali raditi Australci", dodao je.   Ta je viza uvedena  je kako bi se ispunila nestašica kvalificirane radne snage i dopustilo posjednicima vize da dovedu članove obitelji u Australiju. Međutim zaglibila je u kontroverzi zbog optužbi da neki poslodavci uvoze radnu snagu zbog jeftinoće a ne da ispune nestašicu kvalificirane radne snage. Turnbull je na konferenciji u Canberri rekao: "Privodimo kraju kategoriju vize 457. Izgubila je kredibilitet". Vizu 457 sada koristi oko 95.000 stranih radnika. >> Ovo su najbolje putovnice na svijetu: Švedska prva, slovenska 35. kao i američka, a hrvatska? >> Brunej ukinuo vize za hrvatske državljane