Nastavak je to suradnje koju INA ima s ORYX-ovim Centrom za sigurnu vožnju od 2011. kroz kontinuirano usavršavanje vozačkih vještina Ininih zaposlenika.  Obilježavanju su se pridružile glumica Bojana Gregorić Vejzović i operna pjevačica i glumica Sandra Bagarić koje su testirale svoje vozačke vještine na ORYX-ovim poligonima te usvojile tehnike upravljanja vozila u izazovnim prometnim situacijama. „Bilo je uzbudljivo i zanimljivo! Kao zaposlena majka, puno vremena provodim u automobilu i stoga mi je važno osjećati se sigurno u prometu. Mislim da su ovakve inicijative u suradnji Ine i ORYX-a pohvalne i jako važne kako bismo se svi vratili doma živi i zdravi.“, zaključila je operna pjevačica i glumica Sandra Bagarić. Glumica Bojana Gregorić Vejzović nadodala je: „Nakon edukacije i odrađenog treninga sigurne vožnje, moram priznati da sam se uspjela opustiti za volanom. Mislim da bi svi trebali proći ovakve treninge kako bi se naučili bolje nositi s problemima i izazovima u prometu. Zaštitimo sebe i druge u prometu!“ Kako bi se povećala ukupna sigurnost u prometu te smanjila broj nezgoda na radu INA od 2011. ima usvojenu „Politiku sigurne vožnje“ čijih su se načela dužni pridržavati svi vozači u kompaniji. Od tada je u suradnji s ORYX-om gotovo 1500 zaposlenika INA Grupe prošlo kroz trening sigurne vožnje. To je rezultiralo pet puta manjim brojem prometnih nesreća u posljednjih šest godina. Također, oko 150 zaposlenika je prošlo trening eko vožnje što je dovelo do smanjene potrošnje goriva u Sektoru logistike za više od pet posto u proteklih pet godina.  „Ponosni smo na dugogodišnje partnerstvo s ORYX-om i uvjeren sam kako ćemo našom suradnjom skrenuti pozornost vozača na pravila sigurnog ponašanja u cestovnom prometu, poboljšati njihove vještine i time pozitivno utjecati na cjelokupnu sigurnost u prometu.“, rekao je g. Tvrtko Perković, operativni direktor Korporativnog centra. Članica Uprave za marketing ORYX-a gđa Žaklina Trbović, zahvalila je Ini što je još jednom prepoznala i podržala inicijativu sigurnosti na cestama: „Misija i vizija ORYX Grupe je učiniti svaki kilometar vožnje bezbrižnim, sigurnim, zabavnim i ekonomičnim, stoga ovom inicijativom želimo staviti naglasak na sigurnost te potaknuti svijest vozača o pravilnom i sigurnom ponašanju u prometu za dobrobit svih sudionika.“ „Tjedan sigurnosti na cestama“ projekt je Svjetske zdravstvena organizacije i UN-ovog Udruženja sigurnosti na cestama koji će se ove godine održavati od 8. do 14. svibnja, četvrtu godinu zaredom. Tematski je ovoga puta u fokusu brzina te što se može učiniti kako bi se smanjio ovaj ključni uzročnik smrtnosti i ozljeda na prometnicama.    O INA Grupi  INA Grupa ima vodeću ulogu u naftnom poslovanju u Hrvatskoj te značajnu ulogu u regiji u istraživanju i proizvodnji nafte i plina, preradi nafte te distribuciji nafte i naftnih derivata. INA Grupu čini više ovisnih društava u potpunom ili djelomičnom vlasništvu INA, d.d. Sjedište Grupe nalazi se u Zagrebu, Hrvatska. U području istraživanja i proizvodnje nafte i plina, INA danas posluje, osim u Hrvatskoj, u Angoli i Egiptu. Prerada nafte odvija se u Ininim rafinerijama nafte; RN Rijeka i RN Sisak, dok se regionalna maloprodajna mreža sastoji od 495 benzinskih postaja u Hrvatskoj i u susjednim zemljama. Tema: Promo sadržaj 