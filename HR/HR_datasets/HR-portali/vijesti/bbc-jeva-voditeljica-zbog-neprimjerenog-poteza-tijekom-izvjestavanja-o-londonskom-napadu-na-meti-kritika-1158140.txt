BBC-jeva voditeljica zbog svog je postupka tijekom jučerašnjeg izvještavanja o terorističkom napadu u Londonu danas jedna od glavnih tema većine britanskih medija. Ona je, naime, tijekom emitiranja vijesti napravila nešto što u tom trenutku nije bilo nimalo primjereno. Tijekom vijesti voditelji su najavili kako će pustiti izjave očevidaca, no na ekranu se pojavilo nešto sasvim drugo. Kada su shvatili da su pogriješili, u eter su ponovno pustili voditelje, no u tom trenutku voditeljica je napravila pokret kao da reže grlo vjerojatno tako aludirajući režiji da prekine s prilogom koji su zabunom pustili. Kada je shvatila da je ponovno u eteru, rekla je ''oprostite'' u kameru, no njezina gesta nije prošla neopaženo baš zbog toga što je u napadu ispred britanskog parlamenta policajac ubijen nožem.  > Video otkriva: Napadač jurio po Westminsterskom mostu, jedna žena spasila se skokom u Temzu. Racija i uhićenja u Birminghamu  