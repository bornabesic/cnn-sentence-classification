Uz prijetnju nožem maskirani muškarac jučer je, oko 18.50 sati, pokušao opljačkati trgovinu mješovite robe u Vukovaru. Pljačkaš je zatražio novac od 38-godišnje zaposlenice trgovine koja mu je predala nekoliko tisuća kuna iz blagajne. - Nakon što mu je uposlenica predala nekoliko tisuća kuna, počinitelj je izašao iz trgovine i počeo se udaljavati. No, ubrzo su ga uočili i svladali policijski službenik i 38 - godišnji Vukovarac, koji su se zatekli u blizini. Počinitelja su zadržali do dolaska policijske ophodnje - stoji u policijskom priopćenju PU vukovarsko-srijemske.   U službenim prostorijama policije provedeno je kriminalističko istraživanje te je tom prilikom utvrđeno kako je počinitelj 33-godišnjak iz Pule. U jutarnjim satima 33-godišnjak je, uz kaznenu prijavu, predan pritvorskom nadzorniku PU vukovarsko-srijemske. > > U Zagrebu opljačkan kombi za prijevoz novca 