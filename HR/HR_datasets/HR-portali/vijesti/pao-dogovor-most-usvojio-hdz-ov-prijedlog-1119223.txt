Nacionalno vijeće Mosta nezavisnih lista usvojilo je prijedlog usuglašen od strane oba pregovaračka tima sa zadnjeg sastanka održanog u srijedu, 5. listopada, priopćio je Most. Zajednička izjava za medije predviđena je za sutra. Danas je oko 17 sati predsjednik HDZ-a Andrej Plenković izašao iz stranke gdje su ga dočekali novinari kojima je još jedanput ponovio da je siguran da imaju dovoljan broj potpisa za sastavljanje Vlade. Novinarima je rekao da nema nikakve drame i da je sve u redu te da idu kući. HDZ ponudio Mostu model '2+2' Podsjetimo, HDZ je, kako je doznao Večernji list, ponudio Mostu model prema kojem bi šef Sabora dvije godine bio iz kvote HDZ-a, a druge dvije iz kvote Mosta. Prve dvije godine, prema neslužbenim informacijama, pozicija šefa parlamenta pripadala bi Mostu. Rotirajući model 2+2 očito je kompromisno rješenje budući da je Most inzistirao na toj drugoj najvažnijoj funkciji u državi, a HDZ nije bio spremam potpuno je se odreći. >> Plenković: Nema drame, sve je u redu, slobodno idite doma 