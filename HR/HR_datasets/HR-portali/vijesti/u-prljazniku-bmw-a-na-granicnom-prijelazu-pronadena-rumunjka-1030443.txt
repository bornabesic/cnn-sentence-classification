Počinjen je prekršaj iz Zakona o strancima Tijekom granične kontrole na graničnom prijelazu Požane, policijski službenici pronašli su u prtljažniku sakrivenu rumunjsku državljanku. Naime, 1. lipnja oko 14 sati, na granični prijelaz pristupilo je vozilo BMW, nizozemske registarske oznake, kojim je upravljao 34-godišnji nizozemski državljanin. Prilikom obavljanja granične kontrole na izlasku iz zemlje, policijski službenici su u prtljažniku vozila pronašli sakrivenu 21-godišnju rumunjsku državljanku, koja sa sobom nije imala važeću putnu ispravu za prelazak granice. Radi počinjenja prekršaja iz Zakona o strancima, protiv 34-godišnjaka se podnosi optužni prijedlog nadležnom prekršajnom sudu, dok se protiv 21-godišnjakinje optužni prijedlog podnosi radi počinjenja prekršaja iz Zakona o nadzoru državne granice, izvijestila je PU istarska.