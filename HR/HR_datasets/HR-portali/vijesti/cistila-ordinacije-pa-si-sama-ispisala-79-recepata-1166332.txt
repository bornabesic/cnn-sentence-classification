Vrlo domišljatu prijevaru smislila je 51-godišnjakinja sa šireg područja Splita koja je na koncu zaradila i optužnicu zbog prijevare i krivotvorenja isprave.  Optužnicu protiv nje podiglo je Općinsko državno odvjetništvo u Splitu, a tereti ju se da je od 18. studenog 2015. do 21. studenog 2016. radeći kao čistačica po liječničkim ordinacijama na području Županije splitsko-dalmatinske ispisala ukupno 79 liječničkih recepata, koje je potom ovjeravala  pečatom i potpisom ovlaštenih liječnika. Zatim je te recepte odnosila u ljekarne, njih 14, prikazujući ih kao propisane od liječnika, a kako u receptima nije bilo ništa sumnjivo ljekarnici su joj izdali 154 pakiranja jednog lijeka i šest pakiranja drugog lijeka. Prema optužnici, HZZO oštećen je za 2900 kuna.   