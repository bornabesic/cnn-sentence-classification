Bivši ministar i potpredsjednik SDP-a Gordan Maras na Facebooku je komentirao izjavu ministra financija Zdravka Marića da "suosjeća" s bankama u Hrvatskoj zbog posljedica zakona o konverziji švicarskih franaka.  "Ja suosjećam s desecima tisuća hrvatskih građana koji su zbog švicarskog franka imali egzistencijalnih problema. To smo riješili i stali na stranu građana. Timov tim će izgleda biti na strani bogatih i moćnih", napisao je Maras na Facebooku.  Status je zaključio rečenicom "društvo skupih satova" očito aludirajući na imovinsku karticu premijera Tihomira Oreškovića čija je supruga navela da posjeduje sat Omega vrijedan oko 50.000 kuna.  Ministar Marić "suosjeća" s bankama u Hrvatskoj zbog posljedica zakona o konverziji švicaraca. Ja suosjećam s desecima... >>'Ministar Marić suosjeća s bankama umjesto da pronađe način za određivanje fiksne marže u kreditima koji ih nemaju' >>Premijer Tihomir Orešković objavio imovinsku karticu, evo što sve posjeduje! 