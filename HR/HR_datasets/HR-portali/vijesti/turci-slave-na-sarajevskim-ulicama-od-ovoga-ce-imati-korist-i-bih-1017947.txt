Konvoj automobila, uz sirene i istaknute državne zastave BiH i Turske, kretao se na relaciji Ilidža-Barčaršija, a iz konvoja su se mogli čuti tekbiri i parole podrške aktualnom predsjedniku Republike Turske Recepu Tayyipu Erdoganu. Brojni državljani Turske s privremenim boravkom u BiH, kao i brojni stanovnici glavnog grada Sarajeva, pripadnici Turske nacije proslavili su večeras na sarajevskim ulicama rezultat referenduma o ustavnim promjenama u Turskoj, koji je, prema trenutnim rezultatima, podržalo više od 50 posto turskih građana, pišu Vijesti.ba. Konvoj automobila, uz sirene i istaknute državne zastave BiH i Turske, kretao se na relaciji Ilidža-Barčaršija, a iz konvoja su se mogli čuti tekbiri i parole podrške aktualnom predsjedniku Republike Turske Recepu Tayyipu Erdoganu. Turski student Ahmet Can za AA je kazao kako je u povijesnoj noći za Tursku, pobijedila demokracija i volja naroda. “Naša želja i molitve su da ove ustavne promjene, koji zauzimaju značajno mjesto u povijesti Republike Turske, budu marile za našu zemlju, naš narod, ali isto tako i za naše bratske i prijateljske zemlje”, rekao je Can. Ovom prilikom se posebno zahvalio i svim turskim državljanima izvan Turske, koji su pored svih poteškoća, glasali i pružili podršku setu ustavnih reformi. Naglasio je također kako današnji dan predstavlja dan ponovnog oživljenja turskog naroda te poručio kako će Turska s novim sistemom biti mnogo jača, a od toga će imati koristi i Bosna i Hercegovina. 