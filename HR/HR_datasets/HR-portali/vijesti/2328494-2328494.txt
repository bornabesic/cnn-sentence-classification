Vlada je u proceduru uputila izmjene Zakona o posebnim pravima predsjednika Republike nakon prestanka obnašanja dužnosti u kojima se jasno vidi da Stjepanu Mesiću od 1. lipnja ukidaju ured, službenog vozača i automobil, a na teret državnog proračuna ostaje mu samo fizička zaštita. HSP AS naime predložio je izmjene zakona u kojima traže da se Mesiću ukinu sve povlastice, no Vlada u svom odgovoru na taj prijedlog ne prihvaća izmjene Zakona jer kažu da su slične izmjene poslali u proceduru, s tim da mu ostaje samo fizička zaštita, i to trajno. Te izmjene Zakona došle su iz Ministarstva uprave, a Mostova ministrica Dubravka Jurlina Alibegović samo slijedi politiku svoje stranke iz koje su, nakon što su skresali proračun Uredu bivšeg predsjednika, najavljivali da bi se moglo ići i na potpuno ukidanje njegova ureda. Uštede u državnom proračunu iznosit će oko 600.000 kuna godišnje, a ukoliko se Kolinda Grabar-Kitarović nakon prestanka dužnosti, i ako ne bude izabrana na još jedan mandat, odluči koristiti ured kao bivša predsjednica, moći će to pravo koristiti pet godina.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!