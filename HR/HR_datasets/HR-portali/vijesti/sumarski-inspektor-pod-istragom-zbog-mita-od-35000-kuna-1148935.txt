Uskok je pokrenuo istragu protiv višeg šumarskog inspektora koji je navodno primio mito kako ne bi prijavio prekršaje koje je uočio tijekom službenog nadzora. Ne otkrivajući identitet Uskok je izvijestio da je na temelju policijske prijave pokrenuo istragu zbog primanja mita. >> Zar bi Saucha mogao tako dugo kriti svoj tajni život!? Sumnjaju da je inspektor od 27. rujna 2016. do 10. veljače. 2017. u Plaškom, Ogulinu i Zagrebu nakon što je tijekom inspekcijskih nadzora utvrdio prekršaje, "od jedne osobe" u više navrata zatražio novac "kako zauzvrat ne bi podnio prijedlog za pokretanje prekršajnog postupka". Prekršitelj mu je navodno u više navrata isplatio ukupno 35.000 kuna i 650 eura, izvijestio je Uskok koji je traži da se inspektoru odredi i istražni zatvor.