Već i vrapci na grani znaju da su Pokemoni zaludili svijet, a možda ih i oni love. Ono što je sigurno jest da euforija za ovim džepnim čudovištima ne posustaje.  Stranica posao.hr tako je podignula igru na novu razinu.  Objavili su oglas za posao u kojem  poznati trio Tim Raketa, opisan kao nevladina i neprofitna organizacija upitnih motiva, traži nove Pokemon Go trenere. Cilj im je osvojiti svijet uz pomoć zarobljenih Pokemona, a za novim suradnicima "jure k'o kometa".  Imate neobuzdanu želju za svjetskom dominacijom, spremni ste na svakodnevni lov Pokemona, puno hodanja, zabijanje u stupove i stabla, a pričate i Pika Pika jezikom? Onda je ovo posao za vas. Uvjeti su to koje trebate imati kako biste postali Pokemon Go trener. Naravno, objava je satirične prirode, a ideja autora oglasa izmamila je osmijehe na lica čitatelja. Cijeli oglas pročitajte OVDJE. >> U BiH zbog Pokemona ulaze u minska polja, na Novom Zelandu mladić dao otkaz da bude Pokemon trener 