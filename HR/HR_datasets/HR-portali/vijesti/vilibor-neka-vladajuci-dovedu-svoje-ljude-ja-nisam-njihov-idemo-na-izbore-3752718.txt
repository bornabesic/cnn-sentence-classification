Nakon što je propao kvoru, Nenad Stazić (SDP) se naslađivao situacijom u Saboru: - Premijer je rekao show me the numbers. Evo, brojevi su se pokazali i oni govore da ova parlamentarna većina više ne postoji.  Kakvo podmetanje oporbe?! Riječ je o uobičajenom parlamentarnom postupku dokazivanja da oni koji drže vlast u ovom je trenutku zapravo drže nelegitimno. Većina im se raspala.   Milivoj Špika (BUZ), prije dva dana je bio jako optimističan kada je u pitanju 'preslagivanje večine', a sada je djelovao poprilično razočaran kada je propalo glasovanje. Za cijeli kaos optužio je - Sinčića! - Očito da je jedan dio kolega imao nekih drugih obveza. Vidjeli ste i sami da iz naših redova, iz Domoljubne, dosta zastupnika nedostaje. Sad smo bili na 75. Doduše, u sabornici je bio i 76. kolega koji se nije htio prijaviti. Koji je to?Vidjeli ste. Gospodin Sinčić je bio cijelo vrijeme unutra. Ivan Sinčić (Živi zid) objasnio je kako je nastala cijela zbrka oko njegova prisustva. - Ja sam bio u sabornici jer sam bio prijavljen na raspravu nakon glasovanja.  Nema kvoruma??? - To svakako nije dobro. Evo, danas jedan važan zakon kojim bi se ukinulo da banke uzimaju velike naknade na kartičnim poslovanjima nije mogao biti izglasan.  - Nisam ja taj 76. Ja sam čekao svoju raspravu. Ako je vladajuća većina htjela provoditi glasovanje, trebala je dovesti svoje ljude. Ja nisam njihova većina niti ću biti. Vladajuća većina se treba zapitati ima li većinu i je li to uopće većina. Ako nije, idemo na nove izbore.