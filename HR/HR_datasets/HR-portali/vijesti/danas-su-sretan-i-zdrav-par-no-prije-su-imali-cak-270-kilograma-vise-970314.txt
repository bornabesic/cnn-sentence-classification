Foto: Facebook ZA dobro jutro za vas smo pripremili priču koja će vas inspirirati, motivirati te dokazati da se može apsolutno sve, kad se hoće.  Iako vjerujemo kako vas brojne obaveze tijekom dana, poslovne, obiteljske i prijateljske, itekako umaraju, vrlo je važno da barem pola sata dnevno posvetite tjelovježbi ili barem kretanju te da pokušate živjeti i jesti što zdravije i kvalitetnije.   Tako ne samo da će biti zadovoljniji sobom i onime što vidite u ogledalu, već ćete imati i više energije te biti bolje raspoloženi, što baš nikada nije negativna stvar.  A ako trenutno trebate malo poticaja da krenete s aktivnijim i zdravijim načinom života, mi smo našli duo, koji će vas inspirirati. Radi se o Andrei Maselli i njezinom izabraniku Ronnieju Broweru iz New Yorka, koji su se prisjetili svojih početaka, koji nisu bili tako sretni niti - zdravi.  Naime, par se prvi put sreo u teretani: Ronnie je tada imao 306 kilograma te je jedva mogao izaći iz kuće svojih roditelja. Bio je ovisnik o hrani, drogi i alkoholu, a kada mu je doktor rekao kako neće doživjeti 30, ako tako nastavi, dotični je uz pomoć osobnog trenera krenuo u skidanju kilograma te topljenje masnih naslaga. Uz redovito vježbanje i dijetu, Ronnie je smršavio nevjerojatnih 207 kilograma.   Andrea je, s druge strane, imala 115 kilograma, a uz naporno vježbanje i brojna odricanja, uspjela je prepoloviti svoju kilažu pa je tako par zajedno skinuo čak 270 kilograma.  "Ronnie je najbolji muškarac, kojeg sam ikad srela i on je ostvarenje svih mojih snova. Pravi je dragulj i mislim da sam najsretnija osoba na svijetu, jer ono što je najbitnije, mene čini boljom osobom, otkrila je Andrea za ABC. "Sviđa nam se kad vježbamo zajedno, a Andrea posebno voli zdravi način života", otkrio je njezin zaručnik.  Duo danas više ne konzumira kaloričnu hranu, ima više energije, bolje se osjeća i što je najvažnije sretniji su, jer su naučili više voljeti sebe te time i jedno drugo. Par se vjenčao prošlog vikenda, a kum je bio Ronniejev trener.  Također, brojna istraživanja otkrila su kako parovi koji vježbaju zajedno, ostaju zajedno. Pogledajte kako su Ansrea i Ronnie izgledali prije nevjerojatne transformacije.