Na kopnu nas u petak očekuje djelomice sunčano i nestabilno vrijeme. Uz razvoj oblaka mjestimice će biti pljuskova i grmljavine, osobito poslijepodne i navečer kad lokalno mogu biti i izraženiji, prognoza je Državnog hidrometeorološkog zavoda (DHMZ) za Hrvatsku. Ponegdje je moguća i tuča. Na Jadranu pretežno sunčano, a poslijepodne duž obale ne može se isključiti i poneki kratkotrajni pljusak. Vjetar slab, poslijepodne uz obalu do umjeren jugozapadni i zapadni. Najviša dnevna temperatura većinom će biti od 24 do 29 Celzijevih stupnjeva.  U nedjelju se očekuje stabilnije vrijeme, ponegdje i jako vruće s temperaturama preko 30 Celzijevih stupnjeva. Sljedeći tjedan opet promjenjivo vrijeme. Osim većih količina kiše očekuju se i do 10 Celzijevih stupnjeva manje dnevne temperature nego što su ovaj tjedan. Tako će sredinom sljedećeg tjedna najviša dnevna temperatura u Zagrebu biti 18 Celzijevih stupnjeva, kao i na istoku zemlje. Na Jadranu vikend će biti ugodan, uz vrijeme slično današnjem. Mogući su kratkotrajni pljuskovi u poslijepodnevnim satima. Takvo će biti i u ponedjeljak, a sredinom sljedećeg tjedna temperature će, kao i u ostatku zemlje, drastično pasti. Bit će popraćene lokalnim pljuskovima i kišom.