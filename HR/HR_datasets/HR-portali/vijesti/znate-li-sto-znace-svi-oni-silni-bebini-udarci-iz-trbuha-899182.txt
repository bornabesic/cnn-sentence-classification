Foto: 123rf AKO pitate trudnice znaju li zašto ih njihove male bebe tako snažno lupaju iznutra i smeta li im to, većina će sigurno reći da im ne smeta, i da to ne smatraju udarcima već beba jednostavno radi sama sebi mjesto u svom skučenom okruženju.   I to je osjećaj koji se jednostavno ne može nikakvim riječima opisati. Nekada boli, da, nekada i smeta jer se čini da bebe postaju naročito aktivne onda kada mama želi malo mira i sna, no jedno je sigurno - svaka mala voli baš svaki udarac. Od onog prvog leptirića do onog zadnjeg kicka prije izlaska jer on znači samo jedno - beba je živa.   I svaka je mama u tome ista - nabaci osmjeh svaki put kada osjeti bebu te osjeti laganu paniku ako beba već duže vrijeme spava.  No sve to postavlja i niz pitanja. Koliko je normalno da se beba miče, je li bolje da je beba aktivnija ili ne. Ima li to uopće ikakvu važnost - taj broj udaraca i ta aktivnost? Poručuje li beba nešto svakim svojim jačim udarcem, onim koji nije onaj tipični pomak kada se beba samo miče.  Upravo zato donosimo nekoliko zanimljivih činjenica o tome:  1. Učestali udarci znače da je vaša beba zdrava i da se normalno razvija  2. Beba reagira na vanjske podražaje - posebno na zvuk, jer na to reagira i svaki čovjek  3. Više udaraju kada ležite na lijevom boku i to zato što u toj pozi beba automatski dobiva malo više krvi što automatski potiče veću aktivnost.  4. Aktivnost je veća nakon što se mama dobro najede - i beba se tada bolje napapala 5. Bebe se miču puno prije nego što to majka može osjetiti. Obično se kaže da se prvi pokreti osjeti tamo negdje nakon 13. og tjedna, ali bebe svoje prve aktivne pokrete počinju raditi već sa devet tjedana samo što se to zbog njihove veličine i još uvijek prilično dovoljno prostora u materici ne osjeti izvana.  6. Smanjena aktivnost razlog je za brigu. Neke su bebe manje aktivne, ali sve bi one trebale dosta udarati iznutra. Zako ako je beba obično bila aktivna, a onda odjednom pokazuje smanjenu aktivnost - to je priličan razlog za brigu jer pokazuje neko odstupanje u razvoju i uopće zdravstvenom stanju fetusa.  7. Najveću brigu majke osjećaju pred kraj trudnoće, ali morate znati da se aktivnost bebe često smanjuje nakon 36 tjedna trudnoće, s obzirom da beba tada doista više nema dovoljno prostora za "sport".