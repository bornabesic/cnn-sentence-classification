Foto: PIXSELL/Patrik Maček POČETKOM svibnja je 38-godišnjak na željezničkoj postaji na području Našica bacio kamen na putnički vlak. "Provedenim kriminalističkim istraživanjem sumnja se da je 38-godišnji hrvatski državljanin počinio kazneno djelo oštećenje tuđe stvari", priopćila je osječka policija. Doznajemo kako se radi o muškarcu sa splitskog područja koji je bačenim kamenom razbio prednje vjetrobransko staklo na vlaku. "Materijalna šteta iznosi nekoliko tisuća kuna", dodaje se u priopćenju. Policija je podnijela izvješće nadležnom državnom odvjetništvu, a 'zaigrani' Splićanin bi mogao dobiti i do nekoliko godina zatvora.