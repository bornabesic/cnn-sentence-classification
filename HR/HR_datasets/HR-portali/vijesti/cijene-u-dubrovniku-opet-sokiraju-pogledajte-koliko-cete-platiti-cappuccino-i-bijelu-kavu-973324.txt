Foto: Facebook SVIMA je već dobro znano da kave u Dubrovniku nisu jeftine, pogotovo ako je želite popiti na Stradunu, no svakog ljeta ugostitelji uspijevaju iznenaditi Hrvate astronomskim cijenama. Facebook stranica Dnevna doza prosječnog Dalmatinca objavila je fotografiju računa iz jednog dubrovačkog kafića, a cijena koju su gosti platili za cappuccino i bijelu kavu je čak 92 kune. Ipak, za razliku od prethodnih godina kad su ovakve fotografije izražavale bijes prema ugostiteljima, ove godine ekipa na Facebooku misli da je onaj kome na Stradunu naplate ovakve cifre za kavu sam kriv jer se već dobro zna da cuga tamo nije jeftina. " Jedite g.... Na Stradunu znači baš na Stradunu ne ulicama možete popiti kavu za 12kn 24 i 40kn ko voli nek izvoli...i neka su tolike cijene odite u Pariz iz Veneciju...dosadni ste svake godine ista priča...", "Koji Bog vas tira piti kavu u Dubrovnik. Dođite u Zadar..Noge doslovno točate u moru i pijete kavu za 8 kuna" i "Hehehe! Pa što piješ kavu u Dubrovniku!? Nije to cijena kave, već lokacije na kojoj je poanta "biti viđen"!", samo su neki od komentara. Svima koji žele popiti jeftiniju kavu u Dubrovniku jedan komentator poručuje: "Termosica košta 39 kuna".