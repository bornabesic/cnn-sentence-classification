U Cerni, selu nedaleko od Županje, u subotu se nešto poslije 18 sati dogodila prometna nesreća u kojoj je smrtno stradala jedna ženska osoba. Prema navodima iz policije, događaj se dogodio u dvorištu obiteljske kuće pri čemu je smrtno stradala 76-godišnja žena. Kako doznajemo do ovoga tragičnoga slučaja je došlo kada je 52-godišnji sin upravljajući osobnim vozilom unazad udario u majku koju nije vidio. Ona je od posljedica udara ubrzo i preminula. Policija ovaj događaj vodi kao nesretan slučaj.