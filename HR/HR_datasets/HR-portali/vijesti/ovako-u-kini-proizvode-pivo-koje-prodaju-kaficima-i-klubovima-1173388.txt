Svi oni koji su bili u Kini znaju da je pivo ondje toliko jeftino da se ne možete ne zapitati odakle onda dolazi kada ga toliko malo 'cijene'. No, bez obzira na to, malo je onih koji mogu odoljeti tako niskom cijenama. No, video koji kruži kineskim društvenim mrežama otkrio je kako se proizvodi lažni 'Budweiser' nakon što su vlasti zaplijenile 600.000 kartona tog piva u maloj tvornici u gradu Dongguanu. U početku snimke vidi se kako žene ubacuju prazne limenke u veliku plastičnu posudu punu piva i tako ih pune nakon čega se nastavlja proces proizvodnje gdje se te limenke zatvaraju i skladište. Lažni Budweiser se potom prodavao kafićima i noćnim klubovima diljem Kine gdje posjetitelji vjerojatno nisu niti primijetili da ne piju originalno pivo. Vlasti su inspekciju u toj tvornici provele početkom mjeseca, a video koji sada kruži internetom zgrozio je javnost.