Vodeće države zapadnog svijeta započele su opsežnu operaciju apsolutne političke izolacije predsjednika manjeg bosanskohercegovačkog entiteta Milorada Dodika. Glavna namjera jest da se izvrši dodatni pritisak te ojača opozicija u Republici Srpskoj te proeuropske snage u cijeloj državi, kako navodi Dnevni Avaz. Dodik u političkom ofsajdu Budući da je političar odbio odustati od ilegalnog referenduma, unatoč odbijanju Srbije i Rusije, Dodik se sada nalazi u teškom političkom ofsajdu. Za početak, planirano je potpuno ignoriranje lokalnog referenduma, kao protupravne i zabranjene aktivnosti, kao signal da je Dodik, iako najviši entitetski dužnosnik, prestao biti sugovornik i faktor bilo kakve važnosti. – Dodik je odbacio vrlo jasna upozorenja i signale koji su mu sugerirali kako da se izvuče iz situacije u koju se upleo. Privremena zabrana Ustavnog suda BiH koja je donesena bila mu je posljednja šansa i očekivali smo da će barem tu odluku ispoštovati i odgoditi referendum, čime bi se otvorio prostor da se Državnim zakonom o praznicima izađe iz ćorsokaka. Ovako je možda dobio neki izborni poen, ali je dugoročno izgubio mnogo – navodi diplomatski izvor medija. Svjetski dužnosnici nisu se očitovali u vezi s nastalom situaciju. Novinari iz BiH već danima pokušavaju dobiti odgovore iz svjetskih prijestolnica. Od Washingtona do Berlina, Pariza i Londona. Mišljenje međunarodne zajednice sadržano je jedino u priopćenju ambasadora delegiranih u BiH.  – Europska unija je jasno mogla, a neki će reći i trebala, zbog ove nestabilnosti odgoditi prihvaćanje aplikacije za članstvo. Jer, zaboga, radi se o vrlo ozbiljnom udaru na vladavinu prava jednog entiteta. Ali, nije, jer su shvatili da bi time samo naštetili progresivnim snagama u državi. Godinama su tako mogli iz RS-a blokirati europski put izazivajući različite krize. Sada se situacija promijenila i BiH je dobila zeleno svjetlo, a Dodik crveno – kazao je sugovornik. >> Granić: Situacija je opasna, najvažnije je odmah mobilizirati SAD 