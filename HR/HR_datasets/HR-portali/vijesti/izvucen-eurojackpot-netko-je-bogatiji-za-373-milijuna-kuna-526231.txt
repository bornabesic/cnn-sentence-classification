Eurojackpot u iznosu od 373.167.491,23 kuna večeras je izvučen, a novac će otići u ruke igraču iz Njemačke.  S pogođenih pet brojeva velikog bubnja bilo je čak 37 igrača, među kojima i igrač iz Zadra, s osvojenih 113.080,73 kn. U Hrvatskoj su ostvarena i dva dobitka 4+2 vrijedna 41.019,44 kn, a dobitni listići uplaćeni su u Vrbniku i na internetu, javlja Hrvatska Lutrija.  U 21. kolu Eurojackpota izvučeni su brojevi 3, 11, 13, 15, 23 te 1 i 9.