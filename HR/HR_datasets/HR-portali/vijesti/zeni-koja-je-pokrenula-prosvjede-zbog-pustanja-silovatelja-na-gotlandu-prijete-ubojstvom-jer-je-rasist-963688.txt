Nedavno smo pisali o slučaju grupnog silovanja žene u invalidskim kolicima u Visbyju, na švedskom otoku Gotlandu. Priča je dobila očekivani nastavak: silovatelji su oslobođeni optužbi "jer se žrtva (invalid!) nije dovojno branila" i preseljeni tamo gdje će biti sigurniji, ali žena koja je pokrenula prosvjede zbog puštanja na slobodu šestorice silovatelja je etiketirana kao "nacist", "rasist", i "fašist". Camilla Sandelius ima 26 godina, i kad se u njenom inače idiličnom gradiću desio monstruozan slučaj silovanja nemoćne i nepokretne žene od strane bande “tražitelja azila”, a silovatelji, unatoč priznanju da su imali odnos s njom – ali su tvrdili da je bio dobrovoljan, s šest nepoznatih muškaraca u ženskom WC-u centra za imigrante – pušteni, ona je pokrenula masovne prosvjede na Gotlandu.  Bilo je to prošle srijede, isti dan kad su silovatelji pušteni. Visby, maleni gradić na otoku Gotland od dvadesetak tisuća stanovnika, je u zadnjih nekoliko mjeseci – u ljeto ove godine i sad u jesen – vidio čak tri slučaja silovanja. Više nego što se inače tamo dogodilo u zadnjih sto godina. Njoj se sada prijeti ubojstvom, nakon što su lokalni mediji pokrenuli harangu. Ne protiv silovatelja, ne protiv tužitelja koji ih je oslobodio i odbacio optužnice unatoč tome što su liječnici potvrdili silovanje a silovana žena završila na psihijatriji, posve slomljena, nego protiv – nje. Naime, za nju mediji pišu da je inicirala “rasističke siledžije” koji “prijete novinarima, sucima, i odvjetnicima”. Novinarima, jer zataškavaju i izokreću slučaj, a odvjetnicima i sucima, te policiji, jer štite silovatelje, ne žrtve (osim u slučaju da su počinitelji isto bijelci). “Prijete mi ubojstvom”, kaže Camilla. Naravno, zbog tih prijetnji nitko nije uhićen – ali su dvojica “rasističkih nasilnika” uhićena zbog prijetnji odvjetniku optuženih i javnom tužitelju. Koji je, gle čuda, bijel kao i oni, pa je malo nejasno gdje je tu rasizam. A kad se pročitaju komentari na priopćenje policije u Gotlandu na facebooku o događaju, vidi se da policiji svi skidaju sve bogove, s Camillom i bez nje. Camilla je inače rođena u gradiću Visby, gdje se silovanje i dogodilo, nije politički aktivna niti član stranke, ali je početkom godine pokrenula grupu na facebooku koja sad broji oko 800 članova, a koju su mediji proglasili “nacističkom organizacijom”. “Toliko se toga zadnjih dana dogodilo na otoku. Trebaju nam ljudi koji će pratiti žene koje se navečer vraćaju kući iz pubova ili restorana”, kaže Camilla. “To su obično majke i očevi, braća i sestre, i tako dalje. To je grupa koja pomaže susjedima”, kaže ona objašnjavajući svrhu svoje “neonacističke” organizacije. Članovi grupe patroliraju Visbyjem, grupa od nekoliko žena i muškaraca, i organiziraju pratnju ženama koje se naveče same vraćaju kući. Nasilju nikad nisu pribjegavali, niti je bilo napada na imigrante. “Žene se osjećaju maltretiranima od strane azilanata, ili “djece bez pratnje”, ne usuđuju se više slobodno šetati gradom, kaže ona o organiziranju grupa. Ona također tvdi da je i sama bila izložena maltretiranju od strane brojnih imigrantskih bandi kad je prolazila noću cestom pokraj McDonald’sa, gdje se više ne usuđuje sama prolaziti. No, ona se našla u fokusu švedskih medija kad je organizirala prosvjednu šetnju od policijske stanice u Visbyju do centra za azilante, gdje se grupno silovanje dogodilo. U sveka nekoliko sati okupila je stotinjak prosvjednika, kojima su se kasnije pridružili drugi građani. Policija je zbog tog događaja (ne zbog grupnih silovanja!) poslala specijalne jedinice na Gotland, i lokalnu policiju podvela pod svoju upravu. Radi se kako uniformiranim tako i policajcima u civilu, stručnjacima za suzbijanje nereda i terorizma. Pravo na prosvjed je, očito, postalo jako relativna stvar na zapadu, i ne ovisi od toga kako prosvjedujete, nego za što prosjvedujete. A ako mislite da je brutalno silovanje žene u invalidskim kolicima potaklo švedske feministice da stanu u obranu silovane žene – griješite. One su se okupile na “manifestaciji protiv rasizma”, posve u skladu s parolom koju su već prije isticale, “better rapists than racist” (“bolje silovatelji nego rasisti”). Uglavnom, nakon svega, stvari stoje ovako: svi lokalni mediji u Gotlandu i državni Sveriges Radio P4 Gotland su krenuli pisati članke i komentare protiv Camille, u vrlo odvratnom tonu, i praktički su pozvali na javni linč mlade žene i članova njene grupe. Jer, to je tako rasistički, štititi žene od silovanja. Optužbe su počele pljuštati sa svih strana, a niti jedan medij nije dao Camilli prostor da odgovori na optužbe, iako je pokušavala. “Rasička rulja zove sebe Vigilantes i potiču na nasilje protiv odvjetnika, policije i novinara”, piše Eva Bofride u uvodniku za novine HellaGotland. “Postoji toliko mržnje, i samo tisućinka angažmana koji uključuje kriminal i žrtvu, posvuda je kod njih dominantna mržnja i rasizam”, piše Eva u ljutitom tonu. Ukratko: za švedske medije ne postoji “kultura silovanja” tamo gdje ta kultura jedino stvarno postoji, već samo kod bijelih heteroseksualnih muškaraca. Gdje takva kultura, naravno, ne postoji niti je ikad u pisanoj povijesti postojala. Postojala su tek silovanja kao individualni čin, ali ih naša kultura nikad nije podsticala, za razliku od nekih drugih kultura u kojima vjerski i svjetovni vođe otvoreno potiču silovanja nejvernica i nepokrivenih žena, govoreći kako mačka nije kriva ako pojede komad mesa koji ste bacili na ulicu. Ozbiljne optužbe u medijima su šokirale Camillu: ona kaže da ni ona ni Vigilantes nikada nisu bili uključeni u bilo što za što je mediji optužuju. “Apsolutno ne. Nikada!” kaže ona o optužbi za poticanje na nasilje protiv državnih dužnosnika. “Cijeli otok nas sad optužuje za rasizam bez ikakvih dokaza za to. To je čista laž!”, kaže ona. No, nakon medijske harange, počele su stizati i prijeteće poruke, preko facebooka i drugim kanalima. Ona smatra da su joj život i sigurnost ugroženi, “zbog novina koje pišu da sam rasist”, kaže ona. Kad je novinarka Frya Tider, koja i sama vodi parnicu protiv švedskog Expressena zbog difamacije, pokušala kontaktirati Evu Bofride za komentar, nisu dobili odgovor, no kad je napisala da je Bofride nije odgovorila na optužbe da je ona svojim pisanjem potaknula prijetnje smrću Camilli, odgovorila je da nije istina da je odbila odgovoriti, već da “se svjesno suzdržala” od odgovora (nejasno je u čemu je razlika), i kako ne želi za njih davati nikakve izjave (s mrskim neprijateljem nema razgovora ni dijaloga u demokraciji poput Švedske) . U daljoj e-mail konverzaciji je negirala kako je njeno pisanje uzrok prijetnji smrću Camilli i zatražila od Frye Tider da joj podnese pisane dokaze koji bi povezivali njene članke s tim prijetnjama. Kad je upitana ima li ona ikakve dokaze za svoje tvrdnje da Camilla potiče na nasilje protiv “odvjetnika, policije i novinara”, ona je rekla da ne želi odgovoriti na pitanje. No, jedna stvar se ipak dogodila, zahvaljujući pristisku Camille i njenih ljudi. Javni tužitelj Mats Wihlborg, koji je vodio slučaj i odlučio ne podignuti optužnicu protiv šestorice silovatelja, je smijenjen i njegov posao prebačen na tužiteljstvo u Stockholmu, piše hellagotland.se