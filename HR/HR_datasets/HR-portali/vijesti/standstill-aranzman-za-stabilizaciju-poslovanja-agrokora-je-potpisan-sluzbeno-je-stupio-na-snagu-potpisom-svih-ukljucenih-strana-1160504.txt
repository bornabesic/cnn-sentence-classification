Standstill ugovor između banaka članica koordinacijskog odbora financijskih vjerovnika i tvrtke Agrokor, službeno je stupio na snagu potpisom svih uključenih strana, priopćila je Erste banka. Financijski vjerovnici su Erste&Steiermärkische Bank d.d., Privredna banka Zagreb d.d., Raiffeisenbank Austria d.d, Sberbank d.d., VTB Bank (Austria) AG i Zagrebačka banka d.d.  Banke članice odbora još su u petak, 31. ožujka, objavile da su načelno usuglasile ključne elemente ugovora s predstavnicima Agrokora, a ispunjenjem potrebnih tehničkih uvjeta ugovor su tijekom vikenda i formalno potpisale sve uključene strane. Također, ostali financijski vjerovnici Agrokora pozvani su pridružiti se sporazumu.   – Cilj standstill ugovora je olakšati napore kompanije u rješavanju pitanja likvidnosti i podmirivanja dospjelih obveza prema dobavljačima, osigurati nastavak kontinuiteta operativnog poslovanja i zaštite vrijednosti koncerna, kao i predstaviti osnovu za njegovo održivo restrukturiranje. Shodno tome, usuglašeno je da će se upravljački tim kompanije osnažiti uvođenjem funkcije Chief Restructuring Officera, ključne osobe za provedbu programa stabilizacije, a tijekom procesa restrukturiranja funkcije top menadžmenta bit će popunjene neovisnim stručnjacima – podsjeća Erste banka u priopćenju.  >> EKSKLUZIVNO SUTRA U VEČERNJEM: Antonio Alvarez III. vodit će Agrokor >> Agrokor potvrdio: Ivica Todorić potpisao standstill aranžman >> Što nakon potpisivanja sporazuma? Konzum je ključan i za spas izvrsnih domaćih proizvoda 