Foto: FaH ŠEF Pentagona Jim Mattis okomio se u subotu na Kinu čija kretanja u Južnokineskom moru pokazuju po njemu "prijezir" spram interesa njezinih susjeda.  "Opseg i posljedice aktivnosti izgradnje Kine u Južnokineskom moru razlikuju se od onih ostalih zemalja na nekoliko ključnih načina", izjavio je on na regionalnom summitu obrane u Shangri-La u Singapuru. Spomenuo je "prirodu njezine militarizacije, prijezir spram međunarodnog prava i prijezir spram interesa drugih nacija" s kojima se nastavlja sukobljavati oko suvereniteta u tom moru. Zabrinut zbog kineske vojske   Američki tajnik obrane osvrnuo se na velike radove poduzete zadnjih godina od kineske vojske za izgradnju i jačanje umjetnih otoka ili otočića na kojima su postavljenje infrastukture među kojima piste za slijetanje, u vodama na koje pravo polaže nekoliko kineskih susjeda.  Jim Mattis izvršio je pritisak na države u regiji, uz Kinu, Vijetnam, Filipine i Maleziju, da pronađu rješenja kroz dijalog.  "Morat ćemo raditi zajedno", kazao je on dodajući: "Ne mislim da je sada vrijeme za kontradiktorne pristupe". Kina polaže pravo na suverenitet nad gotovo cijelim Južnokineskim morem, arterijom od primarnog interesa za međunarodnu pomorsku trgovinu.