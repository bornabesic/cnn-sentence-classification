Foto: Index, Ivo Cagalj/PIXSELL DANAS se u 17 sati pred splitskim HNK-om održao prosvjed protiv predstave Olivera Frljića "Naše nasilje i vaše nasilje". Prosvjed je trajao oko sat vremena, a organizatori i govornici iskoristili su to vrijeme kako bi se obrušili na Frljića i Ministarstvo kulture. "Ovo je dio specijalnog rata koji se vodi protiv Republike Hrvatske. Čuli ste za deklaraciju o zajedničkom jeziku. Koji zajednički jezik? Mi imamo svoj hrvatski jezik koji je priznat. Čuli ste za čitav niz novih provokacija. Danas je treća komemoracija u Jasenovcu, sramota je da se mi dijelimo oko mrtvih. Naš narod se ispričao za svoje zločine, drugi nisu, komunisti se nisu ispričali za svoje zločine", rekao je s govornice predstavnik katoličke udruge Benedikt. Časna sestra za Index: Ovo nas vrijeđa Za Index je komentar dala i jedna od časnih sestara na prosvjedu.     "Ovo je vrijeđanje moje vjere i Boga i mojeg stvoritelja, trebalo je ovo spriječiti prije nego se dogodilo, zašto su muslimani i Poljaci odbili, a mi primamo? I to u vrijeme Uskrsa i sv. Duje mučenika", kazala je. Podsjetimo, jutros su ratni veterani podnijeli kaznenu prijavu protiv autorskog tima predstave. Video snimku prosvjeda možete pogledati u nastavku: Tijek prosvjeda: 17:50 S pozornice govornici nastavljaju s napadima na Frljićevu predstavu, ali i na Ministarstvo kulture koje je odobrilo program za Split još u veljači. 17:35 "Ovo je dio specijalnog rata koji se vodi protiv Republike Hrvatske. Čuli ste za deklaraciju o zajedničkom jeziku. Koji zajednički jezik? Mi imamo svoj hrvatski jezik koji je priznat. Čuli ste za čitav niz novih provokacija. Danas je treća komemoracija u Jasenovcu, sramota je da se mi dijelimo oko mrtvih. Naš narod se ispričao za svoje zločine, drugi nisu, komunisti se nisu ispričali za svoje zločine", rekao je govornik udruge Benedikt. 17:25 S govornice se okupljenima okupio predstavnik katoličke udruge Benedikt. "Ova predstava je nacionalna sramota. Ja nisam član stranke, moja stranka je Hrvatska. Nisam ni na jednoj listi, i ne trebaju mi bodovi. Ovo govorim iz srca. Moram vas podsjetiti da je ovaj program usvojen 17. veljače, prije više od dva mjeseca. Znalo se što se nalazi na tom programu. Taj program je bio u Ministarstvu kulture, koje se nažalost ne zalaže za očuvanje hrvatske kulture. Određeni intelektualci su upozoravali da to treba mijenjati, ali ništa se nije promijenilo", kazao je. 17:14 "Zašto se izvodi predstava koja dovodi u pitanje sve što je za Marka Marulića bilo veliko i sveto?", upitali su se s govornice organizatori prosvjeda, ali prije toga su se zahvalili HRAST-u. 17:12 Za Index je komentar dala i jedna od časnih sestara na prosvjedu. "Ovo je vrijeđanje moje vjere i Boga i mojeg stvoritelja, trebalo je ovo spriječiti prije nego se dogodilo, zašto su muslimani i Poljaci odbili, a mi primamo? I to u vrijeme Uskrsa i sv. Duje mučenika", kazala je. 17:10 Još jedan prosvjednik za Index je objasnio razloge zbog kojega je danas na prosvjedu. "Samo je jedan protivnik naroda, to je Sotona, i sve što je protivno Božjoj milosti i Katoličkoj crkvi", kratko nam je kazao. 17:05 Jedan od prosvjednika je Indexovom reporteru objasnio zašto se protivi predstavi. "Protiv fašizma sam, ovo je Marulićev grad a ne Frljićev smrad, nek on svoj smrad majci u dvorište iskrcava, tražim ostavku i krivično gonjenje svih koji su odobrili ovo. Svi moraju biti krivično gonjeni jer ovo vrijeđa vjerske osjećaje hrvatskog naroda, ali ne samo njih, nego i srpskog i muslimanskog. Ako je ZDS govor mržnje, šta je onda ovo što on govori. Jedna poruka ateistička i marksistička, koja je bila podloga za sve zločine koje smo zatekli prije 50 godina, zbog kojih su milijuni izgubili glavu. To je poruka i idejna podloga ovog komada", kazao nam je prosvjednik. 17:00 Jedan od prosvjednika drži transparent s natpisom "Go to hell, Frljić". 16:50 Okupilo se oko dvjestotinjak ljudi. Stigle su časne sestre, i ratni veterani. Ljudi govore međusobno da su "tu došli protiv četnika".