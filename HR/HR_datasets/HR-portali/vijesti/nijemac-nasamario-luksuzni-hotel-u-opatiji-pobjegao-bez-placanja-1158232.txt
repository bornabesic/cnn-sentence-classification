Joachim Rothenburger, njemački državljanin koji sada živi u Švicarskoj, kriomice je otišao iz hotela nakon boravka od 14. veljače do 21. ožujka 2010. godine, ne plativši račun od oko 18 tisuća kuna. Delikt je to zbog kojeg je na uvjetnu kaznu zatvora osuđen 74-godišnji Joachim Rothenburger, njemački državljanin koji sada živi u Švicarskoj. Riječki Općinski sud uvjetno ga je osudio zbog prevare, izrekavši mu kaznu od osam mjeseci zatvora, koja se neće izvršiti ukoliko u roku kušnje od dvije godine ne počini novo kazneno djelo. Na suđenju je saslušan djelatnik hotela Ambasador koji je ispričao da je Nijemac i prije ovog slučaja boravio u njihovom hotelu kao gost, da dotad nikad nije bilo problema oko naplate smještaja. Zbog ranijih dobrih iskustava s njime kao gostom, nisu ni posumnjali da bi se moglo dogoditi ovako nešto. Nazvao je telefonom i rezervirao sobu. Zaključak je suda da je Nijemac već prilikom rezervacije i dolaska u hotel imao prevarnu namjeru. Sud je prema Nijemcu, kojem se sudilo u odsutnosti, primijenio stari Kazneni zakon, jer je za njega blaži. Pri odmjeravanju kazne, olakotnim mu je cijenjeno da je starije dobi i dosad neosuđivan. Presuda nije pravomoćna, Nijemac ima pravo žalbe, piše novilist.hr >>Taksist 80-godišnjakinji spasio životnu ušteđevinu od 65.000 kuna >>Prevarantica (31) od bračnog para izvukla 290.000 kuna