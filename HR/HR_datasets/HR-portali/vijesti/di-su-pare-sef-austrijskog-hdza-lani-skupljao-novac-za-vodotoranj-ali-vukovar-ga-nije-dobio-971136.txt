MIROSLAV Piplica je predsjednik HDZ-a Austrije. Također, predsjednik je Udruge veterana i dragovoljaca Domovinskog rata iz iseljeništva, a obnaša i dužnost predsjednika Hrvatsko-austrijske koordinacije za kulturu i sport.   Miroslav Piplica, uz sve to, vrši dužnost savjetnika vlade za Hrvate izvan Republike Hrvatske.   Miroslav Piplica, zvani Škorpion, utjecajna je ličnost u hrvatskoj zajednici u Austriji. Ako je suditi po njegovim fotografijama s poznatim osobama iz svijeta politike i estrade, utjecajan je i u Hrvatskoj.   Domoljublje i predanost Hrvatskoj  Miroslav Piplica često na društvenim mrežama ističe svoje domoljublje i svoju predanost radu za bolje sutra za sve Hrvate. Kako one u matičnoj domovini, tako i one u inozemstvu.   Miroslav Piplica organizira Hrvatske balove u Beču na kojima ulaznica iznosi 65 eura po osobi. Sudjeluje u organizaciji koncerata Marka Perkovića Thompsona, bez znanja austrijskih vlasti. Pohodi Bleiburg. Miroslav Piplica često posjećuje HDZ-ove priredbe u Hrvatskoj, objavljuje galerije fotografija iz šatora u Savskoj 66 i organizira akcije prikupljanja novca.   Zajedno s predsjednikom Udruge hrvatskih branitelja iz Domovinskog rata '91. i osuđenim bludnikom Mladenom Pavkovićem, pripremio je knjigu tekstova o osuđenom ratnom zločincu i osobnom prijatelju Dariju Kordiću, pod imenom "Dario Kordić - Da se ne zaboravi".  Miroslav Piplica, čije ime namjerno stalno ponavljamo jer je važno da se ovog čovjeka upamti, organizirao je i prikupljanje novca za obnovu vukovarskog vodotornja. Ali taj prikupljeni novac njegova zajednica nikad nije došao na mjesto kojem je namijenjen - u Vukovar.   10. lipnja 2016. godine Zajednica Hrvata Beč održala je najavljenu humanitarnu večeru u menzi Wiedner Hauptstrasse. Humanitarna večer, pod nazivom "Večer za Vukovar", organizirana je kako bi prikupili donacije za obnovu vukovarskog vodotornja. Kako su naveli u pozivu na večeru, skupljeni novac trebao je poslužiti za "muzej, vidikovac i 15-20 novih radnih mjesta". U molbi da podrže ovaj važan projekt, svi koji žele sudjelovati u organizaciji, zamoljeni su da se jave izvjesnom fra Slavku ili Miroslavu Piplici.    17 dana poslije, Miroslav Piplica oglasio se na svom Facebook profilu. Objavio je kako su napravili detaljni obračun humanitarne večeri i akcije za obnovu vukovarskog vodotornja.   "Hrvati iz Beča na Humanitarnoj večeri sakupili smo 9,328 eura ili 69,960 kuna, znači 70 tisuća kuna", napisao je u objavi i zahvalio se svima koji su sudjelovali u ovoj akciji.     No, Vukovar nikad nije vidio taj novac od Austrijsko-hrvatske zajednice.  Index je u kontaktu sa Zoranom Lucićem, časnikom i dragovoljcem Domovinskog rata. Lucić je dobio potvrdu od Grada Vukovara kako do danas taj novac nije uplaćen Vukovaru.  U službenom odgovoru Luciću navodi se kako Grad Vukovar "do današnjeg dana nije zaprimio uplatu Austrijsko-hrvatske zajednice za kulturu i šport u iznosu od 9,328 eura za obnovu Vodotornja". Dodali su kako "u studenom 2016. godine Grad Vukovar zaprimio je uplatu od nogometnog kluba SK CRO-VIENNA, ali ni iznos ni naziv institucije ne odgovaraju navedenim podacima".     Index je kontaktirao Ured gradonačelnika Grada Vukovara. Potvrdili su nam Lucićeve riječi i valjanost dokumenta. Rekli su kako nikad nisu zaprimili navedeni iznos od Austrijsko-hrvatske zajednice za kulturu i šport.  Lucić je frustriran i bijesan. Kaže nam kako ne može i ne želi trpjeti da ljudi kao što je Miroslav Piplica, predstavljaju Hrvate u inozemstvu. Ne želi da ga se poistovjećuje s takvim ljudima. Na naš upit želi li izaći s imenom i prezimenom u javnost, rekao nam je da se nije bojao u ratu te da se neće bojati ni sada.  Na upit je li kontaktirao Miroslava Piplicu, rekao nam je da ne želi kontaktirati takvog čovjeka, ali nam je proslijedio transkript razgovora koji zorno pokazuje komunikacijske vještine savjetnika vlade za Hrvate izvan Republike Hrvatske.       Index je razgovarao i s Miroslavom Piplicom. On tvrdi da novac uplaćen, ali ne kroz zajednicu, nego "kroz nekoliko privatnih računa". Na naš upit o kojim se računima radi i zašto je novac uplaćen preko privatnih računa, rekao nam je kako zajednica nije imala novca te da ćemo sve saznati - u ponedjeljak.   Miroslav Piplica i premijer Andrej Plenković   Miroslav Piplica i Marko Perković Thompson   Miroslav Piplica i Milijan Brkić   Miroslav Piplica i predsjednica Kolinda Grabar Kitarović   Miroslav Piplica i predsjednica Kolinda Grabar Kitarović   Miroslav Piplica i predsjednica Kolinda Grabar Kitarović   Miroslav Piplica, Josip Klemm i osuđeni bludnik Mladen Pavković   Miroslav Piplica i Marko Perković Thompson   Miroslav Piplica i Miroslav Škoro   Miroslav Piplica i Milan Bandić   Miroslav Piplica i Milan Bandić   Miroslav Piplica i Milan Bandić   Miroslav Piplica i Marko Perković Thompson   Miroslav Piplica i Anto Kovačević   Miroslav Piplica i Ivo Sanader   Miroslav Piplica u Savskoj 66   Miroslav Piplica