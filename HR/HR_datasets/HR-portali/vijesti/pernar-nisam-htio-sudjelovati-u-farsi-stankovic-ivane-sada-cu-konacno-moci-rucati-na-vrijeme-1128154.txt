Nakon što je gost emisije, saborski zastupnik Živog zida Ivan Pernar, demonstrativno pred kamerama napustio emisiju uživo, oglasio se na Facebooku poručivši kako, "nakon što mu Stanković nije dozvolio da kaže do kraja", nije želio "sudjelovati u farsi".  – Nisam htio sudjelovati u farsi u režiji Aleksandra Stankovića koji postavi pitanje pa ne dozvoljava da se odgovori. Zapravo problem nije u odgovoru, nego istini o kojoj se ne smije na HRT-u govoriti. Reakciju na cijelu situaciju imao je i sam voditelj, Aleksandar Stanković koji je također otkrio što misli na Facebook stranici: – Dragi Ivane, pomalo te volim. Ovo je jedna od onih rijetkih nedjelja kada ću konačno moći ručati na vrijeme – rekao je Stanković u videosnimci koju je objavio nakon prekinute emisije.  >>Ivan Pernar iz protesta napustio intervju kod Stankovića nakon 15 minuta