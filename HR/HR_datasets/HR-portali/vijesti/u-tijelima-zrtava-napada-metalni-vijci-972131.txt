Foto:Getty U MANCHESTERU još uvijek traje potraga za nestalima u terorističkom napadu. U potrazi su roditelji djece koja su bila na koncertu i najbliža rodbina, a slike kojima su posvjedočili su prestrašne. Obitelj nestale žene svjedoči kako su ozlijeđeni i žrtve po tijelu imali zabijene metalne vijke. Kelly Brewster je na koncertu bila sa sestrom Claire Booth i njezinom kćeri Hollie, kojoj je 11 godina. Sve tri nalaze se u bolnici zbog strašnih razderotina i rana koje su prouzročili šrapneli iz bombe. Liječnici su Hollie odmah operirali kako bi joj maknuli šrapnele iz tijela. Operativnim zahvatima će metalni komadi biti uklonjeni i iz njezine majke. Kelly je, prema jednom svjedočenju, pokušala tijelom zaštiti svoju sestru i nećakinju. Metalni vijci zabili su joj se po cijelom tijelu, najviše po nogama i trbuhu. Claire su metalni vijci slomili vilicu. Lice joj je prepuno ozljeda i metalnih komada.