Budućnost EU mogla bi biti u različitim brzinama ujedinjavanja, odnosno zajedničkoga hoda. O tome će se odlučivati najvjerojatnije 25. ožujka u Rimu na obilježavanju 60. obljetnice Rimskih ugovora kojima su postavljeni temelji za stvaranje današnje Unije. Na koncu neformalnog sastanka na vrhu 27 država članica EU u La Valletti na Malti u petak iznesen je i taj prijedlog, koji nije nov, no prvi je put njemačka kancelarka Angela Merkel kazala kako je opcija s „različitim brzinama“ unutar EU sasvim moguća. U La Valletti su trojica premijera Beneluksa, Charles Michel (Belgija), Mark Rutte (Nizozemska) i Xavier Bettel (Luksemburg) predstavila dokument o “raznim oblicima integracije” u kojem se kaže kako različiti putovi integracije i suradnje daju učinkovite odgovore na izazove s kojima se države članice trebaju suočiti.  – Na osnovi onoga što se događalo naučili smo kako bi mogla postojati Europa različitih brzina u kojoj ne bi sve države sudjelovale istim korakom u integraciji – kazala je Merkel. >> Plenković na Malti: 'Vidjet ću se s Orbanom, imat ćemo dosta prigoda za razgovor' >> Blok Trump-May protiv Merkel-Hollande 