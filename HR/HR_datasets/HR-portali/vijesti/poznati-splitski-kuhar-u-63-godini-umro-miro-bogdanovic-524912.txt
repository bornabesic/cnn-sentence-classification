Nakon duge i teške bolesti umro je poznati splitski kuhar Miro Bogdanović (63), čovjek koji je povezao vodeće dalmatinske kuhare i osovio gastronomsku scenu u posljednjih deset godina. Osnovao je Savez kuhara mediteranskih i europskih regija (SKMER) i kroz tu udrugu pokrenuo u Hrvatskoj najveće međunarodno kulinarsko natjecanje 'Biser mora' koje se održava svake godine na Braču. Vodio je kultne restorane Arkada u Strožancu, stobrečku Struju, te splitski Stefanel koji mu je uništen u podmetnutoj eksploziji 1991. godine. Bio je premlaćivan, nepravedno zatvaran za terorizam da je digao u zrak sjedište svoje stranke Dalmatinske akacije i iznuđivan tijekom tih godina. Nakon što je pretučen 1996. godine teško je obolio na bubrezima i završio na dugogodišnjim dijalizama, te mu je napose transplantiran bubreg. Jedna bolest vodila je k drugoj, te je Bogdanovića zahvatio i teški dijabetes, te su mu u posljednje dvije godine amputirane noge i dijelovi šaka. I pored toga i ove godine je došao na Biser mora kako bi se družio sa svojim prijateljima kuharima i kulinarskim sucima iz cijelog svijeta. - Bio je veliki entuzijast i humanist, čovjek kojem si držao svoje i riječi i uvijek spreman da vas podrži i pomogne, posebice mladim ljudima. Uspio je u svom naumu da su dalmatinska i mediteranska kuhinja prepoznaju i van granice Europe, a promovirao je općenito hrvatsku kuhinju gdjegod je stigao, bilo na takmičenjima ili kao kulinarski sudac i organizator događanja. Postigao je da se ovaj poziv cijeni u Splitt -  kazao je poznati chef Antun Nišević, suosnivač SKMER-a.   