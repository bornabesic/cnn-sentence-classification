Foto: Martina Pauček Šljivak/Index, Goran Stanzl/PIXSELL U HRVATSKOJ se danas održavaju lokalni izbori. Index prati situaciju u Zagrebu, a događaje iz stožera Anke Mrak Taritaš možete pratiti uživo od 19 sati. >> REZULTATE IZBORA UŽIVO PRATITE OVDJE! UŽIVO IZ STOŽERA: 00:15 "Dragi moji, koristim priliku da se zahvalim svima koji su izašli na izbore i birali promjene.  U dvije godine ovo su nam treći izbori i treći put smo pobijedili. Hvala timu koji zna samo pobjeđivati. Hvala mojim protivnicima na dugoj, interesantnoj i srdačnoj borbi. Krećemo s drugom utakmicom koja završava 4. lipnja.  Izađite na izbore. Vjerujem da ćemo izabrati grad kojim se upravlja otvoreno, javno i transparentno.  Hvala na srčanoj borbi mojim protivnicima, i hvala svim sugrađanima koji su prepoznali da sam ja novo lice. 4. lipnja slavit ćemo grad kakav grad Zagreb zaslužuje biti.  Hvala svima", kazala je Anka Mrak Taritaš u obraćanju u stožeru. 22:48 Anka Mrak Taritaš u razgovoru za Index komentirala je rezultate prvih izlaznih rezultata i javno pozvala Milana Bandića da dođe na sučeljavanje.   "Ovo su dobri rezultati. Prvi put nakon 16 godina Bandićeve vladavine došlo se blizu Bandića. Druga utakmica nam počinje u ponedjeljak", rekla je Mrak Taritaš i pozvala Bandića da se javno sučeli s njom, ističući kako su to zaslužili svi građani.  Na pitanje što očekuje od Bandića u drugom krugu borbe, kazala je kako očekuje da im teme budu otpad, promet, vrtići, škole.   "Očekujem da neće izbjegavati sučeljavanje u 2. krugu. Ja sam prva izazivačica. Pozivam ga da izađemo na sučeljavanje. On ima prednost da kaže da je potrošio 0 kuna u predizbornoj kampanji. No dan prije izborne šutnje on je u Holdingu zaposlio 200 ljudi. Očekujem da će ići sad još agresivnije s projektima i krenuti u još agresivniju kampanju", rekla nam je Anka Mrak Taritaš, navodeći kako na njegovu agresivnu kampanju planira odgovoriti na način kao i do sad.   "Nastojim biti afirmativna da građanjima pokažem da upravljanje gradom moze biti drugačije. Mi svi zajedno s jedne strane trebamo, a on s druge", kazala nam je, misleći pritom na ostale protukandidate. 22:22 Anka Mrak stigla je u stožer i dobila veliki pljesak. "Prva utakmica je pri kraju, u ponedjeljak počinje druga utakmica. Građani imaju priliku za drugačiju budućnost. Izađite 4. lipnja na izbore. Da sam ja treća dala bih potporu gospođi Švaljek i očekujem takvu potporu od nje", kazala je Mrak Taritaš.  "Pričekajmo stvarne rezultate. Koalirat ćemo sa svima koji žele drugačiji Zagreb i koji neće koalirati s Bandićem. Držim za riječ sve koji su rekli da neće koalirati s Bandićem", dodala je Mrak Taritaš i zaradila ovacije. 22:15 Maras je pokazao svoju podršku Anki Mrak-Taritaš. Uvjeren je da će u drugom krugu u Zagrebu kandidatkinja SDP-a i HNS-a Anka Mrak Taritaš pobijediti dosadašnjeg gradonačelnika  Milana Bandića.  "Vjerujem da se velika većina građana Zagreba odlučila za promjene. Na tome treba graditi kampanju za drugi krug i pokušati dobiti to gradonačelničko mjesto. Zagreb je najveći grad i uvjeren sam da Anka Mrak Taritaš to može", poručio je Maras.  Naglasio je da su ovi lokalni izbori odaslali važnu poruku - da građani ne vjeruju premijeru Andreju Plenkoviću i HDZ-ovoj Vladi.  "Plenković je najveći gubitnik ovih izbora s obzirom da je njegov osobni izbor u gradu Zagrebu -  Drago Prgomet doživio fijasko i ostvario 5-postotnu podršku u glavnom gradu. To je katastrofalna poruka za stranku koja predvodi hrvatsku Vladu i za njega bi bilo najbolje da što prije razmisli o svojim budućim političkim potezima i da se više ne sramoti", rekao je Maras. 22:03 Stigli su i najnoviji rezultati. Milan Bandić sada ima 31,91 posto glasova, a Anka Mrak Taritaš osvaja 24,05 posto glasova. Razlika između njih dvoje sve je manja. 21:44 U stožeru je okupljeno stotinjak ljudi. Nema nikakve glazbe. 21:30 Prema najnovijim rezultatima Milan Bandić ima 33,5 posto glasova, a Anka Mrak Taritaš ima 23,24 posto glasova. 21:22 Prema novim rezultatima Bandić u Zagrebu osvaja 36,48 posto glasova, a Anka Mrak Taritaš 21,44 posto glasova. 21:02 Prema prvim rezultatima Milan Bandić osvaja 39,59 posto glasova, a Anka Mrak Taritaš 21,01 posto glasova.   21:00 "Od 4 velika grada jedini razlog za nezadovoljstvo imamo u Splitu. Tamo smo već dugo nezadovoljni. Ondje SDP jos mora puno raditi. U Osijeku je nas koalicijski kandidat jako dobro prosao. U Zagrebu pak imamo jako veliki razlog za zadovoljstvo. Uvjeren sam da ce u drugom krugu građani izabrati Anku Mrak Taritas. Covjeka kojem je vise stalo do fontana nego djece u vrticima treba smijeniti. Uvjeren sam da ce gradjani podrzati Anku Mrak Taritas u drugom krugu. Sto se tice Rijeke tu sam posebno zadovoljan. Tu je SDP ova politika dala dobre rezultate. Lokalni izbori su pokazali jedni stvar. Neuspjeh Drage Prgometa je neuspjeh Plenkovica. Sve je pokazatelj koliko je HDZ podijeljen i to ce se pokazati i dalje. Hdz je pokazao da ne zna biti partner u vladti. Svaka sdpova je bila koalicijska. SDP je stranka s usponima i padovoma. U Saboru marljivo radimo i zaostatak za HDZ-om se prepolovio. Vrlo je izvjesno da cemo na nove prijevremene parlamentarne izbore. Sto neuspjeh HDZ-a na ovim izborima bude veci to su izvjesniji novi parlamentarni izbori koji bi se mogli odrzati u 9.,10. ili 11. Mjesecu", rekao je Bojan Glavašević. 20:25 Siguran sam u pobjedu, rekao je novinarima  glavni tajnik SDP-a Zvane Brumnić nakon objave rezultata izlaznih anketa u 19 sati  po kojima je u Zagrebu dosadašnji gradonačelnik Milan Bandić ("Bandić Milan 365 - Stranka rada i solidarnosti) osvojio 30,08 posto glasova, a sa 26,78 posto slijedi Anka Mrak Taritaš (SDP, HNS, HSS, HSU, Naprijed Hrvatska - Progresivni savez - Naprijed Hrvatska, Stranka umirovljenika).  Brumnić je komentirao i rezultate izbornih anketa po kojima SDP ne osvaja većinu u zagrebačkoj skupštini.  "I dalje je Grad Zagreb pokazao da lijeva opcija ima veći potencijal, bilo je puno lista koje su se natjecale i koje su po anketama prošle. Vidjet ćemo  konačne rezultate", istaknuo je Brumnić, no nije htio odgovoriti s kim u koaliciji SDP misli vladati Zagrebom.  Upitan za rezultate u Rijeci, u kojoj po izlaznim anketama, SDP-ov kandidat za gradonačelnika Vojko Obersnel osvaja gotovo 45 posto glasova, a njegov protukandidat HDZ-ov Hrvoje Burić 16 posto Brumnić je rekao da su "građani Rijeke, ali i u ostatku Hrvatske prepoznali politiku SDP-a i tamo gdje SDP obnaša vlast, to i honorirali".  "Uspjeh na ovim izborima za SDP bi bio zadržati ono što smo imali i naravno dobiti Grad Zagreb", poručio je Brumnić. 20:15 Stigla je hrana. 19:55 Unatoč najavi u stožeru Anke Mrak Taritaš još uvijek nema hrane. Za piće se izdaju kuponi. Neki gosti su si sami donijeli grickalice. 19:50 "Bandiću će u drugom krugu pasti mrak na oči", komentirao je član Predsjedništva SDP-a Bojan Glavašević. 19:39 "Vrlo su dobre prve ankete. Za Anku su pogotovo odlične. Ali zapamtimo da je to prvi krug. Zato dragi sugrađani svakako izađite na drugi krug. Da bi napravili iskorak kao Francuzi s Macronom potrebno je da svi izađu. Brojke pokazuju da je realno da Anka pobijedi. Takve male razlike i ogromne razlike sljedećih kandidata. Izvjesno je da pobijedi ako građani izađu u drugom krugu. Drugi krug je ključan. Ovi rezultati u Zagrebu su baš refleks profesionalnost ide kontra populizma", kazala je Vesna Pusić. 19:20 "Gospođa Mrak Taritaš je jako zadovoljna rezultatima. Građani su odlučili da žele bolji Zagreb, drugačiji Zagreb... Jedini koji imaju šanse pobijediti Bandića je tim Anke Mrak Taritaš.  Mrak Taritaš je dugo u kampanji, mi smo se fokusirali na ono što građani žele - od vrtića, prijevoza otpada...", kazao je Dario Čepo. 19:12 "Anka je nova gradonačelnica Zagreba. Zašto ne bih bio uvjeren u to? Bandić je prošle godine imao 46 posto, a danas ima 30 posto. Poruka je stigla, ljudi su mu poslali poruku", kazao je za Index Ivan Vrdoljak.  19:05 Stigli su Vesna Pusić i Rajko Ostojić. 19:00 Prema izlaznim anketama Milan Bandić u Zagrebu osvaja 30,08 posto glasova, a Anka Mrak Taritaš ide u drugi krug s 26,78 posto glasova. 18:50 Stigao je Ivan Vrdoljak. "Preko 70 posto građana želi promjenu. Konačno imamo kandidata koji pokazuje da je moguće pobjediti. Idemo to pokazati u drugom krugu", kazao je Vrdoljak. 18:30 Dolazak su najavili Boris Lalovac, Bojan Glavašević, Mirando Mrsić, Fred Matić... Trebao bi doći i Bernardić u jednom trenutku. 18.25 Stožer je za sada prazan, tu se nalazi samo PR Anke Mrak Taritaš. Pije se pivo.