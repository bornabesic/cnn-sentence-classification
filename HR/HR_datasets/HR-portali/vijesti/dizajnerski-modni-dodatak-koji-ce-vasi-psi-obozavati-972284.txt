Foto: Dwag Swag HRVATSKI brend za pse "Dawg Swag"  donosi vam ekskluzivnu suradnju s dizajnericom A'marie, iz koje je nastala limitirana linija dizajnerskih marama za pse.Marame za pse rađene su od materijala koje A'marie koristi u svojoj novoj kolekciji, baziranoj na lepršavim ljetnim haljinama, koje su sve samo ne obične. Žene koje nose A’marie dizajn nije teško prepoznati u masi. Upravo će tako i vaši četveronošci plijeniti poglede gdje god se pojavili. U ponudi nove proljetne kolekcije brenda Dawg Swag možete pronaći sedam različitih modela marama za pse, od bijele čipke sve do marame metaliziranog sjaja. Tako će svi psići moći pronaći savršen model za sebe, bili oni gradski frajeri ili plahe romantičarke.Marame za vaše ljubimce, osim što su fashion statement, mogu poslužiti i za rashlađivanje tijekom ljetnih vrućina. Dovoljno je mokru maramu svezati psu oko vrata, što će mu omogućiti da lakše podnese visoke temperature. Limitiranu kolekciju marama za pse moguće je kupiti putem web shopa www.dawg-swag.com , u dućanu A'marie, Gundulićeva 19 i u pasjoj pekarni Hov-Hov, Masarykova 19.Dawg Swag je napravio i posebnu liniju marama za potrebe projekta „Djeca prijatelji životinja“, u sklopu kojeg će terapijski psi Hrvatske udruge za školovanje pasa vodiča i mobilitet pomoći malenim pacijentima Klinike za dječje bolesti Zagreb u oporavku, olakšati im boravak u bolnici i biti im velika podrška. Osim marama za pse, u ponudi za proljeće/ljeto možete pronaći i ogrlice i povodce, koji se mogu personalizirati zamjenom modnih dodataka poput mašnica, kravata ili trakica u raznim bojama. Radi se o jedinstvenom konceptu koji omogućuje vlasnicima da sami stiliziraju ogrlicu ili povodac prema vlastitom stilu.