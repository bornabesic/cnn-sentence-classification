MRCC Rijeka u koordinaciji sa nadležnom LK Dubrovnik, pripadajućim lučkim ispostavama te Pomorskom policijom Dubrovnik koordinira spasilačko - potražnu akciju za preostale četiri nestale osobe U okviru opsežne spasilačko-potražne akcije Nacionalna središnjica za usklađivanje traganja i spašavanja na moru (MRCC Rijeka) izvijestila je Ministarstvo mora, prometa i infrastrukture o pronalasku tijela još jedne nestale osobe sa gumenjaka, koji je sudjelovao u sinoćnjoj teškoj pomorskoj nesreći. MRCC Rijeka i Lučka kapetanija Dubrovnik dalje koordiniraju pomorsku potragu za preostalo četvero nestalih sudionika pomorske nesreće. U potrazi koja se odvija na širem području Koločepskog kanala trenutno su angažirana dva plovila lučkih kapetanija Ploče i Split te jedno plovilo Plovputa d.o.o.. U pomorsku potragu uključeno je i pet privatnih plovila te dva helikoptera iz sastava MUP-a i Obalne straže RH, dok se kopnena potraga na obalnim predjelima područja u obuhvatu potrage odvija u nadležnosti Policijske uprave Dubrovačko – neretvanske. Podsjećamo, teška pomorska nesreća dogodila se sinoć, 25. travnja u Koločepskom kanalu između uvale Pakljena i uvale Brsečine gdje se gumena brodica sa devet članova posade sudarila sa brodom Danče iz sastava Lučke kapetanije Dubrovnik, koji je u tom trenutku obavljao hitan medicinski prijevoz prema mjestu Sobra na otoku Mljetu. MRCC Rijeka u koordinaciji sa nadležnom LK Dubrovnik, pripadajućim lučkim ispostavama te Pomorskom policijom Dubrovnik koordinira spasilačko – potražnu akciju za preostale četiri nestale osobe. Putem Obalne radio postaje ORP Dubrovnik-radio u tijeku trajanja potražne akcije emitira se poruka pogibli kategorije „Mayday Relay“ prema svim sudionicima u pomorskom prometu. Ministar mora, prometa i infrastrukture Oleg Butković sa suradnicima, državnom tajnicom za more Majom Markovčić Kostelac i pomoćnikom ministra ispred Uprave sigurnosti plovidbe, kap. Sinišom Orlićem te kap. Matom Kekezom ispred nadležne dubrovačke Kapetanije, danas, 26. travnja u Dubrovniku, sastao se s voditeljima potražnih timova te je izrazio sućut obiteljima i bližnjima smrtno stradalih u sklopu davanja izjava za javnost nakon povratka iz obilaska pozicije pomorske nesreće i područja potrage. >>> Vjetar otežava potragu za nestalima! Butković u Dubrovniku: Nadam se da će ih pronaći! Gumenjak je vozio ugostitelj iz Dubrovnika >>> SVJEDOČANSTVO PREŽIVJELOG S GUMENJAKA: ‘Ne vjerujem da je itko drugi preživio, bili smo neosvijetljeni’ >>> (FOTO) Pogledajte potragu za unesrećenima u Koločepskom zaljevu i plovila koja su sudjelovala u nesreći 