«» Foto:  BMW BMW je otvorio listu narudžbi za posebnu ediciju modela M4 čijoj će ekskluzivnosti zasigurno doprinijeti i paprena cijena.  Kao što je poznato, CS izvedba se pozicionira na pola puta između "običnog" M4 i radikalnog M4 GTS. Prevedeno, kupci će u Europi morati izdvojiti minimalno 116.900 eura. I pritom požuriti s kupovinom jer premda je granica podignuta, planiranih 3.000 primjeraka bi moglo planuti neočekivano brzo.  M4 CS ispod poklopca ima isti 3.0 twin-turbo motor, ali mu je maksimum podignut na 460 KS pri 6.250 o/min, odnosno 600 Nm dostupnih u rasponu od 4.000 do 5.380 o/min. Pritom je masa vozila pala oko 35 kg u odnosu na izvorni model. Nije puno, ali veseli.   Opremljen sedam-stupanjskim M DCT mjenjačem, uhvatio je 100 km/h za 3,9 sekundi, maksimalac je limitiran na 280 km/h, a prosječno troši 8,4 l/100km. Sve u svemu, dodatnih 30-ak tisuća eura u odnosu na standardni M4 zvuči puno, ali vrlo vjerojatno CS i nudi puno više onima koji ga znaju i žele upregnuti.    The New BMW M4 CS Specifications by Index.hr on Scribd