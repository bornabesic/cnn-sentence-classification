Vojislav Šešelj, predsjednik Srpske radikalne stranke koji je u četvrtak na Haaškom sudu oslobođen optužbi za ratne zločine nad Hrvatima i Bošnjacima, u ponedjeljak će podnijeti dokumentaciju za izdavanje nove putovnice, pišu Večernje novosti. Stara putovnica mu je istekla dok je bio u zatvoru u Haagu. Na pitanje gdje će prvo putovati, Šešelj je rekao da je obećao da će prvo posjetiti hrvatsku predsjednicu Kolindu Grabar-Kitarović. Međutim, hrvatske vlasti već su mu poručile da će ga uhititi dođe li na granicu. - Obećao sam Kolindici da ću prvo ići kod nje. Čujem da su rekli da će me uhititi. Baš me briga što kažu. A sa kojom pravnim osnovom će me uhititi? - rekao je Šešelj. >> Šešelj na Twitteru likovao pa pisao i hrvatskoj predsjednici: 'Dolazim u službeni posjet' >> Nešto što se zove Šešelj ne može ući u Hrvatsku! 