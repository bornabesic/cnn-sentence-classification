Plenković i on rade na istom poslu, priznao je hrvatskoj javnosti predstavnik srpske manjine koji se s premijerom bori da Agrokor ne kolabrira Da je Milorad Pupovac etnobiznismen konstatirao je prije nekoliko godina bivši predsjednik Ivo Josipović. Jedna je to od njegovih najmudrijih konstatacija koju je nedugo potom pogazio ulazeći sa zastupnikom srpske manjine u suradnju koja mu je trebala osigurati srpske glasove na predsjedničkim izborima. Ivo glasove baš i nije osigurao te je s političke scene potpuno nestao, no zato je Milorad sa svojim biznisom još uvijek i više nego postojan. Ruku na srce, Pupovac uistinu jest pravi političar, on vrlo dobro zna gdje, s kime i kada. Vukao se tako svojedobno za pokojnim Tuđmanom, podilazio Sanaderu, bio na Milanovićevoj listi za Europski parlament i umalo tamo ušao. Sada je pak na red došao Andrej Plenković kojega Pupovac ne prestaje hvaliti. >>> MILJENIK SVIH HDZ-ovih PREDSJEDNIKA: On se spominje kao potencijalni predsjednik Sabora Navodni Pupavčev cilj je stabilna vlada, ali oni koji dobro znaju njegovu politiku znaju da on od nestabilnosti zapravo prosperira. Rekao je Pupovac na druženju s predsjednicom kako je Hrvatskoj nužna demokratski usmjerena većina, čemu on može pridonijeti. Plenković i on rade na istom poslu, priznao je hrvatskoj javnosti predstavnik srpske manjine koji se s premijerom bori da Agrokor ne kolabrira. Naravno, kvalitetna suradnja koju ovaj dvojac njeguje nije slučajna ona kao uostalom i sve s Pupavcem ima svoju cijenu, koja nije mala. Jer ne treba zaboraviti da je i uoči sastavljanja Vlade s Mostom za podršku HDZ-ovoj Vladi zahtijevao da SDSS-ovo članstvo zauzme pozicije u Hrvatskim šumama i Hrvatskim vodama te ostalim državnim tvrtkama. Ideja je to od koje Pupovac nije odustao, a koju bi mu kako saznajemo premijer mogao i realizirati. Jednako tako, Pupovac će umjesto Mostova Ivana Kovačića zauzeti mjesto prvog potpredsjednika Vlade. Dogovorima tu nije kraj već je za SDSS-ovce rezervirano ministarstvo obrazovanja, obzirom da se Plenković uskoro kani riješiti utega kojega mu stvara ministar Pavo Barišić. Kako saznajemo na dogovorima koji su se u diskreciji odvili prije nekoliko tjedana sudjelovao je uz Plenkovića i Pupovca i Boris Milošević nekadašnji pomoćnik ministra uprave Arsena Bauka. 