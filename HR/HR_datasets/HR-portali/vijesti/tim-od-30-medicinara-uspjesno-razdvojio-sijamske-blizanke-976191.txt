Šestosatni operativni zahvat kojeg je izvršio tim od osam liječnika i 22 medicinska djelatnika u indijskoj saveznoj državi Haryani uspješno je 15. studenog razdvojio sijamske blizanke stare dva mjeseca. Saboora i Safoora oduprle su se crnoj statistici i oporavile od zahvata iako su im šanse za preživljavanje bile 1 naspram 50 milijuna, ističe Daily Mail. Djevojčice su rođene sa spojenim abdominalnim dijelom i jetrom, a roditelji su ih prekjučer konačno mogli odvesti kući u Srinagaru gdje ih čeka trogodišnji brat. Majka Zabeeda i otac Mohammad Hameed presretni su ishodom operacije. Znali su da će dobiti blizance, ali nisu pretpostavljali kako će oni biti sijamski što je događa samo  u jednom od 100.000 slučajeva. - Jedina želja bila mi je da moje djevojčice budu dobro - kazala je majka Zabeeda koja ne može skriti zadovoljstvo što će Saboora i Safoora živjeti normalno. >>Sijamske blizankinje povezane jednim srcem >>Brazilka rodila sina s dvije glave, podojila ga dvaput zaredom