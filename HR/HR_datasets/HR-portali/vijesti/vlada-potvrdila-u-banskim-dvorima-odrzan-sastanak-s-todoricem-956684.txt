Foto: FaH  NAKON što je objavljena informacija o tajnom sastanku u Banskim dvorima s Ivicom Todorićem, oglasila se i Vlada.  U priopćenju koje je večeras pristiglo iz Banskih dvora stoji kako "Vlada prati situaciju u Agrokoru zbog njegove važnosti za hrvatsko gospodarstvo".  >> Tajni sastanak u Vladi: Todorić mora otići, a država neće spašavati Agrokor  "Upoznati smo sa snižavanjem kreditnog rejtinga Agrokora i u više smo navrata naglasili odgovornost vlasnika i uprave za sveukupno poslovanje kompanije. U tom kontekstu održan je i sastanak  predstavnika Vlade, Hrvatskog sabora i Agrokora", stoji u priopćenju.  "Partneri u Vladi (HDZ i MOST) prepoznaju značaj Agrokora za hrvatsko gospodarstvo, njegove brojne dobavljače, partnere i zaposlenike. Informirani smo da tvrtka poduzima napore i razmatra različite opcije za stabilizaciju svog poslovanja. Želimo da u tome uspiju i pratit ćemo situaciju pozorno i dalje", zaključuje se u priopćenju iz Vlade.