Nakon što su ju izvukli iz auta ona je vrištala i otimala se. Uspjeli su joj staviti lisice, a ona je i vezana, s tla, udarala jednog policajca nogama Amerikanka Vanessa Raney, koja je terorizirala nekoliko studenata i profesora s Filozofskog fakulteta u Zagrebu da bi nadomak Osijeka napala policajca, odavno je poznata policiji, a sada je izašlo još bizarnih detalja o 41-godišnjoj američkoj državljanki. Za Vanessom je još u ožujku raspisana tjeralica, a policajci su ju nakon dojave zatekli u Bilju, blizu Osijeka. Sve je bilo uredu do trenutka kada su uočili komešanje. Naime, Vanessa je izvukla nož te napala jednog od policajaca koji ju je u zadnji tren uspio uhvatiti za ruku. Ubola ga je u vrat, ali srećom nije zadobio teže ozlijede Nakon što su ju izvukli iz auta ona je vrištala i otimala se. Uspjeli su joj staviti lisice, a ona je i vezana, s tla, udarala jednog policajca nogama. Ozlijeđeni je policajac potom otrčao preko puta u ambulantu. Jedan je susjed priskočio u pomoć policajcima i pridržavao ženu dok im ne stigne pojačanje. Stojković je zadobio nekoliko rana po licu, vratu i ruci. I Vanessa je ozlijedila šaku u tom hrvanju pa su oboje završili u bolnici, piše Večernji list. Vanessa Raney danima je, čini se, lutala Baranjom. Tjeralicu je za njom, inače, raspisao Općinski kazneni sud u Zagrebu, gdje ju je čekalo suđenje za nametljivo ponašanje. Uhodila je, naime, i maltretirala Ivančicu Banković-Mandić, inače svoju bivšu profesoricu s Filozofskog fakulteta u Zagrebu. Banković-Mandić svakodnevno je zatrpavala mailovima u kojima je zahtijevala komentare na svoje zadaće i životne situacije, a kad joj je profesorica odgovorila kako nema vremena za tako intenzivan rad s njom, naljutila se i zaključila da je se tretira drugačije nego ostale studente. Dario Premec iz PU osječko-baranjske kaže kako se radi o 41-godišnjoj državljanki SAD-a, a SOA ju je proglasila prijetnjom za nacionalnu sigurnost. 