Screenshot: Google Street View  ŠIBENSKA policija provela je kriminalističku obradu nad osam maloljetnika i dvojicom 20- godišnjaka koje sumnjiči za čak 20 kaznenih djela krađe, prikrivanja, krivotvorenja isprava i omogućavanja trošenja droge. Sva djela su počinjena na štetu građana i jedne tvrtke iz Šibenika, javlja policija.   Šestorica osumnjičenih maloljetnika su razdoblju od 19. ožujka do 30. svibnja ove godine, na području Šibenika, krala motocikle i mopede. Otuđena vozila su pronađena i vraćena vlasnicima, uglavnom oštećena, kažu iz policije. Branit će se sa slobode  Sumnja se i da su dvojica maloljetnika i jedan 20-godišnjak skrivali ukradene stvari. Jedan maloljetnik se tereti da je na ukradeni moped stavio tuđu registarsku pločicu, a drugi da je silom otvorio zaključano sjedalo mopeda i iz njega ukrao kacigu.   Samo je jedan od desetorice optuženih zadržan u pritvoru, ostali će se braniti sa slobode. Maloljetnicima će se u nastavku kaznenog postupka baviti Općinsko državno odvjetništvo za mladež.