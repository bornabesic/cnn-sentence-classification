Legendarni Lord Finesse dolazi odvrititi svoj DJ set, dok će na kraju večeri predstaviti i neke od svojih najvećih klasika na mikrofonu. Osnivač legendarnog hip-hop kolektiva Diggin’ In The Crates iz New Yorka, te njihov aktivni član, Lord Finesse je pisao hip-hop povijest od kraja 80-ih naovamo. Ujedno, jedan je od zaslužnih za produkciju vjerojatno dva najbitnija hip-hop izdanja u povijesti žanra koje potpisuju Notorious BIG i Dr.Dre. Jedan od najcjenjenijih hip-hop izvođača i producenata svoj značaj potvrđuje mjestom na ljestvici 50 najboljih. Lord Finesse je objavio prvi album “Funky Technician” 1990. na kojem su produkciju potpisale buduće zvijezde beatmakinga DJ Premier, Diamond D i Showbiz, s kojima je Finesse surađivao od početka. 1992. se vraća s albumom “The Return Of The Funky Man” na kojem je sam producirao nekoliko pjesama što će biti početak njegove karijere u tom smjeru. U međuvremenu se dotaknuo produkcija za Notorious BIG-a, te na njegovom kultnom albumu “Ready To Die” potpisuje produkciju za pjesmu “Suicidal Thoughts”. Finesse se od tada počeo kontinuirano baviti produkcijom, te je radio i na kultnom albumu Dr. Drea “2001” i producirao traku “The Message”. Lord Finesse je surađivao i s Fatboy Slimom, te je zaslužan za vokale na hit singlu "The Rockafeller Skank". Upravo njega možete čuti u stihovima "Right about now, the funk soul brother. Check it out now, the funk soul brother". Lord Finesse do danas ostaje jedan od najcjenjenijih hip-hop izvođača i producenata. Vrsni poznavatelj glazbene povijesti i kralj hip-hop sampleova, Zagreb je njegov rad već mogao čuti na 19. Blackout rođendanu 2012. godine, dok je na prvom izdanju Tha Git Down večeri nastupio njegov D.I.T.C. kolega Diamond D.   Kao podrška cijeloj večeri nastupit će Demir Cesar, naše gore list koji je adresu iz Velike Gorice zamijenio onom u Hannoveru gdje organizator najpoznatij old school večeri “Way Back”. Demir i Phat Phillie su također otvarali za DJ Shadowa & Cut Chemista u rasprodanoj Tvornici kulture na “Renegades Of Rhythm” turneji, te surađuju na Fresh Island Festivalu od 2012 godine. Posebni gosti su kolektiv glazbenih ambasadora koji putem hip-hop glazbe i plesa, potiču razmjenu znanja, razumijevanje kultura i kreativno izražavanje unutar Next Level platforme. Nagrađivani umjetnici, edukatori i organizatori dat će posebnu dimenziju ovom programu, a to su J-Live, MC Toki Wright, Baba Israel (beatbox) i Asia-one (b girl). U Zagreb dolaze u sklopu radionice koju će održavati pod pokroviteljstvom američkog veleposlanstva. Nakon sjajnog nastupa legendi Diamond D i Large Professora, te DJ Nu-Marka, najstarija kontinuirana hrvatska radijska rap emisija Blackout i ovog puta zajedno s The Garden Brewery dovodi velikana žanra. Glazbena institucija koja je utjecala na poimanje hip-hopa i rapa na našim prostorima od sada se emitira na Radio Studentu, a emisiju Blackout uređuje i vodi Phat Phillie. Uz njega iza pulta, podršku daje i Soul Bader, član Hrvatske Funk Delegacije i urednik radijske funk & soul emisije Stank! Ulaznice Ulaznice su u pretprodaji 40 kuna, dok će na blagajni na ulazu koštati 50 kuna. Ulaznice u pretprodaji dostupne su u sustavu Entrio.hr.   Tema: Promo sadržaj 