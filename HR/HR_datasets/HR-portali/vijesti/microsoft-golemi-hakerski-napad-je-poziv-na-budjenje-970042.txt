Foto: 123rf CYBER-napad koji je ovog vikenda proveden u 150 država, vlade širom svijeta trebale bi tretirati kao "poziv na buđenje", kažu iz Microsofta.   Informatički div smatra da su rupe u softwareu koje su godinama gomilane, uzrokovale veliku štetu. Posljednji virus koji je pronašao pukotinu u Microsoft Windowsima identificirale su američke obavještajne službe.   Pojedince su u ponedjeljak dočekale poruke o daljnjem traženju "otkupnine" za zaražena računala, a mnoge tvrtke su tijekom vikenda angažirale eksperte kako bi se spriječili daljnji napadi. Iz Microsofta kritike vlastima  Virus preuzima kontrolu nad dokumentima korisnika i traži 300 dolara "otkupnine" kako bi vratio kontrolu nad računalom. Više od 200.000 računala zaraženo je tijekom proteklog vikenda.   Iz Južne Koreje javili su kako je zabilježeno samo devet slučajeva traženja otkupnine u ovoj zemlji. Australijske vlasti priopćile su kako su poteškoće prijavila samo tri mala poduzeća, a na Novom Zelandu istražuju mali broj još nepotvrđenih incidenata.   Šef Microsofta Brad Smith u izjavi koju je dao BBC-u kritizirao je način na koji vlade pohranjuju podatke o sigurnosnim propustima u računalnim sustavima.