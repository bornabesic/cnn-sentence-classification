IRANSKO ministarstvo unutarnjih poslova produljilo je rok glasanja na predsjedničkim izborima nakon što su zbog velika odaziva glasača stvoreni dugi redovi na glasačkim mjestima u glavnome gradu Teheranu.  Glasači izlaze u velikom broju i u pokrajinama, prema medijskim izvješćima. Zbog toga je rok u petak produljen nekoliko sati, od 18 sati je produljen do 23 sata ili čak u ponoć po lokalnom vremenu.  Iako se natječu četvorica kandidata, izbori su zapravo dvoboj između sadašnjeg predsjednika reformatora Hasana Rohanija i konzervativca Ebrahima Raisija. Politički analitičari smatraju da je ovo svojevrsni referendum o politici otvaranja prema Zapadu koju je započeo Rohani. Pobjeda Raisija sigurno bi zaustavila taj trend.