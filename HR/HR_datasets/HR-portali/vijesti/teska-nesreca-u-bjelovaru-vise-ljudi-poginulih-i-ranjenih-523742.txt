Dva vozila su se direktno sudarila u utorak oko 17.20 sati u Bjelovaru na sjevernoj obilaznici. Poginulo je petero ljudi, a dvoje ih je teško ozlijeđeno i odvezli su ih u bjelovarsku bolnicu.  Glasnogovornik PU bjelovarsko-bilogorske Dražen Medved je rekao da je policija dobila dojavu u 17.24 sati. Rekao je da se u Mercedesu kutinskih registracija nalazilo četvero ljudi od kojih je dvoje poginulo, a dvoje je teško ozlijeđeno. U Golfu slatinskih registracija je bilo troje ljudi. Svi su poginuli na mjestu. Očevid vodi zamjenica županijske državne odvjetnice. Mercedes je navodno išao iz Đurđevca prema Bjelovaru, a Golf koji je potpuno smrskan je išao prema Đurđevcu odnosno Slatini.   >>> Uskoro više... 