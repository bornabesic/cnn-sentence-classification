Bilo je pitanje trenutka kada će se Hrvatska suočiti s ozbiljnim kritikama zbog desnog revanšizma. Od prekrajanja historiografije do udara na medije, u nepuna tri mjeseca, Hrvatska se našla na stupu srama i pretvara se u državu slučaj. Zbog omalovažavanja antifašizma i umanjivanja zločina ustaškog režima u Jasenovcu američka je vlada u Zagreb poslala izaslanika koji je prisilio cjelokupni državni vrh da, jedan po jedan, kao u školi, javno priznaju da je NDH bila zločinačka država koju su vodili kvislinzi koji su surađivali s nacistima. Sada se Hrvatska našla pod lupom i zbog čistke u javnim medijima. A kritika ne dolazi iz neke marginalne nevladine udruge, nego iz Organizacije za europsku sigurnost i suradnju (OESS). Uz države u kojima je, po ocjenama OESS-a, sloboda medija dugogodišnji problem, poput Ukrajine, Turske ili Srbije, gdje još nisu istražena neka od davnih ubojstava novinara, sada se izrijekom spominje i Hrvatsku, uz Mađarsku i Poljsku kao zemlje Europske unije u kojima postoje znatni problemi. Iz OESS-a stiže upozorenje jer je sadašnja vlast pojačala pritiske na medije i novinare, uključujući tu i raspuštanje Vijeća za elektroničke medije i tretiranje javnog servisa Hrvatske radiotelevizije (HRT) kao ratnog plijena koji je vlast podredila političkim ciljevima. Usto, prošli tjedan u godišnjem izvješću Reporteri bez granica (RSF) objavili su da je Hrvatska na ljestvici slobode medija pala za pet mjesta i sada se nalazi na 63., dok je 2014. bila rangirana kao 58. Kad je riječ o susjedstvu, Slovenija je 40., a čak je Srbija četiri mjesta ispred Hrvatske. Hrvatsku radioteleviziju vodi privremena uprava, što v. d. ravnatelja Sinišu Kovačića ne sprečava u provedbi neviđene čistke u kojoj nema objašnjenja zašto su maknuti brojni urednici i novinari, a kamoli na temelju kojih se kriterija bira i postavlja nova garnitura. Čistka je pomno pripremana i nastavit će se bez obzira na OESS. Iako je HRT javni medij koji svaki mjesec plaćamo 80 kuna i zato ne smije biti prćija u kojoj će razni kovačići ili, donedavno, radmani raditi što požele.   ... Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!