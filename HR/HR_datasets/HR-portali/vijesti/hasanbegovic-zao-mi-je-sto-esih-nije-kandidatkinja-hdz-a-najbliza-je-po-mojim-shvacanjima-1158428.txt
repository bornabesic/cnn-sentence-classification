HDZ-ov saborski zastupnik Zlatko Hasanbegović za televiziju  N1 osvrnuo se na kandidaturu Brune Esih za gradonačelnicu Zagreba. Žali što ona nije HDZ-ov kandidat. Tvrdi kako se u klubu HDZ-a nije razgovaralo o njezinoj kandidaturi, jer ona nije članica stranke pa kandidaturu ima pravo istaknuti. – HDZ ima svog kandidata za gradonačelnika Zagreba. Tu je početak i kraj bilo kakve kontroverzije – zaključuje Hasanbegović. – Samo sam jasno rekao i bio bih licemjer kada ne bih rekao da je od svih postojećih kandidata po političkim stajalištima mojim shvaćanjima najbliža Esih. Žao mi je što nije kandidatkinja HDZ-a. Ona je dobar kandidat – objašnjava Hasanbegović i dodaje kako će konačno pravorijek dati birači. Kazao je i kako Bruni Esih nije potrebna njegova pomoć jer ona je autentični kandidat, a on ni na koji način ne sudjeluje na lokalnim izborima u Zagrebu. Ne pitanje postoji li strah da bi ga zbog potpore Esih mogao kazniti vrh stranke, odgovara kako su vremena kažnjavanja prošla. – HDZ je velika stranka koja funkcionira na principima supsidijarnosti. Živimo u demokraciji i različita politička mišljenja ne smiju biti nikakav krimen, čak ni unutar jedne političke stranke. >> 'SOA nastupa kao pravni nasljednik UDBA-e u vidu predaje arhiva' >> HDZ: Esih je isključivo desno; Hasanbegović: Podržat ću je! 