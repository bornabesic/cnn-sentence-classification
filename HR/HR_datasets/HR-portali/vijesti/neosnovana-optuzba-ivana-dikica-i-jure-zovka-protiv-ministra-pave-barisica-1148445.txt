Ministar znanosti, obrazovanja i sporta Pavo Barišić odbacio je na optužbe Ivana Đikića i Jure Zovka da je prilikom izrade svoje doktorske disertacije na sveučilištu u Augsburgu prekršio akademsku proceduru te da je plagirao samoga sebe tako što je dijelove svoje doktorske disertacije iz 1989. prethodno objavio kao članke u znanstvenim časopisima. Disertacija je objavljena u knjizi Welt und Ethos tiskanoj u Würzburgu 1992. "Ta je optužba posve besmislena zato što ministar Barišić nije prekršio nijednu odredbu iz pravilnika Augsburškog sveučilišta, koji dopušta prethodno objavljivanje dijelova doktorske disertacije. Usto je svoju disertaciju napisao boraveći u Augsburgu 1987. – 1989. i pod neposrednim nadzorom svojega sveučilišnog mentora prof. dr. sc. Arna Baruzzija, koji je odobrio objavljivanje svih članaka nastalih u postupku njezine izrade. Štoviše, jedan od tih članaka objavljen je u poznatom časopisu Philosophisches Jahrbuch, koji je uređivao sam prof. Baruzzi. Pojam "autoplagijata" koji uvode prof. dr. sc. Ivan Đikić i prof. dr. sc. Jure Zovko te ružno svjetlo koje njihova optužba baca na ugledno sveučilište u Augsburgu, nažalost, nimalo ne pridonose afirmaciji hrvatske akademske zajednice", navodi se u priopćenju MZOS-a. Barišić u izjavi kaže da je "optužba neutemeljena i da nema nikakva uporišta u zakonima i propisima SR Njemačke ni u propisima sveučilišta u Augsburgu". "Čudi me k tomu što se navedena gospoda uopće obraćaju hrvatskim institucijama kad je za svaku povredu relevantnih propisa nadležno sveučilište u Augsburgu. Također je u najmanju ruku neobično što svoju optužbu iznose 28 godina nakon moje disertacije", navodi Barišić.  "Ako je ovdje nešto neetično, onda je to kampanja sustavne difamacije mojega znanstvenog i ljudskog dostojanstva kojoj su se priključila potpisana dvojica znanstvenika. Postavlja se pitanje s kojom namjerom to čine", dodaje Barišić, koji također kritizira Đikića i Zovka.  "O ćudorednom značaju i znanstvenoj vjerodostojnosti prof. dr. sc. Jure Zovka dovoljno svjedoči to što je 1992., kada je objavljena knjiga Welt und Ethos, sudjelovao u njezinu predstavljanju javnosti u Kulturno-informativnom centru u Zagrebu. Tada nije imao primjedaba ni prigovora zbog toga što su neki dijelovi disertacije prethodno objavljeni, niti se potužio na ikakav drugi oblik neetičnoga ponašanja. Naprotiv, vrlo se pohvalno izražavao o sadržaju knjige", kaže Barišić. Izjava by Anonymous FDBQfSg on Scribd   >> Grbin oštro po ministru: Barišić je plagijator i stavio je svoj privatni interes ispred javnog >> Glavašević za mikrofon zalijepio šalabahter za plagiranje: 'Kopi, pejst, nazovi prijatelja Milijuna...' 