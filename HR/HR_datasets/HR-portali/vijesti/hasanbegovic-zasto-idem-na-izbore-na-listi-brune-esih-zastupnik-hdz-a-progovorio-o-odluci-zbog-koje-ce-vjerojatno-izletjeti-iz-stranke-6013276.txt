Nekadašnji ministar kulture, saborski zastupnik Zlatko Hasanbegović, u subotu je prokomentirao zašto je odlučio izaći na lokalne izbore kao kandidat na nezavisnoj listi Brune Esih za zagrebačku Gradsku skupštinu, čime je gotovo sigurno zapečatio svoje članstvo u HDZ-u. - Ključni poticaj za moj potez zapravo je politička moralna kaljuža koja je doživjela klimaks u tzv. saborskom preslagivanju. Razlozi se ne mogu sažeti u tri rečenice, o tome ću podrobnije idući tjedan, kratko je za televiziju N1 izjavio Hasanbegović.