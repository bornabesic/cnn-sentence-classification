ZAGREB - Stipe Petrina, čelnik općine Primošten i nezavisni saborski zastupnik, danas je zatražio opoziv predsjednika Vlade Republike Hrvatske Tihomira Oreškovića zbog prikrivanja detalja Transatlantskog investicijskog trgovinskog sporazuma (TTIP). Petrina tvrdi kako je Orešković zatajio dijelove TTIP-a od Sabora i zastupnika, te je zbog toga zatražio njegov opoziv, kao i opoziv dijela Vlade. Po Petrini je Orešković odgovoran i zbog dolaska tvrtke Monsanto u Hrvatsku. Zatražio je stanku kako bi klubovi mogli govoriti o aktualnim temama. Stanku je odobrio predsjednik Sabora Željko Reiner, koji je i primjetio kako je vrlo mali broj zastupnika prisutan u Saboru. - U smanjenom smo broju nego što bi trebali biti, izjavio je.