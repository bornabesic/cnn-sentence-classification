U intervjuu za Večernji list na pitanje računa li na podršku HSS-a koji ima pet zastupnika u Saboru, Andrej Plenković je odgovorio kako su HSS-u njihova vrata uvijek otvorena. - HSS-u su naša vrata uvijek otvorena. To je naša sestrinska stranka kao članica Europske pučke stranke, s kojom dijelimo niz programskih sličnosti i svjetonazorskih vrijednosti. To bi bila potpuno prirodna politička suradnja, o kojoj sam govorio još i prije izbora za Hrvatski sabor. Na primjer, uvjeren sam da je naš Projekt Slavonija, projekt s kojim se sigurno identificiraju, kazao je premijer. Podsjećamo, prve reakcije predsjednika HSS-a Kreše Beljaka na pitanje formiranja nove parlamentarne većine bile su poziv svim strankama da se udruže u 'antihadezeovsku' koaliciju. Njegov stav prema HDZ-u se nije promijenio. - HSS se već gura kroz vrata neko vrijeme u propast, tako da ne znam o kojim vratima govori premijer Plenković, odgovorio je na Plenkovićevu otvorenu ponudu predsjednik HSS-a Krešo Beljak, piše HRT.   