Jeste li ga vidjeli? Splićanin Ante Zovko nestao je prije tri dana, a obitelj moli za pomoć. Kako je Slobodnoj Dalmaciji kazao brat Mario Zovko, Ante je u petak otišao u Makarsku pogledati automobil koji je htio kupiti. -Jedino što znamo jest da je, nakon što je pogledao auto, zadnji put viđen oko 15 sati, kako ulazi u auto marke Mercedes, E klasa, srebrne boje, zagrebačkih oznaka - dodao je Mario. -Sjeo je na suvozačevo mjesto i javio sinu da doma stiže za nekih pola sata - pojasnio je. Već oko 16 sati na mobitel ga se više nije moglo dobiti, bio je isključen. Od onda mu se gubi svaki trag. Ante Zovko rođen je 16. listopada 1971. godine, a u trenutku nestanka bio je odjeven u majicu kratkih rukava i plave traperice. Obitelj moli sve koji nešto znaju ili su ga vidjeli da se jave u najbližu policijsku postaju ili na broj 192. -Prije puta za Makarsku na njemu nisam primijetio nikakvo čudno i neobično ponašanje ili nervozu - rekao je za Slobodnu Dalmaciju Antin brat Mario.