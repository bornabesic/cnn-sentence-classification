Ministar vanjskih poslova Srbije Ivica Dačić kazao je kako je i Bugarska imala određene rezerve vezano uz poglavlje 26 koje je Hrvatska blokirala. On je za RTS kazao da je Aleksandar Vučić, koji se vratio iz Bruxellesa, do kasno sinoć radio i bio u kontaktu s najvažnijim političkim osobama iz EU. – Srbija ima svoj put ka EU, ali Srbija neće nikome dozvoliti da ju ponižava, vrijeđa i naročito da joj uvjetuje – kazao je Dačić. Rekao je i kako Hrvatska svakodnevno krši europske vrijednosti te da se u zemlji obnavlja fašistička ustaška ideologija. – Ne mogu vjerovati da ta moćna EU ne može utjecati na jednu Hrvatsku i na jednu Bugarsku. Razumijem opterećenost i frustracije koje Hrvatska ima u odnosu na Srbiju, na uspjehe koja Srbija postiže, ali to apsolutno ne doprinosi stabilnosti u regiji – kazao je Dačić. >> Vučić napustio Bruxelles: 'Dosta je hrvatskog iživljavanja, Srbija će od sada drugačije razgovarati' 