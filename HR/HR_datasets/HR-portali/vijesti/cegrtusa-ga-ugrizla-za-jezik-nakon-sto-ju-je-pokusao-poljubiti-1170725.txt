Ron Reinold iz okruga Putnam na Floridi helikopterom je prevezen u bolnicu nakon što ga je ugrizla zmija u utorak. u ovoj priči ne bi bilo ništa čudno da čegrtuša nije muškarca ugrizla za jezik dok ju je on htio poljubiti.  Sve je počelo kada je Charles Goff ugledao zmiju na cesti i uhvatio ju kako bi ju sklonio. Nedugo nakon toga dvojica susjeda, među kojima je bio i Ron, krenula su se igrati s njom. Neodgovorno ponašanje umalo je završilo tragedijom, javlja Action New Jax. - Poljubit ću je u usta - kazao je Ron nakon što ga je čegrtuša ugrizla za jezik. Njega su u kritičnom stanju helikopterom prebacili u bolnicu, a njegova obitelj kazala je kako se u srijedu osjećao puno bolje te se očekuje da bi se trebao potpuno oporaviti. 