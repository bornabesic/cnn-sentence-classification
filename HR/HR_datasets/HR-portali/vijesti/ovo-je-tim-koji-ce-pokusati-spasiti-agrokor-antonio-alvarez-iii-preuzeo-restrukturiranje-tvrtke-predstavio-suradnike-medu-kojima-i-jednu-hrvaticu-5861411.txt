Danas je restrukturiranje Agrokora preuzeo Antonio Alvarez III iz tvrtke Alvarez & Marsal, koji ulazi u Upravu kao glavni direktor za restrukturiranje. Na tiskovnoj konferenciji u sjedištu Agrokora predstavio je svoj tim koji bi trebao pomoći u restrukturiranju i stabiliziranju tvrtke. Ti ljudi su njegovi suradnici i ne ulaze u Upravu koncerna. Na konferenciji ih se pojavilo osmero iako ih je u timu, uz Alvareza, devetero. Radi se o iskusnim managerima s desetljećima iskustva u restrukturiranju i oporavku poslovanja, čije kratke životopise možete pročitati u nastavku: CROPIX   Michael Corner-Jones je Voditelj A&M Tima za financijsko restrukturiranje iz Velike Britanije i ima više od 20 godina iskustva u turnaroundima. CROPIX   Max Frangulov je izvršni direktor u Alvarez & Marsalu s više od 20 godina iskustva u strukturiranju operativnih i financijskih rješenja za maksimiziranje vrijednosti interesnih skupina u korporativnim turnaroundima. CROPIX   Paul Gilbert je izvršni direktor u Alvarez & Marsalu s više od 20 godina iskustva u turnaroundu, restrukturiranju i privremenom upravljanju. Bio je savjetnik pri restrukturiranju u različitim vrstama industrija i jurisdikcijama s posebnim fokusom na tržišta u razvoju. A&M   Boguslaw Bartczak je izvršni direktor u Alvarez & Marsalu s više od 20 godina iskustva u turnaroundima, restrukturiranju i poboljšanju performansi kompanije u različitim industrijama, uključujući maloprodaju, veleprodaju, logistiku, robu opće potrošnje (posebice pivo i napitci) te proizvodnju. CROPIX   Renald Bejaoui je viši direktor u Alvarez & Marsalu, ima više od 10 godina iskustva u turnaround projektima, korporativnoj transformaciji i spajanjima i akvizicijama. CROPIX   Thomas Kolaja je izvršni direktor koji vodi sektor turnarounda i unapređenja poslovanja za njemačka i europska tržišta u rastu s uredima u Münchenu i Varšavi. Ima preko 20 godina iskustva u restrukturiranju, poslovnoj strategiji i savjetodavnim uslugama vezanim uz unapređenje operacija. CROPIX   Marija Simović je viši direktor u A&M-ovom sektoru za Unapređenje korporativnog poslovanja. Donosi više od 25 godina radnog iskustva na najvišoj managerskoj razini iz područja operacija, lanca opskrbe i upravljanja promjenama za globalno priznate 'blue chip' organizacije. CROPIX   David Johnston je Direktor u londonskom A&M timu za restrukturiranje s više od 11 godina iskustva u turnaroundu, savjetovanju kompanija i računovodstvu. CROPIX Barry Hopkins je viši suradnik u londonskom uredu Alvarez & Marsala. Ima 14 godina iskustva u restrukturiranju i financijama, budući da je radio u investicijskom bankarstvu i kompanijama koje je financirao privatni kapital iz različitih industrija.