'U Srbiji ljudi uživaju prave slobode, ali Milošević je još na vlasti', kazao je Francuski filozof, pisac i režiser Bernard-Henri Levy napadnut je u Beogradu dok je držao govor na filmskom festivalu Beldocs, gdje predstavlja svoja dva filma, e uz povike “Ubojico, napusti Beograd”. Bernard-Henri Levy iznio je niz optužbi na račun stanja društva, demokracije, medija i predsjednika Srbije, a za napad na njega koji se dogodio na tribini filmskog festivala Beldocs rekao je  da ne bi vrijedio spomena da nije slika pritisaka, uvreda i zastrašivanja koje demokrati u Srbiji svakodnevno doživljavaju. “Vi, srpski prijatelji, još živite pod režimom koji se naziva novim imenom – ‘demokratura’, odnosno diktatura koja koristi opće izbore i privid demokracije rekao je Levy, piše Al Jazeera On je na današnjoj tribini posvećenoj nasilju u politici u Kulturnom centru Beograda pokušaoučiniti jasnijim svoje ranije iznesene stavove o ratu u Bosni i Hercegovini i bombardiranju Srbije. Na pitanje šta bi se dogodilo da je netko iz Srbije u Parizu zagovarao bombardiranje Francuske, Levy je rekao da on nikada nije bio za bombardiranje Srbije, već za uklanjanje Slobodana Miloševića sa vlasti. Danas, rekao je, Srbija opet ima Miloševića: “U Srbiji ljudi uživaju prave slobode, ali Milošević je još na vlasti. “Vaš predsjednik sabotira suočavanje sa prošlošću i lamente nad užasima u Bosni, etničkom čišćenju na Kosovu i medijske manipulacije građanima Srbije. Istovremeno, vaš predsjednik tvrdi da je Europljanin i da želi Srbiju uvesti u Europu. Europljani igraju tu igru, računajući tu i Francusku, i bez pogovora uzimaju zdravo za gotovo te izjave”, naveo je on.   