Tri muškarca preminula su od udara munje dok su kopali grob u središnjem Vijetnamu, izvijestili su u srijedu državni mediji. Incident se dogodio u utorak poslijepodne u pokrajini Quang Binh dok je pet članova šire obitelji kopalo grob za nedavno preminulog rođaka, izvijestile su novine An Ninh Thu Do. Još dvije osobe su ozlijeđene, navodi se u izvješću. U odvojenom slučaju, od udara munje također je preminula u utorak 42-godišnja žena u obližnjoj pokrajini Quang Nam, piše list Tuoi Tre. 