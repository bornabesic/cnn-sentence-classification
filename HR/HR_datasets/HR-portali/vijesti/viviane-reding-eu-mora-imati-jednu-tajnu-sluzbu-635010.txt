Europska povjerenica za pravosuđe Viviane Reding predložila je da države EU do 2020. stvore zajedničku tajnu službu Europske unije koja bi bila protuteža američkoj službi NSA. – Moramo pregovarati o čvršćoj obavještajnoj suradnji među državama EU kako bismo s Amerikom razgovarali kao jedna. NSA treba imati protutežu. Moj dugoročni prijedlog jest da do 2020. stvorimo europsku obavještajnu službu – rekla je Viviane Reding,u razgovoru za talijansku La Stampu. Izvori u Bruxellesu objašnjavaju da je to njezin osobni prijedlog i da se ništa službeno po tom pitanju još ne priprema u Europskoj komisiji, no Reding je do sada pokušavala uvesti čvršće povezivanje i u nekim drugim područjima pa je moguće da će službeno predložiti i povezivanje tajnih službi. Njezin posljednji službeni prijedlog, o kojem se trenutačno raspravlja u Vijeću EU i Europskom parlamentu, jest osnivanje ureda europskog javnog tužitelja. >>Reding: Za mene je 'lex Perković' riješen, Miljenić: To je točka na "i"