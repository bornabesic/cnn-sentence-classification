Mandatar Andrej Plenković obratio se javnosti i predstavio svoj tim. – Radi se o kvalitetnom i stručnom timu. Održali smo prvi radni sastanak. Tijekom večeri ćemo imati i još sastanaka i konzultacije s Mostom – rekao je Andrej Plenković vezano za ministre u novoj Vladi. – Namjera mi je da sutra u Saboru predstavim program, očekujem da ćemo dobiti povjerenje – dodao je. – Kad je riječ o novim ljudima, to je kombinacija iskustva kolega koji su u pojedinim resorima već bili aktivni. Jedan dobar doprinos ljudi koji su u srednjim 40-im godinama i koji su u naponu snage i mlađih kolega u 30-ima u kojima vidim veliku perspektivu. Imamo 13 članova koji su zastupnici, sedam ih nije izabrano – rekao je Plenković. – Četiri su žene u hrvatskoj Vladi i time sam zadovoljan –dodao je. – Oni su spremni u idućih nekoliko godina dati sve od sebe za boljitak zemlje – poručio je mandatar.  Nina Obuljen je stručna i kompetentna – Nina Obuljen vrlo je kompetentna i vrlo stručna osoba – napomenuo je Plenković. Rekao je da se znaju već 20 godina. – Nikakav pritisak nisam doživio, Nina Obuljen je jako kompetentna za tu ulogu. Znamo se preko 20 godina i želim da se napravi vrlo jasna distinkcija između nje i poslovanja HAVC-a. Očekujem da njezina prva zadaća bude temeljita analiza poslovanja HAVC-a i, ako se pokažu nepravilnosti, da tu reagira – istaknuo je.  Plenković ne očekuje potrese u HDZ-u zbog Hasanbegovića. – On nije jedini ministar koji je radio u delikatnom kontekstu. Svi koji su započeli rad kako članovi još uvijek aktualne Vlade bili su u položaju da nisu ni započeli posao koji su namjeravali, ali su se okolnosti promijenile. Tu ima niz ministara koji imaju iskustvo u radu aktualne Vlade – rekao je Plenković. – Hasanbegović je bio ministar kulture, izabran je u Hrvatski sabor, on će biti dio našeg Kluba zastupnika, naći ćemo mu najkompetentnije mjesto – dodao je. Potpredsjednici Vlade su Martina Dalić, Davor Ivo Stier, Damir Krstičević i Ivan Kovačić, potvrdio je Plenković. Na konkretno pitanje o imenima ministara kaže da su, koliko je vidio, mediji sve dobro objavili. Novi ministri iz kvote HDZ-a:  Gari Capelli – ministar turizma Oleg Butković – ministar prometa  Nada Murganić – ministrica demografije Nina Obuljen Koržinek – ministrica kulture  Zdravko Marić – ministar financija Milan Kujundžić – ministar zdravlja Davor Ivo Stier – ministar vanjskih poslova Damir Krstičević – ministar obrane Martina Dalić – ministrica gospodarstva Lovro Kuščević – ministar graditeljstva  Pavo Barišić – ministar znanosti  Tomo Medved – ministar branitelja Gabrijela Žalac – ministrica EU fondova i regionalnog razvoja  Tomislav Tolušić – ministar poljoprivrede Tomislav Ćorić – ministar rada i mirovinskog sustava Poznata su i četiri ministra Mosta Slaven Dobrović – ministar okoliša i energetike Ante Šprlje – ministar pravosuđa Vlaho Orepić – ministar unutarnjih poslova Ivan Kovačić – ministar uprave Tijek događaja prije obraćanja mandatara Andreja Plenkovića 19:23 – Plenković još uvijek razgovara s novim ministrima koji su stigli u središnjicu HDZ-a. 19:19 – Saborski zastupnik Željko Glasnović i Zorica Gregurić ispred središnjice HDZ-a prosvjedovali su protiv imenovanja Nine Obuljen za ministricu kulture.  – Obuljen je bila članica Upravnog odbora HAVC-a koji je dopustio snimanje filma "15 minuta: Dvor na Uni" i koji je dopustio snimanje antihrvatskih filmova kojim se blati Domovinski rat i hrvatski branitelji – rekla je Gregurić. Navela je da je Obuljen Koržinek bila članica Upravnog odbora HAVC-a zadužena za provođenje zakonitosti njegova rada, te je, kako je kazala, dokazano da je HAVC postupio nezakonito i zlorabio novac hrvatskih poreznih obveznika.  Neovisni saborski zastupnik Željko Glasnović, upitan hoće li pristupiti HDZ-ovu saborskom klubu, odgovorio je kako o tome nisu razgovarali.  – Čekamo još do petka neku odluku, ali ne znamo još detalje. Razgovarali smo s nekim osobama,  ali ne konkretno – kazao je. Smatra i da Obuljen Koržinek podupiru neke udruge ocijenivši kako je "Hrvatska pravna kaljuža".  Upitan je li to pritisak na Plenkovića, kazao je da novinari postavljaju kriva pitanje, a ne pitaju zašto je Hrvatska disfunkcionalna država gdje ostaju isti kadrovi i isti mentalni sklop. – Hrvatska je moralno i ekonomski na koljenima, a posebice je kulturno na koljenima jer ju vode "kulturni lenjinisti" – izjavio je Glasnović. Na pitanje što će biti dalje, Gregurić je odgovorila da će novinari o tome biti na vrijeme obaviješteni, poručivši da će "hrvatski branitelji definitivno odgovoriti na ovo". 18:30 – Zlatko Hasanbegović izašao je iz HDZ-a odmah nakon završetka sjednice. Pritom su ga novinari pitali da komentira informaciju da više neće biti ministar kulture. – Poznato je u političkom životu tko sam ja, poznato je što su o tome mislili pristaše i članovi HDZ-a. Tko je i što je uvažena Nina Obuljen također je poznato, kojim krugovima pripada je također poznato, a jedina je nepoznanica bio konačni odabir Andreja Plenkovića. On je danas služeno objavljen, on je legitiman, proizlazi iz volje saborske većine i ja ga prihvaćam – kazao je Hasanbegović novinarima nakon izlaska s sjednice Predsjedništva stranke upitan kako komentira izbor Nine Obuljen Koržinek za novu ministricu kulture.   Naglasio je kako se njegov politički život  nastavlja jer je izabran za zastupnika u Hrvatski sabor gdje će nastaviti političko djelovanje vjeran Bogu i narodu koji ga je izabrao. U tijeku je sjednica Predsjedništva i Nacionalnog vijeća @HDZ001 Predsjednik @AndrejPlenkovic predstavlja sastav nove @VladaRH #PolitikaHR pic.twitter.com/z1sDRsYOrE 16:55 –  Nije točno ono što je plasirano u medijima da ću biti novi veleposlanik u Washingtonu. Izabran sam u Hrvatski sabor i bit ću u Hrvatskoj – izjavio je Miro Kovač novinarima prije početka sjednice Predsjedništva i Nacionalnog vijeća HDZ-a, na kojoj će predsjednik stranke i mandatar Vlade Andrej Plenković predstaviti imena novih ministara.  Ističući kako je "zadovoljan i sretan čovjek", Kovač je izrazio zadovoljstvo što će HDZ i Plenković sutra u Hrvatskom saboru predstaviti svoju Vladu. Šutnja u redovima HDZ-a Prije početka sjednice HDZ-ova Predsjedništva i Nacionalnog vijeća ostali članovi tih stranačkih tijela, za koje se u medijima spekulira da će biti ministri u Vladi, nisu željeli dati izjave novinarima, ponavljajući da će sve biti službeno objavljeno nakon sjednice. – Imam o tome svoje mišljenje, reći ću ga na Predsjedništvu – rekao je Darko Milinović novinarima na pitanje što misli o Kujundžiću kao ministru zdravlja. Mandatar Andrej Plenković već je rekao da se sve zna i da ima imena novih ministara, no još ih nije iznio u javnosti. Večernji list doznao je najvjerojatniji sastav nove Plenkovićeve ekipe, kada je riječ o HDZ-ovoj kvoti. > > Večernji doznaje: ovo su ljudi koje će Plenković predstaviti kao svoje ministre 