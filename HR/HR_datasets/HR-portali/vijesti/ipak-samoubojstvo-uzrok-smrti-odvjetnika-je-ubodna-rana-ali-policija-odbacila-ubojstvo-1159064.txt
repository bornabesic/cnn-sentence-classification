Uzrok smrti 42. godišnjeg riječkog odvjetnika Sergeja Škorića je ubodna rana, no do sada provedenim izvidima nije utvrđeno da je smrt nastala kao posljedica kaznenog djela, priopćila je danas istarska policija nakon obavljene obdukcije na Odjelu patologije pulske Opće bolnice.  Policija je stoga odbacila mogućnost da se radi o ubojstvu, već, kako se neslužbeno doznaje, utvrdila je kako je riječ o samoubojstvu. "Za potrebe daljnjih toksikoloških vještačenja izuzet je biološki materijal koji će biti proslijeđen na vještačenje. Do sada provedenim izvidima nije utvrđeno da je smrt nastala kao posljedica kaznenog djela", navedeno je iz Policijske uprave istarske. Neslužbeno se doznaje da je riječki odvjetnik sam sebi škarama nanio smrtonosne rane. Odvjetnik Škorić nestao je prošlog četvrtka kada se udaljio s mjesta prebivališta u Rijeci, a pronađen je mrtav u petak, 24. ožujka, na području Plomina, na Labinštini. U potrazi za nestalim odvjetnikom sudjelovali su pripadnici HGSS-a Rijeke i Istre te labinski vatrogasci a prema podatcima policije, beživotno tijelo pronađeno je u petak oko 15 sati u šumi na predjelu Plominskog Zagorja. >> Tragičan završetak potrage za riječkim odvjetnikom >> Dramatičan apel Riječanke: Molim vas, pomozite, mome se mužu gubi svaki trag! 