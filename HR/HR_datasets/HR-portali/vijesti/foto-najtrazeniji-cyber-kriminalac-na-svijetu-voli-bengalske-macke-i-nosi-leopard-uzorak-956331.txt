Foto: FBI EVGENIY MIKHAYLOVICH BOGACHEV najtraženiji je cyber kriminalac na svijetu, a FBI nudi nagradu od 3 milijuna dolara za bilo kakvu informaciju koja bi dovela do njegovog uhićenja, prenosi nytimes. Zanimljiviji dio ove priče je Evgeniyeva ljubav prema bengalskim mačkama i pidžamama s uzorkom leoparda, zbog koje je taj ruski kriminalac postao hit na internetu. U svojim hakerskim pothvatima potpisuje se pod pseudonimom "Lucky12345", a ukrao je milijune dolara od tvrtki diljem svijeta te ima kontrolu nad milijun kompjutera u svijetu. Neki smatraju i kako Bogachev surađuje s ruskom vladom, istražujući za njih američke spise koje se odnose na izvješća o Siriji, Ukrajini i zadnjim američkim izborima. Za Bohacheva ne bismo baš mogli reći da "živi u bijegu". Naime, smatra se kako slobodno živi u gradu Anapa kod Crnog Mora u južnoj Rusiji. Priča se kako posjeduje ogroman stan blizu plaže i još jedan stan u Moskvi, a posjeduje i zavidnu kolekciju luksuznih automobila i jahtu. Ovaj 33-godišnjak će se vjerojatno zadržati u Rusiji budući da Rusija nema sporazum o izručenju sa SAD-om, te nastaviti uživati sa svojim bengalskim mačkama i obavljati hakerske poslove u svojoj najdražoj leopard pidžami.