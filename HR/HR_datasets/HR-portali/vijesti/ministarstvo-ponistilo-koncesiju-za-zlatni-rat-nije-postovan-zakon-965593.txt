Foto: FaH  NAKON što je tvrtka Sport B, koja je dobila koncesiju za Zlatni rat, odustala od sklapanja ugovora, oglasilo se i resorno ministarstvo.  >> Plenković najavljivao "rat u HDZ-u", pa izmigoljio kako to samo on zna  >> POBJEDA BRAČANA, PORAZ HDZ-A Zlatni rat je obranjen, Sport B odustao od koncesije  Naime, danas je pristiglo priopćenje iz Ministarstva mora, prometa i infrastrukture, kojem je premijer Andrej Plenković naredio upravni nadzor zbog dodjeljivanja koncesije na Zlatni rat zagrebačkoj tvrtki bez prihoda i zaposlenih, koja je bliska HDZ-u.  "Stručno povjerenstvo Ministarstva mora, prometa i infrastrukture provelo je upravni nadzor nad postupkom dodjele koncesije za gospodarsko korištenje pomorskog dobra na plaži "Zlatni Rat" u Bolu. Po provedenom nadzoru Ministarstva, doneseno je rješenje kojim se poništava Odluka Županijske skupštine Splitsko-dalmatinske županije od 18. travnja, o dodjeli koncesije za gospodarsko korištenje pomorskog dobra na plaži "Zlatni Rat" u Bolu", stoji u priopćenju ministarstva.  "Nakon pregledane cjelokupne dokumentacije, Povjerenstvo je utvrdilo povrede Zakona o javnoj nabavi, Zakona o koncesijama i Zakona o pomorskom dobru i morskim lukama. Nadzorom je utvrđeno da nije ispoštovan Zakonom propisan krajnji rok za dostavu ponuda, a informacije i objašnjenja nisu bili dostupni svim sudionicima natječaja na isti način. Povjerenstvo je utvrdilo i da je Županijska skupština svoju Odluku temeljila na nalazu i mišljenju stručnog tijela donesenoj na nezakonit način jer je stručno tijelo o istome predmetu donijelo dva kontradiktorna mišljenja, a pored navedenog, Odluka je donesena bez prethodne suglasnosti Ministarstva zaštite okoliša i energetike", zaključuje se u priopćenju.