Marko Perković smatra da su oni koji pokušavaju zabraniti njegov koncert u Sloveniji "uglavnom isti koji zagovaraju bivši sustav – komunizam i jugoslavenski režim" Mladež Socijalnih demokrata, gradonačelnik Maribora i nekoliko slovenskih nevladinih udruga zatražili su zabranu nastupa Marka Perkovića Thompsona na najavljenom koncertu u Mariboru 20. svibnja iako organizatori ponavljaju kako je riječ o glazbenom događaju bez ikakve političke pozadine. “Nisam iznenađen. Ljudi imaju drugačije poglede na mnoge stvari, pa tako i na moje pjesme. Moje vrijednosti su kršćanska vjera, domovina i obitelj. To su zajedničke vrijednosti, bio netko Hrvat, Slovenac, Nijemac ili osoba druge narodnosti”, rekao je Thompson za slovenske Novice, a prenosi Narod.hr. “Napadaju me zato što su moje vrijednosti potpuno suprotne njihovima, na sve moguće načine pokušavaju me prikazati kao negativca, što nisam! To su uglavnom isti koji zagovaraju bivši sustav – komunizam i jugoslavenski režim”, dodao je Thomspon. Pjevač je objasnio i kako svatko preslušavanjem njegovih pjesama može vidjeti kako nemaju veze s ustaštvom, kako neki tvrde, a po pitanju pjesme Jasenovac i Gradiška Stara, rekao je da je riječ o montaži u režiji određenih novinara iz Hrvatske. “Umjesto da se te novinare dovede pred sud i kazni, ja doživljavam neugodnosti”, poručio je. >>>SLOVENCI NE ŽELE ‘USTAŠKI MITING’ THOMPSONA: Iz pjevačevih redova stigao odgovor! >>>SRAMOTA U SLOVENIJI! Zabranili bi Thompsona ali ne i ženu ratnog zločinca i ubojice Hrvata i Bošnjaka!     