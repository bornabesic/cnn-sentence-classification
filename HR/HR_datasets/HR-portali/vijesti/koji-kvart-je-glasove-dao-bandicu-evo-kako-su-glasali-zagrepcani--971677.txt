PROVJERILI smo kako su glasali Zagrepčani i koji kandidat je pobijedio u kojem kvartu.  U četvrti Donji Grad pobijedila je koalicija SDP, HNS, Naprijed Hrvatska okupljena oko Anke Mrak Taritaš s 26,82 posto. HDZ je bio drugi sa 16,86 posto, Zagreb je naš treći sa 16,25 posto. Bandićeva lista je bila četvrta s 15,99 posto.   Stanovnici četvrti Gornji grad - Medveščak najviše glasova dali su HDZ-u 18,61, zatim slijedi SDP, HNS sa 18,28 posot. Treća je lista Sandre Švaljek, Bandićeva lista je i ovdje četvrta sa 14,77 posto glasova.   U Trnju je također pobijedio SDP-ova koalicija s 21,09 posto. Bandićeva lista je druga s 15,93 posto. Lista Sandre Švaljek je treća s 15,26 posto.   U četvrti Maksimir HDZ-ova lista je s 23,26 posto dobila najviše glasova. SDP-HNS su drugi, a Bandićeva lista je treća. Na Peščenici, odakle je i Bandić, njegova lista je dobila 35,73 posto glasova. Slijedi ga SDP-HNS.  Novi Zagreb - istok najviše glasova dao je SDP-HNS koaliciji s 22 posto, slijedi Bandićeva lista s 20,96 posto.  Slijedi Novi Zagreb - zapad s 27,50 posto glasova za Bandićevu listu, drugi je HDZ.  Birači iz četvrti Trešnjevka - sjever dali su 17,78 posto glasova SDP-HNS koaliciji, a 17,60 posto Bandiću. Južni dio Trešnjevke opet je najviše glasova dao SDP-HNS koaliciji 22,27 posto. Drugi je Bandić sa 17,51 posto.  Birači na Črnomercu sa 19,52 posto glasova donijeli su pobjedu SDP-HNS koaliciji, drugi je HDZ, a treći Bandić.  U četvrti Gornja Dubrava 32,06 posto glasova dobila je bandićeva lista, slijedila je HDZ-ova lista s 18,19 posto glasova. U četvrti Donja Dubrava 37,37 posto glasova dobio je opet bandić, a drugi je također HDZ.  U Stenjevcu je pobijedio Bandić sa 17,93 posto. Slijedi SDP-HNS. Četvrt Podsused-Vrapče također je najviše glasova dala Bandićevoj listi, 22,59 posto, slijedi SDP-HNS.  Podsljeme je isto bilo za Bandića sa 27,73 posto, HDZ je ovdje drugi sa 16,21 posto.  Sesvete je glasalo za Bandićevu listu s 34,10 posto, drugi je HDZ s 18,73 posto.  Brezovica je također za Bandića s 34,64 posto, drugi je i tu HDZ sa 23,43 posto glasova.