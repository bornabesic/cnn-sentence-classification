HDZ-ov kandidat za gradonačelnika Zagreba Drago Prgomet gostovao je u srijedu navečer na N1 televiziji, a izjava o Bleiburgu koju je dao tijekom intervjua krivo je prenesena na portalima. Prozvali su ga zbog navodne izjave da mu je otac ubijen na Bleiburgu. Sporno je to što Drago Prgomet je rođen 1965., 20 godina poslije, pa su ga mnogi prozvali da je time htio skupiti političke bodove. - Moj otac je bio žrtva Križnog puta, njegov brat je na tom putu ubijen. Ja bih bio zadnja politička i moralna nula da žrtvu vlastitog roditelja, vlastite obitelji koristim u političke svrhe, kazao je jučer HDZ-ov kandidat za zagrebačkog gradonačelnika gostujući na N1. HDZ-ov kandidat za gradonačelnika Drago Prgomet sazvao konferenciju za novinare zbog krivo prenesene izjave da mu je otac stradao na Bleiburgu Reporterka: Nikol Zagorac U četvrtak je sazvao konferenciju za novinare kako bi objasnio o čemu se radi, a na samom početku obraćanja prikazao je na televiziji isječak intervjua u kojem je rekao kako mu je stric ubijen tijekom Križnog puta. - Osjetio sam se pozvanim prenijeti istinu. Svi oni koji me dobro znate, znate da nikada nisam licitirao sa bilo kojim i bilo čijim žrtvama. Uvijek sam pozivao političke neistomišljenike da izađu iz rovova koje su iskopali naši preci. Nikada nisam niti hoću koristiti tragediju svoje obitelji da bih dobio politički poen, političku potporu ili politički probitak. Nemam dodati ništa onome što ste imali prilike vidjeti vezano za moj stav oko Križnog puta, Bleiburga, moje obitelji i mog političkog programa. Moj program je uvijek bio jasan, okrenut prema budućnosti. - Nemam što dodati ovomu što ste imali prilike vidjeti vezano uz moj stav oko križnog puta, Bleiburga, moje obitelji, mog političkog programa. Naš program je bio i ostat će izvan bavljenja prošlosti. Pozivam građane da u nedjelju izađu i izaberu ljude koji će se baviti budućnošću - kazao je Prgomet. Upitan smatra li političkim i moralnim nulama one koji iskorištavaju Bleiburg kako bi dobili političke poene, odgovorio je potvrdno te dodao da smatra moralnim nulama sve koje u tu svrhu koriste bilo koju tragediju. - Mene i moju obitelj sada napadaju oni koji nemaju konkretnog programa i plana za poboljšanje grada Zagreba - rekao je Prgomet. Komentirao je i istup ministra vanjskih poslova Davora Ive Stiera koji je prije nekoliko dana izjavio da bi novi izbori bili najbolje rješenje. Na pitanje može li mu njegovo istupanje štetiti nekoliko dana prije izbora, Prgomet kaže da je Stier svoj stav iznio i na Predsjedništvu. -  Mislim da bi bilo lošije da svi ponavljaju kao papagaji jedno te isto. Gospodin Stier je iznio ono što je iznio na Predsjedništvu i bio je vrlo jasan oko toga da je Predsjedništvo donijelo odluku iza koje i on stoji, a to je da će se pregovarati s političkim partnerima oko uspostavljanja Vlade ili ako to ne uspije ići na nove izbore - rekao je Prgomet. Upitan je li mu žao, s obzirom na svoju recentnu političku povijest, što je pukla veza između HDZ-a i Mosta rekao je da se ne može biti u Vladi, a funkcionirati kao oporba. Podsjetimo, Prgomet je na parlamentarnim izborima 2015. godine izašao s Mostom, a nakon što se sastao sa Zoranom Milanovićem, Mostovci su ga izbacili iz stranke. Tema: Lokalni izbori 2017. 