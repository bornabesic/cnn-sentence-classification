Foto: Emanuell Manchy DOLAZAK novog proljeća ove godine donijelo je inspiracije za novu modnu kolekciju.   Priroda je izvukla svoje najljepše boje, pa je i kolekcija slijedila isto.   Dođe li vrijeme opuštanja ili večernjeg izlaska, svaka žena će pronaći svoj model da izgleda nenadmašno šarmantno i zadovoljno.  Naizgled dnevna haljina odabirom nezaobilaznih potpetica pretvara opuštenu verziju u svečanu ili večernju varijantu i time se pokazuje fleksibilnost kolekcije kao i pomno odabrana kombinacija tkanina i suvremenih krojeva koja haljinu čini odvažnom, posebnom i punom pozitivnog duha.   Izdvaja se bogat kolorit, razigrani krojevi i savršeno uklopljene kombinacije boja koje ističu i potiču unutarnju ženstvenost.  Odvažni nabori prožimaju se cijelom kolekcijom i daju notu mekoće poletnosti, romantičnosti, a istovremeno se provlači doza snažne i odvažne žene.   Očaravajući pejzaž samoborskih ulica i parkova stvara magičnu sinergiju koja daje privid jedinstvene Marburi modne priče.