Ministar financija Zdravko Marić gostovao je emisiji Nedjeljom u 2 Aleksandra Stankovića. Dotaknuo se pitanja najavljene porezne reforme te u kojem smjeru će planirati proračun za sljedeću godinu. Voditelj ga je za početak pitao koliku ulogu ima obitelj u njegovom životu. Na što je Marić uzvratio da mu je obitelj na prvom mjestu, iako radi do 12 sati dnevno. - U mom poslu obitelj pati više od mene, u protekla tri dana 25 sati sjedio sam u Saboru - kazao je. Stanković je spomenuo da je teret odgoja je na majkama, a Marić nadodaje da želi biti što više involviran u svoju obitelj i djecu. Rupa u proračunu Na pitanje kako će se pokrpati rupa u proračunu od dvije miljarde kuna, Marić tvrdi da je stvoren proster kako bi se mogao usporediti taj iznos. - 2 milijarde neto efekta nešto je što državni proračun može podnijeti, računali smo stručne stvari poput multiplikatora i sl. Porezna reforma imat će efekt na gospodarski rast Hrvatske poput investicija i potrošnje - kazao je, Marić tvrdi da bi reforma trebala donijeti od 6 do 11 tisuća novih radnih mjesta, a u smislu oporezivih prihoda negdje 400 i 800 milijuna kuna. - Porezna reforma ne može riješiti sve probleme našeg gospodarstva, ali ona je važan intregalni korak. Nužne su i druge stvari koje je potrebno napraviti - poručio je. Teret provođenja porezne reforme trebao bi se platiti isključivo iz državnog proračuna - Ono što smo napravili 2016. otvorilo je prostor za poreznu reformu - tvrdi Marić. Stanković je upitao kako porezna reforma planira biti pravedna, za primjerice tipičnu blagajnicu u Hrvatskoj jer milijun ljudi poreznom reformom neće biti dotaknuto. - Zato smo regulirali sustav poreza na dodatnu vrijednost, tako plaća jednaku razinu poreza primjerica blagajnica, ali i njezin šef - kazao je. Smanjenje troškova režija, mirovina ostaje ista Marić tvrdi da će se troškovi za režije, prosječnim građanima smanjiti za 350 do 400 kuna na godišnjoj razini i to za odvoz smeća i struju. Planirani su i razgovori oko podizanja minimalne plaće. Na upit hoće li se smanjiti mirove tvrdi da se primjenjuje isti sustav poreza na dohodak. Iz tog razloga, tvrdi Marić, osigurano je da se nikome od umirovljenika ne smanjuje mirovina. Na mjesečnoj razini 50 posto poreznih obveza umirovljenika, država vraća. Kupnja prve nekretnine Država bi trebala sufinancirati rate kredita građanima čiji stambeni kredit iznosi do 100 000 eura. U resoru ministra Kuščevića razrađuju se detalji ove ideje na razini Vlade. - Ne ograničavamo se samo na rabljene nekretnine, već na sve mogućnosti subvencioniranja za nekoliko godina. Dodat ćemo još neke kriterije, primjerice broj djece, kako bismo stimulirali. Ova mjera godišnje bi iznosila 35 do 54 milijuna kuna - kazao je Marić, nadodajući da vraćaju mjeru koja je već postajala, ali u vraćuje je u boljem obliku. - Na ovaj način gospodarski efekt će biti bolji jer će se graidti novi stanovi i nove nekretnine - poručio je. Porezni uskok Stanković je upitao ministra financija zašto porezni uskok prelazi u Poreznu upravu iz Ministarstva financija. - Namjera nam nije bila ukidanje poreznog uskoka, ali ključna zamjerka je da radimo kompletnu depolitizaciju. Zašto bi porezni uskok bi pri Ministartsvu financija? Zašto bi ja morao biti upoznat sa zapisnicima, detaljima, što imam s pojedinačnim istragama? Trebam osigurati infrastrukturu i sustav te funkcionalnu provedbu mjera - kazao je Marić. Poručuje da Ministartsvo financija treba gledati u cijelosti, odnosno njegovu Poreznu upravu, Carinsku upravu, Financijski inspektorat i Ured za pranje novca. - Ured za pranje novca godišnje isporuči 2,2 milijarde kuna sumnjivih transakcija. Isporuče ih ostalim tijelima kaznenih progona u vertikali i horizontali - kazao je. Proračun za sljedeću godinu Voditelj je spomenuo da je najavljeno smanjenje deficita za sljedeću godinu te upitao Marića kako planira podmiriti rastuće apetite, uključujući i probleme u zdravstvu. Nadodaje da sljedeće godine na naplatu dolazi 27 milijuna kuna hrvatskog duga na naplatu. - Teško ćemo to napraviti, ali je moguće. Već prije sam najavio da je 2017. iz financijskih razloga izazovna, ali i moguća godina preokreta. Ne samo da se 2016. obistinilo ono što smo govorili već smo isporučili. Deficit je ispod najavljenih razina, a iznad svih očekivanja. Ključ javnih financija u Hrvatskoj je rashodna strana proračuna - tvrdi Marić. Umirovljenicima je poručio da će iduće godine biti 600 milijuna kuna više za sredstva indeksacije. Najavljene su dvije indeksacije, u travnju i rujnu. Marić tvrdi da bi, unatoč svemu, kultura trebala biti dobro zastupljena u proračnu. - Uspješan ministar financija učinit će sve nezadovoljnima jer ne možete sve učiniti zadovoljnima - citirao je Marić profesora s američkog sveučilišta. - Dobitnici smo svi ako napravimo ono što se od nas očekuje. Međutim, državni proračun ne može sudjelovati značajnije u direktnom poticanju gospodarske aktivnosti - poručio je. Imovinska kartica Ministar Marić tvrdi da je u imovinskoj kartici prijavio sve u skladu sa zakonom. Na pitanje koliku je plaću imao u Agrokoru, nije odgovorio. Prokomentirao je prozivke da je izdvojio 50.000 kuna za kupnju sata. - Kupio sam ga nešto prije mog mandata. Supruga mi nije prigovarala. Ničega se ne stidim i nemam problema s tim, sve sam pošteno zaradio. Hrvatska treba stati s populizmom i demagogijom koji su nas doveli tu gdje jesmo - zaključuje. >> Ivan Pernar iz protesta napustio intervju kod Stankovića nakon samo 15 minuta 