Najmanje 31 osoba poginula je tijekom vikenda zbog urušavanja kuća od blata u najmnogoljudnijoj indijskoj državi koju su pogodile snažne monsunske kiše. Spasioci daju sve od sebe da se probiju do stradalih sela na istoku države Uttar Pradesh, javlja Guardian, ali snažne kiše, koje bi, prema meteorološkim najavama, trebale padati još dva dana, uvelike im to otežavaju. U okrugu Mirzapur 13 ljudi je poginulo kada se urušio krov njihove kuće, a njih 18 umrlo je "u snu" u okrugu Jaunpur. Više od 50 sela okruga Chandauli potopljeno je, a razine rijeka, uključujući i Gangesa, nabujale su i preko zabrinjavajuće razine.