Foto: Goran Kovačić/Pixsell RIJEČKI aktivist Mićo Antolović jutros je na konferenciji za medije u prostorijama HSU-a u Rijeci fizički  nasrnuo na SDP-ovca Željka Jovanovića.Jovanović je Indexu kazao kako nema komentara na ovaj događaj. "Ne bih davao tome takvu pozornost. Miću znam od srednje škole i ovo ima veze sa zdravljem. Treba mu pomoći tako da nemam komentar", kazao nam je Jovanović.Kontaktirali smo i Peđu Grbina koji zajedno s Jovanovićem predvodi listu Narodne koalicije u 8. izbornoj jedinici. Grbin je za Index kazao kako je Antolović poznat po tome da kad god se pojavi uvijek vrijeđa i napada."Ja sam izašao pet minuta prije nego se taj napad dogodio tako da nisam vidio što se točno dogodilo, no čuo sam da ga je napao", rekao nam je Grbin. Inače ovo nije prvi put da Antolović fizički napada ljude pa je tako 2012. godine na sjednici Županijske skupštine Primorsko-goranske županije i Skupštine Turističke zajednice Kvarnera za uho povukao ravnatelja Javne ustanove Zavoda za prostorno uređenje Mladena Črnjara, zbog čega je protiv njega podignuta optužnica i vodi se postupak na sudu u Rijeci.Općinsko državno odvjetništvo navodi u optužnici kako je Antolović zaprijetio i Ingi Kamenaru, predsjedniku skupštine PGŽ-a, Đaninu Sučiću, zamjeniku predsjednika skupštine PGŽ-a, Mladenu Črnjaru, Davoru Miheliću, tajniku Županije i Ozrenu Gruičiću, tehničaru za poslove i dokumentaciju PGŽ-a, kazavši im da će ih naoružani ljudi držati pet do šest sati zatočene, što je kod Mladena Črnjara izazvalo osjećaj uznemirenja i straha za vlastiti život, te život njegove obitelji.Antolović nije pristao na novčano kažnjavanje već se protiv njega sad vodi postupak.Na ročištu održanom u lipnju ove godine Antolović je na sudu izjavio da se ne osjeća krivim jer da povlačenje za uši nije prijetnja.