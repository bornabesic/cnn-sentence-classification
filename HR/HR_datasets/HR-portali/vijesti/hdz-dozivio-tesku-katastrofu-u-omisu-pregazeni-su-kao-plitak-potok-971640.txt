Foto: 123rf, Screenshot: YouTube/Televizija Jadran HDZ je u Omišu doživio teški potop, drugog kruga neće ni biti. Njihovog Juru Šabana Stanića u prvom je krugu pomeo nezavisni Ivo Tomasović, kandidat koji ima podršku Mosta. Tako se može reći da je Most u Omišu pobijedio HDZ. Ako ne i ponizio.   Tomasović je već u prvom krugu skupio 54 posto glasova, a HDZ-ov kandidat ostao je na 27,16.   Na trećem mjestu nalazi se kandidat HSP-a i HDS-a Denis Dujmović, a četvrti je nezavisni Ivan Barišić.  Tomasović je osvojio 45 posto glasova za gradsko vijeće, HDZ je na 30 posto. HSP i HDS su na 14,16 posto, a u vijeće se najvjerojatnije provukao i SDP koji jedva prelazi prag.   Ovakav potop HDZ-a zapravo se mogao očekivati. Nakon poraza prije četiri godine, pa nakon debakla na prijevremenim izborima koje su sami izazvali 2015. godine, na čelu stranke ostao je notorni Ivan Škaričić. Škaričića ovog puta nije bilo na listi HDZ-a, ali većina ljudi stranku i dalje percepira kroz njegovo ime s obzirom da je predsjednik lokalnog ogranka stranke.   Nezavisni Tomasović posljednju je godinu dana vršio dužnost gradonačelnika na koju je došao s mjesta zamjenika gradonačelnika Ivana Kovačića koji je otišao u vladu.