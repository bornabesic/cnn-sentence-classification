Screenshot: YouTube ISTRAŽIVAČI na Antarktici su otkrili područja na kojima sve brže izbija mahovina, što je samo još jedan dokaz o ozbiljnim posljedicama klimatskih promjena.  Od 1950. temperature u tom području su rasle za oko pola Celzijevog stupnja svakih deset godina. Zbog zagrijavanja planeta u posljednjih 50 godina, znanstvenici su na sjevernom poluotoku ledenog kontinenta pronašli dvije vrste mahovine.  Mahovina koja je nekada rasla manje od 1 milimetra godišnje sada naraste u prosjeku 3 milimetra na godinu.  Antropocen: Geološka epoha obilježena poraznim djelovanjem čovjeka  "Ljudi smatraju Antarktiku ledenim mjestom, ali naš rad pokazuje da su dijelovi teritorija zeleni i da će vjerojatno postati još zeleniji", rekao je voditelj istraživanja Matthew Amesbury s britanskog sveučilišta Exeter.  "Čak i udaljeni ekosustavi, za koje mislimo da nisu pod tolikim utjecajem čovječanstva, pokazuju utjecaj čovjekovog djelovanja na klimatske promjene", dodao je Amesbury.  Znanstvenici trenutno razmatraju hoće li i službeno prihvatiti naziv Antropocen za geološku epohu koja je započela 1950. zbog zapanjujućih globalnih utjecaja čovjeka na Zemlju.   Do 2050. u moru bi moglo biti više plastike nego riba  Uz klimatske promjene, na budućnost našeg planeta utječe i izumiranje životinjskih vrsta, plastični otpad kojeg bi u moru do 2050. moglo biti više nego riba, fosilna goriva, te radioaktivne čestice od testiranja nuklearnih bombi, upozorili su znanstvenici.  Prije dva mjeseca objavljena je i vijest o otapanju leda na Arktiku, koji je zbog posljedica klimatskih promjena skoro potpuno pozelenio.  Znanstvenik Dan Charman je izjavio: "Zbog daljnjeg zagrijavanja ekosustavi će se vrlo brzo mijenjati, što će dovesti do drastičnih promjena u biologiji i krajoliku ove regije. Ukratko, Antarktika bi mogla pozeleniti u istim razmjerima kao i Arktik".