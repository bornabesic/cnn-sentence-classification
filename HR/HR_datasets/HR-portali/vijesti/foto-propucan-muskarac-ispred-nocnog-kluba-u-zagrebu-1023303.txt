Policijski očevid je završio, a klub Element, koji ima i nadzorne kamere u unutrašnjosti, je zatvoren. Sinoć, oko 3 sata ujutro došlo je do pucnjave u Zagrebu u kojoj je ozlijeđen 37-godišnji muškarac. Do pucnjave je došlo u ulici Dobriše Cesarića BB kod noćnog kluba Element na tržnici u Španskom, javljaju iz zagrebačke policije. Policijski očevid je završio, a klub Element, koji ima i nadzorne kamere u unutrašnjosti, je zatvoren. Primjetno je čak šest rupa od metaka na prozorskom staklu automobila zagrebačkih registarskih oznaka, javlja HRT.   Jutarnji list doznaje kako je, s više je metaka pogođen vlasnik kluba Element Stipan Ivić, čiji je Mercedes bio parkiran točno pred ulazom u klub. Prema riječima mještana, Stipan Ivić noćni klub drži oko dvije godine. Točno na mjestu gdje se sve dogodilo postavljena je nadzorna kamera, a policajci su od vlasnika lokala zatražili snimke.   Stipan Ivić je, inače, bivši boksač i vlasnik još jednog zagrebačkog noćnog kluba, a prošle godine ga se spominjalo u kontekstu slučaja Željka Dolačkog, smijenjenog policijskog načelnika kojega se tereti da je inscenirao krađu iz policijskog sefa u vlastitom uredu u zgradi u Heinzelovoj. Ivić se žalio da mu policija nije vratila zaplijenjenih 100.000 eura, koje su mu oduzeli iako nisu uspjeli dokazati da su stečeni kaznenim djelom.   