Foto: MUP ZBOG propusta koje su napravili u istrazi Danijela Brnosa, osumnjičenog za niz kaznenih djela od kojih i pokušaja ubojstva, suspendirana su dva kriminalistička službenika, piše u priopćenju policije koje donosimo u cijelosti.  >> FOTO NAPOKON Uhićen manijak koji je upucao bivšu djevojku u Vrsaru  >> NOVI DETALJI O MANIJAKU IZ ISTRE Brnos je imao pomagača, a nakon pucnjave počinio je još zločina  "Načelnik PU istarske  11. svibnja 2017. donio je rješenja kojima je, radi teže povrede službene dužnosti iz službe udaljio dvojicu policijskih službenika Policijske postaje Poreč. Naime, glavni ravnatelj policije naložio je izvanredni nadzor nad postupanjem PU istarske po zaprimljenim prijavama 19-godišnjakinje protiv osumnjičenog  zbog upućenih prijetnji". "Nadzorom je utvrđena sumnja da dvojica policijskih službenika Policijske postaje Poreč nisu poduzela sve potrebne radnje s ciljem zaštite žrtve i pronalaska počinitelja te je protiv njih 15. svibnja 2017., Službi disciplinskog sudovanja u Rijeci, podnijet zahtjev za pokretanje postupka zbog teže povrede službene dužnosti", stoji u priopćenju Nataše Vitasović iz PU Istarske. Brnosa je bivša djevojka prijavila još sredinom travnja  Neslužbeno doznajemo da je Brnos još polovicom travnja prijetio djevojci koja ga je ostavila, a ona je tu njegovu prijetnju prijavila policiji. Raspisana je tjeralica za Brnosom, no policija mu nije uspjela ući u trag. Prema riječima njegove majke, cijelo to vrijeme Brnos je spavao kod kuće, sve do nekoliko sati prije nego je odlučio svoje prijetnje bivšoj djevojci realizirati. 7. svibnja je sve kulminiralo Brnosovim pokušajem ubojstva bivše djevojke i njezinog 23-godišnjeg kolegu s posla ispred hotela u Vrsaru.    Nakon pucnjave je Danijel Brnos nestao. Šest dana je bio u bijegu, a Istra je bila puna policijskih blokada i policajaca u pancirkama. Uhićen je 13. svibnja u Vrsaru.