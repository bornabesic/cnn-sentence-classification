Foto: Guliver Image/Rex STARLETE poznate samo po tome da su poznate, poput sestara Kardashian, Jenner i Hadid zaslužne su za brojne trendove koje gledamo po ulicama posljednjih godina, a posljednji je možda i najneukusniji dosad. Riječ je o tajicama u boji kože koje su toliko uske da izgledaju kao da su gole, a dodatnu notu neukusa daje činjenica da ispod njih ne možete nositi gaćice jer bi se vidjele. Nakon što su one pronosale svoje skupocjene primjerke odjevnog komada koji unatoč cijeni izgleda jeftino, tinejdžerice i odrasle žene počele su ih kopirati, a H&M-u, Topshopu i ostalim modnim lancima nije preostalo ništa drugo nego napuniti police tajicama u boji kože. "Poznate osobe vole ovaj trend zbog faktora šoka koji on nosi. Jednostavno, on stvara iluziju da ne nose ništa na sebi, a to izaziva šok", kaže stilistica Naomi Isted. Dodaje i da se, na žalost mnogih žena, tajice opet vraćaju u modu, ali iz dobrog razloga. One najbolje naglašavaju ženstvenu figuru.