Foto: Pixsell / I. Kralj  U DOGOVORU s Dinamom, navijači novog prvaka Hrvatske dobili su pet tisuća ulaznica za derbi u Maksimiru, u posljednjem kolu HNL-a (subota, 19 sati). U Rijeci su prvotno u prodaju pustili nešto manje od četiri tisuće ulaznica svojim navijačima za južnu tribinu Maksimira, ali iz Dinama su Armadi stavili na raspolaganje i dio kapaciteta zapadne tribine.  Dva sata prije otvaranja blagajni jutros na Rujevici, unatoč kiši, stvorio se dug red navijača koji se nije smanjivao tijekom dana. U koloni je stajalo više od 500-tinjak ljudi.  Nema sumnje - bit će to povijesno gostovanje Armade koja dolazi proslaviti naslov na Maksimir. Kako će odgovoriti Bad Blue Boysi? Vidjet ćemo u subotu.