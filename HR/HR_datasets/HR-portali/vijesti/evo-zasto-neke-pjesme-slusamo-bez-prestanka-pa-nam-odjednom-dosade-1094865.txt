Kada izađe novi album ili pjesma koja nam se sviđa često je slušamo bez prestanka. Prati nas danima, bilo da smo u na putu ili doma, ali onda nam odjednom dosadi. Business Insider otkrio je zašto je tome tako.  Svaki put kad slušamo glazbu mozak na nju i odgovara, posebice dijelovi mozga zaslužni za pokret, planiranje, pozornost i pamćenje i zato smo vrlo uključeni u slušanje te pjesme. Zbog toga ćemo je slušati ponovno, a sljedeći put mozak će lakše prepoznati pjesmu. Razlog zašto je iznenada prestajemo slušati leži u potrebi da istražujemo i naučimo nove stvari. Vraćamo li se stalno na isto mjesto ne možemo učiti. Zato se javlja novi instinkt koji nas "tjera" da otkrijemo i zavolimo neku drugu glazbu.