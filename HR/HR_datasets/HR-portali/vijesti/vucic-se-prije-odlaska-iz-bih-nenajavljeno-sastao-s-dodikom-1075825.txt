Predsjednik vlade Srbije Aleksandar Vučić se na kraju boravka u Bosni i Hercegovini u Laktašima kod Banja Luke nenajavljeno sastao s predsjednikom Republike Srpske Miloradom Dodikom, a novinarima je nakon toga izjavio da su razgovarali o jačanju suradnje i političkoj stabilnosti regije i potencirao je važnost jačanja veza Srbije i RS. "Politička stabilnost u regiji je od ključne je važnosti", kazao je Vučić koji je u Laktaše stigao iz Mostara gdje je ranije u utorak razgovarao s članovima Predsjedništva BiH Bakirom Izetbegovićem, Draganom Čovićem i Mladenom Ivanićem  a imao je i kraći susret s hrvatskom predsjednicom Kolindom Grabar-Kitarović. S Dodikom je, kako je kazao, razgovarao o važnosti očuvanja Daytonskog sporazuma i poštivanja prava tri naroda u BiH da odlučuju o svojoj sudbini. "Želimo očuvati trajni mir i stabilnost", kazao je srbijanski premijer. Vučić je uz ostale dužnosnike bio gost na otvaranju mostarskog gospodarskog sajma, a u Laktašima je kazao da ove godine očekuje i napredak gospodarstva svoje zemlje dodajući kako je to "dobra vijest i za RS". Najavio je jače angažiranje na cestovnom povezivanju između BiH i Srbije dodajući kako to smatra važnim da bi "u RS osjetili bliskost i prijateljstvo sa Srbijom". >> Predsjednica Grabar-Kitarović 10 minuta razgovarala s Vučićem, što su dogovorili 