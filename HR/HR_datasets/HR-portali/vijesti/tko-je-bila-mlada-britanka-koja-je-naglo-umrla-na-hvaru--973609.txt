Foto: Facebook 20-GODIŠNJAKINJA iz Velike Britanije umrla je u petak u Hvaru. Pozlilo joj je u klubu, a Hitna pomoć stigla je na intervenciju oko 21.30 sati. Pronašli su djevojku bez svijesti pred klubom. Bila je u komi.  Stanje joj se zakompliciralo tijekom transporta u Hitnu pomoć. Došlo je do zastoja rada srca, djevojka je prestala disati. Pokušali su je oživjeti, no bezuspješno.  Liječnici u Hvaru konstatirali su smrt te izvijestili policiju koja je saslušala prijatelje pokojne Britanke.  Kazali su kako je pila alkohol, ali i lijekove, antibiotike i antidepresive.  Njena obitelj je potpuno shrvana iznenadnom smrću kćeri, sestre i unuke, prenosi lokalni portal Ulster Star.  Sarah Lee- Anne Reid, kako se djevojka zvala, živjela je u mjestu Ballynahinch, a njena obitelj opisuje je kao "dragu kćer" i "voljenu sestru i unuku". Dodali su kako će zauvijek biti voljena te da će im nedostajati. Prema njenom Facebooku, studirala je u Belfastu. Ballynahinch je inače mali gradić s nešto više od pet tisuća stanovnika, a nalazi se u Sjevernoj Irskoj.