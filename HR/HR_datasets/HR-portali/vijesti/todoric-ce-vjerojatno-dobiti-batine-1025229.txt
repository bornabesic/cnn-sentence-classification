Pošto niste s njime dijelili plijen, nema smisla ni da podijelite batine. Dok traje izborna kampanja i  pregrupiranje snaga na političkoj sceni, koncern Agrokor je zapravo u bankrotu. Privid nastavka poslovanja se osigurao notornim „Lex Agrokorom“ koji je u praksi neka vrsta zatvaranja prstena unutar kojeg se i dalje, makar djelomično, podmiruju financijske obveze. Unutar tog prstena su zaposlenici i dio dobavljača, dok su svi izvan njega ostali oni koji su prevareni, uključujući i dvije najveće ruske banke Sberbank i VTB banku. Ruska Sberbank je već ranije najavila moguću prodaju Agrokorovog duga a u posljednje vrijeme, znakovita je njihova šutnja koja se može protumačiti i kao priprema adekvatnog odgovora na beskrupuloznu prijevaru od strane Ivice Todorića, koju je isti počinio, uz apsolutnu logističku te zakonodavnu potporu Plenkovića i vladajuće većine. Sberbank je prije gotovo deset godina odlučila ovakva dugovanja prepustiti slobodnom tržištu raznih „agencija“ za naplatu dugovanja (čitaj kriminalnih organizacija) koje u Rusiji, ali i u svim drugim zemljama gdje je ugrožen ruski kapital, se služe širokim spektrom različitih načina uvjeravanja bezobraznih neplatiša. O toj odluci izvijestila je i medijska kuća Russia Today. Kao što je i navedeno u brojnim medijskim izvještajima, dugovi Sberbank koji su teško naplativi, što je svakako i ovdje slučaj, se ne prodaju već ustupaju agencijama koje se naplaćuju u postotku, tek nakon odrađenog posla. Kako to izgleda u praksi možda najbolje dočarava video u kojem dužnik mirno sjedi u restoranu duboko uvjeren kako je siguran jer se nalazi na javnom mjestu. Na njegovu žalost, ova je predodžba kriva. Dakle, ako se koji slučajem nađete u kafiću ili restoranu te tamo vidite Ivicu Todorića ili nekog drugog njemu bliskog pripadnika udbaško-državotvornog kriminalnog miljea, nemojte obraćati na njega nikakvu pozornost jer tko zna što slijedi u narednim trenucima. Budite pametni. Ako je s vama u društvu kakva mlada dama koju želite impresionirati, zaboravite na takve ideje i ne glumite junaka. Za primjer, neka vam posluži hladnokrvni gospodin iz ovog videa. Tako se treba ponašati ako svjedočite sličnoj sceni s Todorić jer kako kaže narod nit ste luk jeli, nit ste ga omirisali. A pošto niste s njime dijelili plijen, nema smisla ni da podijelite batine. 