Foto: Hina HNS-ov Goran Beus Richembergh osvrnuo se na odluku Povjerenstva za sprečavanje sukoba interesa koje je odlučilo da je Karamarko u sukobu interesa. "Odluka je očekivana, očito se Povjerenstvo studiozno bavilo i moralo je donijeti ovu odluku. Očekuju se sankcije. Ovo je sad formalni uteg vladi. Cijela ova gungula pokazala je da je Karamarko okidač u agoniji u kojoj se nalazi vlada. Njegov izlazak iz Vlade ne mijenja ništa, ona će ostati jednako nefunkcionalna ako ostane ovakve.   Proteklih smo tjedan dana vidjeli da je svaki dan dobar dan za čudesa. Tko god bi rekao da zna što će se sutra dogoditi, najobičnija je baba gatara. Nijedan aktualni scenarij nije dobar osim onoga koji kaže da Vlada treba otići. Ovaj najnoviji spin da će se odstup Karamarka pokazati kao žrtva koju podnosi HDZ svjedoči o očaju HDZ-a koji još ne vidi. Najgospodskiji potez bi bio da prizanju nemoć i raspišu izbore. Ovo je grebanje kandžama za fotelje gdje je, kako oni misle, svima sve dozvoljeno.   Kao da igraju križaljku, to su stvari koje će dodatno iritiraju javnost. Ovo će smanjiti ugled Vlade i koji će smanjiti izglede HDZ-a na izborima koji će biti prije ili poslije.   Nova dva ili tri mjeseca agonije idu na štetu svima nama. Oni koji misle da mogu uspješno voditi zemlju neka izađu pred birače, vrate im mandat i uvjere ih to. Kraj ministara koji su nas svaki dan sramotili ispada da je jadni Orešković koraterlani premijer i žrtva u ovoj situaciji. Sve drugo od Mosta, osim stavljanja potpisa na odluku o izborima ako padne Vlada, bilo bi licemjerno i nova prevara", rekao je Beus Richembergh.