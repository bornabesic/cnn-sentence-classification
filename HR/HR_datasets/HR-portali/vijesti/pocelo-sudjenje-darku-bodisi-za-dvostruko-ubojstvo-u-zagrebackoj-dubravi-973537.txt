Goto: PIXSELL/Goran Stanzl NA ŽUPANIJSKOM sudu je jutros kod suca Tomislava Juriše počelo suđenje Darku Bodiši. Županijsko državno odvjetništvo optužilo ga je za dvostruko ubojstvo. >> Ovo je ubojica iz Dubrave, na Facebooku slavio sotonu Dvadesetpetogodišnjak je krajem listopada prošle godine ubio dvojicu muškaraca. Jedan od ubijenih bio je otac mladića J.P. koji je u vezi s Bodiševom bivšom nevjenčanom suprugom. Ubio ih kuhinjskim nožem Bodiš je u stanu J.P. u Dubravi 27. listopada prošle godine zatekao njegovog oca i još jednog muškarca kojeg nije poznavao. Budući da od njih nije uspio ni nakon svađe doznati gdje su njegova bivša nevjenčana supruga i maloljetni sin, kuhinjskim je nožem Vladi Plešeju zadao tri ubodne rane u prsni koš i podlakticu. Plešej je preminuo na licu mjesta. Drugog je muškarca napao kuhinjskim nožem i zadao mu ubodnu ranu u prsni koš, dvije u trbuh te je i on preminuo na mjestu događaja. Darku Bodiši sudi se za teško ubojstvo, a čeka ga najmanje deset godina do kazne dugotrajnog zatvora.