Uskok je, nakon provedenih izvida, odbacio kaznenu prijavu protiv Bože Petrova koju je protiv njega podnio Stipe Gabrić, a u kojoj ga je optužio za zloporabu položaja i ovlasti. – Nakon zaprimanja kaznene prijave Stipe Gabrića protiv Bože Petrova zbog kaznenog djela zloporabe položaja i ovlasti, Uskok je proveo izvide kojima nisu utvrđeni elementi kaznenog djela. Stipe Gabrić je Uskoku podnio kaznenu prijavu protiv Bože Petrova u kojoj je naveo da je Božo Petrov kao gradonačelnik Grada Metkovića u nekoliko slučajeva zloupotrijebio svoj položaj čime je Grad Metković znatno materijalno oštećen. Uskok je proveo izvide tijekom kojih je pribavio cjelokupnu relevantnu dokumentaciju koja se odnosi na predmetne slučajeve. Provedenim izvidima utvrđeno je kako Božo Petrov svojim postupanjem nije ostvario obilježja prijavljenog kaznenog djela, a niti nekog drugog kaznenog djela koje se progoni po službenoj dužnosti. Slijedom navedenog, Uskok je donio rješenje o odbačaju kaznene prijave – izvijestio je USKOK. >> Stipe Gabrić otkrio svoje mjesto na listi Narodne koalicije i žestoko napao Božu Petrova 