Ja saborski zastupnik General Željko Glasnović održao sam riječ. Ne pristajem na trgovinu sa hrvatskim narodom. Ovo su uvjeti, ili ih ispoštujte ili idite, naslovljena je objava na Facebook stranici nezavisnog saborskog zastupnika Željka Glasnovića koji je, nakon što je jučer napustio saborsku dvoranu tijekom izglasavanja nepovjerenja ministru Zdravku Mariću, danas dao potpis za HDZ-ovu parlamentarnu većinu.  U svom je zahtjevu naveo pet točaka čije rješavanje traži što žurnije. Odnose se na isplate zaostataka pripadnicima HVO-a, Zakon o hrvatskim braniteljima, inozemne mirovine te na Hrvate u dijaspori. Svoj potpis na zahtjeve, pored podnositelja, stavili su i ministar branitelja Tomo Medved, državna tajnica u Ministarstvu vanjskih i europskih poslova Zdravka Bušić te predsjednik Vlade Andrej Plenković. - Mi saznajemo kako parlamentarna većina nastaje na Facebooku - požalio se kolegama saborski zastupnik Živog Zida Branimir Bunjac.   