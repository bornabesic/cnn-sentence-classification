U bizarnoj nesreći koja se dogodila dok je u dvorištu u Ulici Fakultetskog dobra na zagrebačkom Maksimiru popravljao vlastiti automobil preminuo je R. Z. (51) iz Zagreba. Nesretni slučaj dogodio se u ponedjeljak između 15 i 18 sati nakon što je R. Z. hidrauličnom dizalicom podigao lijevu stranu automobila i zavukao se ispod nega, ali je u jednom trenutku dizalica popustila, a automobil je pao na 51-godišnjaka i na mjestu ga usmrtio.