Upravo je ta maloljetnica od 14 godina poslala mobitelom sliku malenoga svojoj majci, a potom drugu sliku mobitelom na kojoj je bila puna šaka tableta Nekoliko dana nakon stravičnog ubojstva trogodišnjaka iz Pule, u javnosti se neprestano pojavljuju novi detalji zločina koji je šokirao cijelu Hrvatsku. Chiara Rojnić, udana Pašić, smišljeno je planirala ubojstvo malenoga sinčića Denisa. Upućeni u slučaj ističu da to nije bilo nikakvo ludilo koje je monstruma uhvatilo u trenutku, već joj je maleni smetao s obzirom na to da je planirala ići na put u Makedoniju, novom ljubavniku kojega je upoznala preko Facebooka, kao što je i inače svoje muškarce nalazila putem društvenih mreža. Dirketno.hr saznao je nove stravične detalje, koji su poznati i šokiranim policajcima, ali i forenzičarima iz pulske bolnice, s Odjela patologije, na kojoj Denis još uvijek leži, dok se ne riješi procedura njegova prebacivanja u BiH, gdje će biti pokopan. Tu kobnu noć Chiara je, kažu za Direktno pulski izvori, nesretnog Denisa najprije nalijevala rakijom i tabletama (koje su u stanu ostale od djeda). Maleni je pao u nesvijest, a kada se probudio, izgovorila je bijesno: ”P…. ti materina, šta si još živ?!”.. Nakon toga ga je zadavila, uz pomoć 14-godišnje problematične prijateljice iz Doma za odgoj djece i mladeži u Puli Upravo je ta maloljetnica od 14 godina poslala mobitelom sliku malenoga svojoj majci, a potom drugu sliku mobitelom na kojoj je bila puna šaka tableta. Dakle, to je bilo itekako planirano ubojstvo. Nakon što je Državno odvjetništvo u Puli donijelo rješenje o provođenju istrage protiv Chiare Pašić Rojnić (32) i 14-godišnjakinje zbog ubojstva Chiarina trogodišnjeg sinčića Denisa, nakon obdukcije čekaju se još i nalazi toksikološke analize. Budući da su i otac i majka dječaka u zatvoru, otac u zatvoru u Bosni i Hercegovini, a majka u pulskom zatvoru, organizacija dječakova pogreba malo se je zakomplicirala. Teta s očeve strane, koja živi u BiH, medijima je izjavila da će Denis biti pokopan u BiH i da će brigu o tome preuzeti rodbina po očevoj liniji. No, prije toga, prema međudržavnim protokolima moraju biti izdane sve suglasnosti i potvrde kako bi se dječakovo tijelo moglo prevesti preko granice u susjednu državu. Monstruozan zločin ponukao je i inspektore Ministarstva za demografiju, obitelj, mlade i socijalnu politiku, koji su u Centar za socijalnu skrb u Puli da po hitnom postupku pokrenu sve potrebne izvide oko djelovanja tog centra. Na Facebooku se rodbina iz Velike Kladuše oprostila od Denisa uz dirljivu poruku. Uz objavu stoji  i nekoliko stotina komentara ogorčenih prijatelja obitelji Pašić.