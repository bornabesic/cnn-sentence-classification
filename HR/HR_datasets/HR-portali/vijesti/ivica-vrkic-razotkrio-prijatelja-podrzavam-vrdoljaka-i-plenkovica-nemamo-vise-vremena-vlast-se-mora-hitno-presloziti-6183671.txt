OSIJEK - Kandidat grupe birača za osječkog gradonačelnika, kojeg podupiru SDP,HNS,HSS i ANU Ivica Vrkić izjavio je u nedjelju nakon prvih izaznih anketa, prema kojima je dobio 66,67 posto glasova, kako još uvijek neće proglasiti pobjedu¸ već ustvrditi da je na javnom natječaju dobio posao, koji će s velikim zadovoljstvom raditi u korist grada Osijeka.   Vrkićeva protukandidkatkinja iz redova HDZ-a Ivana Šojat prema izlaznim anketama dobila je 33,33 posto glasova.   U izjavi novinarima u svojem izbornom stožeru Vrkić je rekao kako kod njega nema euforije te da će nastaviti raditi posao kao i do sada.  Zahvalio se svim biračima koji su ga poduprli i ocijenio kako će mu oni birači koji mu nisu dali povjerenje biti dodatni motiv da i njih brzo uvjeri kako će ozbiljno raditi u korist grada.   Na upit novinara kakva će biti suradnja u novom sazivu Gradskog vijeća, Vrkić je rekao  kako na temelju protekloga mandata, u kojemu je okupio stranke i s ljevice i desnice, ne vidi zapreke za razgovor sa svima u Gradskom vijeću i pronaći mogućnost za formiranje stabilne vlasti, koja će konsenzusom donositi kapitalne odluke na korist grada.   Komentirajući rezultate izlaznih anketa aktualni gradonačelnik Osijeka je među ostalim za N1 televiziju rekao kako "pozdravlja novu Vladu koju će činiti HDZ i HNS".   Komentirao je i nagađanja o mogućoj zajedničkoju Vladi HDZ-a i HNS-a   - Ja podržavam tu inicijativu i mislim da ono što smo mi radili u Osijeku, a u tome mi je najviše pomagao moj prijatelj Ivan Vrdoljak... Podržavam njega i podržavam Plenkovića. Nemamo više vremena, moramo se baviti problemima, a to se može tako da se hitno presloži vlast. Ja to podržavam, rekao je Vrkić.   Spomenimo i to kako je šef SDP-a Davor Bernardić večeras, komentirajući izlazne ankete, pozdravio pobjedu kandidata u Osijeku kojega je podržao SDP-a, Ivicu Vrkića.