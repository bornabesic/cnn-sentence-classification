Slovenski ministar vanjskih poslova Karl Erjavec izjavio je da mu je žao što Hrvatska neće imati svoje predstavnike na zasjedanju Arbitražnog suda u Haagu u četvrtak, ali da se arbitraža oko granice može nastaviti i bez nazočnosti Hrvatske. – Bojkot s hrvatske strane ne mijenja ništa. Znamo da arbitražni postupak može teći i bez nazočnosti jedne od strana. Takvi primjeri su poznati. Žao mi je da hrvatska strana ustraje pri svom stajalištu. Žao mi je što je Hrvatska jednostrano napustila arbitražni postupak – rekao je Erjavec na konferenciji za novinare nakon sastanka Vijeća ministara vanjskih poslova EU u Bruxellesu.  – Nemamo plan B. Naš plan A je arbitraža. Za nas arbitražni postupak važi. Nema dileme oko toga – dodao je Erjavec. >> Pahor o obustavi arbitraže: To bi bio težak udarac za slovensko-hrvatske odnose 