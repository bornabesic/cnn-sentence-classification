Na platformi za dijeljenje fotografija Imgur objavljena je fotografija cijene u Ikei na kojoj se vidi da su u toj trgovini kišobrani upola jeftiniji kada pada kiša. Na fotki se tako može vidjeti da je normalna cijena kišobrana Grössby 4,99 dolara, a za kišnih dana pada na samo 2,50 dolara. Nije poznato gdje je fotografija snimljena. Jedan korisnik Imgura komentirao je da Ikea to ne radi kako bi maksimizirala profit na kišobranima već radi marketinga. – Zamisao je da vas se natjera da vam se Ikea sviđa pa da kupujete više njihovih stvari – komentirao je. – Niže cijene mogle bi namamiti ljude da kupe kišobran koji inače ne bi kupili – komentirao je jedan korisnik. Ikein glasnogovornik rekao je kako su niske cijene dio Ikeine vizije te kako žele kupcima ponuditi najbolju vrijednost za njihov novac. >> IKEA s tržišta povlači ovih šest vrsta čokolada, provjerite imate li ih kod kuće >> Kupci četiri sata ostali zarobljeni u IKEA-i, nastao je pravi kaos