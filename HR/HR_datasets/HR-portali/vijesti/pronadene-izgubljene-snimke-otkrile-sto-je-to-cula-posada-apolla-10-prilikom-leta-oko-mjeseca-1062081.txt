Šezdest dana prije nego li je Apollo 11 sletio na Mjesec,  posada Apolla 10 približila se tamnoj strani Mjeseca, a pri ulasku u lunarnu orbitu čula je neobične zvukove slične glazbi na radiju. Te 1969. godine letom u blizini Mjeseca izgubili su kontakt sa Zemljom na sat vremena. Javnost je obaviještena da je misija prošla uspješno, međutim skoro četiri desetljeća nakon pronađene su izgubljene snimke s neobičnim sadržajem. Snimke sadrže navodno i vanzemaljske zvukove glazbe radija posade, kako tvrdi Huffington Post. Pročitajte snimljen razgovor između austronauta: - Zvuči kao svemirska glazba. Čuješ li to? Zvuči poput zviždanja, svakako neobična glazba! - komentiraju iznenađeni članovi posade.   Prijenos neobjašnjive glazbe trajao je skoro sat vremena. Austronauti su htjeli obavijestiti nadležne o situaciji netom prije ponovnog uspostavljanja radijske veze sa Zemljom. - Posada Apolla 10 navikla je na takve zvukove. Logika mi nalaže ukoliko je nešto snimljeno, onda je nešto tamo i bilo - tvrdi astronaut Apolla 15 Al Worden. Do 2008. godine informacije o NASA-inoj misiji arhivirane su i držane u tajnosti. Worden je prokomentirao da je neupitno propitkivanje što se stvarno dogodilo. - Ako se nalaziš iza Mjeseca i čuješ neobične zvukove na radiju, a blokiran je pristup Zemlji, o čemu bi se onda moglo raditi? - pita se Al. Rekao je kako postoje i slični događaji kada bi austronauti čuli ili vidjeli neobične pojave u svemiru, međutim ovaj je poseban jer postoji audio-dokaz, barem tako tvrdi NASA.