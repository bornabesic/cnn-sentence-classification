Donald Trump ne kani prestati koristiti Twitter nakon što položi prisegu za američkog predsjednika, rekao je budući glasnogovornik Bijele kuće Sean Spicer. Novinar ABC-ja upitao je Spicera u intervjuu hoće li Trump nastaviti sa svojom neobičnom i prilično kontroverznom navikom objavljivanja velikih političkih izjava na Twitteru i nakon inauguracije 20. siječnja. "Sigurno, zašto ne", odgovorio je Trumpov glasnogovornik. "Uz dužno poštovanje", nastavio je Spicer, "mislim da 'mainstream' medije užasava to što ga 45 milijuna ljudi prati na Twitteru i što on s njima ima izravnu komunikaciju". "Gotovo je s onim 'posao kao i obično'. Novi šerif je u gradu", zaključio je Spicer.