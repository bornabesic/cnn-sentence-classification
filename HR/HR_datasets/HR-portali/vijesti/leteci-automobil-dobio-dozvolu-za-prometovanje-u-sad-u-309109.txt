Leteći automobil nazvan Transition dobio je 30. lipnja dozvolu američkog NHTSA-a (National Highway Traffic Safety Administration ) za slobodno prometovanje, objavili su iz tvrtke Terrafugia koja vozilo proizvodi. Agencija za sigurnost prometa SAD-a ovom je dozvolom dala zeleno svjetlo za prvo vozilo u povijesti koje može voziti po cesti i letjeti. Vozaču, odnosno pilotu Transitiona dopušteno je prometovanje svim prometnicama te letenje između lokalnih aerodroma. Koliko će ovaj model zaživjeti, znat će se kada krene serijska proizvodnja, no, ako ništa drugo, riječ je o zanimljivoj ideji izbjegavanja gužvi i prometnih čepova. 