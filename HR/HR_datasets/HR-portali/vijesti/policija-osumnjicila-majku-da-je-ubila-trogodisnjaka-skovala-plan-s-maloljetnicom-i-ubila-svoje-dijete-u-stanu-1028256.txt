Policija sumnjiči 32-godišnjakinju i maloljetnicu da su se dogovorile kako će usmrtiti trogodišnje dijete, što su i učinile 23. svibnja u večernjim satima, u stanu u Ulici Akvilejski prilaz u Puli Policijski službenici Sektora kriminalističke policije PU istarske i Policijske postaje Pula-Pola proveli su kriminalističko istraživanje i utvrdili sumnju da su 32-godišnja hrvatska državljanka Chiara Rojnić i maloljetna hrvatska državljanka počinile kazneno djelo teško ubojstvo, a da je 29-godišnji hrvatski državljanin počinio kazneno djelo neprijavljivanje počinjenog kaznenog djela. Policija sumnjiči 32-godišnjakinju i maloljetnicu da su se dogovorile kako će usmrtiti trogodišnje dijete, što su i učinile 23. svibnja u večernjim satima, u stanu u Ulici Akvilejski prilaz u Puli. Nakon što su usmrtile dijete, prenijele su ga u uvalu Mandrač, a potom je 32-godišnjakinja, u namjeri otežavanja daljnjeg policijskog postupanja, 24. svibnja oko 00.30 sati, pristupila u policijsku postaju i lažno prijavila nestanak djeteta. Za sudjelovanje u počinjenju kaznenog djela tereti se i 29-godišnjaka, kojeg se sumnjiči da je znao da su 32-godišnjakinja i maloljetnica usmrtile dijete, no to nije prijavio, već je zajedno s njima dogovarao način prikrivanja kaznenog djela, odnosno odlazak na policiju i prijavljivanje nestanka djeteta. Osumnjičeni su po dovršetku kriminalističkog istraživanja, 25. svibnja u poslijepodnevnim satima, uz kaznenu prijavu privedeni u pritvorsku jedinicu PU istarske. Podsjetimo, jučer oko 9 sati nedaleko lučice Mandrač u Puli, na nepristupačnom terenu, pronađeno je mrtvo trogodišnje dijete. Utvrđeno je da je umrlo nasilnom smrću. Majka, 32-godišnja Chiara Rojnić, preksinoć je oko ponoći policiji prijavila nestanak djeteta te je potom u srijedu ujutro odvela djelatnike policije na mjesto događaja, odnosno na mjesto pronalaska mrtvog djeteta, kilometar od lučice Mandrač.