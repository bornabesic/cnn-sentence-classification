Foto: 123rf "POLICIJSKI službenici III. policijske postaje Rijeka provode kriminalističko istraživanje nad 58-godišnjim hrvatskim državljaninom zbog sumnje da je počinio kazneno djelo ubojstva u pokušaju.   Policija ga sumnjiči da je kazneno djelo počinio 24. svibnja na području Rijeke na štetu 66-godišnjeg hrvatskog državljanina.  U dogovoru sa Županijskim državnim odvjetništvom u Rijeci po završetku kriminalističkog istraživanja 58-godišnjak će biti predan pritvorskom nadzorniku", priopćila je danas policija.  Kako se doznaje, radi se o sukobu dvojice braće. Mlađi je brat nasrnuo motornom pilom na starijeg, ali na sreću nije došlo do ozbiljnijih ozljeda.