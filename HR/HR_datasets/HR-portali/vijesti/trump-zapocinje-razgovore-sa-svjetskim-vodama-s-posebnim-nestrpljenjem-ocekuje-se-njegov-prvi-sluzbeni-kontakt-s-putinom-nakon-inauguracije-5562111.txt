WASHINGTON - Američki predsjednik Donald Trump razgovarat će u subotu telefonski s francuskim predsjednikom Françoisom Hollandeom, njemačkom kancelarkom Angelom Merkel i ruskim predsjednikom Vladimirom Putinom, izjavio je u petak njegov glasnogovornik. Novi republikanski predsjednik prima u petak u Bijeloj kući britansku premijerku Theresu May kako bi razgovarali o trgovinskim odnosima nakon Brexita i dali novi poticaj "posebnom odnosu" između SAD-a i Velike Britanije. Telefonski razgovor Putina i Trumpa bit će njihov prvi službeni kontakt nakon inauguracije 20. siječnja. Dvojica šefova država razgovarali su prvi put telefonski u studenom, ubrzo nakon izbora, te se složili o potrebi "normalizacije" odnosa između Moskve i Washingtona, ugroženog ukrajinskom krizom.