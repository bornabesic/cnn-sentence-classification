Screenshot: YouTube  RICHARD ROJAS, manijak koji se jučer automobilom zabio među pješake na njujorškom Times Squareu i ubio jednu osobu, navodno je nakon napada vikao: "Trebali ste me ubiti, zašto nste pucali u mene? Htio sam ih sve pobiti". >> Vozilo se zabilo u pješake na Times Squareu u NY, svjedok: Najmanje 20 ozlijeđenih, 1 osoba mrtva  Podsjetimo, manijak se zabio u pješake i ubio jednu osobu, 18-godišnju Alyssu Elsman iz Michigana. Ozlijedio je još 22 osobe. Nakon krvavog pohoda pokušao je pobjeći, ali ga je policija uhvatila.  Testiran je na alkohol, ali je napuhao 0 promila. Ipak, kako javljaju lokalni mediji, policiji je priznao da je pušio sintetičku marihuanu K2 te da ga je na napad nagovorio Bog. Otprije je poznat policiji, a posljednji incident u kojem je sudjelovao dogodio se prošlog tjedna kad je napao nožem muškarca u Bronxu.  Objavljena je i snimka njegovog jučerašnjeg krvavog pohoda.