Foto: FaH DUBROVAČKA policija privela je 34-godišnjaka jer je putem dark weba iz Njemačke naručio 250 grama amfetamina, izvijestila je dubrovačko-neretvanska policija. U priopćenju navode da uhićenog sumnjiče da je ''u namjeri stjecanja protupravne imovinske koristi, putem ilegalnih internetskih stranica dark weba, od za sada nepoznate osobe s područja Njemačke, kupio 250 grama droge amfetamin i dogovorio da mu se na područje Dubrovnika dostavi preporučenom pošiljkom putem pošte''.  Osumnjičeni je zatečen prilikom pokušaja preuzimanja pošiljke u srijedu, 24. svibnja tijekom poslijepodnevnih sati u Vukovarskoj ulici u Dubrovniku, a uz kaznenu prijavu predan je pritvorskom nadzorniku Policijske uprave dubrovačko-neretvanske.