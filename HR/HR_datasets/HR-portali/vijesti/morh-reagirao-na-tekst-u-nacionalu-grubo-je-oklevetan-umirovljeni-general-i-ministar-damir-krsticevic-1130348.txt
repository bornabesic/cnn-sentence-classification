U priopćenju MORH-a zbog pisanja tjednika “Nacional” kažu da je “objavljen niz laži, kleveta i neistina, kojima se ministra obrane Damira Krstičevića neosnovano, neutemeljeno i bez ijednog dokaza optužuje za navodni masakr 32 izbjeglica”. Navode da je prije objave teksta, Nacionalu odgovoreno da Krstičević, kao ni 4.Gbr tada (13. rujna 1995.) nisu bili na navedenom području (mjesto Bravnica u BiH), nego su 10. rujna razmješteni u matičnu bazu Split (vojarna Dračevac). Dakle, bili su već tri dana u vojarni 200 km od poprišta. Pored toga, kažu stručnjaci, u tekstu se manipuliralo informacijama - kaže se da su “Kolonu koja se kretala od Srbobrana k Jajcu napali su 13. rujna 1995., kod sela Bravnice, na oko tri kilometra ispred Jajca, pripadnici Hrvatske vojske...”. U originalu teksta piše na koje se to vojnike i odnosi (pogledati na http://www.slobodan-milosevic.org/documents/reports/Serbian/7-IZ-A3.htm) i stoji ovako: “kolonu, koja se kretala od Srbobrana ka Jajcu, napali su 13. septembra 1995. godine kod sela Bravnice, na oko 3 km ispred Jajca, pripadnici 2. gardijske brigade Hrvatske vojske...”. Dakle izbrisano je da je riječ o 2. Gbr., pa je očito da je Krstičević namjerno izložen “specijalnom ratu” i sijanju dezinformacija.       >>Krstičević u BiH: Svaki zločin mora biti kažnjen. Ali, ne smije se jednima suditi na jedan, a drugima na drukčiji način 