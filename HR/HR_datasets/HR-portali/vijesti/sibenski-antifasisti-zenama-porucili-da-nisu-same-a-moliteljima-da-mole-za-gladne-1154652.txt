Na zidu parkirališta kod šibenske bolnice, gdje mole protivnici pobačaja okupljeni u inicijativu "40 dana za život", osvanuli su u srijedu ujutro grafiti koje su ispisali predstavnici organizacije Antifa Šibenik, kao "dar sugrađankama za Dan žena". Oni su u noći s utorka na srijedu crvenim sprejem na zidu, gdje katolički aktivisti izlažu svoje plakate, ispisali grafite "Živa dica su gladna", "Molite za raskid Vatikanskih ugovora", "Molite za TLM". "To je poklon za Dan žena našim sugrađankama, da znaju da nisu same i da se ne daju zaplašiti", poručili su za portal ŠibenikIN aktivisti okupljeni u antifašističku udrugu. Na tom je mjestu rano jutros bio i jedan molitelj iz inicijative "40 dana za život", koji se s krunicom u rukama odmaknuo od fotoreportera, ne želeći komentirati noćašnje grafite. Inače, u lanjskoj jesenskoj molitvenoj akciji u Šibeniku također su se pojavile "oporbene" poruke na zidu kod bolnice, za što su zaslugu tada preuzele članice Antifašističe fronte žena, ispisavši poruke "Moje tijelo, moj život". >> 'Protiv sam toga da se moli ispred bolnice, ravnatelji neka ih upute u kapelicu' 