Županijsko državno odvjetništvo u Splitu podignulo je protiv 37-godišnjaka iz Dola na Hvaru kojega terete da je 24. veljače oko 14,45 sati ubio svog 75-godišnjeg oca.  Osumnjičenik je bio u stanju rastrojstva zbog bolesti. Oca je ubio na balkonu obiteljske kuće na prvom katu, ispred ulaznih vrata i to tako da ga je šest puta drvenim dijelom motike udario u podlaktice, natkoljenice i koljena. Istom motikom, odnosno drvenim držačem, nešto kasnije je najmanje šest puta snažno udario oca po glavi zadavši mu teške ozljede - prijelom kostiju lica, svoda i baze lubanje te nagnječenje mozga.  Od zadobivenih ozljeda 75-godišnjak je odmah preminuo. Odvjetništvo je u optužnici predložilo da je protiv okrivljenika odredi istražni zatvor budući da je okrivljenik kazneno djelo počinio u neubrojivom stanju te postoji vjerojatnost da bi zbog težih smetnji mogao opet počiniti teže kazneno djelo.  Od suda su zatražili da ga nakon rasprave smjeste u odgovarajuću ustanovu sukladno odredbama Zakonu o zaštiti osoba s duševnim smetnjama.   