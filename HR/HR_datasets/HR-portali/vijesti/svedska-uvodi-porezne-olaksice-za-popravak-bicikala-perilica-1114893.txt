Švedska vlada uvodi porezne olakšice na popravke svega od bicikala do perilica za rublje kako bi se smanjilo bacanje starih predmeta i kupnja novih, prenosi Guardian. Vladajuća socijaldemokratsko-zelena koalicija sutra bi u parlamentu trebala predložiti rezanje PDV-a na popravke s 25 na 12 posto, kao i mjeru koja bi građanima omogućila da kroz povrat poreza dobiju pola troškova rada popravka hladnjaka, štednjaka, perilica i sličnih predmeta. - Vjerujemo da će to značajno smanjiti trošak i tako popravak učiniti racionalnijim ekonomskim ponašanjem - rekao je Per Bolund, ministar financijskih tržišta i potrošača iz Zelene stranke. Bolund smatra da bi rezanje PDV-a smanjilo trošak popravka vrijednog 400 kruna (oko 320 kuna) za oko 50 kruna. Švedska vlada nada se da će mjere potaknuti stvaranje nove industrije kućnih popravaka, čime bi se osigurali i poslovi za migrante koji nemaju formalno obrazovanje. >> Odlaze li dizelaši u povijest? >> Starost vozila na cesti  i ekološko je pitanje