Foto: Hina  TIJEKOM gostovanja u Novom danu N1 televizije šef ureda premijera, Davor Božinović, rekao je kako HDZ-u izbori nisu problem. On smatra i kako HDZ ima dovoljno kapaciteta i dovoljnu snagu te da će o novim izborima ili o manjinskoj vladi odlučiti partneri stranke.   Lokalne izbore opisao je kao test za buduće nacionalne.   "Naši politički konkurenti doživjeli su popriličan potop. Ovo je najsjajnija pobjeda na lokalnim izborima ikad", rekao je, ističući i kako projekte Drage Prgometa u Zagrebu nažalost nisu prepoznali. "Ne isključujem nikoga"  Božinović smatra kako je HDZ na ovim izborima pokazao da je narodnjačka stranka desnog centra, a u javnosti se sve češće spominje mogućnost suradnje s HNS-om.   "One stranke koje budu pokazale političku zrelost i nacionalnu odgovornost bit će prepoznate kao partneri. Ja ne isključujem nikoga", rekao je komentirajući moguću suradnju s HNS-om.