Danima se šire vijesti o velikom broju klaunova koji teroriziraju građane u SAD-u i Velikoj Britaniji. Ljudi prerušeni u kostime napadaju ljude, plaše ih na svakom koraku, a brojni napadnuti svoja svjedočanstva objavljuju po društvenim mrežama. Kako javlja 24ur klaunovi su se pojavili u Jesenicama u Sloveniji. Ljudi preobučeni u klaunove plaše sugrađane, a zadržavaju se oko osnovne škole i autobusne stanice. Provjeravaju se navodi Glasnogovornik kranjske policije rekao je da provjeravaju takve navode, ali iz policije upozoravaju građane da ne vjeruju pričama. Policija je privela mlađi dvojac iz Jasenica koji je, odjeven u klaunove, plašio građane. Policija moli građane, ako što čuju i vide, da im jave.  Podsjetimo, napadi klaunova počeli su prvo u SAD-u da bi se potom pojavili i u Velikoj Britaniji. Brojni građani na društvenim mrežama svjedoče napadima klaunova na ulicama, a čak i u njihovim domovima. Klaunovi, prema pričama, napadaju sve, odrasle i djecu. Iskaču na autobusnim stanicama, pred automobile, mašu noževima, palicama i slično. Na sve je reagirala i američka policija. Apeliraju na osobe koje izazivaju strah među stanovništvom da prestanu budući da bi to moglo dovesti do kaznenog djela.