Foto: Index, Željko Lukunić/Pixsell IZ UREDA za hitne situacije grada Zagreba noćas su izvijestili kako je Nastavni zavod za javno zdravstvo „Dr. Andrija Štampar“ izvršio  više mjerenja kvalitete zraka u neposrednoj blizini požarišta i široj okolini kojom prilikom nisu zabilježili prisutnost štetnih plinova.  Dodaju kako je  na intervenciju je izašlo 135 vatrogasaca sa jedanaest vozila i dvadeset pet vozila DVD-a. Gašenje požara je u tijeku, a građane molimo da se ne zadržavaju na prostoru širenja dima te da opreza radi, vrata i prozore svojih domova drže zatvorene dok se požar u cijelosti ne ugasi.     Djelatnici zavoda za javno zdravstvo "Dr. Andrija Štampar" nastavit će s kontinuiranim mjerenjima kvalitete zraka, a o rezultatima mjerenja javnost će biti bez odgode obaviještena, navodi se u priopćenju Ureda za hitne situacije.  CIOS: Požar je možda podmetnut Nema ozlijeđenih u požaru koji je sinoć malo iza 20 sati zahvatio otvoreno skladište CE-ZA-R-a Centra za reciklažu, članice C.I.O.S. grupe, u zagrebačkom naselju Jankomir, javili su sinoć iz CIOS-a.  "Još nije poznat uzrok, ali je djelatnik zaštitarske službe centra za reciklažu dvorišta desetak minuta prije izbijanja požara primijetio paraglajdera koji je kružio nad otpadom, točno na mjestu izbijanja. Sukladno izjavi zaštitara, požar je izbio na samom vrhu hrpe otpada. Da je požar izbio na dohvatljivom mjestu, gašenje bi započela i zaštitarska služba centra za recilkažu, no dim je primijećen na nedostupnom vrhu, gdje nije uobičajeno da počnu požari izazvani samozapaljenjem otpada", izvijestili su iz CIOS-a.    Gorjeli su otpadni namještaj i drugi drveni otpad te dio ograde otvorenog skladišta, a sva postrojenja i upravne zgrade su sigurni, dodaju u CIOS-u.  Požar pod kontrolom  "Požar je pod kontrolom. Plamen je zaustavljen, a vatrogasci trenutačno rahle požarište i zalijevaju opožareni materijal", kaže se u priopćenju.  U krugu poduzeća C.I.O.S., tvrtke koja prikuplja i prerađuje industrijski otpad, u ponedjeljak oko 20,30 sati buknuo je požar.    Nastavit će mjeriti kvalitetu zraka  Zagrebački Ured za upravljanje u hitnim situacijama priopćio je da je Nastavni zavod za javno zdravstvo Dr. Andrija Štampar obavio više mjerenja kvalitete zraka u neposrednoj blizini požarišta i široj okolini te da nije utvrđena prisutnost štetnih plinova. Zavod će nastaviti mjeriti kvalitetu zraka, a o rezultatima će javnost biti bez odgode obaviještena, kažu u Uredu.  Iz C.I.O.S.-a su izvijestili da je požar možda podmetnut. Kažu da još nije poznat uzrok, ali da je djelatnik zaštitarske službe desetak minuta prije njegova izbijanja primijetio paraglajdera koji je kružio nad otpadom, točno nad mjestom izbijanja požara.  Međutim, kako nam javljaju, još uvijek se vidi dim iznad C.I.O.S.-a, a smrad se osjeća iznad kvartova Stenjevec, Malešnica i Špansko.  Požar je lokaliziran  "Požar pogona tvrtke C.I.O.S. d.o.o., na adresi ulica Josipa Lončara 15, Jankomir je u potpunosti lokaliziran. Na intervenciji koja je još u tijeku angažirana je Javna vatrogasna postrojba Grada Zagreba s 60 vatrogasaca i petnaest vozila, te autocisterne Zagrebačkog holdinga - Podružnice Čistoće i tvrtke Vodoopskrba i odvodnja d.o.o.. Prema prvim procjenama požar je uzrokovao minimalnu materijalnu štetu. Zadnje izvješće Nastavnog zavoda za javno zdravstvo „Dr. Andrija Štampar“ o izvršenim mjerenjima kvalitete zraka pokazuje da nije zabilježena prisutnost štetnih plinova te će se nastaviti s kontinuiranim mjerenjima, o čemu će javnost biti bez odgode obaviještena. Uzrok požara znati će se nakon što službenici Policijske uprave zagrebačke obave očevid", javljaju iz Ureda za upravljanje u hitnim situacijama.