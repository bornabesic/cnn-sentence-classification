Foto: Index INDEXOVI reporteri javili su se s graničnog prijelaza Bregana.   Kako su od danas na snagu stupile izmjene propisa schengenskog zakonika, već su počele gužve na granicama.   Naime, prema novim izmjenama, Hrvatska od petka ima obvezu na svim graničnim prijelazima na vanjskoj, ali i unutarnjoj granici Europske unije provjeravati sve putnike kroz dostupne baze podataka.    Stanje u 13.30 Na većini graničnih prijelaza čekanja su do 30 minuta. Na sljedećim prijelazima zabilježena su dugotrajna čekanja i to na: Macelj ﻿(ulazak kolona 6 km; izlazak kolona 500m čekanje 30 minuta); Lupinjak (izlazak 1 km, čekanje 1 sat); Razvor ﻿(izlazak 500 m, čekanje 30 minuta); Pasjak (ulazak ﻿5 km, čekanje 3 sata, izlazak 1 km, čekanje oko 1 sat); Kaštel (ulazak 500 m, čekanje oko 30 minuta) Bregana (za autobusni promet višesatna čekanja, za osobna vozila čekanja do 30 minuta). Pojačan je promet ﻿teretnih vozila na GP-ima: Bregana (izlazak 500m), Macelj, Pasjak (ulazak) i Bajakovo (izlazak 1 km). Veće gužve  Naravno, službenici granične policije će odsad, prilikom obavljanja granične kontrole putnika, kako za vrijeme ulaska tako i za vrijeme izlaska s područja EU, provoditi sustavnu provjeru svih putnika kroz dvije baze podataka: nacionalne baze podataka Informacijskog sustava MUP-a i Interpolovu bazu podataka.  To automatski predstavlja i veće gužve.   U razgovoru s policijom, otkrili smo kako je prosječno vrijeme provjere po osobi, 10 do 15 sekundi. Naravno, to ne zvuči kao puno vremena, ali kad se, pogotovo vikendom, skupi mnogo putnika u autobusima i osobnim automobilima, stvaraju se kolone.  Sprečavanje terorizma  Slovenija je na graničnim prijelazima s Hrvatskom dužna skenirati putne dokumente državljana EU-a i trećih država radi provjere u bazi podataka Schengenskog informacijskog sistema (SIS). Cilj strožeg nadzora je sprječavanje nezakonitih aktivnosti i terorizma.  Vrijeme čekanja na ulazak u Sloveniju za autobuse jutros bilo je dva sata, a za ulazak u Hrvatsku 2 sata i 15 minuta. Osobni automobili čekali su na izlasku iz Slovenije sat i 15 minuta, dok se na ulazak u Sloveniju nije čekalo, objavila je slovenska policija.  Promet na graničnim prijelazima uobičajen je za kraj tjedna, a broj ulaznih i izlaznih traka te broj osoblja prilagođavat će se uvjetima u prometu, kažu u slovenskoj graničnoj policiji.  Duga čekanja i sljedeći vikend  Veći promet i duže čekanje očekuju idućeg četvrtka i petka, s dolaskom uskrsnih praznika, kad je tranzitni i međunarodni promet velik.  Prošle je godine po podacima slovenske policije za Veliki petak na Obrežju/Bregani granicu prešlo gotovo 70.000 putnika i 20.000 vozila, a godišnje taj prijelaz u oba smjera koristi više od 14 milijuna putnika.  Slovenska policija i prometni servisi savjetovali su prethodnih dana da bi trebalo pratiti stanje na graničnim prijelazima i vrijeme čekanja te u slučaju gužvi birati manje optrerećene prijelaze, međudržavne i malogranične, kao i alternativne cestovne pravce.  Plenković traži strpljenje  Posebno se to odnosi na najopterećenije prijelaze poput prijelaza Bregana/Obrežje, Macelj/Gruškovje i te veće granične prijelaze u Istri.  Premijer Andrej Planković poručio je u četvrtak putnicima koji ovih dana putuju u inozemstvo ili dolaze u Hrvatsku da budu strpljivi i imaju razumijevanja za novi sustav kontrole na granici koji je usmjeren na sigurnost