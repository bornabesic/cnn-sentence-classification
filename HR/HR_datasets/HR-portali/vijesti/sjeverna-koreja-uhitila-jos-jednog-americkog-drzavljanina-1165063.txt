Sjeverna Koreja zadržala je u petak u zatočeništvu američkog državljanina, javila je u nedjelju ujutro južnokorejska novinska agencija Yonhap, čime se broj državljana Sjedinjenih Država, koje ova izolirana zemlja drži u zatočeništvu, popeo na tri. Riječ je o Amerikancu korejskog podrijetla, sveučilišnom profesoru, koji je mjesec dana boravio u Sjevernoj Koreji dogovarajući humanitarne aktivnosti, a koji je uhićen u međunarodnoj zračnoj luci u Pjongjangu prilikom povratka u SAD, objavila je južnokorejska agencija. Sjeverna Koreja, koja je dugo na udaru kritika zbog kršenja ljudskih prava, i ranije je zadržavala Amerikance u zatočeništvu kako bi izbjegla posjet visoke razine iz SAD-a, s kojim nema službeno uspostavljene diplomatske odnose. Ovo je treće uhićenje američkog državljanina u posljednje vrijeme. Dvojica Amerikanaca koji su ranije uhićeni, a riječ je o jednom svećeniku i jednom studentu, osuđena su na dugogodišnje kazne zbog navodnih subverzivnih aktivnosti protiv Sjeverne Koreje. >> Kim Jong-un prijeti SAD-u 'supermoćnim napadom', a ni Putin ne miruje! 