Foto: FAH  NAJMANJE 34 osobe su ozlijeđene, od kojih dvije teže, u rušenju nekoliko zgrada u blizini Liverpoola izazvanog, najvjerojatnije, eksplozijom plina, objavile su u nedjelju spasilačke službe.   Eksplozija se dogodila u okrugu Wirall kasno u subotu navečer i mogla se čuti nekoliko kilometara dalje. Uništila je zgradu škole plesa, te zatresla nekoliko obližnjih zgrada od kojih su se neke kasnije srušile.   Evakuiran je velik broj okolnih kuća, a više od stotinu ljudi se preko noći preselilo u okolnu crkvu, piše BBC.   Glasnogovornica neurološkog centra Walton otkrila je da je 18 žrtava odvedeno u bolnicu, a dodatnih 15 su sami otišli u lokalne bolnice.  U tijeku je operacija čišćenja odlomljenog građevinskog materijala i potpuno uništenih automobila.