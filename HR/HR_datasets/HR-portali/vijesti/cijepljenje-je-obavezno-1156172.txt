Nakon troje djece koja su nedavno oboljela od ospica u Splitsko-dalmatinskoj županiji, dio roditelja predomislio se pa ipak odlučio cijepiti svoju djecu. No, Splitsko-dalmatinska i Dubrovačko-neretvanska županija i dalje su dvije hrvatske županije gdje se roditelji najviše protive cijepljenju djece pa je procijepljenost tamo u 2015. godini iznosila 89 posto odnosno 86 posto, dok je na nacionalnoj razini 94 posto. U Dubrovačko-neretvanskoj županiji već tri godine zaredom biježe jedan od najnižih cijepnih obuhvata u RH pa poduzimaju konkretne korake kako bi roditelje uvjerili da je korist od cijepljenja neusporedivo veća od potencijalnih posljedica. Nagađanja o autizmu – Prošle godine smo uveli obavezu svih cijepljenja prema propisanom kalendaru cjepiva kao uvjet za upis u vrtić. Međutim, onda smo čuli da privatni vrtići ne uvjetuju upis djece cijepljenjem. Stoga ćemo sada poslati dopis sanitarnoj inspekciji koja treba djelovati kako bi se jednaki propisi primjenjivali na svu djecu – kazao nam je dr. Miljenko Ljubić, voditelj Odjela za epidemiologiju Zavoda za javno zdravstvo Dubrovačko-neretvanske županije. Zakonska procedura nalaže da cjepitelj roditelja koji odbija cijepljenje šalje epidemiologu na razgovor, a ne pristaje li roditelj i dalje cijepiti dijete, pedijatar ili liječnik obiteljske medicine (cjepitelj) tada slučaj prijavljuje sanitarnoj inspekciji koja pokreće sankcije, no epidemiolog ističe da se ne zalaže za krajnje korake. – Ljudi zaboravljaju pozitivne strane cijepljenja jer je bolest skoro iskorijenjena, zahvaljujući upravo cijepljenju. Čuju samo rasprave o mogućim posljedicama cijepljenja i potpuno neznanstvene špekulacije o autizmu, što uz nepoznavanje pravh podataka o opasnosti bolesti dovodi do otpora cijepljenju – kaže dr. Ivo Petrić, voditelj epidemiološke službe u Zavodu za javno zdrastvo Splitsko-dalmatinskek županije. Zašto se u te dvije primorske županije najviše protive cijepljenju, nijedan ne zna reći. – Nemam pametni odgovor, jesmo li skloniji sezacionalizmu, podložniji utjecaju? – govori dr. Petrić, ustvrdivši: – U svakom slučaju mi smo blizu tome, nažalost, da nam se dogodi ono što se dogodilo u Rumunjskoj. Vijest da je u Rumunjskoj lani umrlo 17-ero djece od posljedica ospica šokirala je javnost proteklih dana. Umrla djeca bila su necijepljena, a među skoro 3500 oboljele djece u toj zemlji prošle godine, mnogima prijeti invalidnost kao posljedica ove agresivne dječije bolesti. Procijepljenost u Rumunjskoj pala je ispod 80 posto pa se ondje pokreće uvođenje obaveznog cijepljenja. I religiozni su protiv Problemi s cijepljenjem u Hrvatskoj počeli su 2009. godine s neobaveznim cjepivom protiv gripe, da bi 2011. počeo padati cjepni obuhvat kod cjepiva MO- PA-RU (protiv ospica, zaušnjaka i rubeole). Prošle je godine u časopisu Psychology, Health & Medicine objavljeno istraživanje grupe hrvatskih sociologa i psihologa Anje Repalust, Sandre Šević, Stanka Rihtara i Aleksandra Štulhofera, koje je pokazalo da će čak 30 posto roditelja odbiti cjepiti dijete kad bi cjepljenje bilo neobavezno ili bi odbili bar neka od cjepiva za svoje dijete. Skoro dvaput češće to će učiniti mladi roditelji, taj rizik skoro 300 posto je veći ako je ispitanik sklon alternativinim metodama liječenja, a religioznost donekle pridonosi tom stavu. Ta obilježja govore da je riječ o ispitanicima koji se puno više oslanjaju na informacije dobivene putem interneta, baš kao što i epidiemiolozi uvijek objašnjavaju odgovarajući na novinarska pitanja otkud toliki otpor cijepljenju. – Imam dojam da su na internetu, po društvenim mrežama i forumima znatno više prisutni protivnici cijepljenja i teorije urote, ne znam zašto – i jučer nam je rekao dr. Bernard Kaić iz Hrvatskog zavoda za javno zdravstvo. Javnozdravstvene službe vjerojatno će morati pojačati kampanje misle li zaustaviti pad cjepnog obuhvata u RH. – Nema medicinske metode koja ne nosi određene nuspojave, pa tako i cijepljenje, ali one su minorne u odnosu na korist. Da li znate da se od običnog acisala može umrijeti? Od najbanalnijeg lijeka kojeg smo svi pili! Dakle, ni lijekovi ni cjepiva nisu nisu bez ikakvog rizika, no neusporedivo je veća koris tod njih – rekao je prije nekoliko dana ministar zdravstva Milan Kujundžić. U zemljama gdje je cijepljenje obavezno obično je i cijepni obuhvat nešto veći; Francuska, Njemačka, Irska i Italija učestalo imaju epdimije ospica, jer ne dosežu visoke cijepne obuhvate.  >>Od ospica u Rumunjskoj umrlo 17 djece, ministar poziva stanovništvo na cjepljenje >>Zbog teorija zavjera djeca umiru od ospica, a cjepiva protiv te bolesti su savršena Moguća posljedica od mo-pa-ru cjepiva je lokalno crvenilo, oteklina na mjestu cijepljenja, malaksalost, umor i povišena temperatura. Javlja se u nešto više od 10 posto slučajeva. U 20 godina koliko sam u HZJZ-u imali smo jednu prijavu encefalitisa kao posljedicu cjepiva. Zašto je do toga došlo, nije poznato jer nisu pozati biljezi koji bi se mogli ispitati. Rizik za encefalitis od cijepljenja je jedan naprema milijun, dok je rizik za to kao posljedica obolijevanja od ospica jedan naprema tisuću – kaže dr. Bernard Kaić. Uskoro će Hrvatski zavod za javno zdravstvo primiti prve podatke iz županijskih zavoda za javno zdravstvo o cijepnom obuhvatu za 2016. godinu pa će se znati kakva je sitacija u odnosu na prethodnu godinu. Dođe li do daljeg pada procijepljenosti, slijede pozivi cjepitelja roditeljima koji se nisu odazvali na obavezno cijepljenje, a u konačnici reagira sanitarna inspekcija. Sljedeće godine moglo bi biti nekih novosti kad je riječ o kalendaru obaveznog cijepljenja. Postoji mogućnost da će se uinuti BSG, sada obavezno cjepivo koje se daje novorođenčadi u rodilištima odmah po rođenju. Istovremeno je Savjetodavni odbor za cijepljenje predložio uvođenje obveze za pneumokokno cijepivom.