"Slomljena sam. Žao mi je iz dubine svog srca. Nemam riječi" To su riječi koje je pjevačica napisala na Twitteru nakon eksplozije koja se dogodila sinoć tijekom njezina koncerta u Manchesteru.        Britanska ministrica unutarnjih poslova Amber Rudd nazočit će jutarnjem sastanku Cobre, posebnog vladina tijela za izvanredne situacije. – Bio je to barbarski napad, namjerno usmjeren na neke od najranjivijih u našem društvu – mlade ljude i djecu na pop-koncertu. Moje misli i molitve su s obiteljima žrtava. Zahvaljujem svim službama koje su cijelu noć na terenu, odradile su težak posao. Sastanku Cobre predsjeda premijerka Theresa May, piše Guardian.  – Manchester je već pretrpio terorističke napade, no nisu ga slomili. Ovaj put napadnuti su najranjiviji u  našem društvu – mladi i djeca. Napadači žele posijati strah i podijeliti društvo. Ali to neće uspjeti – poručila je Rudd.