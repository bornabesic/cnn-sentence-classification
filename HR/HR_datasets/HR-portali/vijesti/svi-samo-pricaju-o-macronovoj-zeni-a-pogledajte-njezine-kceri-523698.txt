Emmanuel Macron ima 39 godina, a njegova supruga Brigitte je od njega starija 25 godina. Kada su se upoznali on je bio učenik. Već s 16 godina rekao joj je da će ju oženiti. To je priča o francuskom predsjedniku koju svi već znaju. No manje je poznata činjenica da  Brigitte ima troje djece i čak sedmero unučadi.  Brigitte je prije veze s Macronom bila u braku s bankarom André-Louisom Auzièreom, s kojim ima troje djece, sina Sebastiena (41) i dvije kćeri Laurence (40) i Tiphaine (33), piše Voici.fr. Bankar je istinu saznao nakon što su ga susjedi upozorili da mladi Macron stalno navraća u njihovu kuću. Odmah se iselio iz obiteljskog doma. Izgubio je veze, ugled i novac. Par se rastao 2006. godine, a naredne godine su se Macron i Brigitte vjenčali.  Sebastien je studirao u nacionalnoj školi za statistiku i analizu informacija. Radio je u institutu u Parizu, a trenutno radi u globalnoj tvrtki Kantar Health. Oženjen je i on i supruga imaju dvoje djece.  Laurence je Macronovo godište i zajedno su išli u srednju školu.   Jednom je o Macronu rekla: "U mom razredu je budala koja zna sve o svemu". Ona je danas kardiolog, a ima troje djece.   Tiphaine je studirala pravo. I ona kao i njezin brat i sestra su se angažirali u Macronovoj kampanji. Tiphaine Macrona najviše hvali. Ona je majka dvoje djece. Macron o djeci svoje supruge i njezinoj unučadi uvijek govori s puno ljubavi. Kaže kako su on i Brigitte odlučili da neće imati svoju djecu te smatra da taj izbor nije bio sebičan. - Ne trebaju mi biološka djeca i unuci da bih im pružio više ljubavi nego što ju trenutno dajem ovoj djeci. Naša obitelj je moja baza i moja stijena - rekao je Macron.  