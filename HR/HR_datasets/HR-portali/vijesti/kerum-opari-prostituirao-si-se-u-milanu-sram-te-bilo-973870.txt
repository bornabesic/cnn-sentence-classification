Screenshot: YouTube RAT između Keruma i Opare traje već mjesecima, a vrhunac se dogodio danas u Splitu. Naime, nakon burnog sučeljavanja ovog dvojca kojeg je organizirala Slobodna Dalmacija, Kerum je prijetio da će fizički napasti Oparu. >> Kerum: Netko je neovlašteno snimao, ali stojim iza onoga što sam rekao  >> Opara otkazao sva sučeljavanja: "Ovo je bilo gnjusno ludilo jednog poraženog čovjeka" Kerum i Opara tijekom sučeljavanja su jedan drugome u više navrata upućivali teške riječi. Kerum je ustvrdio da mu je Milanović, tada kao premijer, za Oparu rekao da je "curica".   No, Kerum je onda otišao i korak dalje te ustvrdio da se Opara u Milanu prostituirao i to dok je bio savjetnik u konzulatu RH.   "Ako ja idem na rulet, trošim svoj novac. Ja se u Milanu nisan prostituira kao vi, gospodine Opara, sram vas bilo", rekao je Kerum Opari. Podsjetimo, već nekoliko puta tijekom kampanje Kerum je napadajući Oparu spominjao Milano u Italiji, ali nikada nije objasnio zašto to uporno spominje.   Nakon što je završilo sučeljavanje, Kerum je izgubio strpljenje.   "Ovog čovjeka ne želim vidjeti ni čuti, to je loš čovjek, dno dna. Ja više birača HDZ-a imam od njega, oni su napravili grešku s njim", rekao je Kerum na kraju sučeljavanja.   "Šta me gledaš, dat ćeš kroše jel, majmune glupi", rekao je Kerum nakon što su se kamere ugasile. Na izlazu mu je dobacio "pederčino".  "Jeste snimili ovo", čuje se Opara kako govori. Opara je nakon sučeljavanja novinarima otkrio što je bilo. "Neumjesne ispade ne želim komentirati. Danas sam bio izložen divljaštvu i prostaštvu, on je svjestan da je izgubio izbore, pa se koristi divljaštvom. Građani ne moraju slušati takve uvrede i gnjusne laži, tog čovjeka ne želim više vidjeti. Neka građani dobro promisle kome će dati glas", rekao je Opara.