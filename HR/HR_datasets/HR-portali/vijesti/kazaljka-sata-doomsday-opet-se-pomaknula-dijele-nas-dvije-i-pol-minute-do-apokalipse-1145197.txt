Kazaljka sata Doomsday pomaknula se na dvije i pol minute do ponoći gdje se sada nalazi po prvi put, piše BBC. Sat koji simbolično predstavlja kraj svijeta pomaknuo se nakon izjava novog američkog predsjednika Donalda Trumpa o klimatskim promjenama, povećanju američkog nuklearnog oružja i preispitivanju sigurnosnih agencija.  Sat je sada najbliže ponoći od 1953. godine kada je bio na dvije minute do ponoći nakon testiranja hidrogenskih bombi SAD-a i Rusije.  Šefica udruženja The Bulletin of the Atomic Scientists (BPA) Rachel Bronson upozorila je svjetske lidere da se 'smire radije nego što podiću tenzije koje mogu dovesti do rata'.  Doomsday sat simbolički pokazuje kraj svijeta, a 1947. osmislila ga je skupina znanstvenika sa BPA kada je postavljen na sedam minuta do 12. S godinama se pomicao naprijed i nazad, a u najboljoj poziciji bio je 1991. godine kada je bio 17 minuta do ponoći.  Sat se zadnji put pomaknuo 2015. godine s pet minuta do ponoći na tri minute.  >> 'Sat katastrofe' i dalje pokazuje 5 do 12 