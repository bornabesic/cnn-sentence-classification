Screenshot: Bloomberg GLAVNI direktor Ubera Travis Kalanick "vrijedan je" 6,3 milijarde dolara, ali ako ste govno, onda ste govno i sav taj novac ne može vam kupiti bolju osobnost, piše portal Gizmodo koji donosi Bloombergovu priču o Kalanicku, a koja, kako kažu dokazuje ovu trdnju. Naime, Bloomberg je objavio video vozača Ubera u kojem se Kalanick svađa sa vozačem koji je zbog stanja u tvrtki bankrotirao. Loša godina za Uber Uber proživljava lošu, od optužbi za seksualno zlostavljanje do vrlo uspješne kampanje bojkotiranja tvrtke. Od bivše inženjerke tvrtke Susan J. Fowler šef je navodno zatražio seks, a kada je to prijavila zaprijetili su joj otkazom.  Za vrijeme prosvjeda protiv Trumpove administracije pokrenut je i online bojkot Ubera zbog navodne podrške Trumpovim idejama o imigraciji. U objavljenom videu Kalanick govori vozaču Fawziju Kamelu da su morali sniziti cijene kako tvrtka ne bi propala. Kalanick: "Ne, ne, ne. Krivo ste me shvatili. Nismo spustili cijene jer smo to željeli, već smo morali kako ne bismo propali". Kamel: "Što, zbog Lyfta? To je bio vrlo lak posao". Kalanick: "Čini se kao lak posao jer sam ih pobijedio. Ali da nisam učinio to što jesam, oni bi pobijedili nas, kunem se". Vozači spavaju u autima Kamel govori Kalanicku da je izgubio 97 000 dolara te bankrotirao zbog Uberovog načina poslovanja. Njegova financijska situacija nije iznimka među vozačima Ubera. Neki od njih moraju spavati u autima, a Uber je toliko smanjivao cijene da neki zarađuju manje od 10 dolara na sat. Na kraju snimke Kalanick izlazi iz auta i viče na Kamela: "Neki ljudi ne vole preuzeti odgovornost za vlastito sranje. Za sve u životu krive druge ljude. Sretno!" Kalanick se ispričao osoblju i korisnicima Nakon incidenta Kalanick je u utorak navečer poslao osoblju Ubera e-mail isprike: "Siguran sam da ste već pogledali video u kojem sam se ponio drsko prema jednom vozaču. Bilo bi preblago reći da se sramim. Moj je posao voditi vas, a to počinje ponašanjem kojim se svi možemo ponositi. Ja se nisam tako ponio i to se ne može opravdati." "Jasno je da je ovaj video odraz mene - i kritike koje smo primili oštro podsjećaju da se moram iz temelja promijeniti kao vođa te odrasti. Ovo je prvi puta da sam spreman priznati da trebam pomoć s vodstvom i namjeravam ju potražiti." "Duboko se ispričavam Fawziju i čitavoj zajednici vozača i korisnika Ubera".