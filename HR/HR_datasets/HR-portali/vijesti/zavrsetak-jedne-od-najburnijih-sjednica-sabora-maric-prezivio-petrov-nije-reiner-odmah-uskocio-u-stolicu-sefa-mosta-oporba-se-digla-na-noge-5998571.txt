NOVO 15:10 Željko Reiner zaključio je saborsku sjednicu za danas te najavio sutrašnju plenarnu sjednicu koja bi trebala početi u 11 sati.  - Za sutra u 10 sati je sazvan Odbor za Ustav koji će reći smijem li ja ili neki drugi HDZ-ov potpredsjednik Sabora voditi sjednice - kazao je Reiner i zaključio sjednicu za danas. ---------------- 15:06 Izjava Bože Petrova da Vlada nema većinu nema nikakvu ustavno pravnu vrijednost i ona je političke naravi - kazao je predsjednik Ustavnog suda Miroslav Šeparović OPŠIRNIJE PROČITAJTE OVDJE -------------------- 14:51 - Predsjednik HNS-a Ivan Vrdoljak kazao je kako će tražiti interpelaciju Andreja Plenkovića i kako poziva pozivam Most i SDP da im se pridruže. OPŠIRNIJE PROČITAJTE OVDJE. -------------------- Vladimir Šeks je kazao kako Odbor za Ustav može dati određeno mišljenje koje plenarna sjednica ne mora uvažiti. Također, zaključio je da bi najbolje bilo da sSabor danas zaključi sjednicu i da se sve nastavi nakon lokalnih izbora. - Kao što je rekao predsjednik Ustavnog suda, vro jednostavno parlamentarna većina se testira u posebnom postupku koji je predviđen Zakonom o Vladi. Sabor bi danas trebao zaključiti sjednicu i da potpredsjednik Sabora najavi da će sljedeća sjednica biti nakon lokalnih izbora. Na idućoj sjednici Sabora u bilo kojem trenutku koji on odredi Plenković treba predstaviti ministre - jednog, dva sva četiri ili parcijalno - kazao je. -------------------- 14:35 Pred novinarima se u saborskom hodniku pojavio Nikola Grmoja. - Božo Petrov je sačuvao dostojanstvo i obraz i ja mu na tome čestitam. Oni koji su ga izgubili, neka ga gube i dalje. IDS i HSS su bili protiv raspuštanja, a i Ivan Lovrinović. Ovo je izdaja svih principa u politici. OPŠIRNIJE PROČITAJTE OVDJE. -------------------- 14:09 - Dužnost preuzima jedan od potpredsjednika iz redova HDZ-a, Željko Reiner. - Ja sam ovaj čas sjeo ovdje samo zbog toga da zamolim da napravimo jednu stanku kako bi se stranke mogle konzultirati vezano uz ovaj izvanredni događaj koji se sada dogodio. CROPIX   Na to javio se Peđa Grbin: - Vi nemate nikakvo pravo sada sjedirti na ovoj stolici. Hrvatska od glasovanja nema parlamentarnu većinu, što znači da niti vi niste predsjednik Sabora. Molim vas da se dignete i napustite stolicu u kojoj ste protiv Ustava i poslovnika. Udaljite se s mjesta koje nezakonito zauzimati - kazao je Grbin. CROPIX   Reiner je komentirao: - Grbin, vi ste pravnik i mogli biste znati da mi danas nismo glasovali o povjerenju vladi ili povjerenju premijeru. U tom slučaju nebi postojala većina, no nije bilo nikakvog glasovanja o tome postoji li većina - kazao je, na što je Grbin komentirao da će od Odbora za Ustav tražiti tumačenje je li Rinerov potez bio ispravan. I klubovi zastupnika zatražili su stanku. Nastavak sjednice je u 14.50 sati. -------------- 14:08 - Predsjednik Sabora Božo Petrov upravo je podnio ostavku u Saboru. OPŠIRNIJE PROČITAJTE OVDJE. CROPIX CROPIX CROPIX   -------------- 14:07 - Zahvaljujem se svakom tko je dao svoj glas protiv neizglasavanja povjerenja, no ne zamjeram nikome tko je dao glas za moj opoziv. Žao mi se samo da nisam imao prilike prije iznijeti svoje argumente kako sam to jučer iznio. Kada je rezultat ovakav, treba odahnuti i biti zadovoljan. - Svo ovo vrijeme sam nastojao na staložen način primiti sve udarce i optužbe, ali biti i koncizan u svojim eksplikacijama. Sigurno da bi mi bilo najdraže da bi se malo fokus sklonio s mene - kazao je Zdravko Marić. -------------- 14:05 - Uskoro se nastavlja sjednica Sabora, a N1 doznaje da bi Petrov mogao dati ostavku čak i prije samog glasovanja o svojoj smjeni. -------------- 13:30 - Nakon što hrvatski Sabor nije uspio izglasati nepovjerenje ministru financija Zdravku Mariću, pred novinare u zgradi vlade izašao je premijer Andrej Plenković. Stigao je u društvu Martine Dalić i Zdravka Marića i odmah proglasio veliku današnju pobjedu. Također, komentirao je Tomislav Saucha sam donio odluku. OPŠIRNIJE PROČITAJTE OVDJE. -------------- 12:37 ZAGREB - Tomislava Sauchu sam pokušao kontaktirati, ali nisam uspio. Kada je došao u dvoranu, a prije toga nije došao u Klub zastupnika SDP, bilo je sve jasno, komentirao je zastupnik SDP-a Arsen Bauk Sauchino glasovanje protiv opoziva Zdravka Marića. OPŠIRNIJE PROČITAJTE OVDJE. -------------- NOVO 12:20 Tomislav Saucha koji je glasao protiv opoziva ministra Marića kazao je kako mu je to bila najteža odluka u životu, ali kako iza nje čvrsto stoji. Dodao je kako ovo nije napravio iz inata i kako smatra da Hrvatskoj sada ne trebaju novi izbori. OPŠIRNIJE PROČITAJTE OVDJE. -------------- 12:11 Gordan Jandroković kaže da će inzistirati na glasanju o nepovjerenju Boži Petrovu. - Predsjednik parlamenta se ponaša na neviđen način i to je žalosno. Njegovo ponašanje naišlo je na osudu kod svih stranaka. Procedura počiva i na kulturi ponašanja. Ovo je institucionalni teror i sada ćemo inzistirati na izglasavanju nepovjerenja Boži Petrovu. Mi imamo 79 potpisa - kazao je Jandroković.   -------------- 12:05 Zdravko Marić ostaje ministar financija, no nije utvrđena ni parlamentarna većina. Božo Petrov odredio je stanku u trajanju od dva sata. -------------- 12:04 Rezultati glasovanja: za odluku o iskazivanju nepovjerenju glasovalo je 75 zastupnika, protiv 75, a nema suzdržanih. Željko Glasnović nije glasao. - Ja nisam ničija budala. Ja sam rekao što ću napraviti prije tri dana i to sam napravio. Kolateralna žrtva ovoga je hrvatski narod. Ja nisam dosad vidio 20 godina nakon rata da je pokrenuta neka ključna promjena da mi imamo pravnu državu. Ja neću biti dio toga – kazao je Glasnović nakon što je izašao iz sabornice.   -------------- 11:53 Željko Glasnović izašao je iz sabornice, a Bruna Esih glasala je protiv opoziva. Milanka Opačić glasala je za opoziv, Milorad Pupovac protiv. Tomislav Saucha je također protiv opoziva. -------------- 11:49 Kreće glasovanje o ministru Zdravku Mariću. Zastupnici će morati pojedinačno glasati kada ih se prozove. Potrebno je 76 glasova za opoziv ministra Marića. -------------- 11:36 Podnesen je amandman na zakon o arhivima i arhivskoj građi. Prihvaćena su tri amandmana. Većinom glasova donesen je Zakon o arhivima i arhivskoj građi sa prihvaćenim amandmanima. Prihvaćeni su i svi amandmani vezani uz Zakon o dopuni zakona o HRT-u. Većinom glasova donesen je Zakon o dopuni zakona o HRT-u. Nije donesen Zakon o izmjenama i dopunama zakona o HNB-u. Petrov je zastupnicima poručio: 'Čestitam!'. ------------ 11:29 Utvrđen je kvorum. Počelo je glasanje o drugim točkama koje su na dnevnom redu, a i dalje se čeka glasanje o ministru Mariću. ------------- 11:18 Nakon duge pauze nastavljena je sjednica Sabora. - Nadopuna dnevnog reda koja je trebala biti o prijedlogu odluke o raspuštanju Sabora nije bila namjera za silovanje procedure. Budući da smo bili na sastanku s predstavnicima klubova i da je većina predstavnika se pozvala na prošlu godinu kada je za raspuštanje dano 76 potpisa, više nego je bilo ovaj put, zastupnicima ćemo dati mogućnost da daju potpise ako žele nakon glasovanja o povjerenju ministru financija.  - Nakon Zdravka Marića zastupnici će u pauzi moći dati potpis za raspuštanje Sabora - kazao je Petrov.Tako će javnost biti uvjerena da uvrštavanje u dnevni red ove odluke bez većeg broja potpisa. Dakle, imat će mogućnost u kratkoj pauzi dati potpise - kazao je  Božo Petrov. - Meni nije stalo do fotelje, jer po proceduri i poslovnika jer ja tu točku mogu sad uvrstiti u dnevni red. Meni je stalo do odgovornosti - odgovorio je Petrov Ivanu Vrdoljaku koji ga je optužio da 'mu je previše stalo do fotelje'. Reagirao je Ivan Lovrinović. - Tražim stanku. Ovo je faraonski čin i nasilje. Poštujte procedure, nije ovo psihijatrijski odjel - kazao je Lovrinović - Nemam tu namjeru. Predstavnici klubova su rekli da odustaju od stanki ako se ova točka ne uvrsti u dnevni red. Ako vi smatrate da nije takav dogovor, nastavljamo sa stankama - uzvratio mu je Petrov. HDZ-ov Branko Bačić kazao je: - Nakon sastanka, vi odustajete od raspuštanja Sabora. U tom smislu točka koju ste predložili nije uvrštena u dnevni red. Predlažemo da pređemo na glasovanje o točkama dnevnog reda i da se nakon stanke onda o tome očitujemo. - Hvala što ste ponovili ono što sam rekao na samom početku - odgovorio mu je Petrov. -------------- NOVO 11:21 - Stanka u radu Sabora koju su zatražili svi klubovi zastupnika svela se na raspravu o tome kako treba tumačiti Poslovnik Hrvatskog sabora i kojim redoslijedom valja uvrstiti točke na raspravu. Prema riječima zastupnika s kojima smo razgovarali, sat i pol je potrošeno na to treba li prije nego li se na dnevni red stavi prijedlog Mosta za samoraspuštanjem Sabora raspraviti o ranijem prijedlogu za smjenom predsjednika Sabora Bože Petrova. Saznajemo da se Petrov žestoko protivio da se raspravlja o povjerenju njemu, te je želio da se ta točka izbjegne tako da se prije nje uvrsti na odluka o samoraspuštanju Sabora. ---------------- 11:16 Završio je sastanak predstavnika klubova. Željko Reiner (HDZ) kazao je da je na sastanku odlučeno da se nastavi sa sjednicom. ---------------- 11:08 - Zlatko Hasanbegović kazao je kako ishod jednostavan. - Ili će se pronaći nova većina, ili idemo u nove izbore. Mi se trebamo izjasniti o nekoliko različitih pitanja. Ja ni na koji način ne sudjelujem u konzultacijama. Svoje stajalište ću iznijeti kad vidim tko će činiti novu parlamentarnu većinu i koji će biti sastav nove Vlade. Ne mogu biti dio iste parlamentarne većine koju bi Vrdoljak, Pusić i ostali zastupnici HNS-a. To je oporbena inicijativa, ne mogu biti dio većine koju čine SDP i HNS – kazao je Hasanbegović. Komentirao je i kako nije potpisao inicijativu za opoziv Bože Petrova, ali kako 'postoji 76 potpisa, što znači da će Petrov biti razriješen'. Bio sam zagovornik suradnje HDZ-a i Mosta jer je jedino ta većina mogla iznjedriti svjetonazorski i politički koherentnu Vladu. Zašto to nije uspjelo nije na meni i ne snosim nikakvu odgovornost. U zakulisnim igrama ne sudjelujem i ne bavim se politikanstvom – kazao je Hasanbegović i dodao kako se o raspuštanju Sabora nije zauzimao stav. CROPIX --------------- 10:54 - Ne bih prihvatila raspuštanje Sabora prije glasanja o Zdravku Mariću i provjere većine za vladu. Most ne može držati državu taocem zbog svog nezadovoljstva. Plenković mora biti provjeren u Saboru. Ako Vlada nema većinu, on mora dati ostavku ili Sabor mora donijeti odluku o raspuštanju – kazala je Vesna Pusić. --------------- 10:49 Hrvatski sabor, koji u četvrtak treba odlučivati o SDP-ovu prijedogu opoziva ministra financija Zdravka Marića, još nije nastavio zasjedanje iako je ono bilo najavljeno za 10 sati, naime, još uvijek traje sastanak predstavnika parlamentarnih stranaka o Mostovu prijedogu da se Sabor sam raspusti. Informacija sa sastanka nema, a na saborskim se hodnicima moglo čuti kako je zapravo došlo do pat-pozicije jer ni SDP niti HDZ navodno nemaju potrebnih 76 ruku. --------------- 10:45 HDZ-ov Josip Đakić kaže da njegova stranka ima 76 ruku za ostanak ministra Marića, ali i potvrđivanje Gordana Jandrokovića novim predsjednikom Sabora, javlja RTL. --------------- 10:43 - SDP-ov Orsat Miljenić kazao je kako su oni opozicija i kako je normalno da moraju biti spremni za izbore, ali kako moraju voditi računa i o tajmingu. - Cilj nam je pobijediti i voditi zemlju,  ne samo sudjelovati.  Nekad vam je situacija malo bolja, nekad lošija, ali to ne možemo birati. nadam se da će građani prepoznati što smo radili prije i što možemo u budućnosti. Bernardić je predsjednik SDP-a i svi članovi kada su ga birali bili su svjesni da su birali osobu za premijera. - Uvjeren sam da se na Sauchu ne vrši pritisak. Mi smo demokratska država i svatko će glasati po svom uvjerenju. On nije formalno u SDP-u, on je neovisan i kakvu odluku donosi, donosi. - HDZ visi ili pada na Mariću. Ako izgube, imaju jednu opciju, povući se, a onda ide raspuštanje Petrova. --------------- 10:34 Prošlo je sat vremena od pauze, no i dalje se iščekuje završetak konzultacija klubova zastupnika. ---------------- 10:24 - Sjednica Vlade Republike Hrvatske počela je nešto prije nastavka sjednice Sabora, a u uvodnom obraćanju ministrima premijer Andrej Plenković osvrnuo se na jučerašnji dan. Nekoliko puta ponovio je kako je ovo vrijeme razotkrivanja i kako se nada da hrvatski birači sve to prate i u donose pravilne zaključke. OPŠIRNIJE PROČITAJTE OVDJE. ------------------ 10:03 - Ja ću glasati za opoziv Marića i za raspuštanje Sabora. Ukoliko se izglasa opoziv Petrova bit ću suzdržan oko izglasavanja Jandrokovića - ponovio je Goran Aleksić. CROPIX   ------------------  09:49 - HNS traži da se prvo glasa o nepovjerenju Mariću, opozove Petrova, a onda da HDZ pokaže ima li većinu. Ne trebaju Hrvatskoj igrice. Ili će se pokazati jasna većina ili će se raspustiti Sabor. Taj koji želi raspustiti Sabor prije glasanja želi izbore. A to nije pristojno – kazao je Ivan Vrdoljak i dodao kako su svi zastupnici HNS-a tu. ------------------ 09:36 - Lijepo vas je vidjeti u ovolikom broju u četvrtak ujutro. Ponosna je cijela Hrvatska - kazao je predsjednik Sabora Božo Petrov okupljenim zastupnicima. Svi klubovi zastupnika zatražili su stanku radi dogovora oko novog prijedloga Mosta o raspuštanju Hrvatskog sabora. CROPIX   ------------------ 09:32 - Da je odgovorna osoba, sam bi otišao – kazao je Krešo Beljak o opozivu Zdravka Marića. ------------------ 09:28 - Prije saborske sjednice na kojoj će se glasati za opoziv Zdravka Marića Ivan Pernar kazao je kako nitko trenutno nema većinu u Saboru. - Svi iz Živog Zida će biti u sabornici, bit će i Lovrinović i Škibola. - Upitno je kako će se ponašati nezavisni zastupnici poput Brune Esih, mislim da se ona neće pojaviti, drži lojtre HDZ-u. CROPIX   - Trenutno većinu nema niti jedna strana. Od danas na dalje nema kvoruma za donošenje odluka i u svakom trenutku kvorum pada. Imamo manjinsku vladu i ova situacija će se raspetljati tek kad se SDP i HDZ dogovore oko raspuštanja sabora. HDZ nema većinu, ali ne postoji većina ni koja ih je rušila jer se neki boje da neće biti u novom sazivu Sabora. Kazao je i kako zna kako će glasati Tomislav Saucha, no kako ne smije otkriti. - Saucha je iskren čovjek, sjeo sam s njim i rekao mi kako e glasati, no zamolio me da ne govorim tu informaciju. Pod velikim je pritiskom i izvana i iznutra. ------------------ 09:15 - Tomislav Saucha došao je na glasovanje o opozivu Mariću, ali nejasno je kako će glasati! 09:03 Pola sata prije nego će u Hrvatskom saboru krenuti odlučivanje o SDP-ovu prijedogu da se opozove ministar financija Zdravko Marić, sastao se Klub HDZ-a na koji je stigao i premijer Andrej Plenković koji je SDP-u ponovno poručio da je na njima da skupe 76 ruku za Marićev opoziv. "Neka ovi skupe 76 ruku", uzvratio je premijer na novinarski upit hoće li Marić nakon današnjeg glasovanja ostati ministar. Zlatko Hasanbegović najavljuje kako će njegov glas biti protiv SDP-ova prijedloga. "Potpuno jasno, riječ je o oporbenoj inicijativi koja je zadobila potpuno drugu konotaciju u ovim okolnostima, ali načelno gledano moj glas ne može nikada biti u skupini glasova koji pripadaju SDP-u i HNS-u", rekao je Hasanbegović novinarima. ------------------ Pojavi li se svih 76 zastupnika koji su jučer u Saboru najavili da će biti za opoziv Zdravka Marića danas u sabornici na glasanju o njegovoj smjeni, on sigurno pada. A Hrvatska bi, ukoliko se Sabor danas sam raspusti, mogla ići na prijevremene parlamentarne izbore već 4. lipnja, kada se održava i drugi krug lokalnih izbora. SDP je tijekom jučerašnjeg burnog dana u Saboru, kada se raspravljalo o njihovom zahtjevu za izglasavanje nepovjerenja Mariću, došao do gotovo sigurnih 76 ruku za smjenu ministra financija. No, neizvjesnost je vladala uz Tomislava Sauchu koji je potpisao zahtjev za opozivom, ali ga u Saboru nema već nekoliko dana. Nitko od vodstva stranke, niti novinari, nisu mogli uspostaviti kontakt s bivšim SDP-ovcem Tomislavom Sauchom, koji se nije javljao na pozive, a Saborom su se zbog toga proširile priče da neće doći danas u Sabor i glasati za opoziv jer se boji za svoju poziciju nakon eventualnih izbora. Naime, Saucha vodi sudske postupke zbog sumnji da je na lažnim dnevnicama oštetio državni proračun, a u slučaju novih izbora vjerojatno ga stranka iz koje je upravo zbog tih problema i izašao, ne bi stavila na listu. Samim time ne bi više imao ni toliku medijsku pozornost, pa nije čudno da su i u samom vrhu stranke pomislili da ga je HDZ vrbovao na svoju stranu da se ne pojavio na glasanju.   “Ne javlja se ni Bernardiću i čuli smo da mu je HDZ ponudio nemoralnu ponudu u vidu zaštite od sudskog progona”, rekao nam je jedan visoki SDP-ov dužnosnik. Uzbunu da bi SDP-ova inicijativa za opoziv Marića mogla biti upropaštena zbog diverzije samih SDP-ovaca izazvala je prvo SDP-ova veteranka Milanka Opačić izjavivši kako je loš tajming za glasanje o povjerenju ministru Mariću i najavila kako je do kraja tjedna neće biti u Saboru. “Imam jedan obiteljski problem, danas sam ga iznijela na sjednici Kluba i dobila dozvolu da do kraja tjedna ne budem u Saboru”, rekla je dan ranije Opačić. Jučer je, međutim, reterirala, pa je tako Opačić neslužbeno potvrdila da dolazi na sjednicu i neće dovoditi u pitanje SDP-ovu inicijativu koju ona, doduše, nije potpisala. Očito je tome kumovao i mail koji je predsjednik Kluba SDP-a Arsen Bauk poslao svim svojim kolegama, a u kojemu je zaprijetio i isključenjem iz stranke ne dođe li netko na glasovanje. Uz drugarski pozdrav, Bauk je napisao: “Temeljem članka 21. Stavka 2. Poslovnika obavještavam vas da do ovog trenutka nijedan član Kluba zastupnika SDP-a od mene nije zatražio odobrenje za izostanak s glasovanja u četvrtak 4. svibnja. Unaprijed vas obavještavam da nijedno takvo traženje neće biti odobreno. U slučaju izostanka bilo kojeg člana Kluba zastupnika SDP-a s glasanja u četvrtak o tome ću obavijestiti Predsjedništvo SDP-a i zatražiti raspravu o isključenju iz SDP-a tog zastupnika”. No, sreća se SDP-u jučer ipak na neko vrijeme osmjehnula. Naime, dok su novinari i saborski zastupnici prebrojavali tko je od zastupnika za opoziv Marića, i kada su svi shvatili da će doista sudbina ministra financija ovisiti o Tomislavu Sauchi za kojeg se vjerovalo da neće doći na glasanje, neovisni zastupnik Željko Lacković, za kojeg se vjerovalo da će dati podršku HDZ-u jer je potpisao zahtjev za smjenu Petrova, ipak je objavio da će biti za opoziv Marića, čime SDP i bez Sauche ima dovoljnih 76 ruku. No, usred saborske rasprave, u noći sa srijede na četvrtak, Lacković je iznenada objavio da se predomislio te da će ipak biti protiv opoziva. Za opoziv Zdravka Marića tako bi sigurno trebalo glasati 36 zastupnika SDP-a (bez Sauche), 15 zastupnika Mosta, devet HNS-ovaca, pet HSS-ovaca, po tri zastupnika Živog zida i IDS-a, te po jedan zastupnik HSU i Snage, kao i dvojac iz kluba Promijenimo Hrvatsku - Marin Škibola i Ivan Lovrinović, što je ukupno 75 glasova. Pojavi li se i Saucha na glasanju, to bi bio presudni, 76. glas protiv Marića. U suprotnome, inicijativa za opoziv ministra pada u vodu. No, danas će, padne li doista Marić, ključno pitanje biti hoće li se Sabor samoraspustiti, za što je također potrebno 76 ruku. Jer popriličan broj zastupnika na novim izborima sigurno ne bi ponovno vidio Sabor. Na to je upozorio i Ivan Pernar, rekavši da je doživio strašno razočarenje kad je Ivica Mišić stao na stranu Marića samo zato što se boji da više ne bi osvojio mandat. “SDP je napravio najozbiljniju stvar do sada kao opozicija, naših 37 zastupnika će glasati i treba glasati kako se dogovorimo, a to je da ne podržavamo Plenkovića i HDZ.” I Gordan Maras je novinarima rekao da nema opravdanja za nedolazak na glasovanje. S govornice je zadovoljno poručio: “Evo, tu su, imamo 77 zastupnika!”. Željko Glasnović, nezavisni zastupnik koji je u utorak bio u Vladi na sastanku s Plenkovićem i Brunom Esih i odbio novu većinu, odlučio je ignorirati dan D i ne doći danas u Sabor kako se bi ne svrstao ni na jednu stranu. Kada je riječ o HDZ-ovcima, većina zastupnika s kojima smo jučer razgovarali po saborskim hodnicima svjesna je da su izbori sve bliže, jer ako i Plenković uspije skupiti neku krnju većinu, to neće dugo potrajati. “HDZ i Živi zid bi bili dobitnici tih novih izbora, zato mi nemamo problem s time. No, pitanje je s kime bi poslije koalirali. Jer mogli bismo dobiti nekoliko mandata više, ali sigurno nećemo dobiti apsolutnu većinu i morat ćemo se dogovarati, a s Mostom više nećemo”, govori nam jedan poznati HDZ-ovac. Zato se sve više spominje mogućnost da je poslije lokalnih izbora moguća i koalicija HDZ-a s HNS-om i IDS-om koji su već najavili da neće u predizbornu koaliciju sa SDP-om. S druge strane u SDP-u su svjesni da im je rejting loš i da s Davorom Bernardićem na čelu ne mogu postići željeni uspjeh zbog čega dosta SDP-ovaca navija da za premijera kandidiraju Zvonimira Mršića, bivšeg predsjednika Uprave Podravke.