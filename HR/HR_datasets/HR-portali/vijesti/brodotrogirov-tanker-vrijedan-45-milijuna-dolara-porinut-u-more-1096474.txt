Tanker vrijedan 45 miljuna dolara namjenjen za prijevoz kemijskih i naftnih proizvoda kojeg je Brodotrogir izgradio za vlastitu pomorsku komapniju Trogir Maritime, porinut je u trogirskom brodogradilištu.  Tanker je dug 284 metra, širok 32 metra, a nosivost mu je 49.500 tona. To je drugi takav tanker izgrađen u Brodotrogiruu za pomorsku kompaniju Trogir Maritime, a prvi je porinut prošle godine.  Član Uprave Brodotrogira i vlasnik tog brodogradilišta Danko Končar je izjavio kako te tankere pomorska kompanija Trogir Maritime iznajmljuje brodarima za dnevni iznos između 7.500  i 9.500 dolara.  "Danas kada smo porinuli ovaj tanker veliki je dan za naše brodogradilište i Trogir," rekao je Končar. Istaknuo je kako je zadovoljan onime što je postignuto u posljednje tri godine u Brodotrogiru, koliko je vlasnik tog brodogradlišta, u kojem istodobno traje i restruktiriranje.  "Nositelji budućih aktivnosti su osim izgradnje brodova, poslovi remonta  brodova u našem brodogradlištu i razvoj naše marine,", kazao je Končar.  U pisanom materijalu u povodu današnjeg porinuća tankera navodi se kako u Brodotrogiru ukupna vrijednost postojeće knjige narudžbi iznosi oko 200 milijuna dolara. "Planovi Brodotrogira o ugovaranju novih poslova ovih dana koncentrirani su na potpisivanje ugovora za gradnju jednog specijalnog tankera  za navigaciju u ledu čija će se kobilica položiti u prosincu ove godine, zatim opremanje još jednog tankera  nosivosti 45.000 tona. Brodotrogir je potpisao i sporazum za gradnju četiri tankera  plitkog gaza za prijevoz kemijskih proizvoda i navigaciju u Sjevernom moru i Baltiku," navodi se u materijalu.  Pomoćnik ministra gospodarstva Ivan Sertić, koji je nazočio svečanosti, istaknuo je kako je današnje porinuće tankera pokazatelj kako se restrukturitranje Brdotrogira odvija po planu. "Restrukturiranje Brodotrogira je uspješna priča i Brodotrogir će i dalje imati poptoru Ministarstva gospodarstva i Vlade RH", kazao je Sertić.  Gradonačelnik Trogira Ante Stipičić je istaknuo kako Brodotrogir posljednjih nekoliko  godina radi punim kapacitetom, što je iznimno važno za gosopodarstvo trogirskog podučja.