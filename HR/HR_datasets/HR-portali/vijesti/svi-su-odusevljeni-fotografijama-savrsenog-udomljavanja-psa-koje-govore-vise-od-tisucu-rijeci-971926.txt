Screenshot: Facebook / The Dodo KAYLA Filoon je već naviknula provoditi vrijeme s napuštenim psima. Dvadesetogodišnjakinja je zadnjih godinu dana bila volonterka u jednom skloništu u Philadelphiji, a njen posao je bio vođenje pasa u šetnju. Kad je upoznala četverogodišnjeg pit bulla Russa, odmah je osjećala povezanost i vidjela nešto posebno u njemu. U sklonište je došao kao ulični pas, a vidjelo se da je žrtva nasilja jer mu je falilo krznu na dijelovima tijela. Bio je jako mršav, ali vrlo dobar pas. Kayla se s radošću sjeća trenutka kad ga je prvi put vidjela: "Samo je mirno sjedio i gledao u mene. Odmah mi se svidio, morala sam ga udomiti." Skoro je sat vremena s njim bila u šetnji, ali ga je obožavala već nakon par minuta. Nije lajao kao drugi psi nego se umjesto toga mazio i mirno šetao s njom. Otkrila je da Russ zna i osnovne naredbe. Odmah ju je poslušao kad mu je rekla da sjedne. Shvatila je da je već imao vlasnika i zapitala se kako je završio na ulici. Sljedeći dan se vratila u sklonište i rekla da ga želi udomiti. To je bilo odlično rješenje za sve strane jer je u skloništu bilo previše pasa, a i Russu se Kayla očito svidjela na prvi pogled. Iste večeri je stigao u njen dom. Upoznala ga je s ostatkom obitelji i priznala da su svi bili oduševljeni. Russ i Kayla su postali nerazdvojni, a njihove zajedničke fotografije su oduševile sve ljubitelje životinja i one koji tek planiraju udomiti psa.