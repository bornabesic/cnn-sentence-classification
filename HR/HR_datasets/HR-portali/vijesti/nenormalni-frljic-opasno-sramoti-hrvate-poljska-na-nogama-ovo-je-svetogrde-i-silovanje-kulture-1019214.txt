Sramoti i sebe i Hrvatsku, a mi šutimo.... Frljićevo sramoćenje Hrvatske u Europi poprima zastrašujuće razmjere. Napraviti predstavu u kojoj je kip svetog Ivana Pavla II jednog od najomiljenijih papa svijeta i mahom Poljaka popraćen tablom na kojoj piše “zaštitnik pedofila” te tu scenu začiniti oralnim seksom sa svetim Papom je u najmanju ruku užasavajuće, bolesno i svetogrdno a ako tome dodamo i sve druge scene poremećenog uma režisera Hrvata Olivera Frljića postavlja se pitanje zašto netko ne zaustavi Fraljića u ovakvom sramoćenju Hrvatske u Europi ali i same kulturne scene Hrvatske koja je mnogo više (bar se nadamo)  od demonskog ponižavanja osjećaja vjernika, posebice katolika. Naravno da je Fraljićeva predstava koja nosi naziv ‘Prokletstvo’ izazvala bijes, ljutnju i tugu Poljaka a u petak su organizirali i prosvjed u Varšavi te priječili ljudima da uđu u kazalište, na što je morala reagirati i policija te rastjerivati prosvjednike. Prosvjednici su uzvikivali: ‘To je svetogrđe’, te su bacali petarde i dimne bombe užasnuti što je ova predstava uopće dobila dozvolu prikazivati se na poljskom tlu. Na Frljićevu predstavu reagirao je i katolički institut Ordo iuris koji je ranije, odmah nakon premijere u veljači prijavio predstavu Vijeću Europe, a poljsko državno odvjetništvo također je pokrenulo istragu o toj predstavi. Katolički institut pozvao je  Poljake da masovno podnose kaznene prijave i tuže Teatar povšehni, redatelja i ansambl za vrijeđanje vjerskih osjećaja, za što im u Poljskoj prijeti zatvor, a ‘Ordo iuris’ će besplatno osigurati odvjetnike i platiti sudske troškove. Glasnogovornica vladajuće stranke Pravo i Pravda Beata Mazurek izjavila je: “Ta predstava je silovanje kulture i ne bi smjela biti financirana javnim novcem”. I poljski ministar kulture prepoznao je užas ove predstave i  sramote koja dolazi iz Hrvatske, te nedavno poručio kako ne želi financirati Malta festival u poljskom gradu Poznanju s obzirom kako u jednom dijelu njegovog programa, Platforma Balkana, kao izbornik sudjeluje  Oliver Frljić. No, problem za koji ministar Glinski sada pokušava naći rješenje pojavio jer je  poljsko Ministarstvo kulture već odobrilo sredstva za taj festival za naredne tri godine, ali svejedno je odlučan u tome da Frljića ne želi plaćati-  “Naš ugovor sa festivalom Malta vrijedi tri godine ali ove godine ga neću potpisati ako izbornik ostane Oliver Frljić. Žao mi je, zato što je tema festivala Balkan, očekuje se da bude zanimljiv, ali bez tog gospodina”, izjavio je Gliński i dodao:  “Nažalost, kod nas svaka intervencija da se obrane domoljubni i vjerski osjećaji, poštovanje prema vrijednostima koje su važne za milijune ljudi, može biti prikazano kao napad na slobodu umjetnika, cenzura. Ali, bit ćemo dosljedni u ime vrijednosti koje su važne za naše društvo”. Spremnost Poljaka da izgone demonski nabrijanog Frljića iz svoje domovine je vrlo pohvaln a mi vas pozivamo na mirni prosvjedni skup protiv održavanja predstave Naše nasilje i Vaše nasilje, autora Olivera Frljića koja se treba održati u sklopu 27. Marulićevih dana dana 24. travnja 2017. u 17 sati na prostoru ispred splitskoga HNK, kako bi bar na taj način pokazali da nismo država jada kakvom nas Frljić pokušava prikazati u Europi i svijetu!  POZIV NA PROSVJED: Zaustavimo Ninu Obiljen i financiranje prikazivanje predstave hrvatskim novcem Hrvatska stranka prava Splitsko dalmatinske županije najoštrije osuđuje i samu najavu postavljanja kazališne predstave Olivera Frljića “Naše nasilje i Vaše nasilje” koja bi se navodno trebala uprizoriti 24. travnja 2017. godine u splitskom HNK-a na 27. Marulićevim danima. Duboko nas zabrinjava i vrijeđa da se jedna takva predstava našla na repertoaru Marulićevih dana, a još više da ju financira Ministarstvo kulture na čelu s Ninom Obuljen. Imajući u vidu da je javnosti poznato kakav je karakter te predstave, da ista duboko vrijeđa vjerske osjećaja svih kršćana i svih muslimana stava smo da i Ministrica kulture Obuljen i HNK Split i Oliver Frljić “vuku vraga za rep” i nepotrebno provociraju hrvatsku javnost. Budući je ovo postala javna stvar i da nepotrebno izazivaju reakcije nekih skupina kojima se neće svidjeti u kojem kontekstu se prikazuju useljenici arapskog podrijetla isti se se mogu odlučiti na reakcije negdje na hrvatskom Jadranu, što bi  moglo ugroziti   jedinu profitabilnu gospodarsku granu u Hrvatskoj  – turizam. Smatramo da je ova provokacija (jer Frljića ne smatramo ni redateljem ni umjetnikom već jugoprovokatorom) direktno usmjerena protiv svih pozitivnih vrijednosti koji su primjereni gradu Splitu i Republici Hrvatskoj.  Ova nacionalna sramota može završiti jedino ostavkom ministrice kulture Nine Obuljen, ostavkom intedanta HNK Split,  a  jugoprovokator Frljić može završiti u Travniku. Posljednji puta tražimo da se ova predstava skine s repertoara 27. Marulićevih dana, a svima odgovornima poručujemo da se ova predstava neće održati u gradu Splitu.     