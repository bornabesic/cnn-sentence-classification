Foto: FAH EUROPSKA komisija danas je odlučila da je odluka regulatornog tijela za audiovizualni sadržaj o tromjesečnoj obustavi reemitiranja švedskog televizijskog kanala „RTR Planeta“ na ruskom jeziku u skladu s pravom EU-a. Komisija je ocijenila mjere koje Litva je poduzela na temelju Direktive o audiovizualnim medijskim uslugama, kojom se dopušta privremena obustava primjene načela slobode pružanja audiovizualnih medijskih usluga u Europi zbog govora mržnje. Litva je dokazala da je u programima koji su se emitirali na kanalu „RTR Planeta“ došlo do očitog i ozbiljnog kršenja zabrane poticanja mržnje. Izjave emitirane u tim programima sadržavale su prijetnje okupacijom ili vojnim uništenjem više država, uključujući baltičke zemlje. Komisija je ocijenila poduzete mjere te odlučila da je privremena obustava emitiranja programa u Litvi razmjerna i opravdana. Kako bi osigurala bolju zaštitu od govora mržnje, Komisija je u svojem prijedlogu revizije Direktive o audiovizualnim medijskim uslugama od 25. svibnja 2016. proširila definiciju govora mržnje kao „poticanje na nasilje ili mržnju“ koje obuhvaća etničko podrijetlo, vjeroispovijest, invaliditet, dob ili seksualnu orijentaciju. Prijedlogom se predviđa i obveza platformi za razmjenu videosadržaja (npr. YouTubea) da zaštite građane od poticanja na nasilje ili mržnju.