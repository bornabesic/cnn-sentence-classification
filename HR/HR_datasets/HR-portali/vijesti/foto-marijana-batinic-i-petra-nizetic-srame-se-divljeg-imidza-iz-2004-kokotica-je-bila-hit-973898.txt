Foto: Instagram MARIJANA BATINIĆ i Petra Nižetić 2004. godine vodile su Splitski festival, a potonja se na Instagramu prisjetila tog "modnog debakla." Obje su tada, naime, bile plavuše te nosile duge ekstenzije, a Petra je priznala kako make up nije bio dovršen zbog treme. Blam ili Blam. Mora bit da nas je netko puno volio kad je ovaj imidž nazvao 'divljim'. Iako bi iz današnje perspektive više mogli dobiti epitet 'jeziv', znam da smo Marijana Batinić i ja bile jako ponosne na njega dok smo te davne 2004. vodile Splitski festival. Od treme se nisam uspjela ni našminkati do kraja, negdje na putu do bine sam izgubila pola haljine, ali je zato kokotica s ekstenzijama izdominirala. Sve oči su bile uprte u nju", napisala je Petra uz staru fotografiju te pitala svoje pratitelje koji je njima najgori outfit.   Fotografija je njihove pratitelje dobro nasmijala, a zanimljiv komentar ostavila je i Tatjana Jurić. "Znaš ono kad ti na starim fotkama svi osim tebe izgledaju normalno… Hvala ti, više nije tako! Ovo je diiiiivno!" Inače, kao voditeljski dvojac Marijana i Petra javnosti su poznate još od emisije "Po ure torture", a kao voditeljice rade više od 15 godina.