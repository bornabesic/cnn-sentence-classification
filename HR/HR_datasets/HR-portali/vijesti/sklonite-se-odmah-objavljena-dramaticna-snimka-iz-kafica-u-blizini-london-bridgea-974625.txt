Screenshot: YouTube  NA YOUTUBEU je objavljena dramatična snimka trenutka u kojem je londonska policija upala u kafić u blizini London Bridgea, na kojem se sinoć dogodio krvavi teroristički napad. >> KAMIONOM GAZILI LJUDE PA IH IZBOLI NOŽEVIMA U napadu u Londonu 6 mrtvih, ubijena trojica napadača  Snimka prikazuje policajce kako upadaju u kafić i uzvikuju "Sklonite se, odmah" te uspaničarene goste kafića kako se odmah bacaju na tlo.    Podsjetimo, u sinoćnjim napadima u Londonu ubijeno je najmanje šest osoba, dok ih je tridesetak prevezeno u pet lokalnih bolnica. Policija je jutros izvijestila i da je ubila trojicu napadača.  Do prvog je napada došlo na London Bridgeu. Taj napad dogodio se nešto poslije 22 sata po lokalnom vremenu u subotu navečer. Uskoro je cijelo područje zatvoreno.   Nešto kasnije policija je dobila dojavu da je došlo i do napada nožem kod Borough Marketa.