Foto: Getty Images / Guliver Image LUKA MODRIĆ osvojio je treći naslov europskog prvaka, sva tri s Realom. Hrvatski majstor ponovno je bio jedan od najboljih igrača u momčadi Zinedine Zidanea, koja je razbila Juventus s 4:1 u Cardiffu i stigla do rekordne 12. titule. Hrvatski veznjak dirigirao je igrom prvaka Španjolske i Europe, a sudjelovao je i kod trećeg gola, kada je sjajno ubacio na prvu vratnicu za Cristiana Ronalda, a Portugalac drugim golom na utakmica povisio na 3:1 i praktički bacio Juve na koljena. Maestralna predstava bivšeg igrača Dinama oduševila je niz legendi, a među njima i čuvenog Alana Shearera, koji mu se naklonio... "Modrić je bio nevjerojatan. Način na koji je upravljao tempom, naprijed, nazad, u obrani i napadu, bio je izvrstan. Oko njega se sve vrtjelo u Realu. Jednostavno, on je nosio svoju momčad naprijed. Dominirao je u polju i mogu reći da je to bila njegova fantastična utakmica", poručila je legenda Newcastlea.  Također, ako itko zna kako se zabijaju golovi onda je to Shearer, koji je tijekom karijere postigao 379 golova, te 260 u Premier league. Englez je pohvalio i Marija Mandžukića, koji je zabio jedini gol za Juventus i to kakav - jedan od najljepših u povijesti finala. "Bio je to prekrasan gol. Tehnika udarca bila je savršena i Keylor Navasa nije imao nikakve šansu zaustaviti sve to. Mandžukić se kockao i na kraju se to isplatilo. Zabio je doista savršen gol", zaključio je Shearer.