HRVATSKI fizičar i član predsjedništva stranke Pametno, Ivica Puljak, osvrnuo se na sinoćnju emisiju Otvoreno o obrazovnoj reformi.  >> Radikalni konzervativci napali Jokića u Otvorenom: "Oni su htjeli reći djeci u školi da Bog ne postoji"  >> FOTO Na prosvjedu za obrazovanje 20 tisuća ljudi: "Hrast je u školi dobar samo za parkete"  "Upravo odgledao reprizu Otvorenog. Gosti (po redu sjedenja): Boris Jokić, Sunčica Findak, Neven Budak, Slobodan Prosperov-Novak, Dijana Vican i Ivica Kostović. Nakon jutarnjeg optimizma uzrokovanog predavanjem u vrtiću, zatim dodatne doze tijekom šetnje s 20 000 ljudi od trga do kolodvora u Zagrebu (i osluškivanja ostalih prosvjeda po Hrvatskoj), ova emisija je uspjela sve to poništiti. Hrvatskim obrazovanjem su zavladali naki čudi i opasni ljudi.   To ne izgleda nimalo dobro.  Što nam je raditi? Mislim da trebamo djelovati na dva načina: 1) I dalje nastaviti sudjelovati u procesima obrazovanja, te širiti ideje o modernom društvu kroz osobne kontakte s nastavnicima i učenicima. Veliki dio stvari se može napraviti i mimo sustava, čak i usprkos sustavu.  2) Zalagati se za potpunu sekularizaciju društva, onako kako je to Francuska napravila 1905. godine. Ovo je vjerojatno najvažnija politička ideja koju bi trebalo provesti u Hrvatskoj i koja bi od naše zemlje veoma brzo napravila modernu europsku zemlju.  Je li ovo moguće? Mislim da je. Neće biti lako niti brzo, ali nam nema druge", napisao je Puljak, koji je i sam edukator i popularizator znanosti. Nedugo zatim, Puljak se odvojeno osvrnuo na Kostovićev nastup. "Nastup Akademika Kostovića sinoć u Otvorenom je još jedan dokaz o besmislenosti ovakve HAZU. Pogledajte ako niste. Zabranjeno ispod 18 godina", napisao je.