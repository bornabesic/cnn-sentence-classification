Prve međunarodne reakcije na sve izgledniju pobjedu Donalda Trumpa stigle su s francuske desnice. Predsjednica Nacionalne fronte Marine Le Pen čestitala je 'novom predsjedniku Sjedinjenih Država Donaldu Trampu i slobodnom narodu Amerike'. Najvažniji savjetnik Le Pen, Florian Philippot na Twitteru je objavio: 'Njihov svijet se ruši. Naš se gradi!' Philippot je time odgovorio na Twitter objavu francuskog veleposlanika u SAD-u Gerarda Arauda, koji je napisao: 'Nakon Brexita i ovih izbora, sve je moguće. Svijet se ruši pred našim očima.'