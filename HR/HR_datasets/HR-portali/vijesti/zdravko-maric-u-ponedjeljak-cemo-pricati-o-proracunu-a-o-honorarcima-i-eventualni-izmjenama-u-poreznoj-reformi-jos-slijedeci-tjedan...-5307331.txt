Vlada će u ponedjeljak na redovnoj sjednici razgovarati o smjernicama proračuna za 2017. godinu, izjavio je za Jutarnji list ministar financija Zdravko Marić nakon što je sudjelovao na investicijskom forumu Kongresa udruge poslodavaca u hotelijerstvu Hrvatske.  - Stavke proračuna još nisu definirane, a detaljnije o tome sve ce se moći doznati u ponedjeljak", izjavio je Marić. Na pitanje hoće li biti izmjena u poreznoj reformi zbog pobune honoraraca, Marić je samo kratko komentirao da će se "o tome još govoriti sljedeći tjedan".