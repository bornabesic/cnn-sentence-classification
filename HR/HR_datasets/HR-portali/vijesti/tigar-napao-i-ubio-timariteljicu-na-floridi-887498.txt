Foto: FAH TIMARITELJICA u zoološkom vrtu na Floridi umrla je u petak nakon što ju je napao tigar za kojeg se brinula, objavili su u subotu američki mediji.  Tigar je skočio na 38-godišnjakinju u kavezu zoološkog vrta u Palm Beachu, prenosi televizija WSVN.  Nitko od posjetitelja nije bio u opasnosti kada je malajski tigar napao Stacey Konwiser, rekao je glasnogovornik.  Lokalna policija morala je čekati da počne djelovati sredstvo za omamljivanje prije nego što su mogli priskočiti u pomoć ozlijeđenoj timariteljici.  U zoološkom vrtu ne znaju zašto je tigar, jedan od četiri koliko ih tamo živi, napao najiskusniju čuvaricu tih životinja koje su na popisu ugroženih vrsta.