Veljko Marić stigao je u Remetinec. U 16.15 ministar pravosuđa Orsat Miljenić potvrdio je novinarima da je Veljko Marić predan hrvatskoj policiji i da je na putu za Remetinec. – On se sada nalazi u Hrvatskoj, predan je hrvatskoj policiji – rekao je Miljenić. – Ovaj osjećaj, znajući da je moj suprug u Hrvatskoj, ne mogu ni opisati. Djeca su presretna, svi smo oduševljeni – rekla je Veljkova supruga Marijana Marić, s kojom smo razgovarali danas u poslijepodnevnim satima. Kuća joj je puna ljudi, otkriva, telefon neprekidno zvoni. Pitamo je li Veljkov povratak za nju iznenađenje. – Bilo je nekih naznaka, ali ništa konkretno, sve do maloprije. Sav trud se isplatio. Svjesna sam da ide u zatvor, ali u hrvatski zatvor i to nama neopisivo puno znači – kaže Marijana Marić zahvaljujući svima koji su na bilo koji način pomagali njezinoj obitelji. Supruga će posjetiti tek tijekom srijede jer je ocijenila da se danas ne bi uspjela vidjeti s njime ni nakratko. Osuđen na 12 godina Prizivni sud u Beogradu donio je rješenje prema kojemu se Mariću odobrava izručenje Hrvatskoj, što je Media servisu potvrdio njegov odvjetnik Đorđe Dozet. – Ne mogu vam potvrditi datum, ali vam mogu potvrditi da je Apelativni sud u Beogradu donio rješenje prema kojem će se to zaista i dogoditi. Danas ili ovih dana, ne mogu vam potvrditi – odgovorio je Dozet na upit Media Servisa. Podsjetimo, Veljko Marić osuđen je u Srbiji na 12 godina zatvora zbog ratnog zločina. U razgovoru nedavno objavljenom u Večernjem listu, Marić koji već gotovo pet godina leži u srpskim kaznionicama, kazao je kako želi da mu se omogući odsluženje kazne u Hrvatskoj. – Tim političkim igrama, tom prljavom vešu koji se pere preko mojih leđa, trebao bi konačno doći kraj. To je sramota. Umorio sam se govoreći da za taj zločin nisam kriv, sada je jedino važno da me premjeste na odsluženje kazne u Hrvatskoj. Što se tiče tog drugog postupka, želio bih da mi se omogući pravedno suđenje u Hrvatskoj pa, ako sam kriv, ležat ću u svojoj zemlji. Neka me hitno premjeste u domovinu, bit će lakše mojoj obitelji. Ovim tempom, kada odslužim kaznu, Srbi će me osuditi na još 12 godina za taj novi slučaj. A sve sam bolesniji: muči me kralježnica, lijeva noga mi se koči... Srbi čekaju samo da umrem – očajavao je Veljko Marić strahujući da će prije dočekati smrt nego pravdu. Pošteno suđenje – Sretna sam zbog toga što će Veljko Marić doći u Hrvatsku i imati pošteno suđenje, a sada očekujem da će sljedeći korak biti promjena spornog srpskog zakona koji ugrožava hrvatski suverenitet i koji predstavlja prijetnju za više od 300 drugih hrvatskih branitelja – komentirala je Marijana Petir, HSS-ova europarlamentarka koja se ponajviše zalagala za Veljka Marića u institucijama EU, a jedina ga je od hrvatskih političara posjetila u zatvoru u Sremskoj Mitrovici. [VELJKO MARIĆ] Sretna sam što će Veljko Marić doći u Hrvatsku i imati pošteno suđenje. Zahvaljujem svima koji su... >> Sud u Beogradu poslao mi je odbijenicu, ne daju mi u Hrvatsku >> 'Srbija ide toliko daleko da zabranjuje posjet humanitaraca Veljku Mariću' >> Veljka Marića srpske su vlasti otele i već ga 5 godina drže u zatvoru >> Najizglednije rješenje za Veljka Marića je razmjena zatvorenika 