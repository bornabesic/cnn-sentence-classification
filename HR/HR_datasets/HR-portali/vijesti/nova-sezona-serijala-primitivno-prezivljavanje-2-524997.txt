Kako bi uspio, oslonit će se na drevne tehnike domorodaca koji u tim sredinama žive već tisućama godina. Njegova misija je preživjti izazove koje mu nameće moćna sila prirode. Ovo je „Primitivno preživljavanje 2“ – nova sezona serijala koji pomiče ljudske granice izdržljivosti.  „Oduvijek su me privlačile divljina i ljepota prirode. Kao dijete, mislio sam kako ću kada odrastem biti biolog i vrijeme provoditi u prašumama i na ostalim nepreglednim terenima. Međutim, ova prilika koju mi je ponudio National Geographic, omogućila mi je da živim svoj posao iz snova“, izjavio je Hazen, koji će u novom serijalu „Primitivno preživljavanje 2“ pokazati sve potrebne vještine za preživljavanje u najekstermnijim uvjetima. Serijal sa prikazivanjem kreće 18. svibnja u 22:00 h na National Geographic-u.  U avanturama koje će ga odvesti na suhi pijesak australske pustinje, olujno more Zapadnog Pacifika te u smrznuta i ogoljena prostranstva sjeveroistočne Kanade, Hazena će okolina iskušati do krajnjih granica i on će odgovoriti na ubojito pitanje – kako netko uopće može ovdje preživjeti? 