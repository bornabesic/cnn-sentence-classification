Foto: Zeljko Lukunic/PIXSELL DANAS je na groblju Markovo polje održan sprovod ubijene Kristine Krupljan.   Podsjetimo, Kristina Krupljan je ubijena u noći s 22. na 23. veljače. Osumnjičeni i privedeni za njeno ubojstvo je David Komšić. Ubio ju je nožem.  Komšić je inače otprije poznat policiji. Imao je zabranu prilaska Kristini od 2015., a ovo je već četvrti napad na Kristinu, koji je ovaj put završio kobno.  Sudac istrage zagrebačkog Županijskog suda odredio mu je jednomjesečni istražni zatvor.  >> DOZNAJEMO Ubojica je imao zabranu prilaska Kristini od 2015.: "Triput ju je napao, četvrti put ubio"  >> OVO JE OSUMNJIČENI ZA UBOJSTVO KRISTINE Sin je poznatog ugostitelja, pregazio je oca osmero djece  >> Ubijena Kristina bila je trudna Obitelj Komšić porijeklom je iz Kiseljaka, odakle se prije šest godina preselila u Zagreb, gdje je David lani vozilom usmrtio 72-godišnjeg umirovljenog hrvatskog branitelja i oca petero djece. Mještani se prisjećaju kako je obitelj prije rata doživjela više tragedija te su u nekoliko navrata punili redove crne kronike.  "Davidova majka Olivera dolazi iz imućne obitelji. Otac joj se obogatio vodeći benzinsku postaju u Kiseljaku. Riječ je o jako ugodnoj ženi. Davidov otac Ivo držao je kafić u Zagrebu, a sada se bavi nekretninama i hotelijerstvom. Njegova obitelj u prošlosti je doživjela velik šok.   Naime, Ivin otac je prije rata ubio dva čovjeka i zbog toga ležao u zatvoru. I Ivina sestra, Davidova tetka, pod još nejasnim okolnostima nakon rata u svom domu usmrtila je susjeda", pričaju mještani Kiseljaka za pogled.ba. S vremenom je pobjegla u Hrvatsku, prepričavaju mještani koji ne znaju je li ikada odgovorala za ovo ubojstvo.