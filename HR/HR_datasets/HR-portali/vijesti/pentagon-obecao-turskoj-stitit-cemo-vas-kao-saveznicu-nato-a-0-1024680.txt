U četvrtak, 11. svibnja, u Londonu su se susreli američki ministar obrane James Mattis i turski premijer Binali Yildirim Tijekom razgovora šef Pentagona je potvrdio privrženost američke administracije zaštiti Turske kao saveznice u NATO-u. O tome je izvjestio panarapski medij Al Arabiya. Razgovor dvojice dužnosnika trajao je oko pola sata, a radilo se o prvom kontaktu dviju strana na tako visokoj razini nakon jučerašnje odluke predsjednika Donalda Trumpa, o novoj isporuci američkog oružja postrojbama sirijskih Kurda. Podsjećamo, na tu odluku američkog državnog vrha jučer je odmah oštro reagirala službena Ankara. Turski predsjednik R.T. Erdogan pozvao je američku stranu na brzo preispitivanje donešene odluke o naoružavanju kurdskih postrojbi YPG, koje Turska smatra terorističkom organizacijom i produženom rukom zabranjene Radničke stranke Kurdistana. Original možete pronaći na geopolitika.news 