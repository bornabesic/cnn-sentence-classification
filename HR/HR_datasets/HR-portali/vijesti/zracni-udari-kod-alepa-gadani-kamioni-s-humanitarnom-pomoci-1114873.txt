Sirijski ili ruski borbeni zrakoplovi bombardirali su danas kamione s humanitarnom pomoći u blizini Alepa, nakon što je sirijska vojska objavila da je završen prekid vatre, objavio je Sirijski opservatorij za ljudska prava. On kaže da su kamioni obavljali rutinsku dostavu pomoći u organizaciji jedne međunarodne organizacije u području zapadno od Alepa a pogođeni su u blizini grada Urm al-Kubra. Sirijska vojska nije odmah bila dostupna za komentar. Lokalni stanovnici kazali su za Reuters da su kamioni pogođeni s pet projektila dok su stajali parkirani u centru koji pripada Sirijskom crvenom polumjesecu u Urm al-Kubri. Direktor centra i još nekoliko osoba je ranjeno. UN je ranije u ponedjeljak objavio da bi pomoć za oko 78.000 ljudi trebala uskoro biti isporučena Urm al-Kubri. >> Sirija: Dosad više od 300.000 mrtvih, od toga 15.000 djece >> IS srušio sirijski borbeni zrakoplov - Amaq 