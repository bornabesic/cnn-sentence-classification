Oko 15.000 ljudi okupilo se na drugom 'Hodu za život' u Zagrebu, koji se ove godine održao pod sloganom 'Za život, obitelj i Hrvatsku', a posvećen je i nerođenoj djeci sa sindromom Down. Na nekoliko mjesta duž Ilice povorku su dočekale skupine žena s transparentima, a nedaleko od Trga 'Hod za život' bio je primoran i stati. Naime, 14 aktivistica i dvojica njihovih kolega sjeli su ispred povorke koja im je dolazila ususret. Policija je odmah reagirala te je ukupno 16 ljudi privela, od kojih su neki i nošeni do marice. Nakon prekršajne obrade, koja je potrajala nekoliko sati, 16 ljudi zaradilo je optužne prijedloge zbog kršenja Zakona o sigurnosti prometa na cestama, odnosno jer su prekršili čl.124, koji se odnosi na kretanje pješaka. Svi privedeni na kraju su i pušteni, a prekršaj će svakome od njih izbiti iz džepa 300 kuna, koliko predviđa zakon. Inače, riječ je o aktivistima raznih feminističkih udruga, među kojima su bile i Sanja Juras iz Kontre te Sanja Sarnavka. Na Trgu su, čim je došla povorka, s prvog kata jedne od zgrada spustili plahtu s natpisom 'Crkva i država u ratu protiv žena'. Organizatori 'Hoda za život' pohvalili su se kako su u Zagrebu okupili više od 20.000 ljudi, a u Splitu čak 15.000. Hod za život Hod za život   Čak 500 volontera sudjelovalo je u 'Hodu', a glavni transparent im je bio 'Za temeljno ljudsko pravo - život'. Hod za život Hod za život Hod za život