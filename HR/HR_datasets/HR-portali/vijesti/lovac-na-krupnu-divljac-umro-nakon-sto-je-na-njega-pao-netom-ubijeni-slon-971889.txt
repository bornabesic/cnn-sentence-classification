THEUNIS Botha, 51-godišnji lovac na krupnu divljač, vodio je lov s klijentima. U jednom trenutku su se ovaj vikend našli usred uzgojnog stada slonova u rezervatu u blizini nacionalnog parka Hwange u Zimbabveu, piše USA Today. Slonovi su, do tada zabavljeni jedni drugima, nasrnuli na lovce koji su zapucali u stado. Jedan od slonova je surlom uhvatio Botha i podigao ga u zrak. Lovci su zapucali na slona, no slon se srušio i pao preko njega. Both je od zadobijenih ozljeda preminuo. Obiteljski čovjek s petero djece Theunis Both je obiteljski čovjek s petero djece. Vodio je safarije za svoju tvrtku Theunis Botha Big Game. Prema njegovoj web stranici, usavršio je lov na leoparde i lavove, a u safari vodi i pse. Također, predvodio je i europske skupine lovaca u južnoj Africi. Često je putovao u SAD kako bi izgradio poslovanje s bogatim Amerikancima koji su bili zainteresirani za lov na veliku divljač.