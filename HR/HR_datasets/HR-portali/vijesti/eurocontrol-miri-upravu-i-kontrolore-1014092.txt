Zbog problema s kašnjenjem u hrvatskom zračnom prostoru, koje u zadnjih mjesec dana iznosi čak 96.000 minuta, odnosno dvije minute po letu, Hrvatsku kontrolu zračne plovidbe u utorak je posjetio direktor za upravljanje mrežom Eurocontrola Joe Sultana. U HKZP-u kažu da je Sultana došao na poziv direktora Dragana Bilaća te da je, osim s direktorom, razgovarao i s predstavnicima Hrvatskog strukovnog sindikata kontrolora letenja. Cilj tih razgovora bio je, navode, dogovor sindikata i uprave u vezi s angažmanom za ovu ljetnu sezonu, kao i za sljedeće dvije sezone. Sultana je pokušao pomiriti upravu i kontrolore koji se nikako ne mogu dogovoriti o novom kolektivnom ugovoru. U HKZP-u kažu da je u tim razgovorima prepoznata važnost angažmana svih, od uprave do zaposlenika i sindikata, kako bi se u ovoj sezoni osigurala dovoljno visoka kvaliteta usluga njihovim korisnicima, prije svega zrakoplovnim kompanijama. >>Ovom se rutom kretao srušeni malezijski zrakoplov >>Od 8 ujutro nebo nad Europom u tri zone, dvije otvorene za letenje