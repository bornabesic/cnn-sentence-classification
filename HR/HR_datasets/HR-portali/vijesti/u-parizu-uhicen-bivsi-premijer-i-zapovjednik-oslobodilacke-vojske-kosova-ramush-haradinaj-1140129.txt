Bivši kosovski premijer Ramush Haradinaj uhićen je u srijedu u zračnoj luci Basel-Mulhouse na istoku Francuske, na temelju međunarodnog uhidbenog naloga koji je izdala Srbija zbog ratnih zločina tijekom sukoba na Kosovu između 1998. i 1999., doznaje se od izvora bliskih istrazi. Haradinaj je uhićen pri dolasku zrakoplovom iz Prištine i predan je francuskom pravosuđu dok se proučava zahtjev za izručenjem srpskih vlasti, dodali su isti izvori. Bivši zapovjednik kosovske gerile UCK, Haradinaj je u prosincu 2004. izabran za premijera Kosova. Nakon 100 dana je dao ostavku kako bi odgovarao za ratne zločine Međunarodnom kaznenom sudu za bivšu Jugoslaviju (ICTY). Najviši kosovski dužnosnik protiv kojeg je ICTY vodio proces, oslobođen je 2008. nakon što mu je suđeno po 37 optužnica i zatim je ponovo oslobođen na prizivnom sudu 2012. Srpske vlasti mu žele suditi i izdale su međunarodni uhidbeni nalog na temelju kojeg je nakratko uhićen u lipnju 2015. kada je prolazio kroz Sloveniju. Tijekom sukoba sa srpskim snagama njegova jedinici Crni orlovi kontrolirala je graničnu regiju s Albanijom. Beograd optužuje njegovu skupinu da je mučila i ubila više desetaka srpkih civila čija su tijela otkrivena blizu jezera Radonjić u regiji  Dečani, na sjeveru Kosova. >> Patrijarh Irinej pozvao na život u bratskoj ljubavi i poručio: 'Dok je Srba, bit će i Kosova! Tu je naša Golgota i naš Jeruzalem' 