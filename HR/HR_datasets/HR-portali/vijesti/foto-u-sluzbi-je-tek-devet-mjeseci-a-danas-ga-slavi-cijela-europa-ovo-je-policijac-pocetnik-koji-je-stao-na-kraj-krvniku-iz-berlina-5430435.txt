Policajac heroj, koji je u Milanu ubio napadača iz Berlina, novak je koji se prije samo devet mjeseci pridružio talijanskim karabinjerima. Luca Scata (29) ispalio je metak u Anisa Amrija, koji je u ponedjeljak na božićnom sajmu u Berlinu kamionom pokosio 12 ljudi i ozlijedio 48, nakon što je traženi terorist iz Tunisa uzviknuo 'Alahu akbar!' i ranio u rame njegovog kolegu Christiana Movia (36). Scataov Facebook profil od jutra je zatrpan komentarima njegovih sugrađana koji slave njegovu hrabrost, a na Facebooku je otvorena i njegova fan stranica.   Policajca, koji je još uvijek na probnom roku,  imenovao je na tiskovnoj konferenciji talijanski ministar unutarnjih poslova Marco Minniti.   Talijanska policija je objavila i fotografiju ranjenog policajca koja prikazuje kako se oporavlja u bolnici. Movio nije teško ranjen, leži na krevetu i telefonira, vidi se na fotografiji. Milanska policija kasnije je izvijestila kako je Christian Movio operiran, javlja AP. Rana je bila površna i Movio se osjeća dobro. Ministar unutarnjih poslova Marco Minetti zahvalio im se i rekao da zahvaljujući njima Talijani mogu imati bezbrižne blagdane. - Tijekom rutinske kontrole zaustavili su muškarca koji im se učinio sumnjivim. On je neoklijevajući iz ruskaka izvadio pištolj i upucao policajca koji ga je zatražio dokumente. Muškarac je ubijen i istraga je pokazala kako se bez sumnje radi o Anisu Amriju, osumnjičenim za teroristički napad u Berlinu. Bio je najtraženiji čovjek u Europi, a oni su ga odmah identificirali i neutralizirali. To znači da naše sigurnosne službe dobro rade. Ova dvojica nevjerojatnih, iznimno mladih muškaraca, jednostavno radeći svoj posao, učinili su iznimnu stvar za nas - kazao je Minniti hvaleći talijansku policiju koja je zaustavila napadača nakon što je prošao Njemačku i Francusku bez da ga je itko primijetio.   Minneti se posebno zahvalio ranjenom policajcu.- Želim mu brzi oporavak, ovih dana ću ga osobno posjetiti i zagrliti - rekao je ministar.