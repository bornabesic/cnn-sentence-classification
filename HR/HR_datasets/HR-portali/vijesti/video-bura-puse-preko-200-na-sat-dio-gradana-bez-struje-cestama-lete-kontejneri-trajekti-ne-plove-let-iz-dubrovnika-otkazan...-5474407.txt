DHMZ je izdao crveni, najveći stupanj upozorenja gotovo za cijelu obalu, a tiče se vjetra i ekstremno niskih temperatura zraka. Zbog jake bure u petak su u prekidu sve katamaranske linije koje povezuju Split sa otocima, a u prekidu su i trajektne linije Split-Vis, Makarska-Sumartin (Brač), Drvenik-Sućuraj (Hvar) te Drvenik Veliki-Drvenik Mali (Trogir), doznaje se u petak od Ante Mrvice, koordinatora Jadrolinijinog splitskog plovnog područja. Zatvori Slika 1/40 Objavljeno: 06.01.2017. Jure Mišković / CROPIX Objavljeno: 06.01.2017. Nikša Duper / CROPIX Objavljeno: 06.01.2017. Luka Gerlanc / CROPIX Objavljeno: 06.01.2017. Mario Todorić / CROPIX Objavljeno: 06.01.2017. Mario Todorić / CROPIX Objavljeno: 06.01.2017. Nikša Stipaničev / CROPIX Objavljeno: 06.01.2017. Nikša Stipaničev / CROPIX Objavljeno: 06.01.2017. Goran Sebelić / CROPIX Objavljeno: 06.01.2017. Jure Mišković / CROPIX Objavljeno: 06.01.2017. Jure Mišković / CROPIX Objavljeno: 06.01.2017. Nikola Vilić / Cropix Objavljeno: 06.01.2017. Nikola Vilić / Cropix Objavljeno: 06.01.2017. Nikola Vilić / Cropix Objavljeno: 06.01.2017. Nikola Vilić / Cropix Objavljeno: 06.01.2017. Nikola Vilić / Cropix Objavljeno: 06.01.2017. Željko Hajdinjak / CROPIX Objavljeno: 06.01.2017. Joško Ponos / CROPIX Objavljeno: 06.01.2017. Joško Ponos / CROPIX Objavljeno: 06.01.2017. Joško Ponos / CROPIX Objavljeno: 06.01.2017. Joško Ponos / CROPIX Objavljeno: 06.01.2017. Nikola Vilić / Cropix Objavljeno: 06.01.2017. Nikola Vilić / Cropix Objavljeno: 06.01.2017. Goran Mehkek / CROPIX Objavljeno: 06.01.2017. Goran Mehkek / CROPIX Objavljeno: 06.01.2017. Mario Todorić / CROPIX Objavljeno: 06.01.2017. Vojko Bašić / CROPIX Objavljeno: 06.01.2017. Vojko Bašić / CROPIX Objavljeno: 06.01.2017. Vojko Bašić / CROPIX Objavljeno: 06.01.2017. Vojko Bašić / CROPIX Objavljeno: 06.01.2017. Jure Mišković / CROPIX Objavljeno: 06.01.2017. Jure Mišković / CROPIX Objavljeno: 06.01.2017. Jure Mišković / CROPIX Objavljeno: 06.01.2017. Jure Mišković / CROPIX Objavljeno: 06.01.2017. Jure Mišković / CROPIX Objavljeno: 06.01.2017. Jure Mišković / CROPIX Objavljeno: 06.01.2017. Jure Mišković / CROPIX Objavljeno: 06.01.2017. Jure Mišković / CROPIX Objavljeno: 06.01.2017. Jure Mišković / CROPIX Objavljeno: 06.01.2017. Jure Mišković / CROPIX Objavljeno: 06.01.2017. Nikša Stipaničev / CROPIX Na otvorenom moru puše jaka bura koja dostiže brzinu oko 130 kilometara na sat, a povremeno se pojavljuju i valovi visine iznad tri metra, rekao je Mrvica.  Tijekom noći s četvrtka na petak i u ranim jutarnjim satima na više mjesta u Splitu vjetar je prevrtao kontejnere i nanosio ih na prometnice, a na nekoliko su mjesta odlomljene grane s drveća padale na tlo. HRT javlja kako najžešće puše u Jesenicama i Dubrovniku te na Paškome mostu gdje je izmjeren udar od 218 kilometara na sat. CROPIX   Na cesti između Obrovca i Kruševa udar bure okrenuo je kamion zagrebačkih registarskih oznaka. U nesreći nitko nije ozlijeđen, a vatrogasci su po županiji imali više intervencija, piše Zadarski.hr. Bura je iščupala i anemometar na postaji Prevlaka, javlja Crometeo. Nakon što je isti dojavio višesatni orkanski prosjek (oko 120km/h) prestao je slati podatke. Jedan član Crometea otišao je provjeriti što se dogodilo i otrkio zašto padataka o vjetru više nema.   Zima je u petak u Lici pokazala svoju oštrinu, a uz snježni pokrivač u visini od 15 centimetara u Gospiću do 30 cm na Sjevernom Velebitu, osjećaj hladnoće povećava jaka bura koja u Podgorju puše brzinom većom od 150 kilometara na sat. CROPIX   Na Zavižanu su snježni smetovi mjestimice viši od jednog metra, a meteorolog Ante Vukušić podsjeća da ovaj hladni val nije još dosegnuo oštrinu zime zabilježenu u studenome 2005. godine, kada je visina snijega na Zavižanu mjestimice bila i viša od tri metra.  U gospićkoj Službi 112 doznaje se da u posljednja 24 sata na području Ličko-senjske županije nije zabilježen ni jedan slučaj smrzavanja ili sličnih posljedica hladnoće. Jaki udari bure u Novigradu su potopili osam brodova, također je po obali i kućama nanesen debeli sloj soli. Jure Mišković / CROPIX    Ekipe državne službe za zaštitu i spašavanje, Crvenog križa i volontera obilaze staračka domaćinstva u udaljenijim selima, donoseći im potrebite namirnice i ogrijevno drvo. Jure Mišković / CROPIX    Jaki vjetar je u noći s četvrtka na petak oštetio dalekovod na području splitske četvrti Kile, gdje je bez struje ostalo oko 200 domaćinstava, te na području naselja Korešnica u Žrnovnici istočno od Splita, gdje je bez struje ostalo oko 300 domaćinstava, doznaje se u Elektrodalmaciji, čiji su radnici u petak na terenu i uklanjaju ove kvarove na dalekovodu. Trajekt Žigljen - Prizna jučer poslijepodne  Bura se ne smiruje ni na Makarskom primorju, gdje puše brzinom od 90-ak, a na udare orkanskom brzinom i do 150 kilometara na sat, pa je i  dalje u prekidu trajektni promet na liniji Sumartin-Makarska, a ne plovi ni trajekt na liniji Drvenik-Sućuraj na otoku Hvaru. CROPIX    Na Biokovu, na najvišem vrhu Svetom Juri temperatura se spustila na minus 17,6 Celzijevih stupnjeva, a u Makarskoj je jutros zabilježeno minus 2 stupnja Celzijusa. Vozačima koji se kreću državnom cestom D8 preporuča se opreznija vožnja kod svetišta Vepric nedaleko Makarske, kod Baškog Polja te na prijevoju Dupci nedaleko Brela, zbog mogućih jačih bočnih udara vjetra.   Olujna bura koju je donijela ciklona Luce i u petak stvara probleme u zračnom, cestovnom i pomorskom prometu i na širem dubrovačkom području.    Jutarnji let iz Zračne luke Dubrovnik za Zagreb je otkazan, dok su popodnevni i večernji dolasci i odlasci ovisni o razvoju vremenskih neprilika.  Prema informacijama na stranicama HAK-a, za sav promet zatvoren je most dr. Franja Tuđmana, a kako su odgovorili iz Lučke kapetanije Dubrovnik, brod Postira koji povezuje Elafitsko otočje s Dubrovnikom jutros nije isplovio s otoka Šipana.  Prema najavama meteorologa, na jugu Hrvatske tijekom dana neće biti padalina, ali je najavljena olujna i orkanska bura s udarima do maksimalnih 165 kilometara na sat.  Vozačima se savjetuje oprez zbog mogućeg smrzavanja mokrih kolnika. Za sav promet zatvorena A1 između Sv. Roka i Posedarja  Zbog jake bure za sav je promet zatvorena autocesta A1 između čvorova Sveti Rok i Posedarje, a obilazak za osobna vozila i autobuse je državnim cestama preko Gračaca, Obrovca i Karina-DC50 i DC27, izvijestio je u petak Hrvatski autoklub (HAK). Za sav promet zatvoreni su i državna cesta DC1 Gračac-Knin, most dr. Franja Tuđmana u Dubrovniku, Paški most, Jadranska magistrala (DC8) između Senja i Svete Marije Magdalene te državne ceste DC54 Maslenica-Zaton Obrovački i DC218 Dobroselo-Mazin-Bruvno, kao i ŽC5203 Brotnja-Srb-Sučević.   Samo za osobna vozila otvorena je autocesta A6 Rijeka-Zagreb, između čvorova Kikovica i Delnice u oba smjera (obilazak za ostala vozila je državnom cestom DC3 kroz Gorski kotar). Na brzoj cesti Solin-Klis (DC1) te na Jadranskoj magistrali (DC8) između Bakra i Senja zabrana je prometa za autobuse na kat, vozila s kamp-prikolicama i motocikle (I. skupina vozila). Jak vjetar usporava promet i na autocesti A1 između tunela Mala Kapela i čvora Perušić te čvorova Bisko i Karamatići. Zimski su uvjeti na većini državnih cesta u Lici, podno Velebita i na krajnjem jugu puše jaka do olujna bura, povremeno sa orkanskim udarima. Zbog niskih temperatura moguća je poledica, posebice na mostovima i nadvožnjacima,a pa iz HAK-a savjetuju vozačima da prilagode brzinu i način vožnje uvjetima na cestama, te da na put ne kreću bez zimske opreme. Zimski su uvjeti, zabrana je prometa za kamione s prikolicama i tegljače s poluprikolicama dok ostala vozila moraju imati zimsku opremu, na cestama u Lici i Zadarskoj županiji - DC1 Vaganac-Udbina, DC25 Korenica-Gospić-Karlobag, DC27 Gračac-Zaton Obrovački, DC42 u mjestu Poljanak (g.ž.KA - g.ž.LS), DC50 Gračac (g.ž.LS) - Gračac (D27) i dionica Žuta Lokva-Špilnik-Lički Osik-Gospić-Štikada, DC52 Špilnik-Korenica, DC217 Ličko Petrovo Selo-GP Ličko Petrovo Selo, DC429 Selište Drežničko-Prijeboj, DC522 čvor Udbina-čvor Gornja Ploča, ŽC5169 Bjelopolje-Donji Lapac, ŽC5199 Šušanj-Štirovača, sve lokalne i županijske ceste ceste na području Ličko-senjske županije. Zabrana prometa za teretna motorna vozilima najveće dopuštene mase iznad 7,5 tona je na važnijim državnim cestama u priobalju u petak od 14 do 23 sata i nedjelju od 12 do 23 sata. Zabrana se odnosi na državne ceste: DC8 (Jadranska magistrala), DC9 (Metković-Opuzen), DC21 (Kaštel-Kanfanar), DC66 (Pula-Labin-Opatija), DC23 (Žuta Lokva-Senj), ali na autocestama i na državnoj cesti DC1, zabrana ne vrijedi. Pojačan je promet osobnih vozila na izlasku u Bregani (čeka se oko 40-50 minuta), na ulasku na graničnom prijelazu Stara Gradiška, Karasovići, dok na ostalim graničnim prijelazima nema dužih čekanja.  U prekidu su katamaranske linije: Mali Lošinj-Rijeka, Novalja-Rab-Rijeka, Zadar-Rivanj-Sestrunj-Zverinac-Božava-Brbinj, Zadar-Silba-Olib-Premuda, Ubli-Vela Luka-Split, Korčula-Hvar-Split, Jelsa-Bol-Split i Vis-Split; trajektne linije: Stinica-Mišnjak, Prizna-Žigljen, Vis-Split, Drvenik Veli-Drvenik Mali -Seget Donji -Trogir, Split-Rogač, Sumartin-Makarska, Drvenik-Sućuraj, Šibenik-Kaprije-Žirje, Sobra- Prapratno, te brodske linije: Zadar-Preko i Mali Lošinj-Susak-Unije, Dubrovnik- Koločep-Lopud-Suđurađ.