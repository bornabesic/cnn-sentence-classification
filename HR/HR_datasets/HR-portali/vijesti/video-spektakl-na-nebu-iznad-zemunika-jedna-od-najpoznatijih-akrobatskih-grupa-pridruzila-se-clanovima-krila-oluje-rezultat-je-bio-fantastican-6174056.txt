Akrobatska grupa RAF (Royal Air Force) "Red Arrows" iz Ujedinjene Kraljevine Velike Britanije i Sjeverne Irske sletjela je s 11 britanskih aviona BAE HAWK T-1 u petak, 2. lipnja 2017. u posjet akrobatskoj grupi Hrvatskog ratnog zrakoplovstva i protuzračne obrane (HRZ I PZO) “Krila Oluje” u vojarnu “Pukovnik Mirko Vukušić” u Zemuniku. Članove akrobatske grupe iz Ujedinjene Kraljevine dočekali su i pozdravili veleposlanik UK Andrew Stuart Dalgleish, pomoćnik ministra obrane Petar Mihatov, britanski vojni izaslanik u RH  pukovnik John Anthony Carswell Kelly, načelnik stožera 93. zrakoplovne baze pukovnik Mario Pleša te piloti i vođa “Krila Oluje” satnik Darko Belančić, zajedno sa savjetnikom grupe pukovnikom Damirom Barišićem.Prilikom dolaska u bazu Zemunik "Red Arrows" su izveli pozdravni prelet sa ispuštanjem dima, nakon čega je uslijedio susret i razgovori članova "Red Arrows" i "Krila Oluje". Luka Gerlanc / CROPIX U svom sastavu eskadrila „Red Arrows“ ima oko 120 pripadnika, a nastupe izvodi devet pilota koji lete na britanskom avionu BAE HAWK T-1.Britanski veleposlanik Andrew Stuart Dalgleish izrazio je zadovoljstvo posjetom britanske akrobatske grupe, koji je rezultat međusobne suradnje i prijateljstva dvaju nacionalnih akrobatskih grupa, kao i partnerstva ministarstava obrane Republike Hrvatske i Velike Britanije. - Do sada smo s Oružanim snagama RH ostvarili suradnju na području kopnene vojske i mornarice, a sada smo tu suradnju proširili i na zrakoplovstvo. Želimo i dalje intezivirati suradnju i ovo je odličan primjer i partnerskog odnosa naših zemalja - istaknuo je Andrew Stuart Dalgleish. Luka Gerlanc / CROPIX   Vođa akrobatske grupe "Red Arrows" bojnik David Montenegro iznio je zadovoljstvo što su članovi “Red Arrows“ danas u Zemuniku te naglasio je kako su “Krila Oluje” odličan tim. "Elementi koje izvode “Krila Oluje” su iznimno zahtjevni zbog čega imaju naše dodatno poštovanje. Želja nam organizirati zajedničke aktivnosti naših akrobatskih grupa prilikom naših odlazaka ili povrataka s Cipra gdje uvježbavamo naš letački program", rekao je bojnik Montenegro. Luka Gerlanc / CROPIX Vođa "Krila Oluje" satnik Darko Belančić, istaknuo je kako danas prije svega uživaju u domaćinstvu jedne od najpoznatijih svjetskih akrobatskih grupa. "Prilikom našeg zadnjeg susreta prošle godine na "Royal International Air Tattoo", kada su "Krila Oluje" osvojila nagradu za sveukupno najbolji nastup na tom najprestižnijem svjetskom vojnom aeromitingu inicirana je ideja o mogućoj posjeti "Red Arrows"-a Zadru. Kroz razgovore koje smo vodili sa timom "Red Arrows" izražena je obostrana želja da današnji posjet i susreti postanu tradicija”, rekao je satnik Belančić. Luka Gerlanc / CROPIX Britanska akrobatska grupa RAF "Red Arrows" osnovana je 1965. godine i do sada je u svojih 52 službene sezone nastupila više od 4800 puta u 57 zemalja svijeta Rekordni broj nastupa ostvarili su 1995. godine, čak 136 nastupa u jednoj godini. Puni program nastupa sadrži oko 25 manevara i traje oko 25 minuta. "Red Arrows" su prepoznatljivi po svojim dinamičnim i atraktivnim manevrima popraćenima bojama zastave UK.        "Krila Oluje" i "Red Arrows" prvi zajednički nastup na međunarodnom aeromitingu imali su prigodom obilježavanja 50-obljetnice "Frecce Tricolori", 2010. godine u Italiji, a zadnji susret bio je prošle godine na "Royal International Air Tattoo" u bazi RAF Fairford. Luka Gerlanc / CROPIX