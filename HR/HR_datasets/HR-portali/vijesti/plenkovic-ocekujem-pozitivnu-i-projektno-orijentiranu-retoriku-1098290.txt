Očekujem da u procesu priprema za predstojeće parlamentarne izbore iznađemo novu snagu, energiju, elan i kvalitetan program te vjerodostojnom politikom i ljudima povratimo povjerenje svojih birača – rekao je jedini kandidat za predsjednika HDZ-a i zastupnik u Europskom parlamentu Andrej Plenković u Požegi, gdje je zajedno s ministrom regionalnog razvoja i fondova EU Tomislavom Tolušićem te gradonačelnikom Vedranom Neferovićem otvorio nove gradske bazene. On je istaknuo kako u predizbornoj kampanji očekuje ambicioznu, pozitivnu i projektno orijentiranu retoriku, dodavši kako mu je žao što su napori koje je uložila aktualna vlada, osobito HDZ-ovi ministri, ostali u sjeni drugih političkih oblaka koji su bili u fokusu medija. Sebi, vozaču i županu, Plenković je kupio ulaznicu za bazen, odgovorivši na novinarsko pitanje kako on sve svoje plaća sam. Gradski bazeni renovirani su prvi put nakon 63 godine. Radovi su vrijedni 13 milijuna kuna, a financirani su iz kredita Grada. >>'Predsjedništvo će morati znati sve o prihodima i rashodima stranke' 