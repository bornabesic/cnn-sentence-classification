– Negdje pri kraju masaže osjetila sam kako me nešto dodirnulo u predjelu stražnjice. Osjetila sam da to nije dodir ruke i odmah mi je kroz glavu prošlo da je to možda njegov spolni organ, na što sam se okrenula i vidjela njegovo spolovilo koje je bilo izvan hlača i u erekciji. U tom trenutku ležala sam na stolu obučena samo u gaćice, a od šoka sam odskočila sa stola i “odletjela” na drugu stranu sobe gdje su se nalazile moje stvari te sam se obukla. On je potom došao do mene i želio mi je još obrisati leđa, na što sam mu ja uzrujano rekla da ne treba, a on mi je kazao: “Oprosti, malo sam se zanio, neće se više ponoviti”. Nisam mu ništa odgovorila, nego sam samo izjurila iz stana – riječi su kojima je jedna od klijentica (30) opisala neugodno iskustvo koje je doživjela na masaži kod fizioterapeuta Victora A. (66) u njegovu salonu na zagrebačkoj Utrini. “Nema tu nikakve logike” Odmah nakon neugodnog događaja koji se dogodio u rujnu 2014. godine žena je otišla u policijsku postaju i prijavila ga, a nakon sudskog postupka na Općinskom kaznenom sudu u Zagrebu Victor A. u ožujku prošle godine bio je i uvjetno osuđen, ali je Županijski sud u Slavonskom Brodu ukinuo presudu zbog pogrešnog i nepotpuno utvrđenog činjeničnog stanja. Cijeli postupak vraćen je na zagrebački Općinski kazneni sud gdje je prošlog tjedna počelo ponovljeno suđenje. – Sve to za što me se tereti je neistinito, nema nikakve logike. Kao prvo, imam problema s potencijom i ne mogu ostvariti erekciju, jednom sam uzeo i dvije tablete Viagre, ali nije mi pomoglo. Osim toga, još od 2000. godine imam problema s bruhom koji se nalazi s desne strane ispod trbuha, vrlo blizu spolovila. To me ometa u radu pa nosim specijalni pojas, a povremeno moram stati u radu i izmasirati bruh, s čime su moje stranke upoznate – tvrdio je Victor A. u svojoj obrani. Prestala dolaziti na masaže Kako je iskazao, u četrdeset godina koliko se bavi masažom izmasirao je više od 20 tisuća žena, neke su mu nudile i spolni odnos, ali on je to odbijao zbog profesionalnog pristupa pa su mu iskazi njegove bivše klijentice apsurdni. – U petnaestak godina, koliko poznajem okrivljenog, kod njega sam na masaži bila stotinjak puta. Nikada nije bilo nikakvih problema, ali sam nekoliko puta doživjela da me neprimjereno dira po leđima ili se prisloni uz mene dok mu je spolovilo u erekciji pa sam nakon nekog vremena zbog tih neprimjerenih radnji prestala dolaziti na masaže – izjavila je jedna svjedokinja. >> Učiteljica pozvala 16-godišnjaka u stan svoga zaručnika i napravila kobnu pogrešku