Otrovno piće ubilo je 99 osoba u sirotinjskoj četvrti u Mumbaiju, a mnoge su osobe u kritičnom stanju nakon konzumacije tog pića, javlja CNN. Hospitalizirane su 43 osobe, većina njih je u kritičnom stanju, a za sve je krivo ilegalno piće poznato kao "moonshine" iz domaće proizvodnje. Policija je izvijestila kako su četiri muškarca i dvije žene optuženi za smrti, a tereti ih se za grupno ubojstvo, trovanje i poticanje na zločin. Osam lokalnih policajaca suspendirano je zbog nemara jer nisu na vrijeme spriječili tragediju, a sumnjivo piće poslano je na testiranje. >> Indija u kaosu: Val vrućine odnio više od 1500 života, topi se i asfalt!