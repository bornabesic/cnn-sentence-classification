Beogradska je policija u četvrtak uhitila 12 članova kriminalne organizacije, prenose srbijanski mediji. Uhićenje se odvilo u restoranu Durmitor, a kako prenosi B92, uhićeni su  članovi Škaljarskog kriminalnog klana zbog sumnje da su počinili kazneno djelo nedozvoljene proizvodnje, posjedovanja, nošenja i prometa oružja i eksplozivnog materijala. - Njih dvanaestorica samo što su sjeli, ni od kuda stvorila su se ispred restorana tri džipa specijalne jedinice. Odmah su došli do njih, pretresli ih i uhapsili - rekao je jedan od očevidaca za Blic. Škaljarski kriminalni klan iz Crne Gore povezuje se i s ubojstvima i trgovinom narkoticima u državama Srbije i Crne Gore, a i prilikom ovog uhićenja policija je zaplijenila oružje.