Foto: Wikipedia U GLAVNOM gradu Filipina rano ujutro su ranjeni i prestravljeni gosti pobjegli iz velikog turističkog kompleksa Resorts World, javljaju svjetski mediji. Turisti su na društvenim medijima objavili fotografije i snimke s mjesta događaja, na kojem su čuli pucnjeve i eksplozije. Manila Times javlja da je ranjeno najmanje 25 ljudi. Lokalni mediji su objavili da su se čule eksplozije u blizini hotela, koji se nalazi nasuprot gradskoj međunarodnoj zračnoj luci.  ISIS preuzeo odgovornost  Policija je na terenu i objavili su da ne znaju točan broj žrtava. Osoblje hotela je izjavilo da je maskirani napadač bio na drugom katu i počeo pucati po gostima u hotelu. Svjetski mediji javljaju da je ISIS preuzeo odgovornost za napad. Predsjednik Rodrigo Duterte je nedavno proglasio izvanredno stanje na otoku Minandao te upozorio da bi se terorizam mogao proširiti po cijeloj državi.