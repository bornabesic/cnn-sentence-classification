- Činilo se kao sasvim normalna stvar. Nitko se ne bi bolje od mene prilagodio na tu okolinu, kazala je Sheri Ray koja ima već šestogodišnje iskustvu u radu sa zatvorenicama.  Sheri Ray bila je dijelom osmeročlane ekipe koja je u zatvoru svojevoljno provela dva mjeseca. Pod uvjetom da su nekažnjavani, građani koji su htjeli okusiti život iza rešetaka dobili su lažne identitete i lažne dosjee. U zatvoru su pušteni na milost i nemilost cimerica i ostalih zatvorenica sa zadatkom da u dva mjeseca skupe što više informacija. Kada je izašla, Ray se u istom zatvoru, u Jeffersonvilleu u Indiani, zaposlila kao čuvarica, piše Business Insider. Već prvi dan posla Ray je riješila problem isključivo zahvaljujući iskustvu koje je stekla kao zatvorenica. Grupa zatvorenica pokušavala je zakloniti sigurnosnu kameru. Ona je to primijetila i kod istih poslije otkrila posjedovanje alkohola. - Jedini razlog zbog kojeg sam primijetila da se nešto događa, a moj kolega nije, jest kut pod kojim su stajale zatvorenice. Na određenim mjestima stoji se pod određenim kutom, tako su me obučavale kad sam bila na njihovoj strani, kazala je Ray za Business Insider.  S druge strane, tvrdi čuvarica, vrijeme provedeno iza rešetaka pomoglo joj je da uvidi i nekorektno tretiranje zatvorenica od strane čuvara. - Uvijek su nas učili da ako pokažemo bilo kakav oblik pristojnosti ili empatije prema zatvorenicama, one će nas smatrati slabima i pokušati to iskoristiti. Uvjerila sam se da to nije tako. Ako se prema njima ponašamo dobro, naprimjer, ako napravimo neki mali znak pažnje, poput 'krijumčarenja' nove plahte ili ručnika, one će to zapamtiti i od njih ćete uživati ogromno poštovanje. Ray čak kaže da je empatija najbitnija stvar u najtežem dijelu njezina posla. Kada primaju nove zatvorenice, obrađuju ih, ispituju, a ona, kaže, u njima tada najveću tugu. Osjećaju se, prepričava, izgubljeno jer tada im njihova sloboda postaje stran pojam. - Mnogi moji kolege zaboravljaju na empatiju, a u trenucima obrađivanja pridošlih zatvorenika to je ustvari najbitnija stvar. Ako im se samo kaže - ''Smiri se, ovo je najgori dio, brzo će proći, a poslije će biti lakše'', ili ako im se u par rečenica objasni kakav će proces proći tijekom provjere, njima to može puno značiti. Iskustvo Sheri Ray snimljeno je u osam nastavaka dokumentarnog filma '60 dana unutra' i od ovog tjedna prikazivat će se na A&E televizijskoj mreži.