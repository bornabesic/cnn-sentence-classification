Foto: Hina PREMIJER Andrej Plenković opovrgnuo je medijska nagađanja kako, ukoliko ne skupi većinu, razmišlja o 16. srpnja kao datumu parlamentarnih izbora.  "Ne. Otkud vam ta informacija?",  odgovorio je premijer novinarima upitan da li je 16. srpnja datum parlamentarnih izbora o kojem razmišlja ne uspije li skupiti većinu.    Plenković je to izjavio danas u Muzeju Mimara gdje je sudjelovao na Međunarodnoj konferenciji "Budućnost Europe – Sigurnosni i politički izazovi". Neće biti šire rekonfiguracije vlade  Ponovio je i kratko i kako će razgovore s parlamentarnim strankama voditi u tišini do kraja drugog kruga lokalnih izbora, te naglasio kako "neće ići u širu rekonfiguraciju Vlade".  "Nakon drugog kruga", bio je kratak odgovor i na sva pitanja koja su mu novinari pokušali postaviti vezano uz imenovanje novih ministara i parlamentarne većine.  Nagađanja o mogućim parlamentarnim izborima 16. srpnja pojavila se ovih dana u medijima.