Srpski premijer Aleksandar Vučić kazao je da će Srbija nastaviti ulagati u svoju vojsku.  – Ljudi kažu da se ništa ne događa u vojsci, a događa se to da više nema onih groznih čizama koje smo u JNA nosili 1988. – 1989., već svi imaju po dva ili tri para, više uniformi, plaće, primamo nove vojnike – rekao je Vučić koji će sutra biti na proslavi Dana Vojske Srbije, Dana pobjede i Dana Europe, piše B92.  Vođene rakete ALAS Srbija će sutra održati vježbu "Čelnik 2017." na kojoj će, prema Vučićevim riječima, Vojska Srbije pokazati sva raspoloživa moćna sredstva. Kazao je da Srbija radi i na razvoju svojih projektila tipa ALAS.  – To će se sutra vidjeti na gađanju. Takozvane vođene rakete koje dramatično mijenjaju smjer i idu prema cilju onako kako vi upravljate, vidjet ćete to na gađanju od deset do 12 kilometara, a mi to spremamo za gađanje od 50 kilometara – rekao je Vučić i dodao: – Sada možete samo zamisliti koliko postajemo snažniji i moćniji.  