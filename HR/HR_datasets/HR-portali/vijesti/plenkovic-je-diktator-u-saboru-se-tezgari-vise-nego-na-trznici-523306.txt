Miro Bulj trebao je danas u Vukovaru biti izaslanik predsjednika Sabora Bože Petrova, no kako Petrov  više nije predsjednik ni Bulj nije izaslanik. Kaže da je došao kao Sinjanin i bivši alkarski vojvoda. Komentirajući krizu vlasti, Bulj je rekao: "Plenković je diktator i dragi vođa kojemu će i danas odabrani kojima je Penava (vukovarski gradonačelnik op.a.) nabavio ulaznicu pljeskati. Sad većina očito više nije većina, pa pogledajmo gdje je sad Hasanbegović, gdje su ostali saborski zastupnici koji nas uvjeravaju da nisu dio većine. Sabor je postao jedno trgovačko društvo, gdje se tezgari gore nego na ijednoj tržnici", kazao je Bulj. Premijer Andrej Plenković nije mu ostao dužan: "Ja sam siguran da vape Dalmatinci da im prvi čovjek bude Miro Bulj. Probude se ujutro i žele baš da im župan bude Miro Bulj.  U svakom momentu kad sam dolje zovu me rođaci i kažu, daj molim te, samo da Bulj bude župan. Njega nikad nisam doživljavao kao dio parlamentarne većine i to sam rekao kolegi Petrovu prije nekoliko mjeseci", poručio je Plenković. Bulj nije dugo čekao s odgovorom, pa je tako na svom Facebooku napisao:  "Plenkoviću, vapi li ili ne vapi narod Dalmacije za mnom, znat ćemo 21.05. Ali znam da ti vapiš za foteljom čelnika Europske Komisije. Nećeš priko leđa Dalmacije i Hrvatske lansirati sebe u europske orbite. Trgovačka koalicija s Pupovcem i Sauchom najdalje je do kuda ćeš doći. #SamoJako #DalmacijaVasVoli #PozdravRođacima", napisao je. Plenkoviću, vapi li ili ne vapi narod Dalmacije zamnom, znat ćemo 21.05. Ali znam da ti vapiš za foteljom čelnika...   