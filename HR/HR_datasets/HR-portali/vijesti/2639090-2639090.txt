ISTANBUL - Nekoliko raketa ispaljenih sa sirijskog teritorija pogodilo je u srijedu ujutro, treći dan za redom, turski pogranični grad Kilis, na jugu zemlje, pri čemu nije bilo ozlijeđenih, po prvim podacima novinske agencije Dogan. Ti su projektili pogodili dva nenaseljena terena u središtu grada, dodao je Dogan, ne navodeći njihovo navodno podrijetlo. Od početka godine, Kilis je bio meta nekoliko raketa ispaljenih, po turskoj vladi, iz sirijskih zona koje drži Islamska država i koje su usmrtile više civila. U utorak je nekoliko raketa usmrtilo dvije osobe i ranilo još šest, po lokalnim medijima. Prethodni podaci o tom napadu govorili su o jednoj mrtvoj osobi i sedam ranjenih, među kojima je jedna osoba u međuvremenu preminula, javlja Dogan. Kao odmazdu zbog te paljbe, tursko topništvo bombardiralo je položaje IS-a na sjeveru Sirije, u skladu s preuzetim obvezama, objavile su vlasti.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!