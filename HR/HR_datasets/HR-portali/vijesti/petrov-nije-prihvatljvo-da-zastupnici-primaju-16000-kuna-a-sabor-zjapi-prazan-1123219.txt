Predsjednik Hrvatskog sabora Božo Petrov poručio je, gostujući u emisiji HRT-a Nedjeljom u 2, kako mu je neprihvatljivo da je Sabor prazan dok zastupnici primaju plaću 16.000 kuna jer toga nema u privatnom sektoru. Usput je najavio da će zastupnici biti kažnjeni u visini tri putna naloga ako ne dolaze na posao, odnosno u Sabor. Petrov je naglasio kako se time želi postići da se zastupnike natjera da dolaze na posao, no kako bi put do toga bi mogao biti dug jer, treba promijeniti puno zakona da bi se zastupnike moglo kažnjavati zbog nedolaska u Sabor. Petrov smatra kako bi discipliniranje zastupnika trebala biti prije svega dužnost predsjednika kluba zastupnika. U kažnjavanju nedolaska zastupnika na posao Most je pristao na kompromis, jer je HDZ-ov argument bio da će 'loše' zastupnike kazniti birači, tako da ih na sljedećim izborima neće birati, kazao je Petrov. "Želimo da saborski zastupnici dolaze na svoje radno mjesto. Oni zastupnici koji ne budu dolazili, a posebno na glasovanje bit će kažnjeni u razini tri putna naloga (oko 1500 kn), najavio je.  Petrov je potvrdno odgovorio na pitanje hoće li staviti na dnevni red Sabora raspravu o prijetnji novinarima, što je danas zatražilo Hrvatsko novinarsko društvo u povodu sve više i najnovih prijetnji upućenh novinarima ovoga tjedna. "Hoću, u trenutku kada dođe to do mene, vrlo rado, rekao je Petrov.  U vezi Ministarstva kulture Petrov je rekao kako zna da je to "užarena stolica", i izrazio nadu da će nova ministrica kulture Nina Obuljen Koržinek dobro odraditi posao.  Na izravan upit rekao je da nije istina kako nema stav oko bivšeg ministra Zlatka Hasanbegovića, kojem je iskazana potpora na jučerašnjem skupu u Zagrebu, nego da ga o tome nitko nije pitao. Trebalo je uvesti reda u poslovanje i financiranje neprofitnih udruga, rekao je Petrov i dodao da tom dijelu podržava Hasanbegovića, ali smatra da je bio netaktičan. >> Petrov: Ako se HDZ ne bude držao dogovora, nemamo što raditi u Vladi 