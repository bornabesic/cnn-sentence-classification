Španjolska policija uhitila je osobu za koju se sumnja da je oružjem opskrbila teroristu Amedyja Coulibalyja koji je ubio četvero ljudi u košer supermarketu u Parizu u siječnju prošle godine, javlja BBC. Vlasti u Madridu objavile su da je 27-godišnji Antoine Denive pritvoren prilikom zajedničke francusko-španjolske racije u kući u Malagi. Uhićenog Francuza sumnjiči se da je pobjegao iz Francuske u tjednima nakon napada u supermarketu 9. siječnja. Tada je u tri dana u Parizu ubijeno 17 ljudi. Španjolski ministar unutrašnjih poslova rekao je, kako prenosi BBC, da su tokom racije na području Malage u utorak uhićena još dvojica osumnjičenih, iz Srbije i Crne Gore. Osumnjičeni Francuz navodno je imao vezu sa Srbima koji su mu nabavili oružje i streljivo. Antoine Denive danas je priveden pred suca u Madridu, gdje je porekao navode za koje ga se tereti. Prema nepotvrđenim izvješćima, pristao je na izručenje Francuskoj. --- Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!