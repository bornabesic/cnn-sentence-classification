Foto: PU zagrebačka ZAGREBAČKA policija danas je zatražila pomoć građana oko slučaja provale u stan u Palmotićevoj ulici. "Na štetu 60-godišnjakinje počinjeno je kazneno djelo teške krađe provaljivanjem u stan u Palmotićevoj ulici. Nepoznati su počinitelji 1. rujna ove godine, obili ulazna vrata stana i otuđili joj nakit i novac, oštetivši je za nekoliko desetaka tisuća kuna. Policijska uprava zagrebačka potražuje ženu i muškarca s fotografija, a za koje se pretpostavlja da raspolažu saznanjima o navedenom kaznenom djelu.   Molimo građane da, ukoliko imaju korisne informacije o osobama s fotografija, o tome obavijeste najbližu policijsku postaju ili nam se jave na broj telefona 192 ili e-mailom na adresu zagrebacka@policija.hr", pozivaju iz policije.