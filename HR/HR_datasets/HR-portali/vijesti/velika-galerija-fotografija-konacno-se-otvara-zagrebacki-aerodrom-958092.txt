«»Foto: HINA/ MZLZ/ Petar Meznarek, Marko Prpić/Pixsell DANAS u 18 sati svečano se otvara novi putnički terrminal Zračne luke Franjo Tuđman. Prvi let planiran je za 28. ožujka. Tog dana, točno u ponoć sve operacije i svi procesi prelaze sa starog na novi putnički terminal. Ujedno na taj dan, u 5,50 sati krenut će prvi zrakoplov Croatia Airlinesa po redovnom redu letenja iz Zagreba za Dubrovnik. Iz zračne luke se diče i hvale da je riječ o impresivnoj građevini "atraktivne, suvremene arhitekture" koja predstavlja "spoj betonskog podnožja u kojem se nalaze svi sadržaji terminala i valovite čipkaste čelične konstrukcije krova koja zgradi daje poseban arhitektonski izričaj". Novi terminal prostire se na 65.000 metara kvadratnih, a za milijune putnika koji bi trebali gaziti Tuđmanom osigurano je 1.100 parkirnih mjesta. Novi terminal građen je za pet milijuna putnika godišnje, a jednom kad se ta brojka premaši planira se izgradnja druge faze terminala kojom će se kapacitet zračne luke povećati na osam milijuna.   Već spomenuta površina novog putničkog terminala od 65.000m2, pet je puta veća od površine  dosadašnjeg terminala, s kapacitetom od 5 milijuna putnika, što je dvostruko veći kapacitet u odnosu na kapacitet postojećeg terminala.  Najznačajnija razlika su avio mostovi, njih ukupno 8 u prvoj fazi, s mogućnošću daljnjeg proširenja na ukupno 16 aviomostova, čime će zračna luka u svojoj drugoj fazi razvoja doseći ukupni kapacitet od 8 milijuna putnika. Godinu 2016. Zračna luka Franjo Tuđman zaključila je s 2,8 milijuna putnika što je rast od 7% na godišnjoj razini te ukupno više od 20% rasta u protekle 3 godine", stoji u brošuri zračne luke za medije.  Kako će sve izgledati, javnost će se moći uvjeriti već danas!