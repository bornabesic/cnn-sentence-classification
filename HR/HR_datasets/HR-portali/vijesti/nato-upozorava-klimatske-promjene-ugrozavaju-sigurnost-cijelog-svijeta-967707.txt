Foto: FAH GENERAL NATO saveza upozorio je da su klimatske promjene prijetnja globalnoj sigurnosti, dok se Trump priprema za donošenje odluke o napuštanju pariškog sporazuma o klimatskim promjenama. U dosad najoštrijim komentarima savez je naveo važnost poštovanja sporazuma koji je prošle godine potpisalo 195 država. SAD imaju najvišu razinu emisije stakleničkih plinova poslije Kine "Ako jedna nacija, osobito najveća, ne prepoznaje problem, borba protiv uzroka klimatskih promjena bit će vrlo teška", izjavio je general Denis Mercier.  SAD imaju najsnažniju ekonomiju na svijetu i drugu najvišu razinu emisije stakleničkih plinova, iza Kine.  Sporazumom u Parizu države su se obvezale ograničiti globalno zagrijavanje smanjenjem emisije stakleničkih plinova te financijski pomoći državama koje se bore protiv utjecaja klimatskih promjena. Trump se žali zbog visokih poreza Trump se nekoliko puta žalio da SAD nisu ravnopravne u sporazumu jer moraju plaćati veće poreze od ostalih država za borbu protiv globalnog zagrijavanja. Trebao bi objaviti svoju odluku o pariškom sporazumu u sljedeća da tjedna. "Nije prekasno, ali vrijeme je" Mercier je upozorio na velike rizike od rasta razine mora, nedostatka vode i otvaranja pristupa izvorima u Arktiku, koji bi prema njemu mogli dovesti do novih sukoba među 28 članica NATO-a.  Vjeruje da globalni napori za borbu protiv klimatskih promjena mogu spriječiti neke od potencijalnih kriza: "Nije prekasno, ali vrijeme je", zaključio je Mercier.