Prema prvim neslužbenim rezultatima Državnog izbornog povjerenstva (DIP) Zagreb će nastaviti voditi dosadašnji gradonačelnik Milan Bandić (Stranka rada i solidarnosti) , Split HDZ-ov kandidat Andro Krstulović Opara, Osijek kandidat grupe birača Ivan Vrkić, dok će Rijeku u predstojećem manadatu voditi novi stari gradonačelnik  Vojko Obersnel (SDP, PGS, HSU, IDS, Laburisti, SDSS i HSS). Bandić tako osvaja 51,68 posto glasova birača, dok njegova protukandidatkinja Anka Mrak Taritaš (SDP, HNS, HSS, HSU, Naprijed Hrvatska - Progresivni savez - Naprijed Hrvatska, Stranka umirovljenika) za sada osvaja 46,17 posto. U Splitu je Opara sa 46,20 posto za dva posto ispred protukandidata Željka Keruma (Hrvatska građanska stranka, Popravi grad - Nova generacija). Vojko Obersnel je sa 55,69 posto glasova u uvjerljivoj prednosti nad kandidatom grupe birača Hrvojem Burićem koji zasad osvaja 42,61 posto. U Osijeku je Vrkić osvojio 62,73 posto što je gotovo dvostuko u odnosu na HDZ-ovu Ivanu Šojat s tek 33,89 posto. Na čelo Varaždina dolazi kandidat grupe birača Ivan Čehok sa, za sada, 68,66 posto, Bjelovar će voditi u idućem mandatu kandidat HSLS-a i HSS-a Dario Hrebak (64,25 psoto), Veliku Goricu Dražen Barišić (HDZ-HSLS-HSU) koji osvaja 61 posto. Sisak će ponovno voditi SDP-ovka Kristina Ikić Baniček, Šibenik će voditi HDZ čiji je kandidat Željko Burić osvojio uvjerljivih 68,69 posto, a Karlovac Damir Mandić (HDZ-HSLS)  s 52,82  posto. Dubrovnik preuzima HDZ čiji kandidat Mate Franković, prema prvim neslužbenim podacima, osvojio 53,78 posto. U Imotskom je izgledalo da će se voditi mrtva trka, ali na kraju je HDZ-ov Ivan Budalić ipak pobijedio kandidat grupe birača Ivicu Kukavicu. U Slavonskom Brodu sa 54,75 posto vodi dosadašnji gradonačelnik Mirko Duspara, u Koprivnici je SDP-ov Mišel Jakšić osigurao pobjedu. U Križevcima je kandidat grupe birača Mario Rajn (60,48)uvjerljivo pobijedio Branka Hrga. Knin će, gotovo je izvjesno, voditi kandidat grupe birača Marko Jelić, Gospić HSP-ov Karlo Starčević, Pazin će voditi IDS-ov Renato Krulčić. -------------------------------------   NOVO 21:02 - U Splitu je, čini se, sve gotovo! Nakon prebrojanih skoro 98 posto glasačkih listića, Ante Krstulović Opara ima više od dva posto prednosti nad Željkom Kerumom.  Ostalo je još oko 5.000 glasova za prebrojati, a prednost Opare je oko 1300 glasove. ------------------------------------- NOVO 20:47 Sasvim je izvjesno da Milan Bandić ostaje gradonačelnik. Nakon 98,69 posto prebrojanih glasova stanje je sljedeće: Bandić - 51,68%, Mrak-Taritaš - 46,17%.   U Splitu je prebrojano 95,76 posto glasova. Andro Krstulović Opara vodi s 46,12 posto glasova, Željko Kerum osvojio je 44,31 posto.   VRKIĆ DOBIO OSIJEK, PA PORUČIO: Podržavam vrdoljaka i Plenkovića ------------------------------------- 20:34 Glasovi se prebrojavaju velikom brzinom. Nakon prebrojanih 88,4 posto glasova, Bandić i dalje vodi s 51,43 posto glasova, dok je Anka Mrak-Taritaš osvojila 46,42 posto. Nevažećih je listića 2,15 posto. U Splitu je prebrojano 76,97 posto glasova. Andro Krstulović Opara osvojio je 45,64 posto, a za vratom mu puše Željko Kerum s 44,43 posto glasova. ------------------------------------- 20.20 - Povećava se prednost Milana Bandića u Zagrebu! Nakon 60 posto prebrojenih glasova dosadašnji gradonačelnik Zagreba ima 50,36 posto glasova, dok Anka Mrak Taritaš 47,46 posto. U Splitu se također situacija malo iskristalizirala. Nakon 62 posto prebrojanih glasova Andro Krstulović Opara ima 46,15 posto, a Željko Kerum 43,62 posto... U Rijeci i Osijeku je situacija odavno riješena, Obersnel i Vrkić već neko vrijeme slave. ------------------------------------- NOVO 20.00 - Stigli su prvi službeni rezultati DIP-a. U Zagrebu će se voditi prava drama, Milan Bandić ima 49,2 posto glasova, dok Anka Mrak Taritaš mu puše za vratom s 48,5 posto! U Splitu se dogodio preokret u odnosu na ankete. Andro Krstulović Opara ima 45,8 posto, dok Željko Kerum zaostaje, te ima 43,3 posto. ------------------------------------- NOVO 19.45 - Došli su završni rezultati izlaznih anketa. Nema bitnijih promjena, i dalje se pretpostavlja da će se u Zagrebu i Splitu voditi bitka za svaki glas. Prema novim rezultatima razlika između Bandića i Mrak-Taritaš je još manja. Prema njima, Bandić ima 51,1 posto glasova, a Mrak Taritaš 48,9 posto. U Splitu je Opara za dlaku smanjio prednost. Kerum ima 50,7 posto, a Andro Krstulović Opara 49,3 posto. ------------------------------------- Točno u 19 sati objavljeni su rezultati izbornik anketa za lokalne izbore u četiri najveća hrvatska grada. Prema njima Milan Bandić obranio je mjesto gradonačelnika u Zagrebu, ali razlika je tako mala da se stigne još dosta toga promijeniti. Bandić je osvojio 51,43 posto, dok je za Anku Mrak Taritaš glasovalo 48,57 posto građana. Anketirano je 3669 građana, a razlika između kandidata je samo 105 glasova. Iznenađenja nije bilo ni u Osijeku i Rijeci. Ivica Vrkić je u 'Gradu na Dravi' osvojio čak 66,67 posto glasova, dok je njegova suparnica Ivana Šojat završila sa samo 33,33 posto. Vojko Obersnel je slavio u Rijeci protiv Hrvoja Burića sa 60,08-39,92 . Očekivano, najnapetije je u Splitu. Izlazne ankete daju malu prednost Željku Kerumu nad Androm Krstulovićem Oparom. Kerum je osvojio 50,81 posto glasova, a Opara 49,19 posto... Nevjerojatan je podatak da je razlika između njih samo 37 glasova (anketirano 2370 građana).