Rebecca Jane, seksi 32-godišnjakinja iz Manchestera obogatila se razotkrivanjem nevjernih muškaraca. Vlasnica je detektivske agencije 'The Lady ­Detective Agency', majka je dvoje djece, a iza sebe ima dva braka. No, iako zarađuje na tuđoj nevjeri, niti ona nije baš svetica. Otkrila je kako je varala svog drugog supruga godinu i pol dana i to sa susjedom koji je bio zaručen. Priznaje kako danas osjeća veliku krivnju zbog svoga bivšeg supruga i zaručnice svoga ljubavnika, no da bi to ponovno učinila. – Ne kažem da sam svetica i osjećam se licemjerno, no nitko nema aferu jer je potpuno sretan u svojoj vezi ili braku. To sam zaslužila i učinila bih to ponovno jer smatram da se sve događa s razlogom i mislim da me je taj muškarac naučio što je zapravo ljubav – rekla je ona. Rebecca je detektivsku agenciju osnovala nakon što je posumnjala kako je njezin prvi suprug vara dok je ona bila trudna s njihovim djetetom 2006. godine, no nitko od muških istražitelja nije je shvaćao ozbiljno. Onda je uzela stvar u svoje ruke, angažirala je nekoliko prijateljice koje su joj pomogle u praćenju supruga. Nakon toga je s prijateljicom otvorila detektivsku agenciju, a tvrtka posluje u Manchesteru, Londonu i Stockholmu te istražuju nevjerne supruge, nestale supružnike, ukradeni novac, prijevare pa i izgubljene ljubimce. Rebecca se 2012. preudala te rodila drugo dijete. No, godinu kasnije zaljubila se u svog susjeda s kojim je mjesecima varala supruga. Njezin ljubavnik je otkazao svoje vjenčanje, a Rebecca se rastala od supruga 2015. no unatoč tome, njihova veza nije potrajala te su se prošle godine razišli.