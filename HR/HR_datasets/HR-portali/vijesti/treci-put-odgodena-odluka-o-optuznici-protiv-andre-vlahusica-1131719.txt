Sudsko vijeće Županijskog suda u Splitu odgodilo je odluku o prihvaćanju optužnice koju je protiv dubrovačkog gradonačelnika Andre Vlahušića podnio USKOK u aferi Revelin. - Obrana je tražila da se iz spisa izdvoje neki dokazi. Riječ je o ispitivanju svjedoka bez odvjetnika i nekim dokazima koji su dobiveni putem interneta. Odluku o optužnici donijet će tek kada se donese odluka o tom zahtjevu – pojasnio je Damir Romac, glasnogovornik Županijskog suda u Splitu. Sudsko vijeće optužnicu može potvrditi, odbaciti ili vratiti na doradu. Podsjetimo, USKOK-ova optužnica tereti Vlahušića i dubrovačkog poduzetnika Lukšu Frankovića za počinjenje kaznenih djela zlouporabe položaja i ovlasti, odnosno poticanja na zlouporabu položaja i ovlasti, utaje poreza ili carine te povrede obveze vođenja poslovnih i trgovačkih knjiga. Vlahušića se tereti da je pogodovao Frankoviću, inače zakupcu tvrđave Revelin i oštetio dubrovački proračun za više od tri milijuna kuna. >>USKOK podignuo optužnicu protiv bivšeg HDZ-ovog gradonačelnika Omiša 