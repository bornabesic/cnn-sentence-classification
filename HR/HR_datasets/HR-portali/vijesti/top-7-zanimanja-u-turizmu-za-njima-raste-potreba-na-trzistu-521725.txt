U ugostiteljstvu se bilježi rast zaposlenosti veći od hrvatskog prosjeka. Primjerice, ukupan rast broja zaposlenih u Hrvatskoj u razdoblju od 2000. do 2010. iznosio je 11 posto, a u ugostiteljstvu je taj broj u istom periodu uvećan za 21 posto. To bi značilo da je za poslove kuhara, konobara, pizza majstora i drugih u turističkom sektoru otvoreno čak 16 tisuća novih radnih mjesta.  Rastom stranih ulaganja u hrvatski turizam polako raste i broj hotela, zabavnih sadržaja i luksuznih ljetovališta. Javlja se sve veća potreba za obrazovanjem kadrova koji će moći zadovoljiti potrebe domaćih i stranih poslodavaca. Očekuje se rast potražnje, i to ne samo u ugostiteljstvu, nego i u hotelijerstvu te wellnessu. Donosimo pregled poslova koji će u budućnosti biti sve više traženi i u kojima treba tražiti mogućnost za zapošljavanje. Svi znamo da se posao kuhara sastoji od pripremanja svih vrsta toplih i hladnih jela, ali kuhari su također zaduženi za odabir i pripremu namirnica te posluživanje jela. Ovisno u ugostiteljskom objektu u kojem rade i je li on veći ili manji, vrlo često kuhari sami sastavljaju dnevne i tjedne jelovnike. Najdinamičniji je posao kuhara u restoranima koj pripremaju jela po narudžbi jer moraju znati pripremiti različita jela. Posao kuhara nije za nekoga tko nema 'čelične' živce jer osim što je temperatura u kuhiinji često vrlo visoka zbog otvorenog plamena i pare, u svakom trenutku se može dogoditi tisuću neočekivanih stvari. Treba li uopće spominjati situaciju u kojoj kuharu zagori glavno jelo. Ima li većeg stresa?  Svaki bolji restoran, naročito onaj u hotelima s četiri i pet zvjezdica, ima svog šefa kuhinje.  Riječ je o popularnom turističkom zanimanju koje obuhvaća posluživanje hrane i pića u svim vrstama ugostiteljskih objekata te će se mnogi gosti vratiti samo ako je konobar bio ljubazan. Dobar konobar će uživati u žamoru i gužvi koji vlada u kafiću pa čak se i znati našaliti s gostima. Osim u kafićima, konobari rade u restoranima koji pripremaju jela po narudžbi, u restoranima koji nude hranu pripremljenu brzo ili u konobama. Od njih se očekuje da budu ljubazni, točni, brzi i komunikativni, a o tome ovisi i njihova napojnica. Isto tako, šarmantan konobar je magnet za novac i može zaraditi veću plaću od poslodavca. Hrvatska je sve zapaženija ruta na mapi pravih gurmana i ljubitelja vina. Istraživanja pokazuju da oko 160 tisuća Hrvata posjećuje vinske ceste, pri čemu ih 61 posto kupuje lokalna vina. Čak 53 posto gostiju naručuje lokalna vina u restoranima. Zato su vinski znalci sve traženiji. Osim što imaju široko znanje o vrstama vina, ali i načinu posluživanja. Restorani s pet zvjezdica često zapošljavaju somelijere kako bi razvili svoju vinsku listu i pomogli gostima da pronađu vino u okviru svog proračuna koje odgovara njihovim ukusima te nadopunjuje njihovu hranu. Osim kušanja vina, sastavljanja vinske liste i brige o željama gostiju, somelijer vodi računa o dobavljačima.  Kod nas se barmena često naziva koktel majstorom. Bez obzira kako nazivali zanimanje, riječ je o profesionalcu koja je dobar poznavatelj pića i koktela, ali i animator. Školovani barmeni su vrlo traženi na tržištu rada, a u jeku sezone zarađuju i oko 15.000 kuna. Osim plaće, na zaradu utječe i velik broj napojnica. Za ovaj posao su najvažniji detalji. Od toga kako je barmen odjeven do toga kako nosi otvarač, kako se kreće i priprema koktel. Druga ključna stvar je pažnja prema gostima. Sjajan barmen slušat će goste i pogoditi koji koktel žele. Osim u klubovima i kafićima, barmeni rade i u hotelskim restoranima. Turističke agencije pri planiranju i organizaciji poslovanja angažiraju turističke vodiče. Njihov zadatak je turistima pokazati znamenitosti: kulturno–povijesne spomenike, prirodne ljepote i osobitosti, umjetnička djela, etnografske i druge atrakcije. Turistički vodiči nisu traženi samo tijekom turističke sezone, nego kroz cijelu godinu, jer ih agencije pri organizaciji putovanja angažiraju i u predsezoni i postsezoni. Ovo je idealan posao za sve koji vole putovati i imaju povijest u malom prstu.  U ovom slučaju se radi o vrlo dinamičnom poslu koji se uglavnom odrađuje u ljetovalištima, hotelima i kampovima. Animator je zadužen za nekoliko zadataka - vođenje jutarnjih, dnevnih i večernjih programa, informiranje o programima i održavanje zabavne atmosfere. To sve uključuje poslove sportske animacije poput jutarnjeg istezanja, aqua aerobic, gimnastike i slično. Radi se na organizaciji zabava, šaljivim priredbama za najmlađe i mjuziklima za starije.  Zaposlenik na recepciji prvenstveno je zadužen za komunikaciju s gostima i to ne samo osobno, nego i telefonski te mailom. On je prvo lice koje gosti ugledaju kada dođu u hotel ili motel. Osim za komunikaciju, recepcionar je zadužen za rezervaciju smještaja, upućivanje gostiju do njihove sobe, vođenje evidencije, a može sudjelovati i u promotivnim aktivnostima. U pravilu govore nekoliko jezika pa je zanimanje idealno za one kojima idu jezici. Veliki hoteli visoke kategorije, koji su otvoreni cijele godine, prednost pri zapošljavanju ipak daju onima koji su završili hotelijersko-turističke škole.  Tema: Native sadržaj