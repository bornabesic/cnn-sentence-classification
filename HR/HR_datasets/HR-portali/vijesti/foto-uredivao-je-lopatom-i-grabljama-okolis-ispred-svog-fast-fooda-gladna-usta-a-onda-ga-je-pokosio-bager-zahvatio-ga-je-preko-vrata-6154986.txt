Jutros oko 10:40 sati, na rivi između Sv. Filipa i Jakova i Turnja, prilikom izvođenja radova na rivi radni stroj prignječio je i usmrtio mušku osobu. Prema dostupnim informacijama vozač radnog stroja-kombinirke prilikom manevriranja strojem zakačio je muškarca koji je od ozljeda na mjestu preminuo, piše Zadarski.hr. - Uređivao je okoliš oko svog kafića. Radili su od jutra i sve je bilo u redu. I onda, odjednom, našao se ispred stroja i dogodilo se što se dogodilo. Zahvatilo ga je preko vrata... - pričaju nam u Sv. Filipu i Jakovu, čiji je mještanin V.B. (32) izgubio život. Luka Gerlanc / CROPIX   Nesreća se dogodila na filipjanskoj rivi, ispred fast fooda "Gladna usta" u vlasništvu stradalog 32-godišnjaka, dok je veliki radni stroj-kombinirka kojim je upravljao 45-godišnjak iz Sv. Filipa i Jakova radio na dohranjivanju plaže. Stroj u vlasništvu Općine sv. Filip i Jakov razvlačio je sitni šljunak, a nesretni V.B. radio je oko svog kafića s lopatom i grabljama. Kako se našao ispred radnog stroja nitko nam nije znao reći, no vozač ga najvjerojatnije nije vidio i prilikom spuštanja velike korpe koja se može otvarati zakačio je 32-godišnjaka i na mjestu ubio. Luka Gerlanc / CROPIX