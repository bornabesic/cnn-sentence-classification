Foto: Press OVE godine će Rijeka i festival Hartera imati čast ugostiti jednu finalnu večer Karlovačko RockOff festivala dokazati da i dalje s pravom nose ime najrokerskijeg grada u Hrvatskoj. Najuspješniji natjecatelji će imati priliku nastupiti u superfinalu, početkom studenog u Zagrebu, a samo će jedan odnijeti titulu najboljeg uz vrijedne nagrade organizatora i sponzora! Prošlogodišnji festival je zabilježio sjajne rezultate po broju prijava, posjećenosti koncerata, a festivalska kompilacija Karlovačko RockOff osvojila je Porina. Kao i prethodne tri godine, 2017. slijedi svoj cilj, a to je podrška izvođačima suvremenog zvuka s ciljem afirmacije zanimljive artističke glazbene scene. S obzirom da Rijeka još uvijek drži titulu najrockerskijeg grada u našoj zemlji te da ovdje "gitaru svira i star i mlad" trebalo bi tu titulu potvrditi i zadržati. Zato, ovim putem pozivamo sve zainteresirane riječke glazbenike (bendove, kantautore, elektroničare, nema granica) da se u što većem broju do 31.05.2017. prijave na službenu stranicu festivala, http://www.karlovačko-rockoff.com te se uključe u najjači rock/pop/metal/ska/electro festival na ovim prostorima!