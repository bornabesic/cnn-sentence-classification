ZAGREB - Stipendije Hrvatskoga povjerenstvo za UNESCO i L'Oreal ADRIA "Za žene u znanosti", kojima se promoviraju žene u svijetu znanosti, uručene su u srijedu navečer Matei Dumbović s Geodetskoga fakulteta u Zagrebu, Dunji Margeta s Fakulteta kemijskoga inženjerstva i tehnologije, Mariji Marguš s Instituta Ruđer Bošković i Andreji Vukasović s Medicinskoga fakulteta, a dobitnicama je čestitala je predsjednica Republike Kolinda Grabar-Kitarović.   Predsjednica Grabar-Kitarović podsjetila je na predrasude koje postoje čak i u Europskoj uniji prema napredovanju žena u stručnoj karijeri. Istaknula je kako se u politici kao žena i sama susreće s predrasudama te upitala kako to da dosad nikad nitko nije, za razliku od žena, pitao muškarce kako mogu uskladiti posao i obiteljske obveze.   Ja evo radim, imam obitelj, a upisala sam i doktorat, napomenula je predsjednica i dodala kako na svim fakultetima susreće više studentica nego studenata, a poslije za razliku od muškarace, negdje nestanu.Predsjednica Grabar-Kitarović ocijenila je kako je od brojčanoga odnosa žena i muškarca na poslu puno važnije pitanje kakvu žene imaju moć, značaj i snagu u tranziciji društva.   Dobitnice stipendija trebale bi biti putokaz svim ženama kako krenuti odvažnim putem, poručila je hrvatska predsjednica.   Zagrebački gradonačelnik Milan Bandić izrazio je uvjerenost da će ovogodišnje stipendistice nastaviti putem svojih prethodnica koje su kao znanstvenice promovirale hrvatsku znanosti i kulturu u svijetu.   Program u Hrvatskoj desetu godinu zaredom provode Hrvatsko povjerenstvo za UNESCO i L'Oreal ADRIA, a s ciljem promoviranja žena u svijetu znanosti - nagrađujući i potičući znanstvenice na provedbu daljnjih istraživanja i znanstvenog usavršavanja u svrhu napretka hrvatske znanosti i promocije iste u svijetu.   Stipendije je dobitnicama uručio predsjednik Hrvatske akademije znanosti i umjetnosti akademik Zvonko Kusić, a čestitale su im i ministrica uprave Dubravka Jurlina Alibegović, pomoćnica ministra kulture Iva Hraste Sočo te glavna ravnateljica L'Oreal ADRIA Brigitte Streller.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!