Glavni meteorolog HRT-a Zoran Vakula najavio je da ovo promjenljivo razdoblje polako završava. Sporadične kiše i grmljavine bit će još danas, samo rijetko i sutra, a od vikenda slijede zamjetno stabilniji i topliji dani. U sljedećem tjednu, kaže Vakula, u mnogim mjestima ove godine slijede i prvi vrući dani, s najvišom temperaturom zraka 30°C, pa i malo višom, otkrio je Vakula. Danas će još ponegdje biti kiše, pa i munja i gromova. Bit će i sunčana vremena, uz koje će najviša temperatura zraka biti uglavnom od 16 do 21°C u unutrašnjosti Hrvatske te od 20 do 24 °C na Jadranu. Sutra će biti još više sunčana vremena nego danas, ali je još ponegdje moguća i kiša, uglavnom u istočnoj i gorskoj Hrvatskoj te u unutrašnjosti Dalmacije. Dnevna temperatura zraka bit će u porastu, ali će osjećaju svježine pridonositi vjetar sa sjevera. Idući tjedan temperature oko zraka oko 30 °C Za vikend pretežno sunčano i još toplije, uz najčešću najvišu temperatura zraka i na kopnu i na moru oko 26°C, a u prvoj polovici sljedećega tjedna, uz južinu i dodatni dotok još toplijeg zraka, na mnogim će se meteorološkim postajama DHMZ-a mjeriti temperatura zraka oko 30°C, pa i viša, ali još uvijek ne i dovoljno visoka za upozorenje na toplinske valove koji mogu djelovati na zdravlje.   Iznadprosječno će toplo sljedećih dana biti i u gorju, na Zavižanu vjerojatno i blizu 20°C. A i temperatura mora sve češće će biti 20°C i malo viša. U srpnju i kolovozu iznadprosječno visoke temperature  Posljednjeg tjedna svibnja diljem Hrvatske bit će povećano pozitivno odstupanje srednje mjesečne temperature zraka pa će klimatološka ocjena mjeseca u većini krajeva vjerojatno biti "toplo", a ponegdje i "vrlo toplo", unatoč povremenim prodorima hladnijeg zraka.  Prognoze za ljetne mjesece i dalje su postojane  i s prilično velikom vjerojatnosti nastavka iznadprosječno visoke temperature zraka, osobito za srpanj i kolovoz, kaže Vakula.