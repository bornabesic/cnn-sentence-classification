Foto: Guliver Image/Getty Images ROBERT KOVAČ pokazao je svoju herojsku stranu nakon što je u ponedjeljak uhvatio lopova koji je pokušao opljačkati 72-godišnjeg starca, prenosi njemački FFH. Naime, nogometaš je šetao psa kod restorana "Block House" u Frankfurtu, ispred kojeg se nalazi bankomat na kojem je starac dizao novac. Nakon što je nesretni čovjek podigao gotovinu, lopov ga je srušio i počeo bježati, no Kovač je potrčao za njim i zaustavio ga te pričekao dolazak policije. Ispostavilo se da je riječ o 28-godišnjaku koji je starca napao zbog 40 eura.  Sličnu stvar je prije nekoliko dana izveo i glumac Tom Hardy koji je zaustavio kradljivce koji su pokušali ukrasti moped na ulicama Londona.