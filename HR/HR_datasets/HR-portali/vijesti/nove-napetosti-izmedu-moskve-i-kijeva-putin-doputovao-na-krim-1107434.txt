Ruski predsjednik Vladimir Putin doputovao je u petak na Krim gdje bi trebao okupiti rusko Vijeće sigurnosti nakon novih napetosti između Moskve i Kijeva oko pripojenja ukrajinskog poluotoka, objavile se ruske novinske agencije. Nije navedeno koliko će trajati posjet ruskog predsjednika na Krimu, peti nakon pripojenja poluotoka u ožujka 2014. Vladimir Putin na Krimu će predvoditi sastanak Vijeća sigurnosti i posjetiti forum posvećen ruskoj mladeži, istaknule su agencije. Rusija optužuje Ukrajinu da želi destabilizirati Krim te da je ondje pripremala "terorističke akcije". Od prošlog tjedna Krim je u središtu novog vala napetosti između Ukrajine i Rusije. Ruske tajne službe (FSB) objavile su kako su spriječile napade i uhitile ukrajinske "sabotere-teroriste" nakon sukoba u kojima su poginule dvije osobe, jedan agent FSB-a i jedan ruski vojnik. >> Rusija na Krimu razmjestila obrambeni sustav S-400 