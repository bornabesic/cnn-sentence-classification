Velika Britanija predložila je program za poticanje proizvodnje nakon izlaska iz Europske unije. Žele učiniti nešto kako bi nadoknadili štetu od gubitka pristupa tržištu, piše Reuters. Tako je vlada ovoga tjedna predstavila nove intervencionističke mjere za poticanje tehnologije i rebalans gospodarstva. Ovaj se program uvelike oslanja na usluge. Šef njemačkog diva Kurt Bock to je komentirao skepsom kako bilo kakav program može uspjeti ako nije temeljen na otvorenom društvu. Na Europskom industrijskom okruglom stolu (ERT), predstavljeno je izvješće prema kojem europski industrijalci nadgledaju više od 2,25 milijardi eura prihoda. Članovi ERT-a odredili su se protiv protekcionizma koji je, prema njima, u porastu nakon 2008. godine, pogotovo u slučaju Trump i Brexit. Grupa je još prošle godine, uoči glasovanja o Brexitu, upozorila kako će Britanija biti značajnije slabija izvan bloka jer institucije i ekonomija imaju koristi od zajedničkog tržišta. Grupa industrijalaca pozvala je eurozastupnike na politiku poticanja inovacija i digitalizacija kako bi se smanjio jaz sa SAD-om. Postavljanje boljih pravila za telekom industriju u smislu poticanja ulaganja prijeko je potrebno kako bi širokopojasni internet mogao učinkovitije biti usuglašen između Unije i Britanije. S druge strane, europska digitalna industrije potrebuje nadogradnju, a u ovom trenutku po glavi stanovnika ulaže 50 posto manje nego li SAD, upozorili su industrijalci. 