Tek što je ušao u Bijelu kuću, novi američki predsjednik Donald Trump već je napravio promjene u Ovalnom uredu. Kamere i fotografi snimili su Trumpa koji je na novom radnom mjestu potpisao svoju prvu uredbu kojom ukida zdravstveni sustav ObamaCare. Prema dostupnim fotografijama vidi se kako je Trump u ured stavio nove zavjese koje sada nisu bordo boje već su - zlatne. Nema više ni tepiha koji se nalazio za vladavine Obame pa se sada nalazi novi okrugli tepih s drugačijim uzorkom. Nestao je i dio namještaja, a urednik NBC-a Micah Grimes primijetio je kako je Trump u ured vratio bistu predsjednika Winstona Churchilla koju je Obama stavio ispred ureda 'kako bi svima bila vidljiva'. Američki predsjednik ima slobodu adaptirati svoj ured kako god želi. Kongres u pravu odobrava budžet za novi namještaj i uređenje. Predsjednik može u tu svrhu koristiti i vlastiti novac.  No, Trump se ipak nije usudio mijenjati tradicionalni radni stol koji američki predsjednici koriste već desetljećima. >> Donald Trump potpisao ukaz o ukidanju Obamacarea >> Trump već povukao prve poteze kao 45. američki predsjednik, a u govoru je oštro poručio: 'Islamski ću radikalizam izbrisati s lica zemlje!' 