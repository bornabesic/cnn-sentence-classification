Vlada RH i Ministarstvo zaštite okoliša i energetike uložili su maksimalne napore kako bi omogućili da promjene na tržištu vezano uz cijenu plina ne osjete građani. Cijena plina za kućanstva od 1. travnja ostaje na istoj razini. - Mi smo prvo Ministarstvo koje se uhvatilo u koštac s problematikom plinskog poslovanja. Napori koje smo poduzeli i kojima smo spriječili značajno poskupljenje plina pokazuje da populisti iz opozicije koji su prije imali priliku krojiti politiku nisu bili u stanju voditi energetski sektor Hrvatske – rekao je državni tajnik Ante Čikotić. Pogledajte video s konferencije Hanza Medije o demografiji u hotelu Esplanade: Ministarstvo zaštite okoliša i energetike poduzelo je sve raspoložive mjere kako bi utjecalo na cijenu plina te su se sagledale sve stavke u strukturi cijene plina kako bi se našlo prostora da ne dođe do udara na standard građana. I to kroz, primjerice, smanjivanje udjela u cijeni koje imaju tranzitni i transportni troškovi, troškovi skladištenja te racionalizaciju poslovanja državnih tvrtki.Posebno se vodilo računa da se kroz smanjenje ostalih troškova koji se plaćaju kroz račun za plin, uz zaštitu građana i industrije, istovremeno osigura da se ne našteti poslovanju naših energetskih kompanija poput HEP-a i Plinacroa.- Kroz smanjenje tarifa i ostalih stavki u računima, benefite će osjetiti i građani i industrija – istaknuo je državni tajnik Čikotić. ----------------------------------------------- Do povećanja cijene plina neće doći, otkrio je ekskluzivno premijer Andrej Plenković Jutarnjem listu na konferenciji „Demografija - refleksije na mirovinski sustav“ , napomenivši da će se provesti ušteda na nekoliko drugih administra stavki koji opterećuju cijenu plina. Pritom je spomenuo da će Vlada odluku donijeti na današnjoj poslijepodnevnoj telefonskoj sjednici na kojoj će odrediti cijenu po kojoj će HEP prodavati plin. Danas to i mora učiniti, zadnji je dan za odluku, jer se mijenja način nabavke plina. Naime, budućnost opskrbljivača plinom u obvezi javne usluge uvelike ovisi o odluci Vlade jer u ovome trenutku oni od 1. travnja ove godine nemaju ugovore kojima će osigurati isporuku korisnicima iz obveze javne usluge, s druge strane pritisnuti rokovima za zakup godišnjih transportnih kapaciteta koji je 7. ožujka moraju donijeti odluku koju količinu prirodnog plina trebaju ugovoriti za iduću plinsku godinu i trebaju li tražiti plin za kućanstva već za travanj ove godine od drugih dobavljača.No, čini se da su izvori iz Ministarstva zaštite okoliša i energetike bili u pravu kada su prije nekoliko dana poručili 'nemojte se začuditi ako sve ostane isto'. Bit će zanimljivo vidjeti na koji će način Vlada omogućiti da sve ostane isto, no teško je vjerovati da su diranjem određenih stavki uspjeli zadržati cijenu na istom nivou. Naime, rezanje administrativnih stavki samo su floskule, budući da se, prema procjenama, snižavanjem troškova transporta i marže distributerima mogu postići uštede od oko tri posto, dok samo cijena plina čini 70 posto ukupne, finalne cijene pline. Stoga su plinski znalci uvjereni da je Vlada napravila jednu od dvije moguće stvari da bi spriječila poskupljenje plina: ili su Inu nagovorili da isporučuje plin debelo ispod tržišnih uvjeta, kao i posljednje tri godine, ili su HEP prisilili da proguta gubitke razlike između tržišne cijene i cijene po kojoj će isporučivati plin. Dragan Matić / CROPIX   Novinare je zanimalo kako ocjenjuje posljednje događaje u HNL-u: - Nisam gledao utakmicu u Vinkovcima jer sam imao posla za vikend, no ja sam za to da imamo fer natjecanje. Danas nam dolaze čelnici nogometnog saveza na razgovor jer i mene zanima kvalitetan sport, razgovarat ćemo o organizaciji skorašnje važne kvalifikacijske utakmice Hrvatske protiv Ukrajine. Premijer je prokomentirao i apel Mosta, koji je jučer zatražio odlazak kompletne nogometne vrhuške: - Zakon o sportu se mora poštivati. No, koliko ja znam, Vlada i Sabor ne biraju vodstva naših sportskih saveza i ja nisam sklon politiziranju sporta. Ja sam za da se sport prepusti sportašima, koncept u kojem Stojko Vranković vodi košarkaški Savez, Perica Bukić vaterpolski, a Davor Šuker nogometni načelno je dobar - zaključio je Plenković. ----------------------------------------------- Zatvori Slika 1/24 Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Goran Mehkek / HANZA MEDIA Objavljeno: 28.02.2017. Dragan Matić / HANZA MEDIA Objavljeno: 28.02.2017. Dragan Matić / HANZA MEDIA Objavljeno: 28.02.2017. Dragan Matić / HANZA MEDIA Objavljeno: 28.02.2017. Dragan Matić / HANZA MEDIA Konferencija „Demografija - refleksije na mirovinski sustav“ organizirana je od strane nakladničke kuće Hanza Media u suradnji s Udrugom društava za upravljanje mirovinskih fondova. Cilj konferencije je osvijestiti ozbiljnost demografskih problema kao središnjeg pitanja hrvatske budućnosti te postizanje učinkovitog i sveobuhvatnog odgovora na demografske izazove i njihovu usku povezanost s održivošću mirovinskog sustava. U hotelu Esplanade okupilo se više od 200 sudionika, uvaženih predstavnika političke, poslovne i akademske zajednice. Uz predsjednika Vlade RH Andreja Plenkovića, na konferenciji sudjeluju potpredsjednik Hrvatskog Sabora Željko Reiner, ministar financija Zdravko Marić, ministrica demografije, obitelji, mladih i socijalne politike Nada Murganić te ministar rada i mirovinskoga sustava Tomislav Ćorić. Goran Mehkek / CROPIX Na fotografiji: Tomislav Čorić ministar rada i mirovinskog sustava i Zdravko Marić ministar financija.   Sudionike je pozdravio Goran Ogurlić, glavni urednik Jutarnjeg lista, istaknuvši  kako smo svi u Hrvatskoj svi svjesni toga da je demografska struktura ključno pitanje naše budućnosti. Budućnost će biti teška ako ne riješimo demografske probleme u skorije vrijeme. Najveći izazov je ukazati da problemi traže koordiniranu akciju više resora, te je cilj ovog okupljanja osvijestiti javnost da nema sustava koji nije pod utjecajem demografije. Demografija nije samo izazov već i šansa. Uvodni govor održao je Andrej Plenković, predsjednik Vlade Republike Hrvatske, naglasivši da o demografiji moramo govoriti više i okupljati se poput na ovoj konferenciji. Predviđanja govore da će do 2060. stanovništvo narasti do deset milijardi, no većina rasta se odnosi na zemlje u razvoju. Hrvatska je u jednom desetljeću izgubila 150.000 stanovnika. Pada natalitet, stanovništvo se iseljava, ali i stari – svaki peti Hrvat je stariji od 65 godina, što se odražava na sve hrvatske resore. Naša je zadaća poboljšati uvjete života u Hrvatskoj - posao, stambeno pitanje i osnivanje obitelji. Svakog mjeseca za mirovine odvajamo tri milijarde kuna i mirovinski sustav uskoro neće biti održiv, no Vlada mirovinske fondove vidi kao partnere u reformi. U prva četiri mjeseca usvojene su Vladine odluke koje potiču demografsku obnovu. Raste financijska potpora roditeljima, te je premijer podsjetio da u drugoj polovici ove godine dolazi do povećanja rodiljnih i roditeljskih naknada s 2.660 na 3.991 kuna, za što su osigurana sredstva u državnom proračunu. Nadalje, porezna reforma ima pozitivne demografske učinke, poput povećanja životnih standarda i primanja. Ujedno, u pripremi je Zakon za subvencioniranje stambenih kredita za mlađe od 45 godina, kao pomoć mladim obiteljima. Zakon o poticanju zapošljavanja pridonosi poticanju zapošlavanju mladih i teško zaposlivih osoba, a donesen je i Akcijski plan za administrativno rasterećenje te su povećane su plaće u državnim i javnim službama. Goran Mehkek / CROPIX Na fotografiji: Željko Reiner, Andrej Plenković, predsjednik Vlade Republike Hrvatske i Marijan Hanžeković   Najavio je da će Vlada osnovati Vijeće za demografsku revitalizaciju Hrvatske u suradnji s Ministarstvom demografije, obitelji, mladih i socijalne politike u kojoj će sudjelovati svi ministri važni za ovo pitanje. Pobošljavati će se pristup vrtićima te razvijati kultura života. To ne znači zabranu pobačaja, ali povećava se senzibiliziranost prema mladim obiteljima. - Pitanje koje je temelj ukupnog razvoja Hrvatske jest demografija i zahvaljujem organizatorima koji su skupili ovako ugledno društvo. Predviđanja govore da će do 2060. stanovništvo narasti na 10 milijardi, ali u većini europskih društava pokazatelji su negativni. Hrvatska stari, u jednom desetljeću izgubili smo 100.000 stanovnika. Stopa nataliteta je niska, a mladi iseljavaju. Prosječna starost narasla je za 10 godina 2011. što nas svrstava u najstarije nacije Europe. Gotovo svaki peti Hrvat danas je stariji od 60. godina. To ima utjecaj na gospodarstvo, a proteklih godina imamo i trend iseljavanja mladih i obrazovnih. Naša je zadaća poboljšati uvjete življenja, kako bi mladi ostajali u zemlji i ovdje rješavali svoje potrebe. Zato je potrebno iseljenu Hrvatsku uključiti u razvoj zemlje i po mogućnosti ih vratiti u zemlju. Dodatno zabrinjavaju procjene EK da će starije stanovništvo dodatno rasti. Svaki mjesec izdvajamo 3 milijarde eura za mirovine i dugoročno je neodrživ taj sustav. Demografske politike imaju ključno mjesto u programu moje Vlade. Zato smo usmjereni na prostornu ravnotežu stanovništva i zato je ustrojavanje ministarstva više od obične podrške. Raste financijska podrška roditeljima. Osigurana su sredstva za veće rodiljne naknade i to već u polovici godine. U tijeku je javno savjetovanje o rodiljnim naknadama, kako bi se to i pravno uredilo. Planirano je 150 milijuna kuna više u proračunu. U pripremi je zakon o subvenciranju stambenih kredita za mlađe od 45, a za svako novorođeno dijete sufinanciranje bi bilo produženo na još dvije godine. Osim demografskih mjera, povećanjem zaposlenosti stvaramo povoljniju situaciju za mlade. Te će mjere povećati socijalnu uključivost mladih. Smanjuju se administrativni troškovi, a za tržište rada je važna usklađenost obrazovanja i tržišta rada. Osnovat ćemo vijeće za demografsku revitalizaciju Hrvatske u kojem će djelovati svi ključni ministri za demnografsku obnovu. Podsebnu pozornost dajemo naporima za olakšavanje pristupa vrtićima. To obuhvaća pozitivno ozračje i rad na kulturi života. Pred nam je mnogo izazova, ali demografija je ozbiljno pitanje i Vlada će učiniti sve da okrenemo negativne trendove i omogućimo ravnomjeran razvoj Hrvatske - rekao je premijer Plenković. U nastavku je dr.sc. Stjepan Šterc predstavio svoju studiju “Demografski razvoj Hrvatske kao temelj planiranja mirovinskog sustava”.