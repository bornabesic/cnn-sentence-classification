Laura Perez iz San Antonia u SAD-u imala je čak 270 kilograma kada se prvi put pojavila u showu "My 600-lb life". U popularnu emisiju prijavila se kako bi smršavila i postala samostalna, a to joj je i uspjelo zahvaljujući želučanoj premosnici koju je dobila i strogoj dijeti. Danas ju mnogi ne mogu prepoznati, no njezin uspjeh nije se svidio suprugu Joeyju koji je tijekom showa cijelo vrijeme bio s njom. Dok je imala 270 kilograma on ju je služio, donosio joj hranu, pomagao oko svega što joj je bilo potrebno kako bi preživjela. Laura, naime, nije mogla niti samostalno disati zbog prekomjerne težine pa je cijelo vrijeme sa sobom morala nositi bocu s kisikom. No, kako je ona gubila kilograme tako joj je odnos sa suprugom postajao sve lošiji. Iako je Joey u emisiji priznao da mu smeta što sve mora raditi umjesto nje, kako je Laura gubila kilograme i postajala samostalnija, tako se on počeo udaljavati od nje. Ona je u prvoj fazi izgubila 136 kilograma, no tu nije stala. Na Facebooku sada objavljuje svoje fotografije na kojima izgleda neprepoznatljivo. Njezin suprug Joey nije na fotografijama s njom pa se lako može pretpostaviti da su se razišli iako ona to nikada nije službeno potvrdila. Njemu je smetalo što se Laura htjela zaposliti i sama zarađivati novac te što više nije bila ovisna o njemu. Sudeći po ovome, u njihovom braku njezini kilogrami onda nisu ipak bili najveći problem.