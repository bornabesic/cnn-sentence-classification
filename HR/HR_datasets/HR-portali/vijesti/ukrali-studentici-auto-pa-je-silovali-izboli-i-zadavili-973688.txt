Foto: 123rf DVOJICA muškaraca uhićena su nakon što su četvorica njih silovali, izboli i ugušili mladu studenticu u Južnoafričkoj Republici.  Hannah Cornelius je bila s prijateljicom Cheslin Marsh kada su ih napali. Njih dvije su bile u automobilu u petak rano ujutro, kada su automobil otela četvorica muškaraca. Jedna od djevojaka uspjela pobjeći  Jednu od njih su smjestili na stražnje sjedalo, a drugu su ugurali u prtljažnik automobila. Kada su se prvi put zaustavili Cheslin je uspjela pobjeći dok su otmičari na nju bacali cigle. Pronašao ju je lokalni stanovnik koji je rekao da je bila bosonoga i prekrivena krvlju. Pretrpjela je ozljede glave i ima slomljenu ruku te je na liječenju u bolnici.  Hannah su odvezli na drugu lokaciju, silovali, izboli i zadavili. Njezino tijelo je pronađeno kraj ceste u mjestu Kraiifontein. Obitelj još sve pokušava shvatiti  Otmičari su navodno koristili automobil u pljački koju su počinili u susjednom gradu.   Ujak ubijene djevojke, Dries Cornelius, je izjavio kako je to neobjašnjivo. "Zašto? Zašto su je ubili kada su već imali auto?", zapitao se i dodao kako obitelj sve pokušava shvatiti.   Dva muškarca su uhićena i optužena za ubojstvo, otmicu, silovanje i pljačku, dok su dvojica još na slobodi.