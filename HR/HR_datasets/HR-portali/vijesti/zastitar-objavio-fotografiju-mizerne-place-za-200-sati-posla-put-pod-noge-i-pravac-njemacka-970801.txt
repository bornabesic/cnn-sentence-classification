ZAŠTITARSKI posao jedan je od najopasnijih, ali i najmanje plaćenih poslova. Iako su svakodnevno izloženi brojnim opasnostima, zaštitari iz dana u dan upozoravaju na činjenicu da su im plaće sramotno niske i pozivaju vladu da se uključi i pomogne im osigurati plaće koje će barem biti dostojne normalnog života, a ne preživljavanja.  Koliko su niske plaće zaštitara u Hrvatskoj pokušao je ilustrirati jedan zaštitar koji je na Facebook stranici Zaštitarstvo RH objavio fotografiju svoje plaće za 200 odrađenih sati. Prema fotografiji - isplaćeno mu je 2485 kuna.  Njegova objava ubrzo se počela širiti Facebookom i izazvala je brojne negativne reakcije.  "Naprosto čovik ne zna gdje bi s ovolikom "sumom" novca.. "Srećom" zaštitar je pa mu ne treba pratnja za nositi ovoliko novca odjednom...", "Posalji je u Vladu RH,,,poklonit im je nek izračunaju kako izgurati mjesec dana,,!", "S tim da mu je 1/3 otišla na kredit..ili obustavu preko Fine...mislim..budimo realni...", "Hrvatska je apsurdistan. Put pod noge i pravac njemacka ili irska. Sretno svima", samo su neki od komentara ispod objave.