Foto: Facebook KADA su pronašli ovog mačka na ulici, odveli su ga u sklonište za životinje. Vlasnica skloništa u svom je životu spasila stotine mačaka, susrela se s brojnim teškim slučajevima, no priču ovoga mačka neće tako lako zaboraviti. Veterinar je ustanovio da je s njim sve u redu, a jedino što je na njemu bilo čudno bile su obojene šape. Vlasnica skloništa rekla je kako se šokirala kada ga je ugledala jer je znala što to znači. Mačke s obojenim šapama koriste se kao mamac za borbe pasa. Svaku mačku oboje drugom bojom kako bi se ljudi mogli kladiti i pogoditi koja će boja umrijeti prva. Nitko nije siguran kako je ovaj mačak pobjegao sigurnoj smrti, no svi su se složili da je imao puno sreće. Može se samo nagađati kroz što je jadničak prošao dok su ga pripremali za borbe i jedino dobro u cijeloj priči je to što nije imao nikakve ozljede. Mačak je umiljat, drag i razigran i nitko ne sumnja da će ubrzo pronaći stalan dom i ljude koji će se brinuti o njemu.