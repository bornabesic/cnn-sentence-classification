Santos Colon Jr. iz New Jerseya priznao je krivnju za pružanje podrške i resursa teroristima koji su planirali napad na papu Franju u Philadelphiji 2015. godine. Colon je priznao krivnju  te bi zbog toga moga dobiti kaznu zatvora u trajanju od 15 godina, objavilo je ministarstvo pravosuđa SAD-a. U izvješću ministarstva, od lipnja do kolovoza 2015. godine, Colon je pokušavao isplanirati napad na Papu tijekom njegovog posjeta. Colon je planirao unajmiti snajperista koji bi upucao Papu tijekom njegovog obraćanja te postaviti eksplozivne naprave u neposrednoj blizini događaja. Kako bi izveo svoj plan, Colon je kontaktirao potencijalnog snajperista za kojega se na kraju ispostavilo da je tajni agent FBI-ja. Colon je dao upute snajperistu da kupi materijal za izradu eksploziva. Uz potencijalnu kaznu zatvora, Colon bi mogao platiti kaznu od 250.000 dolara. Za sada nije određen datum izricanja presude, prenosi CNN. >> Pogledajte kako je u Međugorju dočekan izaslanik pape Franje! >> 'Svom sam atentatoru sve oprostio, a potom sam ga vjenčao' 