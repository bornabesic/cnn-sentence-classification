Foto: promo  AMERIČKI poduzetnik i suosnivač Electronic Artsa Jeff Burton u Šibeniku je održao predavanje kao predstavnik Acceleration Business Cityja (ABC), globalne mreže ulagača i poduzetnika.   Burton je u jednosatnom predavanju publiku proveo kroz svoju dugogodišnju karijeru te zanimljivim primjerima ukazao na to kako je sve izgledalo prije 35 godina, ali i kako svijet izgleda danas za start up-ove. Velika razlika je u veličini tržišta istaknuo je. Kada su oni u Electronic Arts počinjali bilo je to tržište od nekoliko milijuna konzumenata, a danas se mjere u bilijunima. Istaknuo je kako je danas najbolje vrijeme za pokrenuti tvrtku.   Svatko može pokrenuti start up   "Nema veće privilegije u životu nego započeti start up, čak i ako u konačnici ne odvede nikuda. To je još uvijek najuzbudljivija stvar koju možete napraviti. Postati odrasla osoba znači pokušati napraviti promjenu u svijetu kroz start up. Možda nećete uspjeti, ali možda i hoćete, no to iskustvo je vrijedno. Najvažnije je raditi nešto što volite, ne želite raditi dosadan posao, želite raditi nešto u što vjerujete, nešto važno. Svatko to može napraviti i to je cool stvar danas!", kazao je.  ABC mreža ulagača diljem svijeta podupire start-up ideje, a u Šibeniku su podržali inovativni projekt Holiwork.