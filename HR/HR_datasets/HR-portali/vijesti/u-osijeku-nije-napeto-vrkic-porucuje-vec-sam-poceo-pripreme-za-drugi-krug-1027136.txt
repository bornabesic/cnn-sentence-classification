Ankete pokazuju da Vrkić pobjedu mora izboriti u drugom krugu. Stožer Ivana Vrkića nalazi se u osječkom restoranu Bishoff, tik uz sjedišta HNS-a i SDP-a, a HDZ-ovi kandidati stacionirali su se u hotelu Osijek, dok HDSSB i Most rezultate čekaju u sjedištima. Unatoč tome što Vrkić, ako je suditi po anketama, premoćno vodi u utrci za gradonačelnika u njegovom stožeru atmosfera je mirna jer svi su bazirani na drugi krug. ”Zadovoljan sam i zahvalan svim mojim sugrađanima i političkim partnerima I svima onima koji prema ovome su spremni biti moji partneri u onome što je važno za ovaj grad, a to je razvoj grada Osijeka onako kako to doista grad i zaslužuje”, rekao je Vrkić problematizirajući stanje Slavonije, Baranje i zapadnog Srijema pripisujuči to pak nepravednoj poziciji centrale, odnosno Zagreba prema istoku. ”To je jedan veliki raskorak između nerazvijenog istoka i ostatka Hrvatske i to je ono na čemu mora raditi nacionalna i lokalna vlast. Dakle, da se što prije uspostavi jedan ritam u kojem ćemo se mi razvijati, a da bi do toga došlo važno je primjerice ono što se napravilo u turizmu, da se na sličan način kroz promjene i reforme u sustavu nama na istoku pomogne. Tek tada ćemo zaustaviti i iseljavanje i stvoriti uvjete za veću zapošljivost i ostanak naše djece u Slavoniji”, kaže Vrkić koji je pripreme za drugi krug već počeo bez kalkuliranja.