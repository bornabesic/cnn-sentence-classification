Italija je u šoku. Je li posao važniji od djeteta? Može li se zaboraviti na dijete zbog misli koje su vezane za posao? Dvogodišnji Luca Albanese žrtvom je jurnjave za poslom, jurnjave današnjeg društva u kojem nema mjesta za ljude, gdje je važniji neki poslovni rezultat od skrbi za najbližnje, a zaboravlja se na najosnovnije upravo iz straha da se najbližima neće moći osigurati bolji život, Andrea Albanese (39) zaboravio je svoga sina u automobilu jer je s mislima bio u projektu koji je u srijedu ujutro trebao predati tvrtki. Mali Luca ostao je u automobilu osam sati i pod temperaturom koja je dosegla 60 stupnjeva, nije preživio. Andrea Albanese menadžer je u tvrtki Copra Elior u Piacenzi, koja se već 35 godina bavi pripremanjem hrane za tvrtke, škole, ustanove te je trebao predati projekt za sudjelovanje u važnom natječaju za dobivanje novog posla. – Andrea je jedan od najboljih menadžera u tvrtki – kazao je vlasnik firme Guido Molinaroli. Andrea Albanese trebao je, na putu od kuće do tvrtke, ostaviti sina Lucu u vrtiću, ali se nije ni zaustavio pred zgradom vrtića već je stigao do radnog mjesta, izašao iz automobila i odjurio na posao.  – To je strahovita nesreća jer pokazuje kontradikcije sadašnjeg načina življenja – kazao je gradonačelnik Piacenze, Paolo Dosi. Kada je Andrea, nakon što je mali Luca mrtav izvučen iz automobila jučer oko 17 sati, doznao što se dogodilo, počeo je urlati od bola. Liječnicu su mu odmah dali injekcije sedativa. Sada se nalazi u bolnici pod sedativima i pod stalnom prismotrom. Njegova supruga i Lucina majka Paola (38), službenica, samo je izustila, obraćajući se mužu: ''Kako si to učinio? O Bože, kako?“. I njoj su liječnici pomogli lijekovima za smirenje. Sada se nalazi zatvorena u domu svojih roditelja. Protiv Andreae pokrenuta je istraga pod optužbom za ubojstvo iz nehaja. Nehaj prema djetetu zbog pretjeranog brige na poslu? Stravična tragedija današnjice. >>Odumro mozak djevojčice koju su Poljaci ostavili u autu na + 40