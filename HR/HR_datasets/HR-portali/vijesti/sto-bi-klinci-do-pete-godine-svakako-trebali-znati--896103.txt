Foto: Instagram KLINCI od pet godina jesu mali, ali su također dovoljno veliki za neke osnovne stvari koje do petog rođendana jednostavno moraju znati. Odnosno, bilo bi zaista dobro da ih znaju, budući da se radi o stvarima ne samo za njihovo dobro, već i za vašu sigurnost - kako bi imali povjerenja u svoje malo-veliko dijete.   Uostalom, djeca u toj dobi upijaju kao spužve i nema te stvari koju neće zapamtiti, ako im date do znanja da je trebaju znati.  A ništa od toge ne tiče se ni edukacije, ni razvoja, ni pomaganja. Tiče se isključivo njihove sigurnosti.   >>>Znate li za što su vaša djeca uopće sposobna<<< 1. Ime, prezime i broj telefona roditelja  Nitko ne očekuje da će dijete od pet godina biti samo vani ni da će mu trebati ovi podaci, ali, predostrožnosti radi, jako je dobro da djeca čim prije nauče barem jedno od ovoga - puno ime i prezime svojih roditelja, broj telefona ili adresu.  Ako su u stanju naučiti pola crtića napamet, mogu i tih nekoliko podataka.   2. Broj za hitne slučajeve Nesreća dolazi nenajavljena, a znati da će se vaše dijete snaći ukoliko vi niste ta koja može pozvati hitnu pomoć/policiju - neprocjenjivo je za sigurnost cijele vaše obitelji.  Dijete u ovoj dobi već razumije dosta toga i svakako bi mu se trebalo objasniti i što učiniti u trenutku eventualne nesreće.  3. Uvijek pogledaj u oba smjera  Djeca od pet godina sigurno neće ići sama u školu ili u trgovinu (mi nekada jesmo, zar ne?), ali već im se u toj dobi mogu početi usađivati pravila ponašanja na cesti. Gdje god krenete, inzistirajte na tome da vas dijete "vodi" kako bi naučilo dobro pogledati cestu s obje strane.   To vam još uvijek može biti igra, ali ako ćete je prakticirati svaki put na cesti, vaše će dijete sa sedam godina biti u stanju bez straha, vašeg ili njegovog, prijeći i veliku cestu sa semaforom i nekoliko traka.   4. Nije svaki stranac zabranjeni stranac Nisu svi stranci loši. Nikako. Ali kako učiti djecu da ne pričaju sa strancima, ako nekada baš stranac bude jedini koji im može pomoći.  I mi se ponekad nađemo u situaciji kada nam je hitno potrebna pomoć, a u blizini nema baš nikog poznatog. I tada normalno upitamo stranca za pomoć (smjer/telefon).   >>>Kada neznanci nasrnu s čokoladama i bombonima<<< Zato ni djecu ne bismo smjeli sustavno plašiti s nepoznatim ljudima jer što ako se u sekundi izgube? Koga će pitati za pomoć ako ne stranca?