Vlada Republike Hrvatske održala je telefonsku sjednicu na kojoj je usvojila Stajališta Republike Hrvatske za sastanak Europskog vijeća, koji će se održati 20. i 21. listopada u Bruxellesu. Budući da se radi o pregovaračkim pozicijama koje će se tek zastupati prema drugim državama članicama tako se ta stajališta prethodno ne objavljuju. - Dodatno, dinamika rada i priprema sastanaka je takva da se dnevni redovi, raspravne točke, zaključci i drugi dokumenti potrebni za sastanke tek usuglašavaju u odgovarajućim procedurama u tjednu prije samoga sastanka. Slijedom toga moguća je i očekivana izmjena i dopuna stajališta država članica, pa i onih koje će zastupati Republika Hrvatska. Vlada Republike Hrvatske će, sukladno Zakonu o suradnji Hrvatskoga sabora i Vlade Republike Hrvatske u europskim poslovima, na odgovarajući način i u odgovarajućim rokovima o hrvatskim stajalištima, kao i tijeku i rezultatima rasprave na razini EU, izvještavati Hrvatski sabor - priopćeno je iz Vlade. >> 'Nova Vlada treba se baviti BiH, razgovarati sa Srbijom, a Klemmova inicijativa je dobrodošla' >> U Oreškovićevu timu 152 činovnika manje u 10 mjeseci 