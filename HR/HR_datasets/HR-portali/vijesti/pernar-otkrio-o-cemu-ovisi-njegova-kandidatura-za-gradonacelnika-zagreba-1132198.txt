Ivan Pernar otkrio je kako njegova kandidatura za gradonačelnika Zagreba ovisi samo o građanima metropole. – Ako će barem 10 posto građana htjeti da se kandidiram, onda ću se kandidirati. Sve ovisi o građanima – kazao je Pernar danas u Saboru. Objasnio je kako se on uopće nije nigdje prijavio te da su ljudi u anketama, točnije njih 3,5%, rekli da žele njega za gradonačelnika iako on nije bio među ponuđenima. Otkrio je i kako bi njegov prvi potez bio vraćanje žičare u pogon. Napravio bi i reviziju ugovora za pročistač voda. – Da je on (ugovor) napravljen na drugi način, taj bi pročistač bio puno jeftiniji. Ugovor je kriminalan – objašnjava Pernar. Treći potez bio bi besplatni javni prijevoz. – Želim da se prekine ovaj teror kontrolora – kazao je Pernar i objasnio da ne želi da se građani "šikaniraju" i "maltretiraju". >> Pernar otkrio da bi se mogao kandidirati za gradonačelnika Zagreba. Predstavio i program, ali i uvjet 