Foto: Hina IZVANREDNE mjere uvedene 2015. godine zbog prijetnje terorističkih napada bit će produljene do 1. studenoga, rekao je predsjednik Emmanuel Macron nakon sigurnosnog sastanka u srijedu. Odluka o njihovu produljenju objavljena je iz Macronova ureda nakon napada na koncertu u Manchesteru na sjeveru Engleske u ponedjeljak navečer u kojemu je ubijeno 22 ljudi.  Šire ovlasti policije u potrazi i uhićenju uvedene nakon što su islamistički napadači i bombaši samoubojice ubili 130 ljudi u Parizu i oko njega u studenome 2015. godine, a trebale su biti na snazi do sredine srpnja ove godine.