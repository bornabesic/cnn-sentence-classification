Foto: Instagram MAJICE s printom hit su ove tople sezone. Čak i ako modu pratite tek površno i s vremena na vrijeme, to vam je postalo jasno, obzirom da su ove majice preplavile police vaših omiljenih dućana, kao i ulice. Mango je bio posebno domišljat ove sezone te je izbacio širok izbor običnih T-shirteva s raznim natpisima, po cijenama od 50 do 170 kuna, no to su učinili i Zara i H&M. I ne samo oni, naravno.   Tu su i brojni popularni online shopovi, a nama je posljednjih dana posebno zapala za oko jedna majica koju, čini se, žele sve žene. Radi se o majici slavnog brenda Topshop, koja može biti vaša za 20 eura, s natpisom "Females of the Future".   Podsjetimo, feminističke natpise na majicama pokrenula je slavna modna kuća Dior sa svojom "We Should All Be Feminists" majicom, koja je zaludjela slavne dame i poznate blogerice, koje si ju si mogle priuštiti, obzirom na njezinu cijenu od vrtoglavih 710 dolara.   Topshop majica od stotinjak kuna preplavila je Instagram, a žene ju nose uz razne komade - traperice, plisirane suknje, minice i ostale najpopularnije hlače sezone, posebno one s cvjetnim uzorkom.   Topshop dostavlja u Hrvatsku.