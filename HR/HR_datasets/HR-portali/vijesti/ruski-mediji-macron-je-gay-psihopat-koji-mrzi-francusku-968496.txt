Screenshot: YouTube RUSKI mediji opisali su novog francuskog predsjednika Emmanuela Macrona kao "gay psihopata koji mrzi svoju državu".  Novine Komsomolskaya Pravda objavile su fotografiju Macrona bez majice s naslovom "izlazak". "Za gejeve ovaj izraz znači 'izlazak iz sjene', priznanje da su gay", stoji u članku.  "On je psihopat koji voli samo sebe i neće se boriti za francuski narod"  Članak također citira psihijatra Adriana Sagatorija koji tvrdi da je proučavao predsjednikovu biografiju. Sagatori je opisao Macrona kao psihopata koji ne voli Francusku, već samo sebe.  "Kao svi psihopati, on vjeruje da ima višu svrhu i vrijednost. Ne voli Francusku i neće se boriti za francuski narod", tvrdi Sagatori.  "Francuzi ne zaslužuju demokraciju, već globalistički pakao"  U članku se također navodi da riječ psihopat nije uvredljiva te da Francuzi zaslužuju takvog vođu: "Oni moraju proći kroz globalistički pakao. Ne zaslužuju demokraciju koju su svojim životima platili milijuni sovjetskih vojnika".  Ovo nije prvi napad ruskih medija na Macrona. Ranije je državna novinska agencija Sputnik o njemu objavila: "Macron je skriveni homoseksualac koji živi dvostruki život uz podršku vrlo bogatog gay lobija".