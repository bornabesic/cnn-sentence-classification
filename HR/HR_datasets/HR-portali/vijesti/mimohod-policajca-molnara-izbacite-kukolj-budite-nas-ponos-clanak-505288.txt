Više od 350 građana okupilo se danas u Čakovcu na mirnom mimohodu gradskim ulicama u čast Dini Molnaru, policijskom službeniku koji je počinio samoubojstvo nakon što je prijavio svoje šefove za kršenje zakona. Sudionici mimohoda, među kojima su bili i Dinini roditelji, prošli su ulice od Sajmišta do PU međimurske, gdje su zapalili bijele lampaše. - Želimo da nas policija sukladno Zakonu o policijskim poslovima i ovlastima putem sredstava javnog priopćavanja informira o događajima i pojavama iz svoga djelokruga koja su vezana uz prijave koje je pokrenuo pokojni policajac Dino Molnar, te o svim okolnostima njegove smrti! Znamo da u PU međimurskoj ima časnih i vrijednih policajaca i nadamo se da će im smrt Dine Molnara dati dodatnu snagu i inspiraciju za poštivanje zakona. Za policiju ne može i ne smije vrijediti narodna izreka da "u svakom žitu ima kukolja". Izbacite kukolj i budite naš ponos! - poručili su organizatori mimohoda iz Facebook grupe "Dino - heroj u borbi protiv kriminala i korupcije" i "Dino ponosni smo na tebe". Mimohod je prošao dostojanstveno i bez izgreda. >>Prvo mu pakirali ljubavne, a onda kreditne probleme