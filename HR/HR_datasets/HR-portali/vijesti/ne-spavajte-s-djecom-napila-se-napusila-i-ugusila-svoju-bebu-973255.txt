Foto: Policija/Facebook ARISSA Ward (23) optužena je za ubojstvo iz nehaja svog dvomjesečnog sina, nakon što ga je ugušila dok su zajedno spavali na kauču. Ward je pozvala policiju u Middletonu 30. prosinca prošle godine, kada se probudila i vidjela pored sebe mrtvog sina.  Rekla je da je pila alkohol i pušila marihuanu prije nego je s bebom legla na kauč. Ne spavajte sa svojim djetetom Obdukcija je tjedan dana kasnije pokazala da je beba umrla zbog gušenja, a u njenom tijelu pronađeni su i tragovi marihuane zbog dojenja. Okružni tužitelj Ed Marisco rekao je da je jasno da majka nije namjeravala ubiti dijete, ali da je savjet bolnica i pedijatara vrlo jasan: "Ne spavajte sa svojim djetetom". "Plakala je, ridala - shvaćala je da ubila vlastito dijete" Zamjenica tužitelja Jennifer Gettle je izjavila: "Čuli smo poziv majke policiji - plakala je, ridala, shvaćala je da je ona uzrokovala smrt svog djeteta". Gettle je također rekla da je razina THC-a otkrivena u bebinom tijelu mogla uzrokovati da bude još manje otporna i snažna. Ward je puštena uz jamčevinu od 50 000 dolara, a prvo saslušanje je zakazano za 1. lipnja. Ima još jedno dijete, koje je ostalo u njenom skrbništvu.