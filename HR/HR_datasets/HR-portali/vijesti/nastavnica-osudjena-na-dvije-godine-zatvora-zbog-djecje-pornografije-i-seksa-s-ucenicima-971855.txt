Screenshot: YouTube JACLYN McLaren (36) osuđena je na dvije godine zatvora zbog razmjene intimnih fotografija i seksa s učenicima, pišu svjetski mediji. Napastovala učenike od 13 godina McLaren je priznala krivnju za zlostavljanje djece, posjedovanje dječje pornografije i napastovanje. Koristila je aplikaciju Snapchat kako bi slala svoje gole fotografije učenicima starima oko 13 godina. U 2014. pila je alkohol, poljubila dvojicu učenika, a zatim na njima izvela oralni seks, što se ponovilo još nekoliko puta, piše CBC. Nakon isteka kazne bit će prijavljena kao zlostavljačica Jedan učenik počeo je dijeliti intimne fotografije s McLaren kada je imao 15 godina. Tri godine kasnije stupili su u seksualni odnos. Još pet tinejdžera slali su intimne fotografije i snimke nastavnici koja je predavala francuski jezik u Ontariju.  Njezini kolege upozorili su ju da prekine kontakt putem društvenih medija sa svojim učenicima još 2013. Nakon isteka zatvorske kazne mora se prijaviti kao zlostavljačica i bit će joj zabranjena upotreba društvenih medija za komunikaciju s osobama mlađima od 18.