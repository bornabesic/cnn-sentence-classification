Islamska država preuzela je odgovornost za samoubilačke napade u Siriji u kojima je u ponedjeljak ubijeno više od 100 osoba u obalnim gradovima Džableh i Tartus.   Višestruke eksplozije odjeknule su u gradovima Džableh i Tartus u dijelu zemlje koji je do sada bio pošteđen najtežih stradanja. U napadima je ozlijeđeno najmanje 120 osoba. Prema podacima sirijskog opservatorija za ljudska prava pet eksplozija rezultat je napadača samoubojica a u dva slučaja radilo se o eksplozijama automobila bombi.   Zabilježeno je ukupno sedam detonacija, četiri u Džablehu u pokrajini Latakiji i tri u Tartusu, glavnom gradu iste pokrajine. Zatvori Slika 1/6 Objavljeno: 23.05.2016. REUTERS Objavljeno: 23.05.2016. REUTERS Objavljeno: 23.05.2016. REUTERS Objavljeno: 23.05.2016. REUTERS Objavljeno: 23.05.2016. REUTERS Objavljeno: 23.05.2016. REUTERS / REUTERS Televizijske snimke prikazuju uništena i zapaljena vozila na ulicama dva grada, a na društvenim medijima objavljene su fotografije trupla koja leže na ulicama.   U Džablehu jedna je bomba eksplodirala u blizini državne bolnice, a u Tartusu, u kojemu su smještene ruske vojne snage koje pružaju potporu sirijskoj vojsci u borbi protiv militanata i pobunjenika, do eksplozija je došlo u blizini benzinske crpke.   Sirijsko ministarstvo unutarnjih poslova, koje je izvijestilo o terorističkim napadima, zaustavilo se na brojki od 20 ubijenih, dok su državni mediji izvijestili o 45 ubijenih u napadima u dva grada.