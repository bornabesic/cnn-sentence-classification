Nakon održanog sastanka u Ministarstvu vanjskih i europskih poslova, ministar Miro Kovač i bugarski ministar vanjskih poslova Daniel Mitov dali su izjave u povodu pristupanja Srbije EU. Novinari su ih pitali je li Hrvatska tražila potporu Bugarske u blokadi Srbije zbog ispunjavanja kriterija iz poglavlja 23 te ima li u tome podršku Bugarske. Daniel Mitov odgovorio je: –  Da, proširenje EU je jako važno i mi ćemo nastaviti davati podršku proširenju. No, ispunjavanje kriterija je također vrlo važno. A poglavlje 23. traži ispunjavanje određenih kriterija određene države. Naši prijatelji iz Hrvatske imaju legitimno pravo zahtijevati ispunjavanje tih kriterija te pomoći Srbiji da se na svaki mogući način dođe do toga. I Bugarska ima određena pitanja koja se moraju razjasniti, a povezana su s pravima bugarske manjine u Srbiji. I svakako zahtijevamo da ta pitanja budu raznjašnjena tijekom tih razgovora. Smatram da neke politike, a govorim o vanjskoj i sigurnosnoj politici EU, njezina sinhronizacija može pomoći Srbiji u približavanju EU. Naime, brža sinhronizacija s vanjskom politikom EU u sigurnosti pomogla bi Srbiji da brže napreduje – rekao je ministar vanjskih poslova Bugarske Daniel Mitov.   Ministar Miro Kovač rekao je da je u rrvatskom interesu da zemlje Jugistoične Europe napreduju prema članstvu u EU. – Nema zemalja koje su zainteresiranije od Hrvatske i Bugarske jer smo susjedne zemlje, da Srbija napredujue i da dođe do otvaranja tog famoznog poglavalja 23. Pravosuđe i temeljna prava. Mi ćemo zajedno pomoći Srbiji u ispunjavanju tih kriterija – rekao je Miro Kovač.  >> Hrvatska ne blokira Srbiju već želi ispunjavanje kriterija 