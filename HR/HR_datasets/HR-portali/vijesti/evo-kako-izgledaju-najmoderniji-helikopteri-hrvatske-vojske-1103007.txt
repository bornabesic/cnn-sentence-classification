Pet helikoptera OH-58D Kiowa Warrior iz projekta opremanja Oružanih snaga RH izvidničko-borbenim helikopterima kroz potporu Vlade i Oružanih snaga Sjedinjenih američkih država, dopremljeno je danas u 93. zrakoplovnu bazu Hrvatskog ratnog zrakoplovstva i protuzračne obrane u vojarnu Zemunik, kako je svom današnjem broju i najavio Večernji list.  Helikopteri, simulatori i ostala pripadajuća oprema stigli su američkim avionom C-5 koji je sletio u ranim jutarnjim satima, dok će preostali helikopteri i oprema stići u naknadnoj isporuci.  Cijeli postupak prihvata i primopredaje odvijat će se u suradnji s američkim timovima koji stižu u Zemunik te će ta procedura potrajati neko vrijeme s obzirom da je riječ od oko 30 tona tereta i na stotine različitih komponenti i pričuvnih dijelova. Primarna namjena helikoptera OH-58D Kiowa Warrior vezana je uz izviđačke i napadačke akcije. U borbenim uvjetima koristi se za protuoklopno djelovanje, blisku zračnu potporu, pratnju i zaštitu konvoja, korekciju i navođenje topničke precizne paljbe, te borbu u urbanim područjima. Uz to, ovaj helikopter ima sposobnost djelovanja po ciljevima na površini danju i noću, ima velike manevarske i vatrene sposobnosti te sposobnost samozaštite.  Uskoro se očekuje i prezentacija u Zemuniku, a kako je je to izgledalo na primopredaji pogledajte u galeriji. >> MUP RH dobio još jedan helikopter za nadzor hrvatske granice >> Pogledajte novi moćni helikopter naše policije 