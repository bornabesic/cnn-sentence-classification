Odgovornost za napad u Manchesteru još nitko nije preuzeo, no pristaše ISIL-a na društvenim mrežama slave. Napad je izveden u ponedjeljak u 22.30 sati po lokalnom vremenu u areni na koncertu pjevačice Ariane Grande na kojem je bilo 21.000 ljudi uglavnom djece i tinejdžera. Na Twitteru je objavljenja prijetnja u 18.32 sati. Navodi se hešteg Islamska država, Manchester arena i ispod toga piše: "Jeste li zaboravili naše prijetnje?". Nakon napada osvanule su poruke na Twitteru u kojima se navodi da je napad u Manchesteru osveta za napade na djecu u Mosulu i Al-Raki. Navodno je napad izveo bombaš samoubojica čije je tijelo pronađeno. Policija slučaj tretira kao terorizam. Poginulo je najmanje 22 ljudi, i 59 ih je ranjeno.