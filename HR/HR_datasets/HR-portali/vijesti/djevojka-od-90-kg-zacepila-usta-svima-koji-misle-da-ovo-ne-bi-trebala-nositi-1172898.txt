Ako niste Ashley Graham ili njezina hrvatska inačica Lucija Lugomer, a imate kilograma približno kao one, sigurno se ne osjećate baš najbolje u svom tijelu. Koliko god njih dvije promovirale obline, još je puno više onih koji osuđuju osobe s viškom kilograma i određuju što bi takve osobe trebale nositi, a što ne.  No, djevojka po imenu Sara Petty ne srami se svoga tijela i 90 kilograma koje ima. Nakon što je na društvenim mrežama primijetila kako je točno određeno što 'deblje' žene ne bi trebale nositi i što im je doslovno zabranjeno, ona je odlučila odjenuti baš te komade odjeće i svoje fotografije podijeliti na internetu.  Ona je tako odjenula tajice, popularni 'crop top', bikini i vruće hlačice te se u njima fotografirala pa te fotografije podijelila na Twitteru uz poruku 'Djevojke, nosite što god želite'.  Na svoje je fotografije dobila uglavnom dobre i pozitivne reakcije, a mnogi su joj se divili što je sigurno u svoje tijelo.