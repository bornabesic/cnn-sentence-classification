Evakuacija migranata iz izbjegličkog kampa u Idomeniju na grčko-makedonskoj granici je završena, rekao je za AFP grčki policijski dužnosnik.  Trećega dana operacije zatvaranja kampa "premjestili smo još 738 ljudi. Gotovo je, nema više izbjeglica u kampu. Ondje su ostali samo šatori humanitarnih organizacija", rekao je isti izvor. Vlasti su u ponedjeljak, uoči početka operacije, u kampu evidentirali 8424 ljudi. Policija je od utorka prema regionalnim prihvatnim centrima autobusima otpravila oko 4000 ljudi. Još 4000 izbjeglica čiji je premještaj predviđen operacijom, otišlo je samo prema prihvatnim centrima, a neki među njima smjestili su se u hotele ili na druga mjesta na kojima su za njih podignuli šatore, rekao je grčki policijski dužnosnik.  "Ostajemo u regiji" da bismo nastavili usmjeravati ljude, kazao je. >>Policija zatvorila cestu 3 km od kampa s migrantima. Zabranili pristup novinarima dok traje evakuacija 