Foto: Facebook LAURA PEREZ iz američkog San Antonia imala je 270 kilograma kad se prijavila u show "My 600-lb life" kako bi smršavila. Dobila je želučanu premosnicu i bila na strogoj dijeti, zahvaljujući kojoj je drastično izgubila na kilaži. Danas je neprepoznatljiva, no promjena njenog izgleda nije se svidjela suprugu Joeyju koji je bio uz nju tijekom showa. Dok je imala 270 kilograma on je bio taj koji joj je donosio hranu i pomagao oko svega. A pomoć joj je itekako bila potrebna, jer je cijelo vrijeme sa sobom morala nositi bocu s kisikom. Kako je gubila kilograme njihov odnos postajao je sve gori. Iako je u emisiji govorio da mu smeta što sve mora raditi umjesto nje, kako je ona postajala mršavija i samostalnija, tako se on udaljavao od nje. U prvoj je fazi izgubila 136 kilograma, a na fotografijama koje sad objavljuje na Facebooku je neprepoznatljiva. Na fotkama nema ni njenog supruga, kojem je smetalo kad se Laura htjela zaposliti i zarađivati svoj novac.