Foto: FAH HRVATSKA banka za obnovu i razvoj (HBOR) početkom ove godine omogućila je Todorićevim tvrtkama povoljne kredite od 378 milijuna kuna. Agrokorova Zvijezda dobila 10 milijuna eura, Ledo 5 milijuna eura, a PIK Vrbovec 20 milijuna eura kredita, i to po liniji programa Pripreme izvoza. Jamnici je pak odobreno 15 milijuna eura kredita po programu Izvoza - IBRD Interesantno je kako je Ledo dobio 5 milijuna eura, iako je u tom trenutku Ledo već bio izdao jamstva u korist Agrokoru, i to u iznosu od više milijardi kuna. Podsjetimo, Ledo je u petak objavio kako je krajem prošle godine - na dan 31. prosinca 2016. godine - izdao jamstva u korist Agrokora u iznosu od 18,9 milijardi kuna. > Ledo krajem prošle godine izdao jamstva Agrokoru od 18,9 milijardi kuna Nadzorni odbor odobrio kredite prezaduženom Ledu Kredite je morao odobriti Nadzorni odbor HBOR-a od deset članova. U Nadzornom odboru HBOR-a, kao što je Index već pisao, sjedi čak šest ministara Vlade Andreja Plenkovića. Interesantno je kako je u trenutku donošenja odluke o kreditiranju predsjednik Nadzornog odbora HBOR-a bio ministar financija Zdravko Marić, bivši direktor u Agrokoru, koji tvrdi da se izuzeo dok se odlučivalo o ovom kreditu. > Plenkoviću nije sporno što je Todorić dobio 379 milijuna kredita od HBOR-a niti što su njegovi ministri to odobrili