U TEŠKOJ prometnoj nesreći na području Udbine poginule su dvije osobe, a dvije su ozlijeđene, izvijestila je ličko-senjska policija.  Prema prvim informacijama policije, nesreća se dogodila na raskrižju državnih cesta DC-1 i DC-522, gdje su se sudarila dva osobna automobila, oba zagrebačkih registracija. Dvije su osobe poginule na mjestu nesreće, a dvije ozlijeđene osobe prevezene su u bolnicu.  Promet na tom dijelu teče usporeno, a policija provodi očevid o uzrocima i okolnostima nesreće.