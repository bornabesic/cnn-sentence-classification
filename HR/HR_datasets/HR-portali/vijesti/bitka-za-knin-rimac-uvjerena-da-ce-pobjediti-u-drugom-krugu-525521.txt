Idemo u drugi krug, HDZ je apsolutno spreman za drugi krug. Sigurni smo da ćemo sve nedostatke riješiti kroz aktivnosti na terenu. Vjerujem u pobjedu u drugom krugu. Hvala svima koji su izašli na birališta. Vjerujem da će odaziv u drugom krugu biti dobar i da će birači prepoznati program HDZ-a i znati cijeniti sve što smo učinili u proteklim godinama. Sigurna sam, za 15 dana ćemo dobiti još jednom povjerenje naših građana, rekla je u ponedjeljak na konferenciji za novinare Josipa Rimac, HDZ-ova kandidatkinja za gradonačelnicu Knina.  Podršku su joj dali i kolege, kandidati na listi kao i aktualni župan šibensko-kninski HDZ-ov Goran Pauk. Zadovoljni su rezultatima i vjeruju u dobre rezultate u drugom krugu izbora.  Pauk i Rimac moraju u drugi krug. Pauk je u prvom krugu osvojio 49,4 posto glasova. Iza njega je Franko Vidović iz SDP-ove kolacije koji je osvojio 21,88 posto.  Rimac je pak osvojila 39,42 posto i druga je iza Marka Jelića, kandidata grupe birača koji je u prvom krugu osvojio 48,66 posto glasova.  Tema: Lokalni izbori 2017.