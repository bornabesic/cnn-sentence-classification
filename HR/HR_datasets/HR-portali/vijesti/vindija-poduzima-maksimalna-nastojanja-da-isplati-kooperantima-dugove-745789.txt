Foto: Index Objavljujemo reagiranje Vindije na članak "Todorić neplaćanjem uništava mljekare" Na portalu Index.hr u petak, 09. svibnja 2014. objavljen je članak pod naslovom „Todorić neplaćanjem uništava mljekare“, u kojem se spominje tvrtka Vindija d.d. u kontekstu koji može dovesti u zabludu Vaše čitatelje. Naime, iznijete su netočne informacije vezane uz poslovnu suradnju Agrokora i Vindije d.d., prema kojima tvrtka Agrokor duguje desetke milijuna kuna Vindiji. Stoga ovim putem želimo istaknuti da se radi o problematici naplate potraživanja između trgovačkog lanca Konzum d.d. i Vindije d.d., koja se u cijelosti odvija u skladu sa prethodno postignutim dogovorima i modelima reguliranja dugovanja. Vezano uz pitanje isplate kooperanata, Vindija poduzima maksimalna nastojanja da se ista ubrza, što dokazuje i činjenica da se će se sa početkom idućeg tjedna privesti kraju isplata mlijeka predanog u veljači, nakon čega slijedi intenzivno rješavanje duga za sirovinu isporučenu u ožujku. Pozivamo Vas da u skladu s člankom 57. stavkom 1. Zakona o medijima objavite ovaj odgovor na objavljeni tekst u cijelosti. S poštovanjem, Za Financijski odjel Vindije d.d. Vesna Horvat, Rukovoditelj Centra za naplatu