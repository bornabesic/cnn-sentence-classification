U nedjelju će biti sparno i vruće, a prva polovica idućeg tjedna donosi promjenu vremena. Moguća je češća kiša. Temperature bi trebale biti niže.  Nedjelja će biti toplija i većinom sunčana. DHMZ javlja da je poslijepodne moguć poneki pljusak praćen grmljavinom i to uglavnom na kopnu. Najniže jutarnje temperature će biti od 14 do 19, a najviše dnevne između 27 i 32 °C. Početkom tjedna, posebno u utorak mjestimice su moguće kiša i grmljavina. I na moru će biti oblačnije i promjenjivije vrijeme. Moguća je kiša, ali i jačanje neugodnog juga.