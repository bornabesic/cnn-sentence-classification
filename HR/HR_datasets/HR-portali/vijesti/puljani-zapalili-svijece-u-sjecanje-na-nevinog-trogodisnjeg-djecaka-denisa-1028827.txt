Institucije su, kažu, umrle puno prije Denisa. Puljani su se sinoć okupili ispred Centra za socijalnu skrb, policije i suda. Dok 32-godišnja Chiara, osumnjičena da je planirala i skrivila smrt vlastitog djeteta, čeka optužnicu u istražnom zatvoru, fotografija malog Denisa osvanula je na vratima pulskog Centra za socijalnu skrb, prenosi HRT.  Tamo su je postavili Puljani koji su se predvečer spontano počeli okupljati paleći svijeće za nedužnog mališana. Institucije su, kažu, umrle puno prije Denisa. Ubojstvo trogodišnjaka u Puli pokrenulo je pitanje odgovornosti institucija, i to pulskog Centra za socijalnu skrb i Doma za djecu i mladež, gdje je neko vrijeme boravila osumnjičena maloljetnica. Policija potvrđuje da će istražiti sve vezano uz slučaj pa tako i informacije o Centru i Domu. Mjerodavno ministarstvo pokrenulo je svoj nadzor. Potvrdila je to ministrica demografije, obitelji, mladih i socijalne politike Nada Murganić.