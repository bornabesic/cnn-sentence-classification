Hrvatski ministar vanjskih i europskih poslova Miro Kovač danas je na novinarsko pitanje kako komentira stjalište SDP-ovca Joška Klisovića da vlada u tehničkom mandatu ne treba mijenjati hrvatske veleposlanike odgovorio kako je Vlada već donijela odluku o njihovom opozivu. -Mi očekujemo da u Hrvatskom saboru neki veleposlanici budu opozvani. Znači vlada je već donijela odluku o njihovom opozivu i sada je na saborskom odboru da i opozove veleposlanike i da se ta odluka potvrdi u Hrvatskom saboru," rekao je Kovač. Po njegovim riječimo postoji u hrvatskoj vladi  i nekoliko odluka, prijedloga imenovanja. -Bilo bi dobro da se taj proces nastavi, da se barem ono što se tiče Sabora odradi jer Hrvatski sabor nije raspušten, on će biti raspušten 15. srpnja- kazao je Kovač. Na pitanje kada će se izjasniti o svojoj eventualnoj kandidaturi za predsjednika HDZ-a i je li odustao od te kandidature, Kovač je kratko rekao: "Vrlo skoro ću se o tomu izjasniti." Na upit što misli u velikoj koaliciji između HDZ-a i SDP-a, on je rekao kako trenutačno o tomu ne misli ništa jer su sada izbori za predsjednika stranke nakon kojih će HDZ, po njegovim riječima, krenuti vrlo aktivno u izbornu kampanju. -Želimo na izborima postići pobjednički rezultat-  dodao je. Kovač je u na zatvorenoj Ljetnjoj školi "Mediteran-Geopolitika i Europske integracije, izazovi i prigode", održao govor o, kako je rekao novinarima, odnosima između Europske unije i Sjeverne Amerike i nužnosti suradnje EU, SAD i Kanade. -Važno je da nastavimo surađivati jer mi smo jedna velika obitelj, dijelimo iste vrijednosti i povezani smo. Sjeverna Amerika je napučena ljudima podrijetlom iz Europe i moramo toga biti svjesni- kazao je Kovač. >>'Za hrvatsku arbitražni postupak više nije relevantan. Arbitražni sud svojim postupcima narušio je vlastiti ugled' 