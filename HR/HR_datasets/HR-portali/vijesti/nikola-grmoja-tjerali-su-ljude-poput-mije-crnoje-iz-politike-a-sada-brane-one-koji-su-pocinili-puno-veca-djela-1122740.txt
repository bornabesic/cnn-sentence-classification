Mostov saborski zastupnik Nikola Grmoja rekao je o Goranu Mariću kao ministru bez portfelja da je tih razgovora bilo i prije. - On nam je prihvatljiv, dobro surađujemo i ne bi trebalo biti problema. Bitno je da Vlada bude funkcionalna - rekao je Grmoja za N1. Grmoja je rekao da danas u Saboru počinje rasprava koja će biti ozbiljna te da im je bitno odrediti kaznena djela koja bi ubuduće ograničavala da se počinitelji kandidiraju na izborima. Rekao je da mu je nalicemjernije da ljudi koji su tjerali ljude iz politike zbog manjih djela, poput Mije Crnoje, "sada brane one koji su počinili puno veća kaznena djela". - Upravo konkretna imena su nas potaknula na ovo, da stranke ne stavljaju te ljude na liste - rekao je Grmoja. Kao primjer naveo je Andru Vlahušića, ali je dodao da zakon nije pisan radi jedne osobe. >> Pernar protiv zabrane kandidiranja: Što da dobijem kaznu zatvora zbog borbe protiv deložacije? Vi onda mene deložirate iz Sabora? >> Grmoja: Da smo znali, naravno da bismo došli. Došlo je do greške administracije 