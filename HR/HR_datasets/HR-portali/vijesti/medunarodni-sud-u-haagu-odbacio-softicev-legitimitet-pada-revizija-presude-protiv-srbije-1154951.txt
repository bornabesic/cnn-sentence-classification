Međunarodni sud u Haagu odbacio je legitimitet Sakiba Softića kao agenta BiH u zahtjevu za revizijom presude protiv Srbije za agresiju i genocid, javljaju mediji. U obrazloženju se navodi da je razlog taj što nije bilo suglasnosti triju članova Predsjedništva BiH prilikom Softićeva imenovanja da bude na čelu revizije, a ova odluka vjerojatno znači da će Međunarodni sud odbaciti i sam zahtjev za reviziju presude, piše Blic. Sud je prethodno poslao na zasebne adrese trojice članova Predsjedništva Bosne i Hercegovine kuvertirana pisma u vezi s revizijom presude, što je Večernji list prošli mjesec prvi objavio. – Sud je propisno razmotrio mišljenja članova Predsjedništva, koja su iznijeli u svojim pismima. Sud smatra da sadržaj ovih pisama pokazuje kako nikakvu odluku nisu donijela nadležna tijela uime Bosne i Hercegovine kao države, glede zahtjeva za reviziju Presude od 26. februara 2007. godine u slučaju primjene Konvencije o sprječavanju i kažnjavanju zločina genocida (BiH vs. Srbija).  Stoga, ne može se ništa poduzeti glede dokumenta pod nazivom ''Aplikacija za reviziju Presude od 26. februara 2007. godine u slučaju primjene Konvencije o sprječavanju i kažnjavanju zločina genocida (BiH vs. Srbija)'' – stoji u pismu koje je članovima Predsjedništva BiH uputio Philippe Couvreur, pisar Međunarodnog suda u Haagu, prenosi Klix. >> Međunarodni sud poštom ‘sazvao’ sjednicu Predsjedništva >> Hrvati neće birati stranu u sporu između Bošnjaka i Srba