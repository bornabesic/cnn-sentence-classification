Medijima se danas obratila glasnogovornica tima Antonia Alvareza, Ivona Janjić, koja je naglasila kako je glavni cilj procesa restrukturiranja u ovom trenutku stabilizirati poslovanje Agrokora. - U ovom trenutku je potrebna podrška svih da se Agrokor spasi, rekla je Janjić i dodala kako će se danas tijekom dana nastaviti niz aktivnosti među kojima je komunikacija sa svim zainteresiranim stranama. Podsjetimo, Antonio Alvarez III jučer je postavljen kao direktor za restrukturiranje, a na tiskovnoj konferenciji u večernjim satima predstavio je svoj tim od devet ljudi koji će biti zaduženi za uređivanje poslovanja najveće hrvatske privatne tvrtke.