Čelni ljudi stranaka udruženih u Narodnu koaliciju potpisali su u subotu u Zaboku sporazum o zajedničkom izlasku na predstojeće izvanredne parlamentarne izbore. Sporazum su potpisali SDP-ov predsjednik Zoran Milanović, čelnik HNS-a Ivan Vrdoljak, prvi čovjek HSS-a Krešimir Beljak te šef HSU-a Silvano Hrelja. "U Zaboku nismo slučajno, u ovom dijelu Hrvatske počeli su se vidjeti i osjećati prvi opipljivi rezultati našeg rada, nastojanja, uspjeha, katkad neuspjeha u protekla četiri godine", rekao je Zoran Milanović nakon potpisivanja. Najavio je orijentaciju koalicije prema radu i obrazovanju. "Znam da zvuči banalno, ali sve se svodi na to", ustvrdio je. Po riječima Krešimira Beljaka, koalicija se neće baviti prošlošću nego budućnošću, pitanjem budućnosti hrvatske djece, hrvatskog sela i grada, nacije i svih građana, bez obzira na vjeru, naciju, porijeklo i različitosti, te za Hrvatsku 21. stoljeća koja će imati stabilnu vlast. Ivan Vrdoljak istaknuo je kako će koalicija preuzeti političku odgovornost i vratiti dostojanstvo, ne samo političkim institucijama nego i građanima Hrvatske, stvarati budućnost s modernim obrazovanjem i razvijenim gospodarstvom, te dokazati da Hrvatska može bolje nego što je bilo u proteklih godinu dana. Silvano Hrelja je ocijenio kako bi potpisivanje moglo označiti povijesnu prekretnicu Hrvatske, ustvrdivši kako nam treba "bolja, ljepša i pametnija Hrvatska", koja napreduje, štiti slabije i blista dalje. >>Zašto se Vrdoljakov HNS boji Anke Mrak Taritaš >>Nakon prijetnji o izlasku iz koalicije, HNS i SDP izgladili spor. HNS dobio i šesto mjesto u 3. izbornoj jedinici 