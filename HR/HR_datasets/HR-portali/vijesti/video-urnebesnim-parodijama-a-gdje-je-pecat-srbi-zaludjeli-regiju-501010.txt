Radnik iz Niša postao je predmet mnogih parodija u susjednoj Srbiji gdje je njegovo pitanje ''A gdje je pečat?'' trenutačno najaktualnija poštapalica u zemlji. S osmjehom na licu postavljaju ga građani od Subotice do Pazara, a nova popularnost zbunila je i samog autora, 53-godišnjeg Zorana Petrovića iz Medoševca. Taj bivši djelatnik tvrtke Građevinar poznato pitanje postavio je 3. prosinca na prosvjedu ispred Gradske kuće u Nišu. Uputio ga je jednom muškarcu koji je istupio u ime svih sindikalaca te počeo čitati njihovo priopćenje. – Nije bio naš sindikalac, nisam znao tko je. Ponovno bih ga pitao isto pitanje jer, ako već čitaš nešto, kao neki radnički proglas, taj papir mora imati pečat i potpis. Bez toga ne vrijedi ništa, može biti podvala – kazao je Zoran Petrović kojem spomenuta tvrtka duguje 27 plaća. Nova internetska zvijezda, koja nije ni slutila da će postati glavna zvijezda u skečevima s maratoncima i Tomislavom Nikolićem, kaže da je u Građevinaru radila 24 godine te da bi ponovno postavila isto pitanje, samo da radnici dobiju ono što im pripada. >>Parodija skeča s Merkel i Sarkozyjem hit na YouTubeu 