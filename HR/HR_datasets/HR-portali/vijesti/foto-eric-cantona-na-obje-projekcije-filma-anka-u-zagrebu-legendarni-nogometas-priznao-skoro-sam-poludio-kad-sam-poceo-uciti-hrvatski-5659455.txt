Film 'Anka' Dejana Aćimovića o djeci, prijateljstvu i potrazi za pripadanjem, prepun prizora iz prirode, magije i vilenjaka, nastao prema jednom od najpoznatijih romana Mate Lovraka 'Anka Brazilijanka', prikazan je u ponedjeljak na novinarskoj projekciji u zagrebačkom CineStaru u Branimir centru. Smješten u srednju Europu početkom prošloga stoljeća, film 'Anka' priča je o djevojčici iz sirotišta koju posvaja bogata rođakinja. Nedugo nakon Ankina dolaska, otmjena žena pokazuje svoje drugo lice. Razočarana i utučena, Anka bježi, želeći se vratiti u sirotište, zaluta i put je dovodi do ciglane okružene visokim stablima i neobičnom prirodom. Grubih lica i velikoga srca, ciglari joj pružaju novi privremeni dom, daju joj sobu buntovnoga ciglara Brazilijanca, siročeta poput nje, koji je završio tu noć u zatvoru zbog tučnjave koju je započeo u seoskoj krčmi. U ciglani u dubini šume, s ovozemaljskim životom isprepliće se začudni, bajkoviti svijet šumskih bića, koji vidi samo Anka. Djevojčicu Anku glumi Cvita Viljac, a u ostalim ulogama pojavljuju se francuski glumac i nogometna legenda Eric Cantona, Anđela Ramljak, Linda Begonja, Rade Šerbedžija, Nikola Kojo, Vuk Kostić, Žarko Savić, Goran Grgić, Jelena Lopatić, Petar Mirčevski, Vlado Jovanovski, Josip Žurić i drugi. Redatelj Dejan Aćimović rekao je nakon projekcije filma da su se odlučili ekranizirati upravo Lovrakovu 'Anku Brazilijanku' jer je to po njemu jedan od njegovih najsimpatičnijih romana te su htjeli začudnost i ljepotu prenijeti na film. Ustvrdio je i da su mitska bića Bjelovarsko-bilogorske županije koja je, iako ih nema u samome romanu, u film uvela scenaristica Tatjana Aćimović - jagari, divovi Vede, žene zmije - filmu dali začudnost i postavili ga baš onako kakvim su htjeli da bude - bajkovit, i za djecu i za odrasle. Glavni glumac, bivši francuski nogometaš Eric Cantona, bio je, kako je rekao Aćimović, prva ideja za film od koje nisu odustali. - Poslali smo mu scenarij koji je pročitao i odmah se javio. Oduševio se i to je bio osnovni razlog zašto se uključio u film - dodao je Aćimović. Cantona je kazao da nema apsolutno ništa zajedničko s likom koji je u filmu utjelovio - grubim ciglarom Brazilijancem, koji se unatoč početnoj otresitosti prema Anki, s njom na kraju povezuje. - Potpuno sam drugačiji od njega. U početku vidite lika koji je zločest, no na kraju shvatite da je dobar. Za mene prvo mislite da sam dobar, a zapravo nisam - našalio se. Uloge u filmovima prihvaća, kaže, ako mu se svide, a dosad nije ostao razočaran niti jednim redateljem. S obzirom da u filmu govori hrvatski jezik, komentirao je da je ga je hrvatski izludio. - No bilo je to divno iskustvo i drago mi je da sam to napravio - dodao je Cantona. Prvo je, kaže, morao raditi na francuskoj verziji kako bi razumio scenarij i karaktere. - Nakon toga sam radio na hrvatskoj verziji i morao sam se zaista jako potruditi. Skoro sam poludio. Rekao sam sam sebi da to više nikada neću ponoviti, a onda sam prihvatio film koji se snima u Kini i u kojem ću govoriti i na kineskom i engleskom - komentirao je. Desetogodišnja glumica Cvita Viljac koja je utjelovila lik Anke, smatra da će se film svidjeti njezinoj generaciji. - U Hrvatskoj nema baš puno takvih filmova u kojima se pojavljuju mitska bića. Osobno mi je to bila jedna od najboljih stvari u filmu - komentirala je. Svečana premijera filma bila je u ponedjeljak u 20 sati u CineStaru u Branimir centru. Na njoj su bili zagrebački gradonačelnik Milan Bandić, bivši nogometaši Dario Šimić i Zvonimir Boban, potpredsjednik Hrvatskoga sabora Gordan Jandroković i mnogi drugi. 'Anka', u distribuciji Blitza, u CineStar i ostala kina stiže 23. veljače. Zatvori Slika 1/19 Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Zatvori Slika 1/21 Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX Objavljeno: 20.02.2017. CROPIX