S kime će Most po povjerenje građana na rujanske izbore, trebalo bi biti poznato u srijedu kada će najvjerojatnije predati izborne liste. I iako su u Mostu i dalje tajnoviti, doznajemo da je izborna križaljka pri kraju, radi se uglavnom na temelju anketa koje su mostovci radili na terenu, na njima će u cijelosti poštivati žensku kvotu, ali i ponuditi neka nova lica. Visoko treće mjesto Jedno od njih je i Ivana Ninčević, predsjednica i voditeljica Poduzetničkog centra Solin. Riječ je o 32-godišnjoj Solinjanki o koja je nakon završenog fakulteta u Rochester Institute of Technology u državi New York ostala raditi u Sjedinjenim Državama. A potom je ostavila siguran posao i posvetila se realiziranju Poduzetničkog centra Solin, mjesta na kojem poduzetnici dobivaju sve informacije vezane uz početak i razvoj poslovanja svoje tvrtke i obrta. Ivana Ninčević, kako doznajemo od glasnogovornika Mosta Nikole Grmoje, na listu će u desetoj izbornoj jedinici i to vjerojatno na visoko treće mjesto. – Riječ je o mladoj, izrazito sposobnoj poduzetnici koja do sada nije bila politički aktivna i koja će biti veliko pojačanje Mosta u desetoj jedinici – kaže Grmoja. I sam glasnogovornik Mosta ide na listu, najizglednije na drugo mjestu u šestu jedinicu. U toj je jedinici na prošlim izborima s liste Mosta u Sabor ušlo dvoje zastupnika, među kojima i Juro Martinović.. No s obzirom na to da je on stranku napustio, šesta jedinica jedna je od onih u kojoj Most mora dobro odvagnuti s kime će po birače. Još uvijek nije poznato niti u koju će izbornu jedinicu čelnik Mosta Božo Petrov. I iako u Mostu poručuju da se razmišlja da Petrov ide u jednu od četiri zagrebačke jedinici ili u desetu, najizglednije je da to ipak bude prva izborna jedinici. Naime, na prošlim izborima je Mostovu listu u toj jedinici nosio Drago Prgomet, a njegovim odlaskom i odbijenicom Tihomira Oreškovića mostovci su u prvoj zagrebačkoj jedinici ostali deficitarni. Bitka za metropolu A i s obzirom na izjave Bože Petrova da i on želi biti premijer upravo bi prva jedinici u kojoj na izbore ide i šef SDP-a Zoran Milanović, a gotovo sigurno i šef HDZ-a Andrej Plenković može se očekivati da će se i Petrov “ugurati” u bitku u centru Zagreba. Miro Bulj će, kako sada stvari stoje, biti nositelj liste u IX. izbornoj jedinici, dok će se Mostovi ministri rasporediti po jedinicama gdje procjene da Most može osvojiti mandat više. >> Božo Petrov želi TV debatu s Plenkovićem i Milanovićem 