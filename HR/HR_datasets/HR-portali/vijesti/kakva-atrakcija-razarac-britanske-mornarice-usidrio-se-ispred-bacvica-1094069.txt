Razarač HMS "Defender" britanske ratne mornarice u srijedu je stigao u posjet Hrvatskoj ratnoj mornarici (HRM) i usidrio se pred splitskom lukom gdje će boraviti do 25 lipnja. Brod dug oko 152 i širok oko 21 metar s 248 članova posade stigao je u Split u sklopu bilaternalne vojne suradnje HRM-a i britanske mornarice, rekli su u britanskom veleposlanstvu. Zapovjednik razarača, kapetan fregate Stephen Higham rekao je kako je ponosan na svakog mornara, pilota i vojnika koji služe na "Defenderu". "Svi koji služe na ovom brodu su uvjereni da ono što čine je za opću dobrobit i da doprinose nacionalnoj sigurnosti Velike Britanije," rekao je Higham. >>Kapitalni remont zapovjednog broda američke Šeste flote donio vojni izvozni bum