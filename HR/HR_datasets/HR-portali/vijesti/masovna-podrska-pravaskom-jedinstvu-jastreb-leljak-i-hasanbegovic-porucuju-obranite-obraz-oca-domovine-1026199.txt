Svi se slažu: Ujedinjeni HSP bit će iznenađenje predstojećih izbora i velika prijetnja političkim "favoritima" Nakon što je HSP-ovu listu br. 4 nositelja Tonija Šaina podržala poznata eko-aktivistkinja Ana Musa bivša MOST-ova županijska vijećnica te šef Udruge Hrvatski Domobran iz Dubrovnika, također i poznati pravaš Željko Kulišić, ovu listu podržavaju i mnogi drugi uglednici sa prostora cijele države. Naime, podršku HSP-ovoj listi za Županijsku skupštinu dao je i legendarni zapovjednik obrane Grada Vukovara Branko Borković Mladi Jastreb i to riječima: “Nadam se da ću vas gledati kao županijske vijećnike koji časno brane obraz OCA DOMOVINE na jugu Hrvatske. Na žalost, jedini ste uspjeli objediniti svoje redove, vjerujem da će to birači prepoznati i nagraditi.” Podršku ovoj HSP-ovoj listi dao je i slovenski publicist i istražitelj udbinih arhiva Roman Leljak ovim riječima: “Dragi pravaši iz Dubrovačko-Neretvanske, želim Vam uspjeh na izborima jer ste jedini jamac svih onih težnji za koje se i ja zalažem u životu. U Vašim redovima su ljudi koji nemaju nikakvu poveznicu za bivšim režimom te se nadam da će narod to prepoznati” I u samoj završnici kampanje listi HSP-a za Skupštinu Dubrovačko-neretvanske županije podršku je dao dr. Zlatko Hasanbegović: “Dragi prijatelji, lijepo je vidjeti pravaško jedinstvo na hrvatskome jugu. Budite primjer i ostalima, čuvajte i promičite starčevićansku misao. Želim Vam izborni uspjeh.” 