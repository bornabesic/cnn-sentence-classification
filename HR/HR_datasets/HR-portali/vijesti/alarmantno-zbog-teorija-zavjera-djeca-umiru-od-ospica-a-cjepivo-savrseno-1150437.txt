Ospice su se ponovno pojavile u Hrvatskoj. Prije nekoliko dana od njih je obolio sedmomjesečni dječačić iz Brnaza nedaleko od Sinja, a zarazio se u KBC-u Split na pedijatriji boraveći u istoj prostoriji s djetetom s makarskog područja kojem su ospice naknadno dijagnosticirane. S makarskog područja oboljelo je dvoje djece te još dvije osobe u Zagrebu, potvrdili su u Hrvatskom zavodu za javno zdravstvo (HZJZ). Prije dvije godine u Hrvatskoj smo imali manju epidemiju te vrlo zarazne virusne bolesti, tada je od nje oboljelo šezdesetak osoba. – Moguće je da se sljedećih tjedana razvije epidemija ospica, a to ponajprije ovisi o tome jesu li osjetljive, odnosno neimune osobe bile u kontaktu s bolesnicima u vrijeme kad su bili zarazni – govori Bernard Kaić, epidemiolog iz HZJZ-a. – Obuhvat cijepljenja protiv ospica u posljednjih je pet godina kontinuirano u laganom opadanju. Međutim, još je uvijek iznad 90 posto za prvu dozu. Obuhvat cijepljenja protiv ospica drugom dozom također je u laganom opadanju, ali je još uvijek iznad 95 posto. Ne mogu procijeniti jenjava li antivakcinacijski pokret u Hrvatskoj ili se pojačava, ali imam dojam da im raste prisutnost na internetu – ocjenjuje dr. Kaić. A na internetu se lako šire priče koje potpiruju mnoge da i bez jasnih dokaza odluče ne cijepiti dijete. >>Cijeli članak pročitajte u prilogu Obzor tiskanog izdanja Večernjeg lista ili u našem e-izdanju U današnjem broju donosimo i sljedeće teme: >>Jokićeva reforma ide dalje >>Zvonimir Mršić: Ako Vlada Podravku odluči prodati, neka je ponudi građanima >>Bačić ravnatelj HRT-a >>Agrokor čeka restrukturiranje i vlasničko preslaganje >>Marko Veselica - Odlazak hrvatskog Mandele kojeg se Titov režim bojao i s njim se obračunao