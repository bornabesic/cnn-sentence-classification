Ministar znanosti obrazovanja i sporta Predrag Šustar, kao što je i najavio, imenovat će najvjerojatnije tijekom sutrašnjeg dana dva nova voditelja kurikularne reforme. Kako HRT neslužbeno doznaje, umjesto Borisa Jokića, voditelji cjelovite kurikularne reforme bit će prof. dr. sc. Dijana Vican sa Sveučilišta u Zadru i docent Matko Glunčić sa zagrebačkog PMF-a. Vican (1959., Imotski) prva je rektorica zadarskog sveučilišta. Na zagrebačkom FF-u diplomirala je pedagogiju i završila poslijediplomski studij iz andragogije, a 2000. doktorirala iz odgojnih znanosti. Glunčić je profesor s Odsjeka fizike i bio je član Stručne radne skupine za gimnazijski kurikulum i član Stručne radne skupine za predmetni kurikulum iz fizike.