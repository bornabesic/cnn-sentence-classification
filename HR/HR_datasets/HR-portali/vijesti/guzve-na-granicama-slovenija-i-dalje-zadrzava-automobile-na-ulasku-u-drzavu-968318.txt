Foto: Hina IAKO je bilo rečeno kako je dogovor postignut i kako će se, nakon što čekanja na graničnim prijelazima sa Slovenijom, postanu duža od 15 minuta, sa sustavne kontrole putnika preko graničnih prijelaza prijeći na ciljanu, stajanje u kolonama se nastavlja. Dogovarali su to hrvatski i slovenski premijer Andrej Plenković i Miro Cerar s predsjednikom Europske komisije Jean-Claude Junckerom. >> DOGOVOR OD SUTRA NA SNAZI? Na granicama se neće čekati duže od 15 minuta O situaciji na graničnim prijelazima raspravljao je i slovenski parlament. >> Slovenski parlament sutra raspravlja o gužvama na granici s Hrvatskom  No, čini se kako slovenska policija jednostavno ne zna što činiti i kako se ponašati, barem kad je granica s Hrvatskom u pitanju. Prema njihovom stavu, kriva je hrvatska policija koja je nespremna za nove uvjete radea koje je donijela Uredba Europske komisije o postroženoj kontroli na graničnim prijelazima. Državni tajnik u slovenskom MUP-u Boštjan Šefic je zanijekao krivnju slovenske strane za višekilometarske kolone koje su se na prijelazima s Hrvatskom  pojavile 7. travnja kad je Ljubljana počela primjenjivati europsku uredbu i izmijenjeni schengenski zakonik, a govorio je i o rezervama u pogledu dogovora premijera dviju država. >> SLOVENCI NE ODUSTAJU Nije im jasno što točno trebaju raditi na granici: "Nismo mi krivi"  HAK javlja da je pojačan promet putničkih vozila na graničnim prijelazima za izlazak iz Hrvatske i ulazak u Sloveniju na Bregani i Macelju. Vidi se to i na fotografijama kamera s HAK-a.  Prema dojavi MUP-a na graničnom prijelazu Bregana se na izlazak iz Hrvatske i ulazak u Sloveniju čeka višestruko duže od dogovorenih 15 minuta: Izlaz - promet osobnih vozila je pojačanog intenziteta - čekanje oko 50 minuta, promet autobusa - čekanje oko 40 minuta.  Na ovakvu situaciju reagirale su i zemlje iz kojih nam dolazi veliki broj turista, no čini se kako to, barem za sada, nije dalo rezultat. >> ČESI I SLOVACI LJUTI Traže da Slovenci ublaže kontrole na granicama: "Ovo je nevjerojatno"