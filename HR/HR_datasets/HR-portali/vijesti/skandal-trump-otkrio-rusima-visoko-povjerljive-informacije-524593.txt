Američki predsjednik Donald Trump je prošli tjedan na sastanku ruskom ministru vanjskih poslova Sergeju Lavrovu i ruskom veleposlaniku Sergeju Kisljaku otkrio visoko povjerljive informacije, navode mediji. Trump je Rusima otkrio informacije o ISIL-u. Smatra se da bi taj potez Trumpa mogao ugroziti članove američke obavještajne službe koji su se ubacili među pripadnike ISIL-a, piše Washington post. Nakon ovog Trumpovog postupka visoki dužnosnici u Bijeloj kući su poduzeli sve neophodne korake kako bi se smanjila šteta. Također, kontaktirali su CIA-u i Agenciju za nacionalnu sigurnost.  Senator iz redova Demokratske stranke Chris Murphy je rekao da je ovakav potez američkog predsjednika "vrlo zabrinjavajući trend nemarnog ponašanja aktualne administracije". - Ako je ova priča istinita, to je još jedna cigla u zidu koja potvrđuje vrlo uznemirujuće veze Trumpa s ruskom Vladom - kazao je Murphy.   