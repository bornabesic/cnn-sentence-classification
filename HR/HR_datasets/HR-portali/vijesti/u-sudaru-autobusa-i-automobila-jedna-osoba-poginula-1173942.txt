U sudaru osobnog automobila i autobusa danas ujutro u Dubrovniku je poginuo 72-godišnji vozač automobila, doznaje se iz dubrovačke policije. Nesreća se dogodila oko 9,20 sati u ulici Iza Grada, kada su se sudarili automobil dubrovačkih registracija i Libertasov autobus. Iz PU dubrovačko-neretvanske se doznaje kako je 72-godišnjem vozaču automobila pozlilo, ali još nije utvrđeno je li se to dogodilo prije ili poslije sudara. Na mjesto nesreće odmah je stigla Hitna pomoć, čiji su djelatnici pružali pomoć nastradalom, ali bez uspjeha. Promet tim dijelom ceste bio je privremeno obustavljen.