Za svaki račun koji je plaćen od strane članica C.I.O.S. grupe postoji vjerodostojna dokumentacija koja dokazuje da je svaki kilogram otpada koji je plaćen uistinu i zaprimljen, poručuju iz uprave C.I.O.S. grupa uputila je priopćenje kako bi ispravila neke netočne navode u medijima, poručuju. Njihovo priopćenje prenosimo u cijelosti: Članice C.I.O.S. grupe nisu zaprimile nikakav dokument iz kojega bi se moglo zaključiti da je ijedna od 14 tvrtki obuhvaćena Rješenjem o provođenju istrage USKOK-a. C.I.O.S. grupa, odnosno njezine članice, posluju transparentno i u skladu sa zakonima i propisima Republike Hrvatske. Za svaki račun koji je plaćen od strane članica C.I.O.S. grupe postoji vjerodostojna dokumentacija koja dokazuje da je svaki kilogram otpada koji je plaćen uistinu i zaprimljen. Sve članice C.I.O.S. grupe redovno obavljaju svoje poslovne aktivnosti i ispunjavaju sve svoje ugovorne obveze. U medijskim se napisima također navodi kako je „među osumnjičenima desetak direktora C.I.O.S.-vih tvrtki kćeri koje se tereti za fiktivan otkup otpada“. Među osobama koje se navode u medijima kao osumnjičeni, Petar i Ante Pripuz jesu zaposlenici članica C.I.O.S. grupe, no ostale navedene osobe nisu zaposlenici C.I.O.S.-ovih tvrtki kćeri.