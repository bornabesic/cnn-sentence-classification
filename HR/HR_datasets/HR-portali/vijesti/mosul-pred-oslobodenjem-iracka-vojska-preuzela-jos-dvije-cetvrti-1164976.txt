Stotine ljudi napustilo je u subotu Mosul nakon što su snage iračke vojske preuzele nadzor nad još dvije četvrti u zapadnom dijelu grada iz ruku terorističke Islamske države.  Nakon što su hodale kilometrima do vladine kontrolne točke na jugu grada, stotine obitelji prevezene su autobusima do kampova u kojima se već nalazi 410 tisuća ljudi izbjeglih od početka ofenzive na Mosul, koja je započela u listopadu.  "Ostavljeni smo bez vode, hrane i struje", otkriva 63-godišnji Abu Kahtan, predvodnik skupine od 41 ljudi iz pet izbjeglih obitelji.  Iračke snage oslobodile su veći dio Mosula iz ruku militanata Islamske države koji su taj drugi najveći grad u Iraku osvojile u lipnju 2014. godine. Iračka vojska trenutno kontrolira istočni dio grada, napreduje u zapadnom dijelu gradu, te se uz podršku helikoptera približava džamiji al-Nuri gdje je prije gotovo tri godine samoprozvani kalif Islamske države Abu Bakr al-Bagdadi proglasio svoj kalifat na području Sirije i Iraka.  Borci Islamske države i dalje se drže u Starom gradu, no okruženi su na sjeverozapadu. U svojoj obrani koriste zamke, snajpere i artiljerijsku vatru.  U subotu se iz četvrti Haj Al-Tanak, koja je djelomično i dalje pod kontrolom militanata, čula artiljerijska vatra i pucnjava dok su obitelji odlazile iz tog područja.  >>Kalif izdao kalifat i pobjegao u pustinju 