Varaždinski i osječki carinici su u petak i subotu 10. i 11. lipnja spriječili spriječili su pokušaj krijumčarenja sitno rezanog duhana, nelegalne prodaje duhana u listu te su oduzeli stroj za rezanje duhana. Tijekom nadzora cestovnog prometa u mjestu Podravski Podgajci, carinski službenici Odjela za mobilne jedinice Osijek u suradnji s policijskim službenicima Policijske postaje Donji Miholjac, zaustavili su osobno vozilo u kojem je pronađeno 99,60 kg sitno rezanog duhana na koji nije plaćena trošarina. Pronađeni duhan se nalazio u preinačenom prostoru unutrašnjosti vozila iza naslona zadnjeg sjedišta i prtljažnog prostora koji je odvojen limenom pločom. Prostor u kojem se nalazio duhan je inače mjesto gdje se nalazi tvornički ugrađen spremnik za gorivo, a kojeg je gore navedeni izvadio da bi napravio prostor za krijumčarenje robe. Protiv okrivljenog bit će podnesen prekršajni nalog te će se podnijeti Zahtjev za naknadni obračun trošarine u iznosu od 54.780,00 kuna, a isti je predan djelatnicima kriminalističke policije Policijske postaje Donji Miholjac na daljnje nadležno postupanje. Roba koja je predmet prekršajnog djela je oduzeta. Isto tako, temeljem naloga Prekršajnog suda u Slatini, carinski službenici Odjela za mobilne jedinice Varaždin, izvršili su pretragu stana i drugih prostorija te prijevoznih sredstava kojima se koristi hrvatski državljanin. Prilikom pretrage pronađen je sušeni duhan u listu prešan u blokove na koji nije plaćena trošarina u količini od 109,70 kg, sitno rezani duhan u količini od 100,00 kg te stroj za rezanje duhana kućne izrade s dva elektromotora. Protiv okrivljenog biti će podnesena prekršajna prijava te će se podnijeti Zahtjev za naknadni obračun trošarine u ukupnom iznosu od 115.335,00 kuna. Roba koja je predmet prekršajnog djela je oduzeta.       >>PMI protiv šverca duhanom izdvaja 100 mil. $ 