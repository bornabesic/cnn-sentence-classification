Foto: Hina ADMINISTRACIJA američkog predsjednika Donalda Trumpa uvodi sankcije članovima Vrhovnog suda Venezuele, nakon nekoliko njihovih odluka koje SAD procjenjuju kao doprinos smanjenju moći Kongresa u kojem većinu ima oporba. Američko ministarstvo financija priopćilo je da će zamrznuti imovinu osam članova Vrhovnog suda, želeći podržati narod Venecuele "u njihovom naporu da se zaštiti i unaprijedi demokratska vladavina". SAD zabrinjava represija na masovnim uličnim prosvjedima SAD sankcijama želi izvršiti pritisak na pristaše ljevičarske vlade predsjednika Nicolasa Madura, jer jača američka zabrinutost zbog represije na masovnim uličnim prosvjedima koji su uslijedili širom Venezuele nakon odluka Vrhovnoga suda. U ožujku je u Venezueli donesena odluka da se Kongresu oduzme moć, što je kasnije opozvano nakon vala kritika širom svijeta. Ta je odluka izazvala svakodnevne proteste koji se i dalje održavaju širom zemlje i do sada je više od 40 osoba izgubilo život. Ovo je drugi put da SAD uvodi sankcije Venezueli otkad je Trump predsjednik. "Bit je da je predsjednik Trump jasno rekao pokazao da SAD neće tolerirati 'loše čimbenike' koji postoje u Venezueli pod predsjednikom Madurom", rekao je viši dužnosnik američke vlade za Reuters u povodu novih sankcija.