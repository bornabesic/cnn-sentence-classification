Suradnici Donalda Trumpa su pokušali u nedjelju umiriti Kinu nakon što je novoizabrani predsjednik razbijesnio Peking razgovorom s predsjednicom Tajvana, čime se odmaknuo od stajališta američke diplomacije posljednjih 40 godina. Taj telefonski razgovor je bio tek kurtoazni poziv čestitanja izabranom predsjedniku, rekao je njegov budući potpredsjednik Mike Pence u nedjelju. "To je bio sam telefonski poziv kao odgovor na kurtoazni čestitku demokratski izabrane čelnice Tajvana", rekao je Pence na kanalu ABC i naglasio da će Trump postati predsjednik tek 20. siječnja. Ali poziv tajvanske predsjednice Tsai Ing-wen i činjenica da ga je Trump prihvatio, što se nije dogodilo od 1979., razbijesnilo je Kinu. Od subote Peking oštro podsjeća da za njih postoji jedna jedina Kina i da je Tajvan neotuđiv dio kineskog teritorija. Stručnjaci i diplomati su razmatrali značanje tog prekida čvrste tradicije, kako bi odredili radi li se o odlučnoj promjeni politike prema Tajvanu i Kini ili pogrešnoj procjeni. Pence je pokušao minimalizirati doseg tog telefonskog razovora i naglasio da je tajvanska strana navela da želi čestitati Trumpu na pobjedi. Tijekom izborne kampanje Trump je žestoko kritizirao kinesku trgovinsku politiku i optužio ju da manipulira svojom valutom kako bi stimulirala izvoze i nelojalno konkurirala američkim tvrtkama. Tajvan je de facto odvojen od Kine i ima od 1949. neovisnu vladu, ali Peking i dalje smatra taj otok dijelom kineskog teritorija. U petak je Bijela kuća naglasila da Washington i dalje podržava politiku jedne Kine koja je navela SAD na prekid diplomatskih odnosa s Tajvanom tijekom 1970-ih godina, s kojim su zadržale bliske gospodarske odnose.