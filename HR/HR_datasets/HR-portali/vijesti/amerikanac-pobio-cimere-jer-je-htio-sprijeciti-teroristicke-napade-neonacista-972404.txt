Foto: Tampa PD  AMERIKANAC Devon Arthurs ubio je dvojicu svojih cimera neonacista jer je želio spriječiti teroristički napad koji su planirali. Arthurs je policiji rekao da je nedavno prešao na islam, što njegovi cimeri nisu odobravali. Rekao je i kako ga je njihovo ponašanje potaknulo na ubojstvo.   Istražitelji su uz tijela ubijenih u stanu pronašli i materijal za izradu bombi, nacističke propagandne materijale i fotografije bombaša iz Oklahome Timothyja McVeigha. Uhićen i četvrti cimer  Uhićen je i četvrti cimer, Brandon Russel, aktivni član Floridske nacionalne garde koja priznaje da je neonacistička organizacija i koja prikuplja eksploziv.   Arthurs je optužen za dva prvostupanjska ubojstva, dva napada sa zločinačkom nakanom i tri oružane otmice. Sud mu nije dodijelio odvjetnika.   Russela su federalni agenti uhitili zbog posjedovanja eksploziva.