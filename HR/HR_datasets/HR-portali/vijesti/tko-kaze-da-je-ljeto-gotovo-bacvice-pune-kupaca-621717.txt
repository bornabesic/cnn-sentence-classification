Tko kaže da je ljeto gotovo? Nakon kišnog vikenda i rekordnih količina padalina tijekom vikenda, posebno u Rijeci, danas je sunce ponovno zagrijalo obalu, a neki su to sjajno vrijeme iskoristili i za sunčanje te kupanje. Iz Splita nam stižu fotografije koje dokazuju da se, iako je i kalendarski stigla jesen, još uvijek može uživati u "ljetnim radostima", kupanju u moru i uživanju na plažama. Prema podacima DHMZ-a u Splitu je u 15 sati temperatura zraka bila 21 stupanj. Najtoplije je bilo u Makarskoj u kojoj je izmjereno 25 stupnjeva, stupanj manje u Hvaru i Dubrovniku, a 23 stupnja u Pločama. Na kontinentu su temperature u 15 sati bile desetak stupnjeva niže nego na Jadranu. U Zagrebu, Karlovcu i Sisku bilo je 16 stupnjeva, u Slavonskom Brodu 12, a Osijeku 11 stupnjeva. >>Svjetski rekorder: Rijeka bila najkišovitiji grad na svijetu!