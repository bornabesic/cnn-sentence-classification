Screenshot: Facebook / The Dodo MUŠKARAC iz Brazila primijetio je ispred svoje kuće izgubljenog psa koji je cijelo vrijeme hodao naokolo. Kad mu je dao da jede, primijetio je da nešto nije u redu s njim. Dok je jeo, pas je cijelo vrijeme gledao i režao na vlastite šape. Izgledalo je kao da misli da su nešto što želi pojesti njegovu hranu. U jednom trenutku su ga skroz uznemirile pa se počeo odmicati i glasno lajati. Brazilac je snimku objavio na lokalnoj Facebook stranici, a video je ubrzo postao viralan. Na taj način je pronašao njegovog vlasnika koji je odmah došao po njega. Ostalo je nejasno što je mučilo psa i kakav poremećaj ima, ali video kojem su se mnogi smijali, zapravo uopće nije smiješan.