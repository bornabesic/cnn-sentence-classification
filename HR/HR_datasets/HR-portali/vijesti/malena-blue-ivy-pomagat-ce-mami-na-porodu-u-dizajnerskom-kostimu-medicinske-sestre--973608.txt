Foto: Instagram  NE ŽELIM da bude ljubomorna na blizance, želim da od prvog trenutka preuzme ulogu velike sestre i zato smo odlučili da će i Blue Ivy biti s nama na porodu. Ona sama već ima svoj "porođajni plan" - odjenut će kostim medicinske sestre koji smo joj već kupili te će prema svom zacrtanom planu biti prva koja će, nakon Jay Z-ija, primiti blizance u ruke. Također, ona će biti ta koja će im staviti narukvice s identifikacijskim brojevima na ruke.   Naravno, čim je ovo objavila i javno, mediji su se potrgali za izjave ne bi li doznali još više detalja o samom porodu, ali i ovom novom "planu" kojim je Beyonce pomalo uzdrmala javnost. Posebno onaj dio javnosti koji nikada ne bi poveo niti odobrio da dijete maleno poput Blue Ivy sudjeluje u jednom takvom činu kao što je porod.  >>>Velike seke prerezale pupčanu vrpcu petoj i posljednjoj bebi Jamie Olivera<<< Uzgred rečeno, nije nam promakao niti detalj da je kostim za Blue Ivy zapravo mali dizajnerski uradak s potpisom Givenchyja, a navodno je stajao nemalih 1.700 dolara. Tako barem prenosi portal Stuff.com.  Tako smo doznali još malo detalja. Primjerice - da bi trebala roditi početkom lipnja, dakle za koji dan, da vjerojatno stvarno nosi curicu i dečka te da će roditi u Los Angelesu u bolnici Cedars-Sinai, gdje su već najavili najam čak tri velika apartmana. Za obitelj i tjelohranitelje, a potom će se, nakon što se mama i bebe malo oporave, prebaciti u jednu obližnju nekretninu koju su također već unajmili.  >>>Nazivaju je predivno: Kako se vama sviđa Beyoncin trudnički stil?<<< I tako će tek petogodišnja djevojčica postati velika "desna ruka" prije poroda, na porodu i svakako nakon što stvarno postane seka.