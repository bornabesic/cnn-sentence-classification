Više od 90 školskih novina pristiglo je na prvi veliki natječaj Jutarnjeg kojim biramo najbolji školski list godine! Veliki odaziv iz cijele Hrvatske pokazuje da učenici i nastavnici imaju potrebu pohvaliti se predanim radom svojih novinarskih skupina. Jutarnji list odabrat će najbolje radove u četiri kategorije: školski list godine - osnovna škola, školski list godine - srednja škola, novinarski tekst godine - osnovna škola i novinarski tekst godine - srednja škola. Odluku o pobjednicima donijet će Posebni ocjenjivački sud Jutarnjega, prema usuglašenim stručnim kriterijima. U tiskanom izdanju objavili smo naslovnice svih listova pristiglih na natječaj. Riječ je o 62 lista osnovnih i 34 lista srednjih škola. Datum proglašenja pobjednika objavljujemo uskoro!