'Sada se postavlja pitanje kako je moguće i legitimno da raspušteno Županijsko vijeće HČSP-a SDŽ i spomenute podružnice koje su raspuštene 13.05.2017 daju bilo kakvu potporu bilo kome, a kamoli HDZ-u 30.05.2017. budući da nemaju pravo niti legitimitet predstavljati ovlašteno HČSP na tome području', poručuju iz HČSP-a HČSP oglasio  se priopćenjem u kojem se javno ograđuje davanju potpore HDZ-u Splitsko-dalmatinske županije i njihovom kandidatu za župana. Njihovu objavu prneosimo u cijelisti:  “Ovim činom raspuštaju se i gradska podružnica HČSP-a u Splitu i Podbablju što je prelilo čašu nakon mnogih nepoštivanja i nedjela o kojim ćemo ako bude potrebno pisati javno. Hrvatska čista stranka prava ograđuje se i najoštrije osuđuje davanje potpore županijskom HDZ-u Splitsko-dalmatinske županije i njihovom kandidatu za župana koju im je dalo raspušteno Županijsko vijeće HČSP-a koje je raspušteno 13.05.2017. na sjednici Glavnog stana kao i podružnice HČSP-a Podstrana, Tučepi i Solin iz razloga nepoštivanja odluke donešene na Glavnom stanu 25.03.2017. da se na Lokalne izbore nigdje ne izlazi sa HDZ-om što su upravo spomenute podružnice napravile i zbog toga su bile raspuštene kao i stranački dužnosnici istih. Isto tako sa dužnosti su smjenjene i odgovorne osobe u Županijskom vijeću SDŽ te je raspušteno i Županijsko vijeće HČSP-a SDŽ o čemu smo već pisali na našoj web stranici. Sada se postavlja pitanje kako je moguće i legitimno da raspušteno Županijsko vijeće HČSP-a SDŽ i spomenute podružnice koje su raspuštene 13.05.2017 daju bilo kakvu potporu bilo kome, a kamoli HDZ-u 30.05.2017. budući da nemaju pravo niti legitimitet predstavljati ovlašteno HČSP na tome području. Da bi stvar bila još gora, svojim potpisom potporu su dali i smjenjeni dužnosnici spomenutih tijela koji to više nisu što isto nije legitimno i pravovaljano. Stvar je kristalno jasna da se ovdje radi o provokaciji nekolicine  koji su nažalost godinama egzistirali u HČSP-u na listama HDZ-a pritom zanemarujući i po tome činu ne priznajući novo vodstvo stranke, Glavni stan, odluke Glavnog stana i predsjednika stranke i ne samo to nego na ovaj način rade sve suprotno odlukama i interesima HČSP-a nažalost drugačije si stranka to ne može protumačiti pa objavljujemo i pisanu potporu koji su potpisali i javno obznanili kako bi očigledno HČSP-u nanjeli štetu. Dotična gospoda moraju biti svjesna da stranka kao cjelina  čvrsto stoji i neće nasjesti na takvu vrstu provokacije nekoliko isfrustriranih pojedinaca iz Splita i Splitsko-dalmatinske županije koji ovim pokušajem evidentno je žele nešto istrgovati pritom i dalje nanašajući štetu stranci. O urednicima ovog scenarija odlučivati će se na tijelima stranke. Bog u Hrvati! Hrvatska čista stranka prava”