Jeste li se ikada pitali kako danas izgleda filmski set "Zvjezdanih ratova"? Upravo na to pitanje odlučila je odgovoriti talijanska fotografkinja Rä di Martino koja ovih dana u londonskoj galeriji Tate Modern sudjeluje u izložbi "Ruins In Reverse". Kao lokacija za mjesto radnje, planet Tatooine, poslužila je pustinja u Tunisu. S fotografija se jasno vidi kako je vrijeme učinilo svoje pa je danas napušteni set daleko od svoje nekadašnje ljepote. - Čim sam saznala za napušteni set "Zvjezdanih ratova", pomislila sam da bi bilo zanimljivo napraviti projekt o tome, posebno zato što je u pitanju znanstvenofantastični film - rekla je autorica za Blic, dodajući kako je od 2010. godine do danas posjetila nekoliko setova na kojima su snimani različiti dijelovi franšize. - Meni se, iskreno, dopao samo prvi serijal. Inače nisam neki veliki ljubitelj franšize i to nije bio moj motiv za rad - objašnjava di Martino. >> Najava iz Disneya: "Zvjezdani ratovi " jednom godišnje