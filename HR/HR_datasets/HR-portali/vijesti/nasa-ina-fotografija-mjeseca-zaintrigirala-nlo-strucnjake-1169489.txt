Objekt neobičnog oblika uočen je na fotografiji Mjeseca koju je NASA objavila, a stručnjaci za NLO tvrde kako je riječ o vrhu vojnog tenka. Ogromno vozilo koje se može uočiti na fotografiji koju je objavila američka svemirska agencija analizirao je SecureTeam10, YouTube kanal koji istražuje tajne svemira. Tyler Glockner iz SecureTeama koji ima gotovo milijun pretplatnika kaže kako se objekt u obliku tenka nalazi između onoga što izgleda kao drevna ruševina. – Vrlo je lako moguće da se radi samo o stijeni čudnog oblika, ali ja želim da to gledate na drugačiji način. Ima taj pravokutni oblik i kada kažem da izgleda kao tenk to je zato što kada pogledate tenk na zemlji iz ptičje perspektive vidjet ćete da su vrlo slični – pojašnjava Glockner.  