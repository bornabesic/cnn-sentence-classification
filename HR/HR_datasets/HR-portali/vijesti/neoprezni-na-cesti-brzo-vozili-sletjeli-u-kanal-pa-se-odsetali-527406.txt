Prolazio sam cestom i vidio automobil u kanalu. Pomogao sam izvući mladiće iz smrskanog auta. Nisu bili teško ozlijeđeni, kazao nam je čitatelj.  U Kućancima Đakovačkim u noći na subotu vozač Forda brzo je vozio. Izgubio je kontrolu i sletio s ceste.  - Pomogao sam taksistima koji su prolazili onuda da ih izvuku iz auta. Nakon što smo ih izvukli, mladići su skinuli registarske pločice i nastavili do svojih domova pješice - kazao je čitatelj koji je fotografirao nezgodu.  U Svetom Kaju kraj Solina vozač (24) Peugeota također je brzo vozio u subotu popodne. Sletio je s ceste i zabio se u stup javne rasvjete.  - Hitna pomoć i vatrogasci stigli su tri minute nakon poziva. Vozač je bio bez svijesti, a vatrogasci su ga 15 minuta izvlačili iz auta - kazao je čitatelj. U nesreći je pretrpio ozljede opasne za život.  A na cesti D56 u selu Crivac kraj Čavoglava automobil je izletio s ceste. Čitatelj tvrdi da je samo u posljednjih nekoliko mjeseci više automobila izletjelo na istome mjestu.