Dunja Janković, slikarica koja je u subotu pokušala zaustaviti povorku protiv pobačaja "Hod za život, obitelj i Hrvatsku", o događaju se oglasila na Facebooku. Zahvalila se na podršci i izrazila zadovoljstvo što su Željki Markić iz U ime obitelji, koja je predvodila povorku, "uzeli kormilo iz ruku". – Ali ono što je zastrašujuće jest ta gomila mladih veselih djevojaka u koloni, koje su pjevale iza bannera, marširajući same protiv sebe. Ispred njih redari polukriminalci s pjenom na ustima i očima u križ – napisala je, dodajući da ju je stari bračni par nazvao fašistom. – Ovoj zemlji su se dogodili pobrkani lončići, ljudi vjeruju manipulatorima koji žele ograničavati ljudske slobode pod krinkom borbe za život, misle da je borba za ljudska prava fašizam, a da su ustaše domoljubi – smatra Janković. Dodaje kako ne može vjerovati da u 21. stoljeću mora braniti vrijednosti koje je do jučer uzimala zdravo za gotovo. – Prošlo je vrijeme taktiziranja jer samo riječima teško je zaustaviti trendove u njihovu cvjetanju. Osobno, prva sljedeća stvar koju ću napraviti jest da ću novce dobivene od Ministarstva kulture iskoristiti u subverzivne i politički nekorektne svrhe, a pozivam i druge da učine isto. Nema smisla ni da ih vraćam ni da se pravim da se oko mene ništa ne događa. Moja je dužnost da reagiram – zaključuje. Cijeli status Dunje Janković pročitajte u nastavku:   >> Tko je privedena Dunja (24) koja je stala pred povorku >> Evo što suprotstavljene strane kažu o incidentu tijekom skupa 'Hod za život' 