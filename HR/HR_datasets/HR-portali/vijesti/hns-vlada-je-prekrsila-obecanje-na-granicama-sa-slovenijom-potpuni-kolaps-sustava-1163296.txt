– Iako je Vlada na jučerašnjoj sjednici obećala da uoči blagdana neće biti problema na granicama sa Slovenijom, a premijer Andrej Plenković izrazio uvjerenje u „privremeno rješenje dok traju blagdani“ i najavio trajno rješavanje ovog gorućeg problema, ponovno se pokazuju anemične, spore i neodlučne reakcije Titanik Vlade – priopćeno je iz HNS-a u kojem su ogorčeni zbg gućvi na slovensko-hrvatskoj granici.  – Dok premijer ne reagira pravovremeno zbog njemu svojstvene neodlučnosti, ništa aktivniji nisu ni njegovi koalicijski partneri iz Mosta, koji bi se umjesto lokalnim izborima u svoje slobodno vrijeme mogli početi baviti onime za što primaju plaću. Očito je da i u ovom slučaju Most, u čijoj je nadležnosti Ministarstvo unutarnjih poslova, prva adresa za reakciju u ovakvoj situaciji, otkazuje poslušnost te i ovim sukobom samo još jednom potvrđuje da su HDZ i Most taoci lokalnih izbora – zaključuju oni i dodaju:  – Pitamo se, osim poskupljenja plina i poskupljenja cestarina, je li i ova situacija jedna od reformi na temelju kojih je Most osvojio mandate u Saboru? >> Na ulaz u Hrvatsku čeka se pet sati: Ogorčeni putnici izlaze iz autobusa i pješke prelaze granicu >> Njemica na ulazak u Hrvatsku čekala 11 sati: 'Policajci su bili zlobni, pomoći nisam imala...' 