TIME je danas objavio naslovnicu koja se brzo proširila društvenim mrežama te prikupila skoro 5000 retweetova na Twitteru u samo dva sata. Magazin se odlučio na kritiku Trumpove administracije zbog niza afera koje se proteklih dana vežu uz američkog predsjednika i njegove veze s Rusijom. Time je tako na naslovnoj stranici objavio sliku Bijele kuće koja je dijelom preoblikovana na način da liči ruskoj arhitekturi. Time se časopis referira na skandal koji je izbio ovog tjedna, kada su američki mediji otkrili da je Trump ruskim dužnosnicima otkrio povjerljive i tajne informacije, za vrijeme sastanka u Bijeloj kući. U nastavku možete pogledati i animiranu verziju naslovnice.