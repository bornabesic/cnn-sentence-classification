Premijer Andrej Plenković je rekao u ponedjeljak kako na sastanku s Rusima ni u jednom trenutku nije bilo riječi o tome da bi država preuzima dugove Agrokora. - Zakon o izvanrednoj upravi je jasan. Ono što izvanredna uprava radi je dogovoriti s kreditorima novu svježu likvidnost koja bi na dulji rok osigurala normalno funkcioniranje kompanije. Interes Sberbanke za Agrokor je bio isključivo poslovnog karaktera nema nikakvog dodatnog elementa - rekao je Plenković u Koncertnoj dvorani “Vatroslav Lisinski”.  Cijeli državni i vojni vrh okupio su se u ponedjeljak u zagrebačkoj Koncertnoj dvorani “Vatroslav Lisinski” na svečanoj 26. obljetnici formiranja Oružanih snaga. Svečanost je počela snimkom govora prvog hrvatskog predsjednika Franje Tuđmana te himnom i minutom šutnje za poginule branitelje. Predsjednica je promaknula brigadnoga generala Miroslava Kovača u general bojnika, brigadire Senada Fejzića, Tihomira Kundida i Pericu Turaliju u brigadne generale te kapetana bojnog broda Ivu Raffanellija u čin komodora. Uz to je dodijelila nagrade najuspješnijim natjecateljima za najspremnijeg vojnika “Prvi za Hrvatsku 2017.”