Nakon što se bombaš samoubojica Salman Abedi raznio u Manchesterskoj areni i pritom ubio i ranio desetke posjetitelja, uključujući i djecu, policija strahuje kako je iza sebe ostavio još eksplozivnih naprava Ta bi naprava mogla biti, kako piše Daily Mail, u rukama ekstremista bliskim Abediju. U pitanju je tzv. teroristička ćelija koja 'vrbuje' islamiste u središnjoj Velikoj Britaniji. Policija je potvrdila kako je 10 osoba povezanih s Abedijem uhićeno, a među njima i dječak od samo 16 godina. Operacija i potraga se nastavlja, a 'pročešljana' su mjesta koja je Abedi često posjećivao. Brijačnica, trgovine... ali i sama kuća Abedija, u kojoj su pronađene kemikalije i sredstva za pravljenje bombi. Količina tih sredstava upućuje na to kako je Abedi bio u mogućnosti napraviti ne samo jednu eksplozivnu napravu, što je za britansku policiju razlog za uzbunu.  Podsjetimo, Islamska država je preuzela odgovornost za ovaj teroristički čin i proglasila ga 'blaženim napadom'.