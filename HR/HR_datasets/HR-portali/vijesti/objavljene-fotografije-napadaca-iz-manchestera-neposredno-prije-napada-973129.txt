Screenshot: Greater Manchester Police POLICIJA je objavila nove fotografije napadača iz Manchestera, Salmana Abedija, koje su nastale samo nekoliko sati prije nego što je izvršio napad.   Bio je obučen u traperice i tamnu podstavljenu jaknu te je nosio ruksak koji je skrivao bombu.   Ovo su prve fotografije koje prikazuju kako je 22-godišnjak izgledao kada je izveo najsmrtonosniji teroristički napad u Velikoj Britaniji od 2007. godine. Iz policije nisu otkrili gdje i kada su fotografije nastale. Kretanje od povratka iz Libije poznato  Vjeruje se kako je napadač napravio zadnje preinake na bombi u stanu u centru grada prije nego što je krenuo u arenu u Manchesteru.  Policija je uhitila 11 osoba povezanih s napadom te je pozvala sve koji imaju informacije o njegovom kretanju od 18. svibnja, kada se vratio u Veliku Britaniju, da se jave i prenesu te informacije.   Stupanj prijetnje u Velikoj Britaniji je smanjen s kritičnog na ozbiljan, dok bi vojnici koji su poslani na ulice trebali biti povučeni sutra navečer.   Naoružana policija i dalje čuva stotine događaja u zemlji.