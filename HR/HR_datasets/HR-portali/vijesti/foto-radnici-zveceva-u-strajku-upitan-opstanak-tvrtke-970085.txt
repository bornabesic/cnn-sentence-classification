Foto: Ivica Galović/PIXSELL RADNICI požeške konditorske tvrtke Zvečevo od danas su u štrajku. Pokušaj mirenja poslodavca i sindikata nije uspio pa su radnici jutros obustavili proizvodnju. Zvečevo je u teškoj financijskoj situaciji i već je 40 dana u neprekidnoj blokadi, zbog čega mu prijeti potpuni financijski slom. "Radnici su došli na posao i na svojim su radnim mjestima ali ne rade, niti Pogon 1 niti Pogon 2. Tu smo i čekamo što će dalje biti. Očekujemo isplatu plaće za ožujak za sve radnike i informacije od Uprave o tome što se događa", rekao je jedan od radnika Zvečeva za HRT i dodao kako, iako je većina radnika dobila plaću za ožujak, svi štrajkaju.   Isplata plaća za mjesec ožujak je u tijeku i do danas je plaću primilo 212 zaposlenika. Za preostalih 69 zaposlenika Uprava pokušava naći rješenje i plaće bi, prema njihovom priopćenju, trebale biti na računima radnika do kraja ovoga tjedna.   Upitan opstanak Zvečeva Radna mjesta tristotinjak radnika su ugrožena i upitan je opstanak tvrtke po kojoj je Požega poznata. Premijer Andrej Plenković je na obilježavanju dana Požeško - slavonske županije rekao kako je upoznat sa situacijom u Zvečevu i da će se toj tvrtki pomoći. Pomoć su obećali i predsjednica Kolinda Grabar Kitarović, ministar Zlatko marić i mnogi drugi, a uz Zvečeno spominjane su i druge tvrtke poput "Orljave", "Ete", odmarališta "Zvečevo" i drugih, no za sada od toga, čini se, ništa, piše 034 Portal. Iz Uprave poručuju i da je pokrenut ubrzani proces financijskog restruktuiranja kako bi tvrtka što prije izašla iz blokade i počela normalno poslovati, a proces će podržati i hrvatska Vlada kako bi se zadržala radna mjesta i zaustavilo iseljavanje iz Slavonije. O situaciji u Zvečevu oglasila se i uprava tvrtke, čije priopćenje prenosimo u cijelosti. Štrajk u Zvečevu by Index.hr on Scribd