Ravnatelj škole Božičević apelira na roditelje da vode brigu o djeci, ali i o tome da eksplozivnim napravama nije mjesto u kućama ili stanovima, već da se po zakonu moraju predati policiji. U Dugoj Resi uz ogradu Osnovne škole Vladimir Nazor jučer je pronađena ručna bomba, tzv. ‘kinder jaje‘, piše Radio Mrežnica. Zaposlenik škole je jučer u prijepodnevnim satima pronašao eksplozivnu napravu u grmlju uz ogradu škole, a ona je bila pljenja selotejpom. Ručnu bombu, koju je u utorak u blizini Osnovne škole u Dugoj Resi postavilo dijete, bila je u posjedu 35-godišnjeg Dugorešanina koji će zbog toga kazneno odgovarati, potvrdila je Hini u srijedu karlovačka Policijska uprava. Informaciju je potvrdio i ravnatelj škole Krešo Božičević. “Mogu potvrditi da je naš zaposlenik danas na prostoru dvorišta škole, uz ogradu, pronašao tzv. kinder jaje”, rekao je ravnatelj. Na mjesto događaja brzo je došla policija i sve nadležne službe, a eksplozivnu napravu izuzeo je priotehničar PU Karlovačke. Neslužbeno se doznaje da je eksplozivnu raspravu prekujčer odložio jedan učenik škole. Priča o eksplozivnoj napravi raširila se među djecom, zbog čega su učitelji i sami posumnjali da se događa nešto zabrinjavajuće. Policija i nadležne službe utvrdit će odakle djetetu bomba i je li ono znalo o kakvoj se opasnosti radi. Ravnatelj škole Božičević apelira na roditelje da vode brigu o djeci, ali i o tome da eksplozivnim napravama nije mjesto u kućama ili stanovima, već da se po zakonu moraju predati policiji. “Apelirao bih ovim putem na sve roditelje kako se ovakve ili slične situacije ne bi događale. Predajte oružje policiji jer oružju i eksplozivnim napravama nije mjesto blizu djece ili djeci ‘na oku'”, rekao je Božičević. 