Daniel Ruda iz njemačkog grada Wittena je već 16 godina u zatvoru zbog ritualnog ubojstva. Godinama je nijekao zlodjelo, no u ponedjeljak ga je, na iznenađenje svih, priznao u sudnici. U izjavi koju je dao u novom procesu koji se vodi protiv njega, Ruda je rekao kako je zasluženo završio u zatvoru. U trenutnom procesu koji vode protiv njega, optužuju ga da je iz zatvora planirao ubojstvo bivše supruge. Navodno je ubojstvo trebala izvesti njegova prijateljica s kojom se dopisivao. Policiji je slučaj prijavila bivša Rudina žena. Optuženi Ruda tvrdi da je sve to laž i tvrdi da je svoju kaznu odslužio.  Daniel Ruda (41) je javnosti postao poznat 2001. Osuđen je zbog ubojstva naredne godine, a odlučeno je i da se mora liječiti na psihijatriji. Ruda je zajedno s bivšom ženom Menuelom Ruda (39) ubio njezinog kolegu s posla Franka H. (31). Izboli su ga 66 puta nožem, izrezali mačetom, izudarali čekićem, a onda popili njegovu krv, piše Daily Mail. Tijekom suđenja su rekli da su Franka ubili kako bi ga žrtvovali Sotoni. Manuela Ruda se u međuvremenu rastala od supruga. Puštena je iz zatvora i živi pod drugim imenom, piše Bild.