Ma kakav strah! Ni najmanje – odgovara nam medicinska sestra Andreja Maček, članica prvog hrvatskog tima helikopterske hitne medicinske pomoći, koja danas počinje s radom. Iz baza na Krku i Braču, naime, kreće pilot-projekt Ministarstva zdravlja kojem je cilj utvrditi je li, gdje i koliko potrebna ovakva vrsta hitne pomoći. Desetero odabranih Sestra Andreja jedna je od ukupno pet medicinskih sestara odnosno tehničara i pet liječnika koji čine prvi hrvatski tim za helikoptersku hitnu i koji se posljednjih dana obučavaju na aerodromu na Krku. Uvjetno rečeno, svjedočili smo njihovoj generalnoj probi koja izgleda tako da po pozivu dojavnog centra i javljanju nesreće helikopter s medicinskim timom kreće za tri minute. To je upravo, istaknut će nam na Krku, nemjerljiva prednost ovog helikoptera jer nema potrebu zagrijavanja i nikakve druge pripreme. Kako objašnjava prim. mr. Maja Grba Bujević, ravnateljica Hrvatskog zavoda za hitnu medicinu, dojavna jedinica alarmira helikopter, javi mjesto nesreće, koordinate... – Pilot rutu najavljuje kontrolnom tornju i ovi letovi imaju prednost pred svim ostalim letovima. Kada se u sustav unesu koordinate, dobije se i procjena koliko je minuta potrebno do tog mjesta – pojašnjava dr. Grba Bujević. Svaki dan u tjednu radit će jedan medicinski tim odnosno liječnik i medicinska sestra ili tehničar, a za ovaj projekt selektirali su one s radnim iskustvom i one koji su prošli traženu edukaciju. U ekipi koja će raditi na Krku su zaposlenici Zavoda za hitnu medicinu Primorsko-goranske županije i nakon treninga redom potvrđuju da su spremni za intervencije. Potrebna oprema U tu svrhu ovaj helikopter ima svu potrebnu opremu, što su nam liječnici i sestre demonstrirali za jučerašnje "generalke". Također je nužno ponoviti da i ova "zračna hitna" kao i ostale služi spašavanju života, dakle njihova je obaveza i posao reagirati u situacijama u kojima je ugrožen život. >> 'Leteća hitna' od rujna na raspolaganju građanima Hrvatske >> 'Natječaj za helikoptersku hitnu bio je takav da ga naše tvrtke ne dobiju' 