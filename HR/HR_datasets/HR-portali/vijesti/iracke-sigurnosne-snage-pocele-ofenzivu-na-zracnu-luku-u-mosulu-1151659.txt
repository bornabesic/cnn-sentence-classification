Iračke sigurnosne snage uz potporu SAD-a počele su u četvrtak ofenzivu na zračnu luku u Mosulu i obližnju vojnu bazu, objavila je državna televizija. "Naše snage za brzi odgovor, savezna policija i protuteroristčke snage počele su operaciju zauzimanja aerodroma u Mosulu.. i vojne baze al-Gazlani", kaže se u priopćenju pročitanom na televiziji. Od protjerivanja džihadista iz istočnog Mosula prošlog mjeseca, iračke snage nastoje osvojiti zračnu luku i vojnu bazu u južnim dijelovima Mosula kako bi ih koristili kao polaznu točku za osvajanje zapadnog dijela grada. Zračna luka je ulaz u zapadni dio Mosula koji je zadnje veliko uporište džihadista IS-a. U četvrtak je peti dan operacije iračkih snaga. >> Iračka vojska krenula u opći napad na zapadni Mosul >> Amerikanci: Uništili smo zapovjedni centar IS-a u Mosulu   