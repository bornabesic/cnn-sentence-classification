Foto i video: Čitatelj Indexa  NA RASKRIŽJU Jablanske ulice i Lađevačkog puta u Zagrebu u ponedjeljak je u promet pušten novi kružni tok. Jedan od čitatelja Indexa snimio je video na kojem se vide brojni prekršaji koje čine vozači pri prolasku tim kružnim tokom. Osim prolaska preko crvenog kruga koji je ujedno i središte kružnog toka, vozači su vozili suprotnim smjerom, oduzimali prednost drugim vozilima i ponašali se kao da kružni tok ne postoji.  Snimka je nastala u vrijeme kad nema gužve na cestama, a kakvo je stanje na tom rotoru u vrijeme gužvi - nije teško pretpostaviti.  Kružni tok prometa uglavnom je dobro rješenje za raskrižja koja su preopterećena prometom, no vrlo je bitan i način na koji je neki kružni tok izveden i kako je označen. Crveni krug na sredini koji je ostao na razini prometnica i nekoliko prometnih znakova očito nisu dovoljan znak vozačima da su se uvjeti vožnje na raskrižju promijenili. Što se treba dogoditi pa da odgovorni reagiraju?Svoje video snimke možete nam slati na video@index.hr ili u privatnim porukama na Indexovoj Facebook stranici.