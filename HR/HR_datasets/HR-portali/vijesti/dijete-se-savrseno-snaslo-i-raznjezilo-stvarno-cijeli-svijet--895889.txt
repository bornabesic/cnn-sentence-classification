Foto: Imgur NEĆEMO lagati. Svi smo mi ljudi ponekad zavidni, s ovim milijunskim društvenim mrežama imamo priliku zaviriti u tuđe živote, i, budimo iskreni, često nas nečiji post, slika, iskustvo, događaj, osmjeh ... može učiniti malo zavidnima, ako mi nemamo mogućnost za tako nešto.   Ovo je jedna takva priča. Priča jedne mame čije je dijete silno poželjelo imati svoju sobu, međutim, u njihovom domu trenutno jako nedostaje i prostora i financijskih mogućnosti da se njihovom četverogodišnjem djetetu ispuni ta velika želja.   >>>Dječja soba u sobi - idealno rješenje za male stanove<<<  Priču je na Imguru objavila jedna mama koja je pojasnila kako njih četvero - ona, suprug, i dvoje djece u dobi od dvije i četiri godine, žive u jednosobnom stanu i jednostavno nemaju mogućnosti za više. No kada su im obiteljski prijatelji poklonili rabljeni dječji krevet kojeg su jedino moglo postaviti u jedan kut stana, njihov četverogodišnji sin doslovno je skakao od sreće. Njemu više nije ni trebalo.   Toliko je bio sretan sa svojom novom "sobom", odjednom je imao ogromne planove za svoju sobu. "Pozvat ću sve svoje prijatelje kod mene u sobu na druženje", govorio je i istovremeno se sam bacio na dekoriranje svog prostora. "Priznajem, u istom sam trenu bila presretna, ali me bilo i pomalo sram jer realno - to je kut, to nije nikakva soba. Priznajem i da se često znam uspoređivati s drugima i da mi je nekad teško prihvatiti da moja djeca nemaju sve što imaju drugi, ali ovaj trenutak sreće mog sina promijenio me.   Shvatila sam da uopće nije važno kakvu bi mu sobu možda mogli priuštiti, što bi još sve mogli napraviti da budemo "kao i drugi". Najvažnije je to da je moje dijete dobilo ono što je tražilo, i iskreno, želim taj trenutak njegove ogromne sreće pamtiti zauvijek. Zato sam i objavila ovaj post, dok on bezbrižno spava u svojoj novoj "sobi".   >>>Funkcionalne dječje sobe - tako puno toga na tako malo kvadrata<<<  I dok mi roditelji često težimo da svojoj djeci pružimo samo najbolje, nismo ni svjesni da to najbolje ne mora biti ni skupo ni veliko. I zato često propuštamo priliku da naša djeca budu ovako jako sretna i zahvalna na nečemu toliko skromnom i malom kao što je ova dječja soba. Mom sinu najdraža soba.