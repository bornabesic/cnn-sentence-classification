Srbijanski premijer Aleksandar Vučić, ali i predsjednik Tomislav Nikolić izjavili su kako je jučer izbjegnut rat s Kosovom. Naime, promotivni vlak dekoriran freskama iz pravoslavnih samostana na Kosovu krenuo je u subotu iz Beograda za Kosovsku Mitrovicu, a na njemu je na 21 jeziku bili ispisano 'Kosovo je Srbija'. Vlak je u subotu u 16.30 sati ipak zaustavljen u Raški te je nakon 20.30 sati krenuo natrag za Srbiju. Vučić tvrdi kako je on izdao naređenje da se vlak zaustavi kako bi izbjegli incident između Srbije i Kosova. S druge strane, predsjednik Kosova Hashim Thaci je naredio MUP-u i policiji da spriječe ulazak vlaka na Kosovo. – Mogli smo taj vlak progurati do Kosovske Mitrovice, ali to nije naš interes. Bilo bi mrtvih na sve strane – izjavio je Vučić za TV Pink. Do sukoba bi došlo da je taj vlak stigao do Mitrovice smatra i predsjednik Srbije Tomislav Nikolić. – Neka nas ne izazivaju, mi po Ustavu moramo braniti svoj teritorij. Postupili smo dobro, ali za likovanje Albanaca nema potrebe. Svaki sljedeći ovakav slučaj završit će loše – rekao je Nikolić. Naime, specijalne jedinice kosovske policije ROSU bile su raspoređene na željezničkoj stanici u blizini srpske granice i čekale su da vlak uđe u njihovu državu. No, vlak se na posljednjoj stranici prije ulaska na Kosovo ipak vratio nazad za Beograd. – Pojavljivanje ROSU-a bio je znak da Albanci žele rat – rekao je Nikolić. Na incident je reagirao i albanski premijer Edi Rama koji je kazao kako je Kosovo uspjelo kao neovisna država te da Srbi i dalje pate zbog događaja u prošlosti. – Ne trebate brinuti zbog političke igre vlakovima i avionima. Srbi će na Kosovo moći ući samo kao turisti – rekao je Rama.  >> Vučićev nacionalistički vlak opasniji je od tenka 