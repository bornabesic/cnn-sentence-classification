Uživo je na Facebooku izvještavao i iz Policijske postaje u Splitu Saborski zastupnik Živog zida Ivan Pernar u petak ujutro uživo se javljao na Facebooku prilikom deložacije obitelji Pavić u Splitu. Dok su ga policajci  iznosili iz kuće, vikao je: “Dame i gospodo, ovo vam je sudbina u Hrvatskoj”. Okupljeni prosvjednici su ga podržavali. Kasnije je izvijestio da je ovo prvi put da je uhićen kao saborski zastupnik. Na svojem je Facebook profilu izvijestio i o tome da mu je jedan od policajaca silom lomio prste: Uživo je na Facebooku izvještavao i iz Policijske postaje u Splitu. Obitelj Pavić je oko 10 sati u petak deložirana iz svoje kuće. Iz PU Splitsko-dalmatinske izvijestili su da postupaju po zamolbi Općinskog suda u Splitu te su na terenu jer pomažu izvršenju sudskog akta.