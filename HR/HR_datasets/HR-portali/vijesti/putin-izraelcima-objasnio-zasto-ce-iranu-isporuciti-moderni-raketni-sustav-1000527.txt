Ruski predsjednik Vladimir Putin u telefonskom je razgovoru izraelskom premijeru Benjaminu Netanyahuu objasnio zašto je ukinuo zabranu na isporuku modernog raketnog sustava S-300 Iranu. U priopćenju iz Ureda ruskog predsjednika napisali su da je Putin izraelskom predsjedniku "iznio detaljno objašnjenje zašto je Rusija donijela takvu odluku". "U obzir su uzete taktičke i tehničke karakteristike sustava S-300 koje ga čine obrambenim oružjem te zato neće predstavljati nikakvu prijetnju sigurnosti Izraela kao ni drugih država na Bliskom istoku", stoji u Putinovu priopćenju, piše RT. "Potiče se agresija Irana u regiji" No, čini se da Putin nije uspio postići željeni učinak jer je Netanyahu u priopćenju napisao da je da je  "zabrinut zbog te odluke" te da se time "potiče agresija Irana u regiji i potkopava stabilnost Bliskog istoka". Rusija je još 2007. godine potpisala ugovor o prodaji sustava S-300 "težak" 800 milijuna dolara, a isporuku je zabranio predsjednik Dimitrij Medvedev tri godine poslije. Putin se na ukidanje zabrane odlučio nakon što je okvirno postignut dogovor, iako još službeno nije potpisan, svjetskih sila s Iranom oko reguliranja njegova nuklearnog programa u zamjenu za ukidanje sankcija. Službena Moskva smatra da u ovoj fazi više ne postoje razlozi za takvu vrstu embarga. Rusija je također počela Iranu isporučivati hranu, opremu i građevinski materijal u zamjenu za iransku naftu. >>Ruski ratni brodovi ušli u La Manche, a avioni kruže oko britanskog zračnog prostora >>Putin bi u poslu s Iranom mogao izgubiti 27 milijardi dolara 