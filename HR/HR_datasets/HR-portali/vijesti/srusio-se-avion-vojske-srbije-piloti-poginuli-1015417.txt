Prema informacijama srbijanskog Ministarstva obrane, radi se o avionu za obuku pilota. Školsko-borbeni zrakoplov Super galeb G-4 dvosjed, Ratnog zrakoplovstva i protuzračne obrane (RV i PVO) Vojske Srbije, srušio se u petak na području općine UB kod Valjeva, potvrdilo je srbijansko ministarstvo obrane nakon što su elektronički mediji izvijestili o padu zrakoplova. Super galeb G-4 srušio se oko 10.30 sati u blizini sela Slatina kod Uba, tijekom redovite letačke obuke, a u tijeku je akcija traganja za nestalim pilotima, navodi se u priopćenju ministarstva. Kako piše Blic, oba pilota su poginula. 