Tramvaj je bio prazan. Iskrcao je putnike i jednostavno je iskočio iz tračnica. Udarac je bio kao da se nešto razlomilo, rekla nam je čitateljica. U srijedu oko 13.40 sati tramvaj broj 4 je iskočio iz tračnica na okretištu Savski most u Zagrebu. Srećom, nitko nije ozlijeđen.  Radnici ZET-a tramvaj su uz pomoć poluge i vučnog vozila vratili na tračnice oko 15 sati. Neslužbeno doznajemo da je nesreću uzrokovala 'kocka između tračnica' na nedavno asfaltiranom okretištu preko koje niskopodni tramvaj nije uspio prijeći nego je zapeo. Iz ZET-a su nam potvrdili kako je zbog isklizavanja tramvaja iz tračnica tramvajski promet bio izmijenjen. Linija broj 4 je umjesto na Savski most vozila do Ljubljanice, a linija 7 skraćeno do Sopota. Tema: Reporteri 