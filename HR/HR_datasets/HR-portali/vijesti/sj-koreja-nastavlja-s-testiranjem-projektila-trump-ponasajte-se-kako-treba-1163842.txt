Vrijeme strateškog strpljena sa Sjevernom Korejom gotovo je, ustvrdio je američki potpredsjednik Mike Pence u Seulu, samo nekoliko sati nakon što je Pyongyang pokušao izvesti novi raketni test, no raketa je eksplodirala nekoliko sekundi nakon polijetanja. Istovremeno, korejskom poluotoku približava se borbena grupa američkog nosača zrakoplova USS Carl Vinson, a situacija se dodatno zaoštrava. Neuspješno lansiranje rakete potaklo je nagađanja kako su neuspjeli raketni pokusi Sjeverne Koreje pokazatelj da je i njihov sustav pod udarom kibernetičkih napada kao što su pod udarom američkog i izraelskog virusa Stuxnet prije nekoliko godina bila iranska nuklearna postrojenja.      Američki predsjednik Donald Trump je u ponedjeljak savjetovao sjevernokorejskom čelniku Kim Jong-Unu da se ponaša kako treba. "Imate li poruku za Kim Jong-Una?" pitao je jedan novinar republikanskog predsjednika koji je sudjelovao na tradicionalnom uskrsnom kotrljanju jaja na tratinama oko Bijele kuće. "Neka se ponaša kako treba", odgovorio je Trump. Tijekom posjeta demilitariziranoj zoni koja odvaja dvije Koreje, američki potpredsjednik Mike Pence je u ponedjeljak potvrdio da Sjedinjene Države ne isključuju niti jednu opciju. "Narod i vojsku Sjeverne Koreje ne bi trebala iznenaditi odlučnost Sjedinjenih Država da stane uz naše saveznike", rekao je. Njegov posjet se odvija dan nakon novog, neuspjelog pokusa s projektilom Sjeverne Koreje, koja je u posljednjih godinu dana bitno ubrzala njihov razvoj. Ipak, kako prenosi BBC, taj ih neuspjeh ne spriječava u naumu da na tjednoj bazi nastave s testiranjem projektila.  - Izvest ćemo više testiranja projektila na tjednoj, mjesečnoj i godišnjoj bazi - rekao je zamjenik ministra vanjskih poslova Han Song-Ryol za BBC, dodajući da će, reagira li SAD vojno, doći do potpunog rata. >> Kim deportira 600.000 ljudi >> SAD poručio Sjevernoj Koreji: Američko strpljenje je potrošeno je i sve su opcije na stolu 