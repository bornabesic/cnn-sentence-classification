U teškoj prometnoj nesreći u Zagrebu poginuo je putnik (23) na motociklu. Kako je priopćila policija, u noći s petka na subotu, oko 2.20 sati, na križanju Baštijanove i Ulice Dragutina Golika  Fiat Punto, kojim je upravljao 25-godišnjak, sudario se s motociklom marke triumph kojim je upravljao 23-godišnjak. U prometnoj nesreći smrtno je stradao 23-godišnji putnik na motociklu dok je 23-godišnji vozač teško ozlijeđen i liječnička pomoć pružena mu je u KBC Sestre milosrdnice. Od 2.55 do 6.10 sati na navedenom raskrižju bio je obustavljen promet.  Bila je riječ o silovitom udarcu. To najbolje pokazuju fotografije na kojima se vidi da je preminuli putnik na motociklu nakon sudara odbačen 20-ak metara od mjesta nesreće.  Vozač Punta je skretao ulijevo prema Golikoj u tom trenu naišao je motociklist koji je zadržavao svoj pravac kretanja, iz čega proizlazi da je vozač Punta oduzeo prednost motociklistu. Izuzeti su uzorci, te će se utvrditi jesi li vozači bili pod utjecajem alkohola.   