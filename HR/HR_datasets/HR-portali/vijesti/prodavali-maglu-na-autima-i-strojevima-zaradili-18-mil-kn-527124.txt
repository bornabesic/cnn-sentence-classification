Poljska policija je prije neokoliko dana pretražila 25 kuća i uhitila 9 muškaraca. Osumnjičeni su na internetu prodavali automobile, građevinske ili poljoprivredne strojeve, ali nikada nisu isporučili oglašenu robu zainteresiranim kupcima, unatoč tome što su dobili novac. Oglasi su objavljeni na brojnim internetskim oglasnicima u različitim državama EU. Kako javlja Europol, zločinačka organizacija bila je aktivna od siječnja 2015. Prevarili su više od 1000 ljudi, a ukrali su više od 18 milijuna kuna.Radili su tako što su kupovali legitimne ugledne male tvrtke. Online oglasi bili su povezani s aktivnostima tih tvrtki. Novac koji su dobili od žrtava isplaćivali su na bankomatima u Poljskoj, Hrvatskoj i Češkoj. Poljska policija zaplijenila je nekoliko desetaka bankovnih kartica, automobile, prijenosna računala i mobilne telefone. Osim toga, zaplijenili su imovinu u vrijednosti od najmanje 350.000 eura. Istrage su još uvijek u tijeku i očekuje se daljnja uhićenjai. Poljski i hrvatski istražitelji, kao i ostali službenici za vezu Europol (uključujući i predstavnike J-CAT-a), dogovorili su se o daljnjim mogućim akcijama ovisno o kretanju vođa i članova mreže. Europol je kooridinirao akciju uhićenja.