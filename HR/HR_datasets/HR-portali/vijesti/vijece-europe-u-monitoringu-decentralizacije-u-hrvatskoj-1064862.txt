Izaslanstvo Kongresa lokalnih i regionalnih vlasti Vijeća Europe priopćilo je da je od danas u trodnevnom monitoring posjetu u Hrvatskoj. Izaslanstvo će ispitati poštivanje obveza preuzetih 1997. u pogledu prijenosa ovlasti u skladu s Europskom poveljom o lokalnoj samoupravi. Delegacija je fokusirana osobito na razvoj lokalne i regionalne demokracije od zadnjeg monitoringa za posjete 2007. godine.  Predviđeno je da će se izaslanici Kongresa sastati s ministricom uprave Dubravkom Jurlina Alibegović, predsjednicom Ustavnog suda Jasnom Omejec, predsjednikom Sabora Željkom Reinerom, glavnim državnim revizorom Ivanom Klešićem, pomoćnicom ministra regionalnog razvoja i fondova EU Marijom Vučković, glavnom državnom rizničarkom Ivanom Jakir-Bajom, pučkom pravobraniteljicom Lorom Vidović, s predstavnicima Zagrebačke županije i Grada Zagreba, te članovima udruga lokalnih i regionalnih vlasti. Sutra su predviđeni i razgovori s predstavnicima Grada Rijeke, Promorsko-goranske županije, općine Omišalj i grada Krka.  >> Hrvatska neće biti pod nadzorom kao Bugarska i Rumunjska 