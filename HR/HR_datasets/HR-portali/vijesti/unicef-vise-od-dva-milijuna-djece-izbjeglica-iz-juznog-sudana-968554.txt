Foto: Feije Riemersma/123rf  RAT i glad prisilili su više od dva milijuna djece iz Južnog Sudana da napuste svoje domove, objavili su Ujedinjeni narodi nakon što je u posljednjem napadu na civile ubijena 21 osoba.   Građanski rat u zemlji koja proizvodi naftu počeo je kada je 2013. godine predsjednik Salva Kiir otpustio svog zamjenika. Dvije godine kasnije, zemlja je izborila nezavisnost od susjednog Sudana. Borbe koje su uslijedile odvele su zemlju u podjelu po etničkim granicama, hiperinflaciju i glad te stvorile najveću izbjegličku krizu u Africi još od genocida u Ruandi 1994. godine.   "Nijedna me izbjeglička kriza danas ne brine poput one u Južnom Sudanu", govori Valentin Tapsoba, zadužen za područje Afrike u UNHCR-u.  U zemlji s 12 milijuna stanovnika, tri od četiri djeteta ne idu u školu, prema podacima UNICEF-a. Oko milijun djece izbjeglo je izvan Južnog Sudana, a još milijun ih je raseljeno unutar zemlje, piše Reuters.