Nakon saborske rasprave o povjerenju ministru Zdravku Mariću, bivši SDP-ovac Tomislavu Sauchi je pozlilo zbog čega je dobio infuziju. - Nije u bolnici. Primio je samo infuziju. U zatvoru je izgubio 11 kilograma - rekla je za 24 sata Ivana Saucha, njegova supruga. Saucha je danas bio na meti kritika bivših kolega nakon što je odlučio biti protiv SDP-ovog zahtjeva za ukidanje povjerenja ministru financija Zdravku Mariću. - Odluku nije donio po ničijim pritiscima. Napravio je ono što je ispravno - kazala je Ivana Saucha i dodala kako je napravio 'nešto što je ispravno za ovu zemlju'. - A to što nam rade je brutalno silovanje već par mjeseci - zaključila je Saucha. 