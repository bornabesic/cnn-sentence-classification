Nažalost ovaj film nije financirao nitko iz Hrvatske, nego su donatori bili ugledni hrvatski iseljenici poput Antona Kikaša, Ilije Letice, Ante Kusturića, Nikole Babića, Marka Franovića i drugih. Koliko je normalnim hrvatskim ljudima stalo do istine o hrvatskim velikanima (kako pozitivnim tako i negativnim), o hrvatskoj povijesti ali i o sadašnjosti, najbolje su pokazale svečane projekcije najnovijega dokumentarnog filma Jakova Sedlara “Svetac, zločinac i dvorske lude”. Film govori o blaženiku Alojziju Stepincu, zločincu Josipu Brozu Titu, o povijesnom razdoblju u kojemu su djelovali i što je nastalo kao produkt toga djelovanja, kao i o današnjim trovačima hrvatskoga kulturnog, političkog i medijskog prostora. Film na faktografski uvjerljiv način pokazuje koliko je lošega ostalo iza Tita i koliko je bio Božiji blagoslov da je hrvatski narod u isto vrijeme imao Stepinca koji je uistinu bio svijetlo u tami Titove komunističke diktature. Također, što je jednako važno, redatelj Jakov Sedlar i tekstopisac Nenad Piskač upozoravaju na današnje djelovanje Titovih apologeta poput političara Stipe Mesića, Ive Josipovića, Milorada Pupovca, Željka Jovanovića, novinara Ante Tomića, Borisa Dežulovića, Miljenka Jergovića, kao i povjesničara Tvrtka Jakovine i Damira Klasića… Sramotna činjenica Po prvi put na jednome mjestu mogu se vidjeti mnogi manje poznati detalji iz biografija blaženog kardinala Stepinca i Tita, kao i mnoštvo detalja o svemu što je ostalo iza njih. Za spomenuti je šokantna činjenica kako od 100 anketiranih u Zagrebu nitko nije znao gdje je održano suđenje kardinalu Stepincu!? Pošto na toj zgradi nema nikakvoga znaka da je tamo održan možda i najvažniji sudski proces nakon 1945.godine, ekipa filma postavila je ploču s tom informacijom. Inače, film se gleda u jednome dahu, a publika nakon svih projekcija u miru i tišini, ali s mnogo pitanja izlazila iz dvorane. Do sada su održane svečane projekcije u Krašiću (u gradskoj vijećnici, u organizaciji načelnika Fajnik Petkovića), zatim u Zagrebu (kino Tuškanac), Splitu (crkva na Mejašima u organizaciji Udruge Benedikt i don Anđelka Dukića), Zaprešiću (organizacija Braniteljskih udruga Zaprešića) te u švicarskom Luzernu (organizacija Hrvatske katoličke župe). Sve dvorane gdje su održane projekcije bile su prepune. Ipak najveći broj okupio se u Splitu gdje je film pogledalo preko 1.000 ljudi. Film će imati projekcije širom Hrvatske, BiH, Europe, a biti će i organizirana turneja po SAD-u, Kanadi i Australiji. Za napomenuti je kako ovaj film nije financirao nitko iz Hrvatske, nego su donatori bili ugledni hrvatski iseljenici poput Antona Kikaša, Ilije Letice, Ante Kusturića, Nikole Babića, Marka Franovića i drugih. Autor i redatelj započinju film o blaženom Alojziju Stepincu na poseban način – ispred kuće gdje je prije 70-tak godina bilo sramotno montirano suđenje, a danas je tamo – vjerovali ili ne – narodnjački klub, pa je ekipa filma postavila ploču s tom informacijom kada se već nije sjetila službena država.