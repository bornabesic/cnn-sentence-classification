Poletaev će na sastanku s Vladom pokušati od države dobiti ono što nisu uspjeli od izvanrednog upravitelja Ante Ramljaka, tzv. senior status ili prvenstvo u naplati. Maksim Poletaev, drugi čovjek ruskog Sberbanka,  najvećeg kreditora Agrokora stigao je danas u Zagreb. Nakon  izlasku iz Vlade kazao da bi se trebalo naći rješenje oko Agrokora te da će nastavak financiranja koncerna ovisiti o “razini suradnje”. “Imali smo vrlo jasan sastanak. Razgovarali smo o mnogim pitanjima, i mislim da bismo trebali naći rješenje”, izjavio je Poletaev novinarima na izlasku iz Banskih dvora gdje je razgovarao s premijerom Andrejom Plenkovićem i  potpredsjednicom Vlade i ministricom gospodarstva, poduzetništva i obrta Martinom Dalić,prenois N1. Na upit hoće li se nastaviti financiranje koncerna, kazao je kratko: “To ovisi o razini suradnje”. Poletaev je u Banskim dvorima razgovarao s premijerom Plenkovićem i potpredsjednicom Dalić o mogućnostima da ta banka sudjeluje u daljnjem financiranju koncerna Agrokor. Uz Polataeva, u izaslanstvu ruske banke bio je i predsjednik Uprave Sberbank Hrvatska Mario Henjak. U Vladi se nešto prije 10 sati sastao s premijerom Andrejem Plenkovićem i Martinom Dalić, potpredsjednicom Vlade i ministricom gospodarstva. Očekuje se i da će se susresti s izvanrednim upraviteljem najvećeg hrvatskog koncerna Antom Ramljakom. “Očekujem saslušati pozicije Sberbanka i nakon toga ćemo vidjeti nastavak suradnje. Ali mislim da će se ta suradnja nastaviti”, rekao je Andrej Plenković, predsjednik Vlade “Razgovori se vode, novo financiranje će doći. Pregovori se ne vode na cesti ni javno. Kada budu okončani bit će takvi da će biti sigurno pod povoljnijim uvjetima nego što je to bilo ranije”, rekao je Plenković u nedjelju tijekom boravka u Vodicama. Poletaev će na sastanku s Vladom pokušati od države dobiti ono što nisu uspjeli od izvanrednog upravitelja Ante Ramljaka, tzv. senior status ili prvenstvo u naplati. Bez toga ne namjeravaju Agrokoru isplatiti novi kredit.