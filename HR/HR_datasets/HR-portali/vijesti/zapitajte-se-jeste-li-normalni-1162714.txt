Na svijetu nas je trenutačno oko sedam milijardi. Svi smo mi jedinstveni pojedinci, ali jako dobro znamo koliko je teško uklopiti se među ostale i biti "normalna" osoba. Srećom, geniji s YouTube kanala AsapScience došli su do sedam pokazatelja za usporedbu s ostatkom populacije. 1. Možete li savijati svoj jezik? Za one koji se bore sa savitljivošću jezika: to definitivno nije normalno. Začudo, između 65 i 85 posto ljudi u svijetu može saviti svoj jezik. Koja talentirana gomila ljudi, zar ne? 2. Imate li crvenu kosu? Ako je odgovor da, vi pripadate među rijetkih 0,5 posto stanovništva u svijetu s crvenom kosom. 3. Imate li još uvijek umnjake? Ako imate, u manjini ste. Čak 65 posto ljudi na svijetu izvadilo je sve umnjake. 4. Jeste li ljevoruki? Prema portalu LiveScience, samo 15 posto svjetske populacije je ljevoruko. 5. Jeste li u braku? Ako na vašoj ruci još nije prsten, niste baš "normalni". Čak četiri od pet odraslih osoba u svijetu je u braku. 6. Jeste li rođeni u veljači? Najmanje ljudi ima rođendan u veljači. Većina populacije rođena je u kolovozu i rujnu. 7. Pijete li mlijeko? Uživate li u čaši osvježavajućeg mlijeka bez ikakvih posljedica? Ako je odgovor "da", stvarno ste drukčiji. Zanimljivo, čak 75 posto odraslih osoba širom svijeta ima netoleranciju na laktozu. Još zanimljivosti pogledajte u videu: >>VIDEO Gnjevni muž osvetio se ženi na bizaran način, a razlog je nevjerojatan! >>Nećete vjerovati što danski pivari koriste u proizvodnji piva 