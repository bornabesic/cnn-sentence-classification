Foto: Hina DRUGI krug lokalnih izbora završio je toliko loše po HNS da se još sinoć počelo razgovarati o tome treba li Ivan Vrdoljak dati ostavku na mjesto predsjednika stranke.   HNS je izgubio Varaždinsku županiju u kojoj je Predraga Štromara pobijedio Radimir Čačić dok je u Andro Vlahušić izgubio izbore u Dubrovniku, a Anka Mrak Taritaš u Zagrebu. Vrdoljak kao glavi krivac za poraze?  Vrh stranke smatra kako je upravo Ivan Vrdoljak kriv za poraz Anke Mrak Taritaš, a upravo to je dio razloga zbog kojeg je Vlahušić zatražio njegovu ostavku.   "Zatražio sam ostavku Ivana Vrdoljaka. Taj čovjek odgovoran je za loš rezultat u Dubrovniku, Zagrebu i Varaždinu. Po mojoj procjeni, a proveo sam jako puno vremena s njim. Koketiranje s HDZ-om nam ne donosi nikakvu korist, to nije stranka s kojom se može surađivati. Nakon 48 sati od najave koketiranja izgubili smo sigurnu pobjedu u Varaždinu i izglednu pobjedu u Zagrebu, a u Dubrovniku nismo postigli rezultat koji smo mogli", rekao je Vlahušić u izbornoj noći.   Kako su sinoć izjavila dva izvora iz vrha HNS-a, od Vrdoljaka se očekuje ostavka već danas ili sutra.