Od početka ovog stoljeća umrlo je više vodećih znanstvenika. Neki su ubijeni, a neki su, čini se, stradali u tragičnim nesrećama. Dok neki prihvaćaju službene verzije o njihovim smrtima, neki su počeli malo više istraživati pa su se pojavile i teorije zavjere. Otkriveno je da su mnogi znanstvenici imali tajne veze s obavještajnim zajednicama pa neki tvrde da su ubijeni namjerno. List Verse donosi popis 10 takvih znanstvenika koji su umrli u nerazjašnjenim okolnostima. 10. Rodney Marks Australski astrofizičar umro je od trovanja metanolom 2000. godine, a samobojstvo je službeno isključeno tijekom istrage. U vrijeme smrti bio je dio istraživačkog projekta na Antarktici za američki Nacionalni znanstveni fond (NSF). Istražitelji su bili nezadovoljni nedostatkom suradnje sa strane NSF-a. 9. Don Wiley Tijelo ovog stručnjaka za biofiziku izvučeno je iz Mississippija 2001. godine, a policija Arkansasa i Tennesseeja  je smrt proglasila umorstvom. Zadnji je put viđen više od mjesec dana prije. Idući dan pokraj mosta u Tennesseeju pronađen je i auto koji je unajmio. Uskoro se umiješao FBI, koji je smrt proglasio nesrećom, tvrdeći da je Wiley pao s mosta nedugo nakon što je izašao iz auta. Sporno je što je ograda na mostu bila visoka 2 metra, što znači da bi teško pao preko nje. Smrt se dogodila u vrijeme trovanja antraksom u SAD-u, a mnogi tvrde da je Wiley bio jedan od rijetkih koji bi mogli precizno utvrditi porijeklo te smrtonosne tvari. 8. Tanya Holzmayer Genetičarku je 2002. godine ubio kolega znanstvenik Guyang Matthew Huang kada je otvorila vrata da plati dostavu pizze. Huang je pobjegao autom, a njegovo je tijelo pronađeno nedugo potom. Navodno se ubio. Spekuliralo se da je Huang ubio bivšu nadzornicu iz osvete jer ga je bila otpustila. Njihova tvrtka zaposlenike je uputila da ne razgovaraju s medijima, što je doprinijelo tajanstvenosti slučaja. 7. Benito Que Queovo je tijelo pronađeno 2001. ispred njegova laboratorija na području Medicinske škole u Miamiju. Teško je pretučen i navodno je bio žrtva razbojstva. Lokalni mediji javljali su da su blizu mjesta viđeni muškarci u tamnoj odjeći s bejzbojskim palicama, ali je policija odbacila ove navode, tvrdeći da je Que umro od srčanog zastoja. Potom su odbili javno raspravljati o slučaju, što je potaknulo glasine o zataškivanju. Que je bio biolog i radio je na zaraznim bolestima, uključujući HIV. 6. Robert Leslie Burghoff Biokemičar Burghoff pregažen je kombijem čiji se vozač namjerno zabio u njega u Teksaškom medicinskom centru 2003. godine. Burghoff je tada proučavao epidemiju gripe koja je baš bila u tijeku u Teksasu. Bio je i stručnjak za mapiranje gena, što su neki također povezali s njegovom smrću. 5. Vladimir Koršunov i Aleksi Brušlinski Ruski znanstvenici ubijeni su u Moskvi početkom 2002. u razmaku od dva tjedna. Brušlinski je nasmrt pretučen, a vlasti su utvrdile da je riječ o napadu bandita. Koršunov je također pretučen nedugo poslije. Oba ubojstva službeno su proglašena napadima, ali su privukli pažnju teoretičara zavjere. 4. Eugene F. Mallove Vodeći znanstvenik na području kontroverzne besplatne energije umro je 2004. godine na prilazu svoje rodne kuće u Norwichu. Za ubojstvo su bili optuženi sin ljudi kojima je Mallove iznajmljivao kuću, Chad Shaffer, njegova djevojka i prijatelj. Prema istrazi, Chad i prijatelj nasmrt su prebili Mallovea i pokušali slučaj prikazati kao provalu. Unatoč očitoj poveznici s obitelji Schaffer, policiji je trebalo nekoliko godina za povezivanje i uhićenja. 3. John Mullen Fizičar John Mullen, koji se bavio i istraživanjem nuklearne energije, iznenada je umro od trovanja arsenom 2004. godine. Vjeruje se da mu je smrtonozna doza dana putem pića koje je netom popio. U vrijeme smrti radio je za Boeing. Njegova djevojka Tamara Rallo, koja je trebala biti uhićena zbog ubojstva, pronađena je mrtva u svom domu. Istražitelji medijima nisu otkrili je li počinila samoubojstvo ili je bila ubijena. Za Mullenovu smrt neće biti suđenja. 2. Ian Langford Unatoč sumnjivim okolnostima otkrića Langfordova tijela 2002. policija je u roku od 48 sati objavila da njegova smrt nije sumnjiva. Langford je bio vodeći znanstvenik na području rizika po okoliš na Sveučilištu East Anglia, gdje je radio osam godina. Pronađen je djelomično nag, s ranama na tijelu, koje je bilo bizarno pozicionirano ispod stolca u njegovom domu. Policija je utvrdila da si je rane sam nanio ili da su nastale prije. 1. Jeong Im 2005. godine ubijen je umirovljeni profesor Sveučilišta u Missouriju, ugledni proteinski kemičar. Vatrogasci su pronašli njegovo tijelu u prtljažniku auta koji je gorio u parking garaži. Bio je više puta uboden u prsa, što ukazuje na to da je bio mrtav prije no što je ubačen u auto. Tek 2013. godine za ubojstvo je optužen kriminalac Timothy Hoag, koji je nedavno skočio s te iste garaže i ubio se. >> 10 nevjerojatnih dokaza ljudske izdržljivosti!