Foto: FAH/MORH ZASTUPNIK HDZ-a, Josip Đakić, izjavio je kako bi oni koji odsluže vojni rok trebali imati prednost pri zapošljavanju.   >> Nova ideja iz HDZ-a: Svi koji odsluže vojni rok trebaju imati prednost pri zapošljavanju  >> Zastupnici šokirani novom idejom iz HDZ-a: "Ovo je kraj demokracije"  Za komentar ovog plana smo upitali političkog analitičara, Žarka Puhovskog.  Socijalistička tradicija  " 'Dobra' stara socijalistička tradicija.", rekao nam je Puhovski.  "U toj tradiciji su ljudi koji su išli na radne akcije imali prednost pri zapošljavanju. Ljudi koji su, na bilo koji način, služili režimu su bili privilegirani. To je principijelno neodrživo u demokratskoj zajednici jer takva zajednica živi od jednakosti, a ne od nejednakosti građana.", rekao je Puhovski.  Nečista savjest političkih funkcionera  "Privilegija koja bi slijedila iz služenja vojnog roka, značila bi da vojni rok nije obveza spram zajednice, a to je jedini način na koji ga se, eventualno, može opravdati. Tada bi bio izvor privilegija za one koji drukčije do privilegija ne mogu doći. To znači izvor privilegija za one čiji roditelji nisu bogati ili nemaju neku vrstu političke podrške. S jedne strane to pokazuje nečistu savjest jedne skupine političkih funkcionara koji su svjesni da, ne samo oni, nego i njihove šire familije uživaju privilegije pa bi to sad  htjeli proširiti na neke od ostalih. S druge strane pokazuje zdravo shvaćanje nepopularnosti ideje opće obvezatnog vojnog roka.", izjavio je Puhovski za Index.  Premalo pameti  Upitali smo ga i je li to samo ispad jednog HDZ-ovca ili je to opća politika HDZ-a, odnosno predstavlja li Đakić stav cijele stranke.  "Mislim da tu ima premalo pameti čak i za nisku razinu koju pokazuje sadašnja hrvatska vlada.", rekao je Puhovski.