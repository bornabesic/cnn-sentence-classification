NOVINARIMA Indexa uskraćena je akreditacija odnosno dolazak u stožer Brune Esih.  00: 05  Esih je pročitala s listića svoj završni govor te izrazila žaljenje što s njima večeras nije Željko Glasnović.   "Mi smo jedina stvarna promjena", rekla je Esih najavivši promicanje politike nacionalne odgovornosti.  22:20 "Neću pozvati svoje birače da glasaju ni za Bandića a ni za Mrak Taritaš", rekla je Bruna Esih dodajući kako slijede razgovori oko eventualnih koalicija u gradskoj skupštini.  21:50 U stožeru Brune Esih pojavila se bivša ministrica i časna sestra Bernardica Juretić. Na izravno pitanje novinarke RTL hoće li se nastaviti aktivno baviti politikom te je li to poziv Esih, Juretić je kazala da ne mora biti poziv od Esih, već i drugi dolaze u obzir.  "Možda i sama pokrenem listu", tajanstvena je bila Juretić. 20:48 "To što smo bolji od gospodina Prgometa je zanimljiva činjenica s obzirom da je isti gospodin prije nekoliko dana govorio kako ta mogućnost apsolutno ne dolazi u obzir", rekla je Esih za Media Servis.  20:40 "Ono što su birači sada imali priliku birati u Zagrebu, na sljedećim izborima - iste ove ljude, načela i vrijednosti koje zastupaju - moći će birati u cijeloj domovini, od Vukovara do Dubrovnika i od Istre do Međimurja", rekao je Hasanbebović za Hinu. Opširnije OVDJE.  20:30 Prema dosadašnjim izjavama čelnih ljudi liste Brune Esih čini se da ih najmanje zanimaju izbori za Zagreb, odnosno jedino što je važno da imaju više glasova od HDZ-ovca Drage Prgometa. Ostavljaju dojam da bi bili zadovoljni i predzadnjim mjestom, samo da je Prgomet zadnji.  20:25 "Više sam nego zadovoljan. Može se reći da se radi o spektakularnom rezultatu. Posebno što se iza nas nije našla nikakva stranačka mašinerija. Rezultati izbora potvrdili su političku utemeljenost gospođe Esih. Poražavajući rezultat Drage Prgometa zapravo nije njegov poraz, riječ je o osobnom rezultatu premijera Plenkovića koji je osobno naložio i nametnuo Prgometa mimo volje pristaša i članova HDZ-a u Zagrebu”, rekao je Zlatko Hasanbegović kontroverzni aktualni zastupnik te bivši ministar kulture.   20:15 "Mi smo moralni pobjednici”, izjavila je Bruna Esih za RTL Televiziju  19:35 "To je zaista lijep rezultat, mi smo tek nedavno ušli na političku scenu. Narod je prepoznao Brunu Esih i vjerujem da je to za početak političkog artukuliranja dobar rezultat", rekla je bliska suradnica Zlatka Hasanbegovića, Ana Lederer.  Kako je rekla sigurno ulaze u Gradsku skupštinu.  "Ponosna sam na tu činjenicu", naglasila je Lederer koja se osvrnula i na činjenicu da prema anketama Esih ima bolji rezultat od HDZ-ovog kandidata Drage Prgometa. "Pa uspjela je, to je bio jedan od ciljeva. Mi smo bili sigurno da ćemo biti dvostruko bolji, kao što vidite i jesmo", zaključila je u stožeru Brune Esih. 19:15 U stožeru Bruna Esih, kandidatkinje za zagrebačku gradonačelnicu, u nedjelju nakon objave rezultata izlaznih anketa za lokalne izbore vlada zadovoljstvo te je pljeskom oko stotinjak okupljenih pozdravljena objava postotaka prema kojima Esih dobiva nešto više od 10 posto, a njezina lista za Gradsku skupštinu nešto više od 7 posto.  19:10 Prema izlaznim anketama Bruna Esih ima potporu malo veću od 10 posto što je nedovoljno za drugi krug izbora za gradonačelnika Zagreba.   19.00 "Sve su izvjestiteljske akreditacije popunjene", stajalo je u obrazloženju iz stožera Brune Esih. Kako doznajemo u kontroverznom stožeru Brune Esih očekuje se oko 250 ljudi, a već prije sedam sati u stožeru su glavni akteri Bruna Esih i Zlatko Hasanbegović.  Od ostalih  tu su Krešimir Miletić, Zorica Gregurić, Ana Lederer, Božidar Bebek. Među gostima je i Velimir Bujanec  voditelj notorne emisije Bujica inače osuđeni narkodiler koji je prostitutke plaćao kokainom, poznat po svojim neskrivenim fašističkim stavovima.