NETKO se odlučio narugati Milanu Bandiću.  Na pješačkom mostu izgrađenom preko Miramarske ulice u Zagrebu, netko je zalijepio natpis "Ovo sam vam naplatio milijun kuna. Vaš gradonačelnik.    Naime, Bandić je još prošle godine otvorio Botanički vrt i novi pješački most.  Investiciju vrijednu oko milijun kuna izradio je arhitekt Branko Silađin, a na projektu mehaničke otpornosti i stabilnosti radio je zagrebački Građevinski fakultet.   Radi se o montažnoj čeličnoj konstrukciji s ogradama od kaljenog laminiranog stakla i podnicama od hrastovine. Most je osvijetljen led-rasvjetom smještenom u rukohvatima ograde.   "Ovo je mali projekt, ali u biti veliki, ideal razvoja Zagreba kako ga ja vidim da se mijenja, a pritom ostaje isti", rekao je na otvaranju mosta gradonačelnik.