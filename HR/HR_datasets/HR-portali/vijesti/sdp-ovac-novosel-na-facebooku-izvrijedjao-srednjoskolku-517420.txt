Srednjoškolka J. B. pobijedila je na natječaju GIS DAY 2012., a za svoj rad – kartu Plitvičkih jezera – nagrađena je prijenosnim računalom. Međutim, njezin se rad nije svidio Anđelku Novoselu, SDP-ovcu i stručnom voditelju Plitvičkih Jezera, koji je na Facebook-profilu GIS-a, ispod fotografije rada, napisao kako je riječ o "smeću od karte", navodeći kako su podaci u karti netočni i pitajući se je li posrijedi "neka zaj..ancija" ili se netko "želio praviti pametan". Novosel je objavio još nekoliko komentara u kojima napada J. B. i njezin rad, a kada se u raspravu uključila i sama pobjednica natječaja, koja je rekla kako je zadatak sudionika bio da uzmu postojeće informacije, Novosel joj je odgovorio: "Poštovana gospođice B., uistinu nevjerojatno koliko smjelosti i drskosti uz veliku dozu neznanja ima u vašoj intonaciji. Stoga se nemojte uopće drugi put čuditi kada vam netko vaš rad ocjeni kao 'smeće' jer sublimira vaš odnos prema radu i okolini. Umjesto da prihvatite kritiku, vi i dalje branite svoj plagijat jer ste priznali, ne samo da ste uzeli podlogu već ste uzeli i sadržaj za koji ne znate je li točan?! Što se karata u parku tiče, moram vas opet educirati. Park od svog osnutka ima vrlo kvalitetne karte, a drugo je pitanje što se niste udostojili ni pitati postoje li one. Ovime završavam svoj osvrt i svoj doprinos diskusiji jer nema nade!" Novoselovi istupi izazvali su uglavnom negativne reakcije ostalih korisnika Facebooka koji su se uključili u raspravu, a koji su Novoselu između ostalog poručili da se "skulira" jer je riječ o natjecanju za srednjoškolce, a ne profesionalce. >> Ministar policije Ostojić posvadio se s novinarom na fejsu 