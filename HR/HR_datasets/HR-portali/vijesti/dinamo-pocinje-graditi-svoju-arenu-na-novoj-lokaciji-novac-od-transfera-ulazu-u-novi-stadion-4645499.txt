ZAGREB - Ono što je Jutarnji list najavio kao ideju nakon što je Dinamo izborio Ligu prvaka, od ponedjeljka će dobiti konkretne obrise! Klub iz Maksimira je odlučio uložiti novac od transfera i nagrade Uefe u gradnju vlastitog stadiona; Arene koja bi trebala biti sagrađena na novoj lokaciji, potpuno neovisnoj o Maksimiru! Prema našim informacijama, Izvršni odbor Dinama u ponedjeljak dat će blagoslov, nakon čega počinje realizacija ovog zahtjevnog projekta. Neslužbeno saznajemo da u Maksimiru nisu skloni gradnji megalomanskog zdanja. Upravo suprotno, zadovoljio bi ih stadion s dvadesetak tisuća natkrivenih mjesta, nalik na slične projekte u regiji, poput ETO parka u mađarskom Gyoru ili novog stadiona Rapida iz Beča čijih je 30-ak tisuća sjedalica koštalo oko 50 milijuna eura. Dinamov stadion bio bi jeftiniji...