U tvornici Viko u Ulici Pavleka Miškine u Varaždinu izbio je požar u kojem je izgorio kat u proizvodnoj hali. Dojava je stigla oko 5.30 sati, a četrdesetak vatrogasaca požar je gasilo dva sata. Nitko nije ozlijeđen. U pogonu radi sedamdesetak zaposlenika, od kojih većina do izbijanja požara nije došla na posao. Uz Javnu vatrogasnu postaju Grada Varaždina, požar su gasili i DVD-ovi iz Varaždina i okolice. Policija utvrđuje uzrok požara. 