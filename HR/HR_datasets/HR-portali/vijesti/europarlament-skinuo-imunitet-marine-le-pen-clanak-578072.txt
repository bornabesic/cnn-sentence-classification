Europski parlament skinuo je imunitet svojoj zastupnici, francuskoj desničarskoj političarki Marine Le Pen, kako bi mogla biti gonjena u Francuskoj, prenosi BBC. Francuski su tužitelji, naime, 2011. godine pokrenuli slučaj protiv Le Pen nakon što je usporedila muslimane koji se mole na ulici s nacističkom okupacijom Francuske u Drugom svjetskom ratu. Le Pen je optužena za poticanje na mržnju i diskriminaciju. Liderica Nacionalne fronte u svom je govoru u prosincu 2010. godine, koji su prenijeli brojni mediji, molidbu muslimana na ulicama nazvala okupacijom. - Nema tenkova, nema vojnika, ali to je ipak okupacija, i to ljude brine - rekla je Le Pen, koja je u osvoila 17,9 posto glasova u prvom krugu lanjskih predsjedničkih izbora. Le Pen je danas stala u obranu svojih izjava tvrdeći da je rekla ono što svi Francuzi misle. Tvrdi je da je izgubila imunitet jer je disidentica te da je riječ o zastraživanju. - Uopće se ne bojim, osjećam prijezir - rekla je. >> M. Le Pen: Samoubojstvo u Notre-Dameu je politički čin