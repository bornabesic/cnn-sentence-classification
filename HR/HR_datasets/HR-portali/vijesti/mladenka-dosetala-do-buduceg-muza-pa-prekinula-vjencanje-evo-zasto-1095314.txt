Vjenčanje je mnogima najvažniji dan u životu koji je, kako to već ide, uz uzbuđenje i sreću ispunjen i popriličnom količinom stresa. Jutro na dan vjenčanja bilo je stresno i za 30-godišnju Britanku Christinu Torino Benton i to jer je njezina mlađa kći Gemma bila prilično nervozna zbog nespavanja. Malena Gemma plakala je cijeli dan pa tako i u trenucima kad je njezina majka hodala u crkvi prema oltaru. Sam vrhunac njezine nervoze dogodio se baš kada je Christina došetala do svog budućeg supruga, 32-godišnjeg Daniela. I tada je Christina uzela stvar u svoje ruke – prekinula je ceremoniju i uzela djevojčicu kako bi je nahranila i tako umirila. – Vjenčanje je počelo i ona je bila dobra većinu vremena, no obred vjenčanja traje pa je Gemma ogladnila – ispričala je Christina za Metro. Dodala je kako je uz to vani bilo 40 stupnjeva te da je malena propustila popodnevno spavanje. – Pogledala sam u svoju majku i rekla da mi ju da. Srećom, mogla sam manevrirati vjenčanicom i malena se odmah smirila – rekla je Christina koja će imati fotografije s vjenčanja za pamćenje. Christina je sjela među uzvanike i podojila Gemmu, a poslije je rekla da se nije mogla nadati tolikom razumijevanju gostiju jer je sve kasnilo kako bi ona mogla umiriti kćer. – Na vjenčanju su nam uglavnom bili članovi obitelji i bliski prijatelji. Oni su me ionako svi vidjeli kako hranim Gemmu pa mislim da tu nije bilo nekog šoka – rekla je. Njezina fotografija dojenja u crkvi objavljena je na Facebook stranici majki koje doje gdje je "zaradila" gotovo 8 tisuća lajkova. No, kaže Christina, komentari su bili podijeljeni. – Bila sam ponosna na taj trenutak i žene su mi davale podršku, no svjedočila sam i stigmi javnog dojenja. Pokušavam više ne čitati komentare jer ljudi znaju biti okrutni – ispričala je. Nakon što je završila s dojenjem malena Gemma "dopustila" je majci da izgovori sudbonosno "da". – Bilo je apsolutno nevjerojatno. Nije moglo biti savršenije – zaključila je Christina. >> Fotke s njihova vjenčanja obišle svijet nakon dvije godine – evo zašto >> Na svadbi zatražio razvod od novopečene supruge – evo zašto! >> Mladenka nije očekivala što će svećenik učiniti tijekom vjenčanja