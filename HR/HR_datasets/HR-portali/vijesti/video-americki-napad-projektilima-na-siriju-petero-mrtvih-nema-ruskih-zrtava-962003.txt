Foto: FaH  PET osoba je poginulo, a sedam ranjeno u američkom raketnom napadu na sirijsku bazu, objavio je u petak guverner pokrajine Homs, a ruska agencija Ifax prenijela da među stradalima nema Rusa.  >> OSVETA ZA POKOLJ BOJNIM OTROVIMA Trump naredio lansiranje projektila na Siriju  Američki predsjednik Donald Trump naredio je u četvrtak zračne napade na sirijsku zračnu bazu odakle su pokrenuti kemijski napadi objavivši da djeluje u "vitalnom nacionalnom sigurnosnom interesu SAD-a".  Guverner Talal Barazi je rekao da su iz baze pokretani zračni udari na Islamsku državu istočno od Palmire i da je američka akcija u službi "interesa naoružanih terorističkih skupina".  "Vjerujem da, uz Božju pomoć, ljudske žrtve neće biti velike, ali je počinjenja velika materijalna šteta", izjavio je Barazi.   "Sirijska politika neće se promijeniti"  Dodao je da su u napadu poginuli civili u selu pored baze, ali pojedinosti nije naveo.  "Sirijsko vodstvo i sirijska politika neće se promijeniti", istaknuo je guverner. "Rat protiv terorizma se nastavlja", dodao je.  Sirijski opservatorij za ljudska prava objavio je ranije da su ubijena najmanje četvorica sirijskih vonika, uključujući visokog časnika i da je baza gotovo posve uništena.  U opservatoriju kažu da su iz baze polijetali borbeni zrakoplovi Suhoj22, Suhoj24 i Mig23.  Ruski zastupnik Dmitrij Sablin izjavio je ta agenciju Ifax da među stradalima nema ruskih državljana. Sablin, čelnik udruge ruskih ratnih veterana, kazao je da je tu informaciju dobio iz svojih izvora.