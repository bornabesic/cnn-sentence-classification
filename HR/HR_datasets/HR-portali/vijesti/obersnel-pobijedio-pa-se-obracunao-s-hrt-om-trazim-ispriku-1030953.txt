Obersnel je na koncu zahvalio biračima koji su glasali za njega, dok je ostalima poručio da će biti i njihov gradonačelnik Stari/novi riječki gradonačelnik, Vojko Obersnel, zadovoljan je rezultatima: ”Izlaznost na izbore generalno u Hrvatskoj je niska. Dok se to zakonom ne promijeni demokratsko pravo građanina je da odluči hoće li izaći ili ne. S obzirom na to da su se ovi izbori održavali u atmosferi referenduma protiv mene ja to tumačim da Riječani baš ne žele promjene kako su ih tumačili neki drugi”, izjavio je Obersnel, prenosi N1. U SDP-ov je stožer nešto prije zatvaranja birališta stigao i predsjednik stranke Davor Bernardić. Tijekom obraćanja javnosti poslao je oštre poruke HNS-u i Ivanu Vrdoljaku. >>> Bernardić se pojavio u Obersnelovu stožeru pa poručio: ‘Anka je, nažalost, bila žrtva lutanja HNS-a između ljevice i desnice’ Obersnel je na kraju pobijedio s 55,59 posto osvojenih glasova, dok je nezavisni Hrvoje Burić skupio 42,7 posto glasova. U prvoj je izjavi Obersnel napao svojeg protukandidata, rekavši da mu je žao što se kampanja nije usmjerila na projekte, već na prljave napade na njega i njegove bližnje, a u drugoj je napao HTV od kojeg je zatražio ispriku zbog, po njemu, dva ispada u proteklih tjedan dana u kojima su omalovažavani građani Rijeke. Obersnel je rekao da je nedopustivo što se u HTV-ovoj emisiji Otvoreno govorilo kako se u Rijeci nije promijenila komunistička vlast od 1945., kako ju se uspoređivalo s Lenjingradom, kako je to grad koji nazaduje i slično, ističući da od 1990. postoje slobodni demokratski izbori na kojima građani sami odlučuju tko će ih voditi. Također, oštro je kritizirao izjavu HTV-ovog komentatora tijekom utakmice finala kupa između Rijeke i Dinama koji je ustvrdio da je Dinamu, na žalost, izmaknuo i drugi ovogodišnji trofej, piše Jutarnji list. U prilično oštrom nastupu na HTV-u, Obersnel je rekao da tijekom večeri više neće davati izjave toj televiziji, a voditelja Ranka Stojanca pozvao je na lignje. Time se referirao na verbalni sukob sa Stojancem prije dvije godine koji je gradonačelnika na jednom javnom gradskom događaju u nekoliko navrata ispitivao zašto ne proba lignje, a Obersnel mu je, vidno iživciran, odgovorio da si „nabije mikrofon u g……..“ Obersnel je na koncu zahvalio biračima koji su glasali za njega, dok je ostalima poručio da će biti i njihov gradonačelnik.