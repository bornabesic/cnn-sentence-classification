“Benedikt XVI. napustio je Petrovu stolicu popustivši međunarodnim i unutarvatikanskim pritiscima”. Ljubitelji teorije zavjere odmah su prigrlili mišljenja raznih struja pa i onih unutar Vatikana, kako je Benedikt XVI. odustao mimo svoje volje, ali sada, četiri godine poslije, o pritiscima govori nadbiskup Ferrare Luigi Negri (75), koji odlazi u mirovinu. Nadbiskup Negri, autor knjiga o povijesti Crkve, kaže kako ga s Benediktom XVI. veže snažno prijateljstvo, kako ga posjećuje i kako će prije ili poslije na vidjelo izaći razlozi njegove ostavke. Pitanje svetom Petru – Siguran sam kako će jednog dana netko, kako iz Vatikana, tako i izvan njega, snositi odgovornost za pritiske kojima je bio podvrgnut Benedikt XVI. Nije slučajno što u Americi, pa i na temelju onoga što je objavio Wikileaks, skupine katolika traže od predsjednika Trumpa da osnuje istražnu komisiju koja bi vodila istragu o administraciji Baracka Obame koja je radila pritiske na Benedikta. Približava se moj osobni “kraj svijeta” i prvo pitanje koje ću postaviti svetom Petru bit će upravo o tome zašto je papa dao ostavku – kaže Negri. Negri drži kako Ratzingerova ostavka nije bio njegov slobodni izbor, već čin uvjetovan pritiscima. To stalno ponavljaju ljubitelji zavjera, koji onda drže i kako je Ratzinger i dalje „pravi papa“. Istina, Negri ne tvrdi da je Ratzinger još uvijek pravi papa, ali podupire takva razmišljanja. U knjizi „Posljednji razgovori”, u kojoj papa emeritus Benedikt XVI. u razgovoru s novinarom Peterom Seewaldom, govori o bilanci svojeg pontifikata i svojeg života, postavljeno je i jasno pitanje je li bilo pritisaka na njega i je li zato dao ostavku. – Sve je to apsurd. Činjenica da je netko zamislio kako treba izazvati skandal da bi se očistilo Crkvu je beznačajna stvar. No, nitko me nije pokušao ucijeniti. Ja to nikada ne bih dopustio. Da su to pokušali, ne bih otišao jer se nikada ne smije popuštati kada si pod pritiskom – kazao je Benedikt. Brojne teorije Dakle, papa emeritus kaže kako ne bi odustao da je bilo pritisaka, jer se ne smije popustiti pritiscima. No, teoretičari zavjera su i nakon tih Ratzingerovih riječi nastavili sa svojim teorijama dodavši kako je tako odgovorio jer javno ne smije kazati ništa drugo. Svoju teoriju podupiru i činjenicom kako Ratzinger do današnjeg dana nije skinuo bijelu papinsku odoru i nalaze u raznim njegovim potezima potvrdu kako on zapravo nije htio, ali je bio primoran, odustati od Petrove stolice. No, teoretičari zavjera su i nakon tih Ratzingerovih riječi objavljenih u knjizi nastavili sa svojim teorijama dodavši da je tako odgovorio jer javno ne smije kazati ništa drugoga. Svoju teoriju podupiru i činjenicom kako Ratzinger ni nakon odustajanja nije skinuo bijelu papinsku odoru i u raznim njegovim potezima nalaze potvrdu njihovu tumačenju kako zapravo nije htio, ali je bio primoran, odustati od Petrove stolice. Priča o prisilnom odustajanju Ratzingera ušla je, bez obzira na sva opovrgavanja, u dugački popis teorija zavjera (od onih koje su govorile kako je Hitler živ, pa i Elvis Presley, do ubojstva Johna Kennedyja i neiskrcavanja na Mjesec koje hrane maštu.     >>Mostarsko-duvanjski biskup Perić: Gospa se u Međugorju nije ukazala >>Isus je rođen 5 godina prije nulte godine - Dionizije mali pogriješio je u računanju 