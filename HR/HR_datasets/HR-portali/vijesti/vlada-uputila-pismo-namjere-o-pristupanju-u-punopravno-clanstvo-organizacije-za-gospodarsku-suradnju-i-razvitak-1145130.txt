Vlada je na zatvorenom dijelu sjednice utvrdila stajalište za sastanak Vijeća za ekonomske i financijske poslove koji će se održati u petak. - S obzirom da se radi o pregovaračkim pozicijama koja će Republika Hrvatska tek zastupati prema drugim državama članicama na sastancima Vijeća ministara Europske unije tako se, kao i u drugim slučajevima kada je riječ o pregovaračkim pozicijama, ista prethodno ne objavljuju - stoji u priopćenju Vlade. Budući da se dnevni redovi, raspravne točke, zaključci i drugi dokumenti potrebni za sastanke tek usuglašavaju u odgovarajućim procedurama u tjednu prije samoga sastanaka, moguća je i očekivana izmjena i dopuna stajališta država članica, navode iz Vlade. Ustavnom sudu su predložili da ne prihvate prijedlog za pokretanje postupka za ocjenu suglasnosti s Ustavom Republike Hrvatske i zakonom Uredbe o izmjeni Zakona o Hrvatskoj radioteleviziji, a odgovor će objaviti uz odluku Ustavnog suda. - Vlada je dala odgovor na tužbu Upravnom sudu u Osijeku, u upravnome sporu radi ocjene zakonitosti propuštanja donošenja pojedinačne odluke javnopravnog tijela.  Vlada je uputila pismo namjere o pristupanju Republike Hrvatske u punopravno članstvo Organizacije za gospodarsku suradnju i razvitak (OECD). O koracima koje Hrvatska treba poduzeti glede članstva u OECD-u, gotovo jedinoj preostaloj međunarodnoj organizaciji kojoj bi Hrvatska mogla pristupiti, razgovarao je predsjednik Vlade Plenković na nedavnom sastanku s glavnim tajnikom OECD-a Angelom Gurrijom u okviru Svjetskog gospodarskog foruma u Davosu. Članstvo u OECD-u bilo bi iznimno korisno i dalo bi nam konačni legitimitet u smislu stanja gospodarstva, fiskalne odgovornosti i funkcioniranja pravne države, kazao je nakon toga sastanka predsjednik Vlade Andrej Plenković. OECD ima 35 država članica, gospodarski najrazvijenijih država svijeta. Zastupnici Republike Hrvatske pred Europskim sudom za ljudska prava dana je suglasnost za postizanje prijateljskog rješenja spora. Na temelju članka 39. stavka 2. Konvencije za zaštitu ljudskih prava i temeljnih sloboda, postupak postizanja rješenja je označen stupnjem tajnosti „ograničeno“, stoga nismo u mogućnosti objaviti ovu točku u cijelosti. Vlada je informirana o stanju iskorištenosti sredstava ESI fondova u Republici Hrvatskoj i ispunjavanju preduvjeta - navodi se u priopćenju. Kadrovska pitanja Pomoćnik ministra obrane Nikola Brzica razriješen je na osobni zahtjev, a na njegovo mjesto dolazi Petar Mihatov. Tomislav Sokol zamijenit će Krešu Zadru koji je do sada bio pomoćnik ministra znanosti i obrazovanja. Za glavnu tajnicu Ministarstva regionalnoga razvoja i fondova Europske unije imenovana je Tina Markuš, a državnom službeniku Marku Brajku dana je ovlast za obavljanje poslova zamjenika državnog tajnika Središnjeg državnog ureda za obnovu i stambeno zbrinjavanje do povratka s dugotrajnog bolovanja sadašnjeg zamjenika državnog tajnika spomenutog Središnjeg državnog ureda. Tomislav Panenić razriješen je dužnosti dosadašnjeg člana Glavne Skupštine Hrvatske elektroprivrede, a novi član je Zdravko Marić. Razriješen je dosadašnji predsjednik Upravnog vijeća Lučke uprave Dubrovnik dr.sc. Žarko Koboević te dosadašnji članovi Željan Matić, Jelka Musladin, mr.sc. Nina Perko te Nikola Beusan. Novim predsjednikom Upravnog vijeća Lučke uprave Dubrovnik imenovan je Kristijan Pavić, a članovima mr.sc. Marko Potrebica, Jelka Musladin, Baldo Tomašević i Sven Jesenković. Vlada je za obavljanje poslova iz nadležnosti gradskih i općinskih vijeća i gradonačelnika i općinskih načelnika, na prijedlog potpredsjednika Vlade Republike Hrvatske i ministra uprave za imenovanje povjerenika Vlade Republike Hrvatske za obavljanje poslova iz nadležnosti gradskih i općinskih vijeća i gradonačelnika i općinskih načelnika, sukladno rješenjima Vlade Republike Hrvatske o raspuštanju 3 gradskih i općinskih vijeća i razrješenje gradonačelnika i njihovih zamjenika te općinskih načelnika i njihovih zamjenika, iz razloga što nisu u zakonom određenom roku donijeli proračune imenovala: - Snježanu Hopp, povjerenicom Vlade za obavljanje poslova iz nadležnosti Gradskoga vijeća i gradonačelnika Grada Daruvara;  - Nadu Medović povjerenicom Vlade za obavljanje poslova iz nadležnosti Gradskoga vijeća i gradonačelnika Grada Dubrovnika; - Igora Vidalinu, povjerenikom Vlade za obavljanje poslova iz nadležnosti Gradskoga vijeća i gradonačelnika Grada Sinja; - Miroslava Hreljca, povjerenikom Vlade za obavljanje poslova iz nadležnosti Gradskoga vijeća i gradonačelnika Grada Varaždinskih Toplica; - Povjerenikom Vlade za obavljanje poslova iz nadležnosti Općinskoga vijeća i općinskoga načelnika Općine Ferdinandovac, Vlada je imenovala Miroslava Mikulića; - Povjerenicom Vlade za obavljanje poslova iz nadležnosti Općinskoga vijeća i općinskoga načelnika Općine Kolan, imenovana je Silvija Hodak Tauzer; Vlada je povjerenikom Vlade za obavljanje poslova iz nadležnosti Općinskoga vijeća i općinskoga načelnika Općine Lanišće imenovala Romana Carića; Povjerenicom Vlade za obavljanje poslova iz nadležnosti Općinskoga vijeća i općinskoga načelnika Općine Milna, imenovana je Marija Dijaković. Javorko Novak imenovan je povjerenikom Vlade za obavljanje poslova iz nadležnosti Općinskoga vijeća i općinskoga načelnika Općine Sikirevci. Zlatka Dovhanja Vlada je imenovala povjerenikom Vlade za obavljanje poslova iz nadležnosti Općinskoga vijeća i općinskoga načelnika Općine Štitar. Povjerenikom Vlade za obavljanje poslova iz nadležnosti Općinskoga vijeća i općinskoga načelnika Općine Velika Kopanica imenovan je Josip Glavačević. Povjerenikom Vlade za obavljanje poslova iz nadležnosti Općinskoga vijeća i općinskoga načelnika Općine Višnjan-Visignano, imenovan je Mladen Buršić. >> Vlada podržala Barišića: Predlažemo Saboru da ne donosi odluku o iskazivanju nepovjerenja 