Više tisuća "lajkova" dobila je u nekoliko dana Facebook skupina "boruting" čiji članovi, inspirirani prošlotjednom fotografijom koju je na Instagramu objavio slovenski predsjednik Borut Pahor, stavljaju fotografije žalosnog izraza lica slikane uz neko stubište. Prilikom svog nedavnog službenog posjeta Kairu za one koji ga prate na Instagramu objavio je fotografiju na kojoj s melankoličnim izrazom lica poručuje "Iz Kaira, s nostalgijom", uz poveznice  #domotožje (nostalgija) i #ljubodoma (najljepše je kod kuće), u neobičnoj pozi: s glavom položenom na mramorno stubište nekog raskošnog kairskog hotela. Facebook   To je, sudeći po reakcijama na društvenim mrežama, među Slovencima u samo nekoliko dana izazvalo masovni hipster-pokret, odnosno trend nazvan "boruting", pri čemu "borutati se" znači slikati se žalosnog izraza lica uz neko stubište, te onda to objaviti na Facebooku ili Instagramu. Facebook   "Reakcije na predsjednikovu fotografiju su vrlo simpatične i iskrene, ali je čudno da je ona izazvala više zanimanja od službenih predsjednikovih razgovora s egipatskim predsjednikom (Abdulom Fatahom al) Sisijem, a prije toga i s kraljem Abdullahom II. u Jordanu", kazali su medijima u Pahorovu kabinetu, na molbe da komentiraju pojavu  "borutanja" na društvenim mrežama. Facebook Facebook   "Boruting" neki sada osuđuju kao neukusno izrugivanje na račun predsjednika, drugi pak drže da on na vješt način preko društvenih mreža komunicira s javnošću, što je važno jer su na jesen slijedeće godine izbori na kojima će se natjecati za svoj drugi mandat. Facebook