Rusija je konačno odlučila stati na kraj militantima tzv. Islamske države pa u Siriju šalje svoj jedini aktivan nosač aviona Admiral Kuznjecov, javlja FOX news. Vijest o slanju najvećeg ruskog vojnog broda potvrdila je i vladina novinska agencija Tass koja navodi da će s broda provoditi kontrolirani zračni napadi na mete u Siriji. Predviđno je da avioni s palube broda kreću prema bazama ISIL-a, a cijela akcija trebala bi trajati od listopada ove godine do siječnja iduće godine. Inače, ovaj nosač aviona ostavština je još iz Sovjetskog saveza. U more je porinut 1981. godine, potpuno je funkcionalan od 1985., a ovo će mu biti prvi put da sudjeluje u borbi. Odluku o slanju nosača zrakoplova u Mediteran Rusija je donijela nakon nedavnih terorističkih napada u Bangladešu, Bagdadu i Istanbulu koje su izveli islamski militanti. Dolazak Admirala Kuzetnova svakako bi bio snažan udarac pripadnicima terorističke organizacije Islamske države s obzirom da se radi o velikom nosaču aviona, uz koji bi, prema najavama, stiglo i još nekoliko vojnih helikoptera. >>ISIL preuzeo odgovornost za napad na restoran u diplomatskoj četvrti Dhake 