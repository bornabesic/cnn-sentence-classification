Optužen je 25-godišnji Darko Bodiš kojeg zagrebačko Županijsko državno odvjetništvo tereti da je lani, krajem listopada, ponukan ljubomorom i željom za odmazdom ubio dvojicu muškarca, među kojima i oca mladića koji je bio u intimnoj vezi s njegovom bivšom suprugom. Nakon saznanja da je J. P. u intimnoj vezi s njegovom bivšom nevjenčanom suprugom i da su u nepoznato odveli njegovog maloljetnog sina, osumnjičeni je 27. listopada 2016. oko 17,30 sati došao u stan obitelji gdje je zatekao njegovog oca Vladu Plešeja i Ivicu Pilija koje nije dotad poznavao, objavilo je Državno odvjetništvo, ne otkrivajući identitet počinitelja ni žrtava. Budući da mu Plešej tijekom svađe nije htio otkriti gdje se nalazi njegova bivša nevjenčana supruga, njegov sin i J. P. Bodiš  je ponukan ljubomorom i željom za odmazdom velikim kuhinjskim nožem zadao tri ubodne rane u prsni koš i podlakticu Vladi Plešeju koji je preminuo na mjestu događaja. Potom je istim nožem drugom muškarcu zadao jednu ubodnu radu u prsni koš, dvije ubodne rane u trbuh i jednu ubodnu ranu u lijevu nadlakticu te je i on ozljedama podlegao na mjestu događaja. Tužiteljstvo je u optužnici predloženo da se protiv okrivljenika produlji istražni zatvor do okončanja kaznenog postupka zbog opasnosti od ponavljanja nedjela. >> Nožem ga ubo u srce: 7 godina zatvora zbog ubojstva brata blizanca >> Pitanje je hoće li se Hvaraninu suditi za ubojstvo. Od mladosti se liječi