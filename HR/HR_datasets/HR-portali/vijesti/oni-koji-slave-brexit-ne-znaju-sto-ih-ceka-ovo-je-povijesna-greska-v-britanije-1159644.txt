 Joseph Daul, predsjednik Europske pučke stranke (EPP), jučer je s Malte, s Kongresa EPP-a, poslao poruke o ujedinjenoj fronti preostalih 27 zemalja članica EU kao i borbi protiv rastućeg populizma koji je doveo i do Brexita. V. Britanija, kazao je, mora platiti sve financijske obveze izlaska iz EU jer se “od stola ne može otići neplaćenog računa, pa tako ni u razvodu braka”, poručio je Daul, dok je Antonio Lopez Isturiz, glavni tajnik EPP-a, rekao da je u povijesti britanske diplomacije tradicija da V. Britanija europske zemlje drżi podijeljenima, ali da je tome kraj. – Ključna su tri cilja, da Britanija mora ispuniti svoje financijske obveze, da ćemo štititi tri milijuna građana EU koji żive u V. Britaniji i da ćemo učiniti sve da ne bude oštre granice između Irske i Sjeverne Irske. – Oni koji slave Brexit ne znaju što ih čeka! Ovo je povijesna greška V. Britanije, samo se nadam da Theresa May nesigurnost građana nakon Brexita ne koristi kao svoje političko oružje – poručio je Manfred Weber, šef grupe EPP-a u Europarlamentu. EU je puno puta, dodao je, radio ustupke Britancima, ali sada je to gotovo. >>Britanska premijerka May aktivirala Brexit: Ovo je jedinstvena prilika za Ujedinjeno Kraljevstvo! >>'Jako sam tužan. Nisam mislio da će se to dogoditi' 