Screenshot (Twitter) OTPISANA hrvatska reprezentacija, sastavljena bez najboljih igrača, pobijedila je Meksiko u Los Angelesu s 2:1. "Nisu nas podcijenili", uvjeren je Ante Čačić nakon utakmice koju su odlučili golovi Duje Čopa i Frana Tudora. "Možda smo ih iznenadili u prvom poluvremenu gdje smo imali kvalitetan gard, gdje smo bili agresivni i dobro stajali. U drugom dijelu je Meksiko zaigrao bolje, ali nedovoljno za preokret." Hrvatska je slavila bez najvećih zvijezda... "Nažalost, nismo mogli dovesti najbolje igrače, ali ova momčad je preživjela i zbog toga je nagrađena." Meksiko? "Dobra je to momčad, posebno su opasni po krilima i ovaj poraz ih neće uzdrmati."