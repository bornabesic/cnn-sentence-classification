Policija je potvrdila da su obojica uhićenih muškaraca, i vozač i suvozač, Britanci Nadrogirani Britanac jurećim je automobilom prošao ravno kroz pješake u ljetovalištu Puerto Banus u španjolskoj Marbelli. Pregazio je najamanje pet osoba, među njima i bebu staru samo sedam tjedana, javlja Daily Mail. Stravičan događaj je i snimljen pa se tako može vidjeti trenutak u kojem se vozač zaletio u pješake. Prema snimci, čini se da se vozač namjerno zaletio u pješake Audijem SQ7. Ljudi su panično bježali i vrištali dok je automobil kružio oko pješačke zone u blizini poznatog kluba Ocean. Hospitalizirano je šest osoba, a vozač je uhićen nakon policijske potrage. Uhvaćen je nakon što je nastavio voziti pogrešnom stranom ceste. Ozlijeđena je obitelj koja je bila u automobilu u koji se zabio jureći Audi. Zasad neimenovani 27-godišnji osumnjičenik nije prošao testiranja na drogu te je zaključeno da je bio pod utjecajem kokaina. U Audiju je uz vozača bio i muškarac u plavoj majici koji je iz automobila brzo izašao, zalupio vratima i zatim nestao. Vozač je brzo otišao s automobilom, no policija ga je brzo uhvatila. Policija istražuje je li se namjerno automobilom popeo na pločnik rušeći ljude. Policija je potvrdila da su obojica uhićenih muškaraca, i vozač i suvozač, Britanci.