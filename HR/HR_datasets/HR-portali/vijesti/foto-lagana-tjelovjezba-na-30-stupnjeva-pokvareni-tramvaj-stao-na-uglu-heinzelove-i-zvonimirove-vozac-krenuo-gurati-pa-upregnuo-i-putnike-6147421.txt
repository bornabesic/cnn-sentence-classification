Na križanju Heinzelove i Zvonimirove ulice prolaznici su danas mogli vidjeti nesvakidašnji prizor. Tramvaj koji je stao zbog kvara krenuli su gurati vozač i putnici! Prvi električni tramvaj u Zagrebu je uveden 18. kolovoza 1910. godine, što je označilo početak kraja tramvaja s konjskom zapregom, no nešto više od stoljeća kasnije, vozač ZET-a i dobronamjerni putnici uveli su u Zagreb prvi tramvaj s ljudskom zapregom. Ne možemo ni zamisliti kako im je bilo gurati metalnu grdosiju tešku nekoliko tona po čeličnim šinama, na otvorenom podnevnom suncu i temperaturi iznad 30 stupnjeva, no mora se priznati da na fotografiji izgledaju vrlo opušteno... Željko Rihtarić / HANZA MEDIA