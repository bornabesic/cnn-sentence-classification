HDZ je danas odbacio optužbe da su pokušali potkupiti Mostovog zastupnika Hrvoja Runtića da podrži ministra Zdravka Marića. "Hrvatska demokratska zajednica najodlučnije odbacuje sve lažne optužbe Bože Petrova i Hrvoja Runtića. Tražimo da nadležne institucije što prije utvrde sve činjenice vezane za događaj na koji se pozivaju", navodi HDZ u priopćenju. "Nakon uvreda i kleveta na niz naših dužnosnika te u nedostatku bilo kakvih argumenata i dokaza, današnje objede na račun HDZ-a samo su nastavak prljave kampanje koju vodi Most. HDZ najoštrije osuđuje ovakve manipulacije i podmetanja u predizborne svrhe", dodaju. 