Suhoj Su-30 nije ni najbolji, ni najbrži, ni najbolje naoružani vojni avion koji postoji, ali zato ima jedna stvar u kojoj mu malo koji lovac na svijetu može parirati. Naime, njegove manevarske sposobnosti su pravo čudo za gledanje - ni jedan zrakoplov ne može izvesti Pugačovljevu kobru kao što može popularni "Flanker" (u verziji Su-27 je pilot Viktor Pugačev i izveo originalni manevar prvi put), a ruski piloti tu činjenicu iskorištavaju do maksimuma. Na današnjem nebu gdje ultra moderni zrak-zrak projektili vaš lovac mogu raznijeti neovisno o estetskom dojmu njegovih manevra, takve sposobnosti više ne znače kao nekad. No, najnovija varijanta Su-30SM poboljšana je do te mjere da su nadležne sile u ruskim zračnim snagama nedavno naručile još 30 komada ovog lovca. Time će Su-30SM postati najbrojniji borbeni avion u ruskom ratnom zrakoplovstvu.   Novi detalji na Su-30SM bazirani su uglavnom na izvoznom Su-30MK modelu, osim što su na njima francuska i izraelska elektronika zamijenjene ruskom. Pogonski motori su isti (AL-37FP), a prema novim standardima ruske avijacije su poboljšani i radar, komunikacija, naoružanje itd. S ovim novim ugovorom, Su-30SM dogurat će do brojke 90 u ruskim zračnim snagama, a još 20 komada je naručeno za mornaricu (koja ih ukupno treba 50), piše portal Janes.com. Prvo iskustvo ovog zrakoplova na bojnom polju bilo je krajem prošle godine u Siriji gdje su inicijalno pružali pratnju drugim avionima, a kasnije i sami provodili misije bombardiranja. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!