Foto: Index/Pixsell/Borna Filić STOŽER Sandre Švaljek čeka se rezultate.   Na Trgu Stjepana Radića, očekuju se rezultati nezavisne kandidatkinje.  >> IZLAZNE ANKETE Bandić i Mrak Taritaš idu u drugi krug, u Splitu Kerum i Opara  Tijek događaja pratite uživo na Indexu  22:38 Sandra Švaljek stigla je u svoj stožer. Zahvaljuje donatorima koji su vjerovali u njenu neovisnost, kaže kako je vrlo malo falilo. Kaže kako sutra dolazi u 8 na posao, a za odluku o politici, rekla je da za takvu odluku treba više vremena. Dodala je kako nikoga neće podržati u drugom krugu.     "Zahvaljujem se onima koji vjeruju i dalje u stručnost i ozbiljnost koja svima daje jednake šanse. Smatram da ovo što smo napravili može puno ohrabriti. Dobili smo velik broj mjesta u gradskoj skupštini gdje ćemo moći promovirati naše ideje. Pozivam sve da zajedno mijenjamo Zagreb i Hrvatsku", rekla je i zaslužila veliki pljesak.      21:45 Atmosfera se popravlja u stožeru, očekuje se dolazak Švaljek. Zasad ima stotinjak ljudi i dolazi ih još.  21:40 Vladimir Ferdelji iz stožera Sandre Švaljek misli da nije izgubljena bitka.  Više od pola smo nadoknadili i mislimo da to nije izgubljena bitka. Zagreb može sve i Zagreb će učiniti sve. Relativno brzo možemo očekivati nove izbore. Ne isključujem nikakavu mogućnost suradnje s Bandićem, možda se čovjek promijeni i prihavti ova naša dva uvjeta iz kampanje. Ovo je dobar rezultat jer pokazuje da pošteni i kompetentni ljudi vode grad. Nažalost, još uvijek nije dovoljno velik broj", rekao je.  21:10 Prema prvi rezultatima, Švaljek je osvojila 17,13% glasova.  20:10 Švaljek će dati izjavu oko 22:10    20:05 Svira vesela glazba, ali atmosfera nije vesela. Vlada razočaranje zbog rezultata izlaznih anketa. Ne očekuju neke velike promjene nakon službenih rezultata.    20:00 Sandra Švaljek je prema novim anketama osvojila je 17,78 posto.  19:45 Čelnik HSLS-a Darinko Kosor izrazio je žaljenje jer nezavisna kandidatkinja za zagrebačku gradonačelnicu Sandra Švaljek, koju je podržala njegova stranka, po izlaznim anketama ne ulazi u drugi krug, a posebno mu je, kaže, žao jer je jedino ona mogla pobijediti aktualnog gradonačelnika Milana Bandića u drugom krugu.  "Rezultati su odlični i Sandra Švaljek je dobila skoro 18 posto, naša lista skoro 13 posto. Meni je naravno žao, kao i ljudima iz našeg stožera da ona nije ušla u drugi krug jer ona je nakon 17 godina prvi kandidat koji je u svim relevantnim anketama pobjeđivao Bandića u drugom krugu", rekao je Kosor za Hinu.  Besmisleno je, ističe, glasovati za kandidata koji ne mogu pobijediti aktualnog gradonačelnika Milana Bandića no i dodaje - volju građana treba poštovati.  Raspoloženje u našem stožeru nije loše i zadovoljni smo rezultatom. Ponudili smo najboljeg, najstručnijeg kandidata koji je mogao pobijediti Bandića, rekao je Kosor.  Prema izlaznim anketama Sandra Švaljek na trećem je mjestu sa osvojenih 17,7 posto glasova. Prvi je Milan Bandić s 31 posto , a druga Anka Mrak Taritaš s 26,8 posto glasova.  Dolazak Sandre Švaljek  u Matis Absolut Lounge na Trgu Stjepana Radića gdje je sjedište njezinog izbornog stožera očekuje se oko 22 sata, a do sada se tamo okupilo pedesetaka simpatizera.  19:20 Situacija u stožeru je depresivna. Nisu zadovoljni izlaznim anketama i trećim mjestom.    19:15 Švaljek nije u stožeru, njen dolazak se očekuje oko 22 sata  19:00 Sandra Švaljek prema izlaznim anketama osvaja 17,67% glasova