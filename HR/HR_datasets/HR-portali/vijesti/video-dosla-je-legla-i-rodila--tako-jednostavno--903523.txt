Screenshoot: Facebook TAKO lako! Ma šalimo se. Nijedan porod nije baš tako jednostavan, ali dok su neki porodi (barem oni koje imamo priliku vidjeti) malo više hm, glasni, teški, pomalo negledljivi, ovaj kratki snimak zaustavit će vam dah i nagnati vas na onaj predivan aaah uzdah.   >>>Jeste li ikada vidjeli bebu rođenu u netaknutom vodenjaku?<<<  Ovaj snimak poroda u vodi objavljen je na Facebooku, mi smo ga pronašli na stranici jednog Brazilca, no kako je i od tamo podijeljen više od 11 tisuća puta, malo se gubi trag o pravom autoru, odnosno stvarnoj mami i bebici sa snimke. No, zapravo, zar je važno?  >>>Ovako Norvežanke rađaju u kadi - predivno!<<<  Tko uopće želi razmišljati o tome dok gleda ove predivne trenutke jednog naoko tako jednostavnog poroda. Ne kažu uzalud da je porod u vodi jedan od najopuštenijih tehnika rađanja s obzirom da voda opušta mišiće, a kako se vidi na ovom snimku, taj položaj u kadi omogućuje mami da sama pomogne svojoj bebi izvaditi je na svijet zraka iz svijeta vode.   >>>Ovo je akutalno stanje u našim rodilištama i stanje prava žena koje rađaju kod nas(2016)<<< No snimak ne pokazuje samo to. Snimak pokazuje tu jednu vrlo, vrlo opuštenu atmosferu kako baš i ne bi mogli opisati klasične porode, s gomilom doktora, vrištanja i stiskanja. Dotična majka svoj je porod odradila vrlo, vrlo diskretno, čini se, uz tek mrvu muke.  >>>Uživajte u pobjedničkim fotografijama rađanja<<<  >>>Ovo se tako rijetko viđa! - predivan snimak bebinog prvog udaha<<< A onda slijedi najljepši dio - beba je rođena s vodenjakom, koji joj je prve sekunde njenog života priječio taj prvi udah, no nema panike, ionako još nije prodisala. I dok je doktor polako i smireno skida s njene glave, pripremajući je za udah, mamu obuzimaju emocije kakve samo jedna mama može razumjeti.   >>>Bolna istina o porodu<<< Ne znamo za vas, no nas je ovaj kratki video jako raznježio i pokazao nam da nisu svi porodi teški. Da postoje žene koje barem naoko lako i brzo rode svoje bebe. I vjerujemo da će ovoj novopečenoj majci ovaj snimak ostati zaista divna, divna uspomena.