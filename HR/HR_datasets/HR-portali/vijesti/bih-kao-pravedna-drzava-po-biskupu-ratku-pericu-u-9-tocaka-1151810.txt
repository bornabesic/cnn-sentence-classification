Odluka bošnjačkog člana Predsjedništva BiH Bakira Izetbegovića da bez suglasnosti srpskog i hrvatskog kolege u tom tijelu pokrene reviziju presude u sporu Bosne i Hercegovine protiv Srbije za genocid pred Međunarodnim sudom pravde, producirala je novu političku krizu u toj zemlji. Inače suprotstavljene političke opcije u Republici Srpskoj odmah su se ujedinile oko ovog pitanja i zaprijetile drastičnim mjerama zbog Izetbegovićeva „izvaninstitucionalnog djelovanja“ i „privatizacije države“. Milorad Dodik, koji predvodi vlast na razini entiteta Republika Srpska, i Mladen Ivanić, koji je na čelu koalicije koja predstavlja Srbe na državnoj razini, zajednički su upozorili Izetbegovića da je revizijom tužbe prešao crtu i da je odnose u BiH vratio na razinu iz 1995. godine. BiH je 2007. faktički izgubila spor protiv Srbije jer je Međunarodni sud pravde utvrdio „samo“ odgovornost Srbije za to što nije uradila dovoljno da spriječi genocid koji su vojne i policijske snage bh. Srba počinile u Srebrenici. Bez tužbe ide u zastaru Ovaj slučaj već je bio zaboravljen, ali je cijela priča aktualizirana proteklih tjedana, jer krajem veljače istječe desetogodišnji rok u kojem je dozvoljeno zatražiti reviziju presude. Srbi, koji su i prije bili protiv tužbe, oštro su reagirali na jučer pokrenutu reviziju, tvrdeći da dosadašnji bh. agent Sakib Softić ne može bez ovlasti Predsjedništva BiH podnijeti zahtjev. Izetbegović je, međutim, usprkos tomu, dao Softiću zeleno svjetlo da preda zahtjev. U tomu su ga podržale bošnjačke stradalničke udruge i oporbene stranke u Sarajevu, pravdajući to navodnim postojanjem novih dokaza, iako oni do danas nisu prezentirani javnosti. Hrvatski politički predstavnici bili su protiv pokretanja revizije jer smatraju da će to dodatno pogoršati ionako loše međunacionalne i političke odnose u BiH. Iz istog razloga su i Europska unija i SAD izrazili zabrinutost i indirektno sugerirali Bošnjacima da zahtjev za reviziju nije dobar potez. A zbog čega je u pitanju rizičan potez, svjedočimo proteklih dana. Srbi najavljuju povlačenje iz državnog parlamenta i vlade te potpuni prekid suradnje s Izetbegovićem i njegovom SDA. To faktički znači raspad vladajuće koalicije, a kako Ustav i izborno zakonodavstvo u BiH ne poznaju institut izvanrednih izbora, jasno je da bi paraliza vlasti mogla potrajati najmanje do listopada iduće godine kada se u BiH održavaju redoviti opći izbori. Bez odluke institucija Revizija tužbe za koju Bošnjaci tvrde da je isključivo pravno pitanje, potpuno je zahladnila odnose i BiH sa Srbijom. Srbijanski predsjednik Tomislav Nikolić otkazao je planirani posjet Sarajevu, a sa zajedničkog sastanka Nikolić, Dodik, Ivanić i Aleksandar Vučić poručili su da je pokretanje zahtjeva za reviziju tužbe i to bez formalne odluke institucija BiH, neprijateljski potez Bakira Izetbegovića. Zabrinutost međunarodne zajednice razvojem događaja u BiH najbolje oslikava izjava ruskog veleposlanika Petra Ivancova da “može doći i do novih sukoba”. Zbog toga je zatražio i žurnu sjednicu Vijeća za provedbu mira, tijela koje čine predstavnici ključnih zemalja i organizacija u BiH. Situaciju dodatno usložnjava tvrdnja Milorada Dodika kako je dobio pouzdane informacije da će protiv njega i Mladena Ivanića biti podignuta optužnica zbog organizacije prošlogodišnjeg referenduma o Danu RS-a.      >> 'Po Daytonu moj narod u BiH nema jednaka prava, a naš plan danas je neprovediv' >> Zbog nesigurnosti i političke krize, veliki broj žitelja Srbije, RH, BiH... želi otići iz zemlje 1. Država u kojoj će hrvatski građani birati svoje predstavnike na svim razinama, a ne da ih drugi biraju i nameću; 2. Gdje će legalno i legitimno izabrani predstavnici moći donositi i provoditi zakone, a ne da nam ih strani dužnosnici po nečijem diktatu donose i nameću; 3. Gdje će Hrvati moći organizirati školstvo i obrazovni sustav po hrvatskom planu i programu, 4. Gdje će medijski prostor biti otvoren i za hrvatski jezik, kulturu, tradiciju, misao, kršćanski i katolički nauk i svjetonazor 5. Gdje će se moći uspostaviti porezni i fiskalni sustav u kojem će i hrvatski građani imati koristi od novca hrvatskih poreznih obveznika; 6. Gdje će se moći organizirati održiv sustav višega i nižega obrazovanja, zdravstva, kulture i drugih slojeva javnoga života, a ne da takve institucije životare i krpaju svoj proračun od danas do sutra, bez riješena statusa i financiranja; 7. Gdje će gospodarski subjekti moći poslovati slobodno i po zakonima, a ne da strahuju od oduzimanja privatne imovine; 8. BiH mora postati država gdje će birači moći izraziti svoju građansku i političku volju i znati da će se ona poštovati, a ne da nam strani veleposlanici na odlasku poručuju da se mi hrvatski građani moramo „asimilirati ili emigrirati“; 9. BiH kao državu gdje će svi živjeti u slobodi, sigurnosti i dostojanstvu, uživajući plodove svoga rada i znanja. 