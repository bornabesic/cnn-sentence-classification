Zamjeniku sjevernokorejskog veleposlanika u Londonu Thae Yong-hou, koji je prošle godine prebjegao u Južnu Koreju, naloženo je 2015. da bude pratnja bratu sjevernokorejskog vođe na koncertu Erica Claptona u Londonu. Osim da je obožavatelj legendarnog gitarista, o Kim Jong-chulu, starijem bratu Kim Jong-una, malo se toga zna. U intervjuu za južnokorejske medije Thae je rekao da je 35-godišnjak bio vrlo ljubazan, ali ništa nije govorio o svom životu u Pjongjangu ili o politici. – Zanimale su ga samo gitare i glazba – rekao je Thae koji ga je poslije odveo u trgovine glazbenom opremom, gdje je ovaj kupio gitarske pedale. – Vlasnici su ga puštali da svira pola sata. Bili su začuđeni njegovim talentom i ispitivali ga u kojem bendu svira. Kim Jong-chul ništa nije rekao, samo se smiješio – rekao je Thae. >> Umjesto na očevu rođendanu, Kimov sin na Claptonovu koncertu >> 'Kim Jong-un u djetinjstvu se opijao votkom i prežderavao Big Macovima' 