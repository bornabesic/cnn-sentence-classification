Dva su radnika Rafinerije Sisak mijenjala obujmnicu na Koking postrojenju kada je ona iz još neutvrđenih razloga pukla. Pritom je iz nje briznula tekućina temperature nešto više od 300 stupnjeva te ih poprskala, neslužbeno se doznaje.  Jednog radnika je poprskala po licu te je nakon pregleda pušten, a drugi, kojeg je tekućina opekla po leđima, zadržan je u bolnici. Neslužbeno se doznaje da je s njima u postrojenju u trenutku nezgode bio još jedan radnik koji prema navodu izvora nije ozlijeđen.