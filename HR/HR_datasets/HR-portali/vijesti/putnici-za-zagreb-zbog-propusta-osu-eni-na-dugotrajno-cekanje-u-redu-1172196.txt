Putnici na letu tvrtke Croatia Airlines iz Barcelone za Zagreb, koji polijeće u 18,20 sati, osuđeni su na dugotrajno čekanje u redu pred šalterom jer se za CA let nije moguće čekirati ni putem weba ni na aerodromskim samoposlužnim aparatima. Naime, na CA web stranicama, pod online check in-om, Barcelone uopće nema kao polazišta. Nakon što su putnici bez pomaka gotovo sat vremena čekali pred aerodromskim šalterom, djelatnica ih je počela čekirati za let. No, brzina čekiranja bitno je ispod uobičajene, pa je na CA šalteru duži red nego na ostalim šalterima. Jednaka je situacija na istom letu bila i prošli tjedan.