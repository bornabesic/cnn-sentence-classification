Glasnogovornik Mosta Nikola Grmoja sinoć je za HRT komentirao ostavku glavnog stratega Mosta Ivice Relkovića na mjesto savjetnika Bože Petrova. 'Nema nikavih potresa', poručuje Grmoja. - Gospodin Relković se povukao s odgovornog mjesta savjetnika potpredsjednika Vlade iz privatnih razloga i posvetit će se operativi Mosta. To ne znači da se spremamo za nove izbore, ali ih se ne bojimo. Odluke Reljkovića, kao i Ivana Kovačića koji se odrekao mjesta predsjednika Kluba Mosta dokaz su da nam nije stalo do fotelja", kazao je Grmoja. Dodao je kako Mostovci inzistiraju na promjenama i ako toga ne bude ili ako nacionalni interesi budu ugroženi  - spremni su za izbore. Komentirajući nedostatak kvoruma u Saboru kazao je kako se ne radi o nepostojanju većine - nego o neodgovornosti nekih zastupnika. Most će, dodao je - inzistirati na kažnjavanju zastupnika koji ne obavljaju posao za koji su plaćeni.