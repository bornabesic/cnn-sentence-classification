- Nisam tražio ispriku Đakića jer za to nema razloga. Zašto? Zato jer smo podijeljeno društvo, a tolika mržnja i polariziranost ne bi trebale postojati. To je problem društva. Ja sam izjavljivao svašta, ali nikad nije bilo takvih izjava poput Đakićeve. Ovdje se isključivo radilo o zaštiti digniteta gospođa koja su na službeničkim mjestima i da se ne razvlače po medijima', rekao je na početku pressice ministar uprave Ivan Kovačić. 'Ja jesam svašta govorio, čak i psovao, ali nikada nisam rekao da svom SDP-ovom smeću treba dat' otkaz. Od mene takvo što nećete čuti', kazao je. Pokušao je zaštititi dignitet dvije službenice ministarstva, da se ne razvlače po medijima. 'Lov na vještice je nedopustiv i ja zato nisam došao u ovo ministarstvo. Dvije djelatnice su najobičnije službenice i sramota je da su one problem Vlade i ne mogu biti krive za ono što se događalo u pretprošloj Vladi. Dok sam ja tu, takve stvari su nedopustive. Hrvatska je europska zemlja 21. stoljeća i volio bih da tako i ostane', kazao je Kovačić. Nakon Kovačića riječ je uzeo njegov savjetnik Ivica Relković. 'Ovo je ministarstvo spremno raditi na modernizaciji javne uprave. Ova Vlada mora biti hrabra i usuditi se raditi te donositi odluke u korist Hrvatske. Mi se nismo svrstali i niti jedan događaj nije usmjeren kontra HDZ-a i nama je sve to alat za bolju Hrvatsku. Ja ovo govorim u osobno ime. Molim vas da nađete bilo gdje i bilo kada jesam li ikad pjevao kakve ustaške pjesme, pa gospodin Bauk je mogao sve te statute riješiti za vrijeme njihove Vlade. Ako se Đakić ne može ispričati, ja mogu. Mi se vama ispričavamo za ova dva dana jer nismo htjeli nikakvu PR priču. Ispričavamo se službenicama, pa i Đakiću jer smo ga spomenuli', rekao je Relković. 'O meni pišite što hoćete', nadovezao se Kovačić, 'ali nemojte o gospođi Nađ pisati da je lopov', kazao je za kraj Kovačić. ------------------------ Potpredsjednik Vlade i ministar uprave Ivan Kovačić zaprijetio je u subotu ostavkom ukoliko se premijer Andrej Plenković javno ne očituje, a saborski zastupnik HDZ-a Josipa Đakić ne ispriča zbog toga što je podlom nazvao Kovačićevu odluku da za savjetnice uzme bivše SDP-ove kadrove Višnju Tafru i Vesnu Nađ. Kovačić je nakon subotnje drame u Banskim dvorima i razgovora s premijerom ostavku ipak povukao, a danas u 11 sati ministar uprave najavio je konferenciju za novinare na kojoj bi trebao pojasniti sve pojedinosti oko još jedne nesuglasice u vladajućoj koaliciji.