Predsjednik SDP-a Davor Bernardić poručio je uoči sutrašnje rasprave o povjerenju ministru znanosti i obrazovanja Pave Barišića kako očekuje da će pobijediti razum i da će premijer Andrej Plenković smijeniti ministra Barišića da više ne bude uteg ovoj Vladi ili da će sam ministar podnijeti ostavku. Pri tome je dao naslutiti kako se i predsjednica RH Kolinda Grabar Kitarović s njime na sastanku složila s oporbom da treba smijeniti Barišića. - Vjerujem da će na kraju presuditi razum jer u interesu je cijele zemlje da se kurikularna reforma nastavi. A ljudi koji su opterećeni plagijatorstvom ne mogu nastaviti obrazovnu reformu tako potrebnu svim mladim ljudima u ovoj zemlji. A to misli i predsjednica Republike – kazao je Bernardić koji kaže da ministar mora snositi posljedice ako je varao. - I to je između ostalog bila i tema razgovora s predsjednicom Republike. Zajedno smo se složili da pod takvim uvjetima jednostvno nije moguće provesti reformu obrazovanja. Nismo razgovorali oko smjene, ali činjenica je da smo razgovarali oko toga da je reforma obrazovanja nužna i da je pitanje da li u ovom trenutku obzirom na opterećenje koje je u Vladi je moguće provesti reformu obrazovanja. A opterećenje je od samog ministra Barišića. Kako će čovjek koji je pod ovakvim teretom provesti reformu obrazovanja , a ona je nužna za budućnost naše djece – objašnjava Bernardić. Na ponovno pitanje znači li to da i predsjednica misli da Barišić mora otići, Bernardić uzvraća kako to treba pitati nju, ali oni jesu razgovarali o budućnosti reforme obrazovanja. - Ono o čemu smo sasvim sigurno razgovarali i oko čega smo se složili je da sada trenutno ne izgleda da postoji dovoljno volje i mogućnosti da se provede kurikularna reforma. Predsjednica je naglasila, kao i ja osobno, da nam je to iznimno važno jer obrazovanje mladih je preduvjet uspjeha naše zemlje. Mladi ljudi su jednostavno šansa za Hrvatsku i to ne može proći samo tako. To je stajalište SDP-a i svih razumnih u našem društvu. A to je da ova afera previše opterećuje hrvatsku znanost i obrazovanje. Prema tome očekujemo da ministar ode ili da da ostavku. Ne mogu vam prepričavati razgovore s predsjednicom. Ali ono na čemu predsjednica isto tako inzistira je nastavak kurukularne reforme. To je meni osobno drago. Izrazili smo jednu zabrinutost zbog neprovođenja kurikularne reforme. Sasvim sigurno cijela priča oko ministra Barišića ne ide uprilog tome daće se ova kurikularna reforma moći nastaviti. A nama je cilj da se ona nastavi. A to ne može ministar Barišić – odgovorio je Bernardić te dodao kako je zabrinjavajuće to da vladajući što štite plagijatorstvo. Upitan je li vrijeme za rekostrukciju Vlade, s obzirom na traženje smjene Barišića, problematiziranje o potencijalnom sukobu interesa ministrice Martine Dalić, a sada i traženje smjene ministrice kulture Nine Obuljen. - Pričekajmo odluku povjerenstava. Umjesto dijaloga oni su pristali tolerirati plagijatorstvo i sukob interesa. Potencijalni sukon interesa naravno da postoji, a oko plagijatorstva ćemo sutra razgovarati – rekao je Bernardić. Osvrnuo se i na takozvanu aferu "dnevnice". - Trenutačno nemam razloga ne vjerovati kolegi Sauchi jer sasvim je dovoljno indicija da je riječ o prijevari. Pozivam državne organe da što prije utvrde o čemu se tu radi – zaključio je Bernardić. >> Sabor odbio skinuti zastupničke imunitete Petrovu, Bulju i Pupovcu >> Tajnu putnih naloga čuva sin Račanova vozača?   