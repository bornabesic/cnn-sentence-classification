Mladi ljubitelj igre Pokemon Go iz Velike Britanije umro je na parkiralištu u naručju svoje djevojke, a dvojica muškaraca uhićena su zbog sumnje u ubojstvo, prenosi Mirror. Zaposlenik trgovine Carl Gregory (20) pronađen je s teškim ozljedama u Broadstairsu u Kentu u utorak navečer, a proglašen je mrtvim na mjestu događaja. Uhićena su dvojica muškaraca u dobi od 20 i 27 godina. Gregory i njegova djevojka Chloe Lemare (19) bili su članovi Facebook-grupe Pokemon Go East Kent/Thanet u kojoj se članovi hvale uhvaćenim pokemonima u igri za mobilne uređaje koja je ove godine zaludila svijet i postala pravi fenomen. Chloeina majka čak u je objavio na Facebooku ukazala na mogućnost da je Carl lovio pokemone na parkiralištu u vrijeme ubojstva. Chloe je na Facebooku objavila niz dirljivih posveta svom pokojnom dečku. - Toliko te volim, želim biti s tobom, žao mi je što se nisam više trudila. Ne mogu se više nositi s time, nisam te uspjela vratiti - objavila je između ostalog. >> Tvrde da je genij ravan Steveu Jobsu: Tko je tvorac igre Pokemon Go >> Deset najboljih svjetskih destinacija za hvatanje Pokemona 