Srpski premijer Aleksandar Vučić u posjetu je Indiji, a jedna od tema bio je turizam. Tako je Vučić izrazio i svoje mišljenje kako je Beograd ljepši od Dubrovnika, prenosi Blic. Vučić je rekao kako je srpska delegacija razgovarala s predstavnicima Federacije indijskih privrednih komora o dolasku više turista u Srbiju. - Oni nerijetko dolaze u Dubrovnik. Rekao sam, uz sve poštovanje starog grada, da mislim da je Beograd ljepši i da se ima za vidjeti mnogo više stvari nego u Dubrovniku i gradovima koje posjećuju - rekao je Vučić. Premijer je dodao da je sugovornicima poručio da je Srbija spremna na sve kako bi ublažila vizni režim i privukla što više turista u Srbiju. - Onda će mnogi doći, vidjeti Beograd, zavoljeti ga, potrošiti novac, ali uložiti i u svoje poslove, što je za nas od izuzetnog značaja. Turizam je bila jedna od grana o kojoj smo diskutirali i za koju vjerujem da ćemo imati konkretne korake u narednom periodu - rekao je Vučić. >> Vučić: Više nikad se neće ponoviti Bljesak i Oluja >> Aleksandar Vučić: Prihvaćam Plenkovićevu ispriku zbog ploče u Jasenovcu 