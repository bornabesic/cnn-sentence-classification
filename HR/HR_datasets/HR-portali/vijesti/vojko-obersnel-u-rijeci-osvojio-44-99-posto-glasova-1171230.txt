Vojko Obersnel, kandidat za gradonačelnika Rijeke s liste SDP-a i partnera prema privremenim rezultatima izbora osvojio je 40,91 posto glasova, dok je nezavisni kandidat Hrvoje Burić dobio 17,66 posto glasova. Kristijan Staničić s HDZ-ove liste 13,95 posto. Andrej Briščik s liste Živi zid, Akcija mladih, SNAGA i Alternativa osvojio je 8,05 posto glasova, a Juraj Bukša s liste HNS i partneri dobio je 7,27 posto glasova, a Petra Mandić kandidatkinja Most-a osvojila je 5,57 posto glasova i Danko Švorinić 4,63. Vojko Obersnel istaknuo je da ima najbolji ostvaren rezultat nekog kandidata za gradonačelnika u četiri najveća hrvatska grada. U koaliciji "Rijeka za sve", su uz SDP i PGS, HSU, IDS, Hrvatski laburisti, SDSS i HSS. "To je uvjerljivo vodstvo", rekao je Obersnel te dodao kako ipak treba pričekati prve rezultate izbornog povjerenstva. "Izgledno je da ću ići u drugi krug, i to s velikom prednošću, dvostruko boljim rezultatom od prvoga sljedećeg protukandidata, tko god on bio", istaknuo je. Obersnel nakon prvih rezultata izlaznih anketa. Po izlaznim anketama, drugi najbolji rezultat ostvario je nezavisni kandidat Hrvoje Burić, i to 16,26 posto, a treći je kandidat HDZ-a Kristjan Staničić s 13,2 posto. Staničić je nakon izlaznih anketa rekao kako se moraju pričekati rezultati izbornog povjerenstva jer je razlika između dvaju kandidata koji očekuju ulazak u drugi krug s Obersnelom po izlaznim anketama na razini statističke pogreške. Istaknuo je da je optimist u očekivanju rezultata glasovanja. Izrazio je zadovoljstvo rezultatima HDZ-ove liste za riječko Gradsko vijeće, koja, po izlaznim anketama, osvaja 17,06 posto glasova te je na drugome mjestu nakon koalicije "Rijeka za sve" s 42,91 posto.  I Obersnel i Staničić spomenuli su nogometnu utakmicu između "Rijeke" i "Cibalije" večeras na Rujevici u Rijeci, nakon koje bi "Rijeka", po očekivanjima, trebala postati prvak Hrvatske prvi put u povijesti. Rekli su kako vjeruju da će "Rijeka" pobijediti te su čestitali klubu i navijačima. Hrvoje Burić je također zadovoljan rezultatima i rekao je kako vjeruje u pobjedu u drugom krugu i Rijeci kao gradonačelnik nudi korjenite promjene.  "Bio sam najavio da ću u drugom krugu podržati bilo kojeg kandidata osim Obersnela pa mi je želja da to sada učine i mene podupru drugi protukandidati", istaknuo je Burić. Rekao je još da je razočaran izlaskom, tj. odzivom birača na lokalne izbore te kako je očekivao veći izlazak jer je po rezultatima provedenih anketa 69 posto Riječana bilo nezadovoljno stanjem u gradu - rekao je za Hinu Burić. Prema privremenim rezultatima lokanih izbora, najviše mjesta u riječkom Gradskom vijeću imat će koalicija SDP, PGS, HSU, IDS, Laburisti, SDSS, HSS (38,13 posto) te  HDZ (18,3 posto). Prema privremenim rezultatima kojima je obrađeno 37,6 posto biračkih mjesta, slijedi koalicija Akcija mladih, Živi zid, Snaga, (12,39 posto),  Kandidacijska lista grupe birača koju predvodi nezavisni Hrvoje Burić (10,7 posto) , Lista ZA RI -  Pametno (6,97 posto)  i Most (6,61 posto) .  Više od 5 posto glasova osvojila je i koalicija HNS, ARS, SDAH (6,42 posto), dok je Kandidacijska lista grupe birača koju je predvodio Antonio Dražović dobila 0,42 posto glasova. Prema privremenim rezultatima, u drugi krug izbora za riječkog gradonačelnika ulazi Vojko Obersnel (SDP, PGS, HSU, IDS, Laburisti, SDSS, HSS), koji je osvojio 41,26 posto glasova i nezavisni Hrvoje Burić s 17,3 posto osvojenih glasova.