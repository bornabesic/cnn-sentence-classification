Primorsko-goranska policija pritvorila je muškarca i ženu u dobi od 28 i 33 godine zbog sumnje da su u Opatiji organizirali prostituciju, u koju su uključili hrvatsku državljanku koja je pružala seksualne usluge na području te i drugih županija, a na čemu je spomenuti dvojac zaradio oko 70.000 kuna. Policija je u srijedu izvijestila kako dvojac sumnjiči da su od početka studenoga do 11. prosinca organizirali i oglašavali pružanje seksualnih usluga za novac, za što su podvodili spomenutu hrvatsku državljanku. Veći dio od navedenih 70.000 kuna je pronađen i oduzet, kao i drugi predmeti koji se dovode u vezu s ovim kaznenim djelom. Policija je dvojac prijavila zbog kaznenog djela prostitucije te su predani pritvorskom nadzorniku, a kriminalističko istraživanje se nastavlja.