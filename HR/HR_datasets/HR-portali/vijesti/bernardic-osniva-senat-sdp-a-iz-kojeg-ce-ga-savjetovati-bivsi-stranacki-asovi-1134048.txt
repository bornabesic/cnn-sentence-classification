Jedan od prvih poteza novog šefa SDP-a Davora Bernardića trebalo bi biti osnivanje posebnog tijela u stranci, a koje bi okupilo zaslužne SDP-ovce od 1990.-ih do danas. Koncept se još uvijek brusi no kako doznajemo u samom stranačkom vrhu jedna od ideja je da se to novo tijelo koje bi, prije svega, imalo savjetodavnu funkciju nazove Senat SDP-a. Ideja i kalkulacije Bio bi to i svojevrstan povratak mnogih SDP-ovih zaboravljenih asova ponovno u fokus koji su za vrijeme bivšeg predsjednika Zorana Milanovića bili poprilično marginalizirani u stranci. Posebice je tu riječ o bivšim Račanovim ministrima poput Željke Antunović, Davorka Vidovića, Antuna Vujića, Gvozdena Flege, Šime Lučina,... a koji se spominju kao oni koje bi se u tom tijelu svakako voljeli vidjeti. Osim bivših ministara, doznajemo, postoji i ideja da se u Senat pozovu i SDP-ovi ugledni lijevi intelektualci poput Vjerana Zuppe, politologa Branka Caratana, akademika Ive Šlausa,... Od imena s kojima se također kalkulira su i ona bivšeg SDP-ovog saborskog zastupnika Ivana Ninića, a spominje se i riječki SDP-ovac Vladimir Šepčić, veteran splitskog SDP-a Josip Milat,... – Sve je još uvijek na razini ideje, ali mislim da je ideja dobra. Treba okupiti sve ljude koji su na neki način zaslužni za mnoge dobre stvari u SDP-u i uključiti ih u stranački rad. Mnogi od njih vjerojatno su se osjetili marginalizirani zadnjih godina i to nije dobro i to treba mijenjati– kaže naš izvor iz Predsjedništva SDP-a. Dodaje i kako je jedna od ideja da svatko od tih ljudi, ovisno o svom afinitetu i stručnosti, dade i svoj doprinos kroz stranačke savjete koji se također planiraju osnovati. – Činjenica jeste da je SDP uvijek imao tijela u koja su se okupljali ne samo članovi nego i lijevi intelektualci. Ne znam da li bi to sad bili opet savjeti ili po novome Senat, ali mislim da ideja ima potencijala. Naravno, treba vidjeti cijeli koncept, ideju, ulogu svega toga, čemu bi sve to tijelo služilo– kaže Šime Lučin, bivši ministar unutranjih poslova kojeg još nitko na tu temu, kako kaže, nije zvao iz SDP-a. Još nije kontaktiran ni ugledni filozof Gvozden Flego. – Nitko me nije zvao. Ono što mene osobno interesira je da radim nešto operativno, nešto gdje mogu pomoći, a ne nešto što je samo počasno– kaže Flego. Dodaje kako ga ideja o osnivanju Senata podsjeća na vijeće koje u HDZ-u vodi Vladimir Šeks, a koje zaprvo o ničemu ne odlučuje. U novom vodstvu SDP-a računaju i na Račanovog ministra kulture Antuna Vujića no on je kratko poručio da je za senatora premlad. Nekima s popisa poželjnih sam naziv Senat i nije baš “legao” jer očito misle da bi jedna takva funkcija samo počasna u vrhu SDP-a kažu da je ideja suprotna. – Ti ljudi imali bi savjetodavnu ulogu, davali mišljenje o kadrovskoj politici, savjetovali stranku u izradi novih politika, ...–kaže jedan član Predsjedništva SDP-a. Novi identitet Da je to stranci potrebno drži i jedan bivši član Predsjednišva SDP-a. Stranka, kaže treba kreirati novi identitet. – To je naš prioritet i ti ljudi koji se spominju u tome itekako mogu pomoći–zaključuje.   >>Bernardić najavio promjenu statuta: Hrvatska treba promjene, ali prije toga treba promijeniti SDP >>Krene li Bernardiću loše, vrh SDP-a tražit će odgovornost Davorko Vidović Jedan je od stranačkih veterana na kojeg u novom stranačkom vrhu svakako računaju i to ne samo u tzv. Senatu nego i u stranačkim savjetima koji se planiraju ponovno osnovati Antun Vujić Uglednog SDP-ovca nova ekipa u vodstvu stranke svakako želi u Senatu. Vujić je na čelu SDP-ovog Središnjeg savjeta, a dao je svoj doprinos i u stranačkom programu na prošlim izborima   Željka Antunović Bivša ministrica obrane godinama je u SDP-u bila marginalizirana. U stranačkim izborima otvoreno je stala na stranu Bernardića u čijem najužem timu ne kriju da žele Antunović u savjetodavnom tijelu   Gvozden Flego Bivši ministar znanosti i ugledni filozof i ljevičar nikada nije bio član SDP-a, ali je radom uvijek pridonosio toj stranci. I danas želi pomoći SDP-u, ali , kaže, radom ne počasnom funkcijom   Ivo Šlaus Akademiki ugledni fizičar već je predsjednik Savjeta za znanost i društveni razvoj u gradskom SDP-u. Prema izvorima iz stranke želi ga se i u novom Savjetu koji se planira osnovati      