Zbog letačkih aktivnosti Eskadrile helikoptera HRZ-a večeras između 21 sat i ponoći, postoji mogućnost pojačane buke na području Zagrebačke, Karlovačke i Sisačko-moslavačke županije, priopćeno je iz Ministarstva obrane RH. Posade Eskadrile višenamjenskih helikoptera 91. zrakoplovne baze Hrvatskog ratnog zrakoplovstva i protuzračne obrane (HRZ i PZO) provodit će danas, 5. svibnja od 21 sat do ponoći planirane letačke aktivnosti na području Zagrebačke, Karlovačke i Sisačko-moslavačke županije. Riječ je o planiranim letačkim aktivnostima koje će se provoditi na odobrenim rutama, pilotažnim zonama i visinama sukladno odobrenom planu letenja. Zbog specifičnosti letačkih aktivnosti koje se provode isključivo noću postoji mogućnost pojačane buke u navedenom području, navodi se u priopćenju.