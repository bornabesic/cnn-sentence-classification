Screenshot: Google Street View  U RIJECI, uz željezničku prugu pokraj bivših lučkih skladišta, pronađeno je tijelo mrtvog muškarca.   Prema navodima policije uzrok smrti nepoznatog muškarca bit će utvrđen obdukcijom.   Glas Istre piše kako se skladištem koriste beskućnici koji su u jedan od prostora provalili i koriste ga kao nužni smještaj. Stradalog muškarca navodno su viđali u društvu beskućnika s kojima je pio, a prepoznali su ga po štapu koji je koristio kao pomoć pri hodanju. Zaposlenici obližnje Pošte misle kako je riječ o čovjeku iz okolice Rijeke, a Glasu Istre rekli su i kako je poslijepodne u petak proveo pijući s beskućnicima nedaleko od mjesta na kojemu je pronađeno tijelo.