U Središnjici HNS-a u Zagrebu u tijeku je neformalni sastanak najužeg vodstva HNS-a, piše televizija N1.  Počasna predsjednica stranke Vesna Pusić je prilikom ulaska u zgradu kazala da će razgovarati o rezultatima izbora, dok kandidatkinja za gradonačelnicu Zagreba Anka Mrak Taritaš, koja je u drugom krugu izgubila od Milana Bandića, bez komentara je prošla pored novinara.  Rasplet priče o koaliciji s HDZ-om Ovim neformalnim sastankom počinje rasplet priče o mogućoj koaliciji HDZ-a i HNS-a na nacionalnoj razini, o kojoj se priča nekoliko dana.  Mnogi smatraju da je predsjednik HNS-a Ivan Vrdoljak svojim odbijanjem jasno opovrgnuti priče o stvaranju takve koalicije umanjio rezultat HNS-a u drugom krugu lokalnih izbora, a posebno mu se prigovara poraz Mrak-Taritaš u Zagrebu i Predraga Štromara u Varaždinskoj županiji.  Već sinoć je, u izbornoj noći, Andro Vlahušić, bivši gradonačelnik Dubrovnika, u Pressingu N1 pozvao Vrdoljaka na ostavku. Sve o lokalnim izborima čitajte OVDJE.