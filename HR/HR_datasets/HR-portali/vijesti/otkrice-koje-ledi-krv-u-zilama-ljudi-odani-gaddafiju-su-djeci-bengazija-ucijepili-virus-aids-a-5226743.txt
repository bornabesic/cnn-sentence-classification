Dvojica bivših djelatnika Gaddafijeva režima su ucijepila virus AIDS-a djeci u bolnici u Bengaziju, prema bilješkama jednog bivšeg šefa libijske vlade koji je u rukama francuskog pravosuđa, a ta otkrića stižu deset godina nakon oslobađanja bugarskih bolničarki koje su bile lažno optužene za tu zarazu.   Shoukri Ghanem, šef Gadafijeve vlade od 2003. do 2006., zatim ministar za naftu piše u bilješkama okrivenim nakon njegove smrti 2012., o aferi pet bugarskih bolničarki i jednom palestinskom liječniku koji su bili u zatvoru do 1999. do 2007. i oslobođeni nakon kampanje u Francuskoj.   Ghanem u bilješkam navodi da ga je 2007. posjetio Mohamaed El Khadar, član istražnog povjerenstva pokrenutog u Libiji za oslobađanje bolničarki, izvijestila je francuska internet stranica Mediapart.   Abdalah Senousse, šef vojne obavještajne službe je ispričao u istrazi da je zajedno sa šefom libijskih specijalnih službi Moussom Koussom nabavio zarazni virus, kojim su zarazili djecu.   Podaci iz tih bilješki otkrivaju sumnje u libijsko financiranje kampanje Nicolasa Sarkozyja za predsjedničke izbore 2007. prema jednom izvoru blsikom tom predmetu. Shoukri Ghamen je  naveo da je 29. travnja 2007. bile tri isplate za kandidata za francuske predsjedničke izbore od najmanje 6,5 milijuna eura, prema tom izvoru.   Moussa Koussa živi u egzilu, Abdalah Senoussi je izručen u rujnu 2012. iz Mauritanije u Libiju gdje će mu se suditi.