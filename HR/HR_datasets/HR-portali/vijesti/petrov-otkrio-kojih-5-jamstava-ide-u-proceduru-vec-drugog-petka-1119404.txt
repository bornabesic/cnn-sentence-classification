Čelnik Mosta Božo Petrov kazao je kako će njihov klub u Saboru imati minimalno 15 članova. – Irelevantno je hoće li to u ponedjeljak biti 14, 15, 16. Nama je bitno da imamo 15 zastupnika da se mogu davati prijedlozi u saborsku proceduru – kazao je Petrov za N1 televiziju. Objasnio je kako su se dogovorili oko 5 jamstava i da će ona ići u proceduru sljedećeg petka, dok će dva jamstva doći na red naknadno. Kazao je kako "imaju još tjedan dana" te da će "neke stvari 'glancati'".  – Ići će sve osim isključivog gospodarskog pojasa i smanjenja HRT-ove pretplate. Dali smo mogućnost da se gospodarski pojas ne lomi preko koljena, nego da se napravi u dužem terminu. Ali pojas ide. I HRT smo odgodili na neko vrijeme – kazao je Petrov.  Vezano uz izmjene zakona o HNB-u, Petrov je objasnio kako su željeli postići da "državna revizija ima uvid u rad HNB-a". – Nema govora o promjeni monetarne politike. Bitno je da svi građani koji su porezni obveznici znaju kako se troši njihov novac – kazao je Petrov. Petrov nije htio otkriti tko će biti njihov potpredsjednik Vlade. – Vidjet ćemo. Naći ćemo se s drugim zastupnicima Mosta i definirati to i sve druge potrebne stvari prije formiranja Vlade – rekao je Petrov. >> Plenković u ponedjeljak u podne nosi potpise predsjednici >> Reiner: Neizvedivo je da se u petak potvrdi Vlada >> Plenković: Prve 2 godine Petrov će biti predsjednik Sabora. Imat ćemo 90 ili više potpisa. Petrov: Važno je da tri najvažnije funkcije ne pripadaju istoj opciji 