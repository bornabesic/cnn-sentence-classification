Današnju konferenciju za medije izabranog američkog predsjednika Donalda Trumpa obilježio je incident. Trump se, naime, posvađao s novinarom CNN-a koji mu je htio postaviti pitanje. Trump je smećem nazvao BuzzFeed, koji je objavio dokument koji navodno pokazuje da je ruska vlada godinama podržavala Trumpa. CNN, koji je objavio dio dokumenta, Trump je optužio da širi lažne vijesti. - Pošto nas napadate, možemo li vam postaviti pitanje? - pitao je Trumpa Jim Acosta, novinar CNN-a. Trump mu želju nije uslišio. - Ne vi. Važa tvrtka je grozna. Tišina - rekao je Trump.   Acosta je inzistirao na pitanju, a Trump ga je ušutkivao i rekao mu da ne bude nepristojan. - Neću vam dati da postavite pitanje - rekao je Trump. Acosta je rekao i da mu je budući glasnogovornik Bijele kuće Sean Spicer zaprijetio da će ga izbaciti ako nastavi. >> Tillerson: Naši saveznici u NATO-u se s pravom brinu zbog povratka Rusije, ona je opasna. No ne i nepredvidljiva >> Svi mu se smiju: Javno likovao zbog rušenja Obamacarea, a onda se propisno osramotio 