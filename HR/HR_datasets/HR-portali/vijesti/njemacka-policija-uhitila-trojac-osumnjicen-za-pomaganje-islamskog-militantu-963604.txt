Foto: Hina NJEMAČKA je policija uhitila troje ljudi zbog sumnje da su podržavali osumnjičenog islamskog militanta i pomagali u pripremi nasilnog subverzivnog djelovanja protiv države, objavio je magazin Focus na svojoj internetskoj stranici.  Focus je citirao izjavu glavnog državnog odvjetnika u sjevernom njemačkom gradu u Celleu koji je objavio kako je izdana tjeralica za dvojicom muškaraca i jednom ženom, ne otkrivši više detalja.   Troje osumnjičenika, 27-godišnji Afganistanac, 27-godišnji Turčin i 25-godišnja Njemica, uhićeni su sinoć. Focus je dodao kako je salafist kojeg je trojac podržavao uhićen 21. veljače, te se nalazi u pritvoru.