Bivši ministar Zlatko Hasanbegović prokomentirao je najnovija događanja u HAVC-u za čiji je rad Državni ured za reviziju dao nepovoljno mišljenje. - To je jedna vrsta moralne zadovoljštine jer sam inzistirao na zakonitosti u djelovanju. Gospodin Hribar zbog osebujnog stava nije bio osoba pogodna za dijalog. Ključan argument za smjenu trebao je biti ovaj nalaz Državne revizije, koji je došao tek sada - kazao je Hasanbegović za HRT. Dodao je kako se HAVC "ne može poistovjetiti s jednim čovjekom i zato je ostavljeno vremena da se dijalogom nađe rješenje". Rekao je kako je Hribar samo "vrh sante leda te da ga ne bi smio naslijediti nitko uključen u tu mrežu". Smatra da bi to trebale biti osobe koje će prekinuti dosadašnje klijentelističke prakse". >> Hribar podnio ostavku: 'U Hrvatskoj je na snazi maligni pokret otpora prema vlastitim kreativnim dostignućima' 