Tragična smrt sedmomjesečnog Lukasa prije tri godine spasila je život mlade djevojčice iz Arizone. Nakon gubitka sina, majka Heather Clark odlučila je donirati njegove organe.  Vjerovala je da će ovom gestom pomoći obiteljima da ne proživljavaju sličnu situaciju. Lukasovi organi bili su rezervirani za tri života, a njegovo srce nastavilo je kucati u tijelu četverogodišnje Jordan Drake.    Drake boluje od prirođene srčane mane zbog koje je bila i u kritičnom zdravstvenom stanju. U lipnju 2013. godine transplantirano joj je Lukasovo srce, a zdravlje djevojčice sada je stabilno. Drakeova majka, Esther Gonzalez i Clark susrele su se ovaj vikend. Bio je to prvi trenutak nakon tri godine od gubitka djeteta da je majka ponovno čula srce svog sina. Jedinstveni događaj ovjekovječili su na poseban način. Naime, Clark je dobila medvjedića koji na pritisak ispušta audio snimku otkucaja Lukasova srca, kako bi ga se uvijek mogla prisjetiti. Dvije majke kroz ovu intenzivnu priču jako su se zbližile. - Postale smo prijateljice, ujedinile smo naše obitelji - rekla je zahvalna Esther. >> Jednogodišnja Ezabella donirala srce malenom dječaku