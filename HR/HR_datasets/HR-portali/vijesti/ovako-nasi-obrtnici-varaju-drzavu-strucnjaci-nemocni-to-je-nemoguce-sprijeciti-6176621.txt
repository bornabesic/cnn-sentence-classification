Zbog sve većeg broja neprijavljivanja računa, Porezna uprava diljem Hrvatske kreće u novi obračun s obrtnicima, piše Dnevnik.hr. Razlog leži u domišljatost hrvatskih ugostitelja i obrtnika koji na sve načine pokušavaju ne prijaviti svoje usluge, piše Dnevnik.hr. S malim obrtima uglavnom problema nema, ali Porezna uprava, kažu nam, najviše nepravilnosti pronalazi u kafićima. A ti su neizdavanje računa i neevidentiranje prometa, podaci o poslovnim prostorima i operaterima, nefiskaliziranje izdanih računa u zakonskom roku, iskazivanje netočnih podataka na računu, nepolaganje ostvarenog prometa na račun i drugo. Koliko su obrtnici domišljati, najbolje pokazuju novi softveri pomoću kojih se na računima može vratiti sat unazad, čime se račun na kraju ne fiskalizira, već isti račun ide više mušterija koje to i ne primijete. Vodećeg domaćeg stručnjaka za računalnu sigurnost Ivicu Ostojića to ne čudi:  - Statistički i praktično, jednostavno je nemoguće pokrpati sve rupe. Dakle, onog trena kad dobiju saznanja da se na neki način u to uđe, oni će to pokrpati do sljedeće interakcije. Nijedna aplikacija, ne da ne može, nego nije savršena i nikad neće biti savršena. S time treba računati. To je jednostavno realnost - ističe. Inače, kako funkcionira fiskalizacija, već standardno, najbolje se prati iz sobe u APIS-u (Agencija za potporu informacijskim sustavima i tehnologijama) koja prati svaki fiskalizirani račun u Republici Hrvatskoj.