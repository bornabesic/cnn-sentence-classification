Nakon 36 godina kirurzi su izvadili dvije olovke Kinezu koji ih je progutao nakon što je izgubio okladu. Liječnici iz grada Suzhou uklonili su kemijske iz muškarčeve utrobe 24. travnja, a fotografije su sada objavljene i na internetu. Muškarac po imenu Wang olovke je progutao dok je pio s prijateljima kada je imao 14 godina. S vremenom je zaboravio na njih misleći kako ih je tijelo izbacilo jer nije imao nikakvih zdravstvenih problema. No, kada je u veljači obavio rendgensko snimanje trbuha, liječnici su se šokirali kada su vidjeli što se u njemu skriva. Kemijske su izvadili operacijom, a nije poznato može li se njima još uvijek pisati.  