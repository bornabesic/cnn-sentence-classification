Wenn Lawson, koji je rođen kao žena po imenu Wendy, oduvijek se osjećao čudno u svom tijelu. Godinama kasnije Wenn je shvatio da je muškarac zarobljen u tijelu žene. - Prvi znakovi su bili odbacivanje ženske odjeće, radije sam posuđivao odjeću od braće. Volio sam igrati nogomet. Kao tinejdžer sam skrivao grudi. Osjećao sam se drugačije, ne nezadovoljno, samo nepotpuno - govori danas Wenn. Wenn tj. Wendy udala se 1972. godine za slikara i dekoratera Davea. Par se upoznao u katoličkoj mladeži kad je Wendy imala 16 godina. - Vjerojatno me više očarao njegov motor nego on sam. Bili smo dobri prijatelji. Oženili smo se jer se to u tom trenutku činilo ispravnim - kaže Wenn. Par se oženio kada je Wendy imala 20 godina. - Imali smo tradicionalno 'bijelo' vjenčanje.  Bio je to vrlo neugodan dan za mene. Sjećam se kako sam nakon ceremonije jedva čekao da skinem vjenčanicu i ukrase iz kose - dodaje. Kao katolici, koji su živjeli po pravilima crkve, par nije imao seksualne odnose prije braka. Wenn kaže da je odlazak na medeni mjesec bio jedno vrlo nezgodno iskustvo za njega. - Zapravo Dave me nikad nije na taj način privlačio - kaže Wenn.   Par je dobio četvero djece, tri dječaka i curicu. Wenn je obožavao biti majka. Par se preselio u Australiju, gdje je Wenn upoznao Beatrice, dadilju iz Švicarske koja je radila za njihovu obitelj. Wenn odnosno Wendy s djecom. Na ovoj fotografiji Beatrice ima 20 godina. - Sjećam se njenih očiju i osmijeha prvog dana kad smo se sreli. Odmah me privukla. Bio je to pravi šok za mene - sjeća se Wenn. - Poljubio sam je nekoliko mjeseci kasnije, bilo je sasvim prirodno. Oboje smo željeli više no osjećali smo krivnju. Bio je to vrlo zbunjujuć period u mom životu - dodaje. Beatrice (53) je tada imala samo 20 godina i nije bila svjesna svoje homoseksualne orijentacije. Wenn i kći Katy Osjećaj krivnje koji ih je stalno progonio, na kraju je ih je i razdvojio. Beatrice se vratila u Švicarsku. Wenn je ustrajao na braku s Daveom, ali su su se na kraju razveli 1991. godine. Beatrice se vratila u Australiju i njih dvoje su započeli vezu. S obzirom da u Australiji nisu mogli sklopiti civilno partnerstvo, Wenn i Beatrice su se oženili 2007. godine u Velikoj Britaniji. Ovaj put Wenn je umjesto bijele vjenčanice nosio nešto muževniju odjeću, u kojoj se osjećao mnogo ugodnije. No nešto ga je i dalje mučilo. - Brak je bio dobra odluka, no postojalo je i dalje nešto što je utjecalo na naš odnos. Beatrice me nije smjela dodirivati. Nisam prihvaćao svoje grudi - kaže Wenn. Beatrice priznaje da su zbog takvih zabrana imali problema, ali da je s vremenom prihvatila pravila. Nakon razgovora s jednom medicinskom sestrom, 2013. godine Wenn je napokon shvatio u čemu je problem i osjetio golemo olakšanje. Međutim, Beatrice je bila potpuno shrvana. - Ali mene nisu me privlačili muškarci, bilo je to zastrašujuće - priča Beatrice. Wenn i supruga Beatrice Nakon konzultacija s psihijatrom, 2014. godine Wenn je počeo uzimati testosteron. - Tri tjedna kasnije moj glas se počeo mijenjati, bio je mnogo tiši, a Beatrice je primijetila kako se promijenio i miris mog tijela. Bio sam sretan i zadovoljan svojim muževnijim izgledom - opisuje Wenn. Beatrice nije dijelila Wennovo zadovoljstvo. Teško se privikavala na novi izgled, ali nije htjela stati na put njegovoj odluci. Wenn je otišao na kompletnu operaciju promjene spola 2015. godine. - Nisam htio imati niti jedan ženski dio tijela - vaginu, jajnike, maternicu - kaže. Za Beatrice je to sve skupa bilo vrlo traumatično. Postajala je sve depresivnija. - Njegova fizička snaga, način na koji me držao i ljubio, sve se činilo drugačijim i strašilo me. Ipak, niti u jednom trenutku nisam pomišljala da ga ostavim - kaže Beatrice. Njihova želja da ostanu skupa bila je jača od svega pa se par ponovno oženio, ovaj put ušli su u brak kao muškarac i žena. - Vidjeti Wenna sretnog i zadovoljnog bila je za mene potvrda da smo dobro napravili - zaključuje Beatrice. 