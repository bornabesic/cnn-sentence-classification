Aktiviranje državne imovine sigurno će pozitivno utjecati na ekonomsku aktivnost, gospodarski rast, na zaposlenosti i na veće prihode Državnog proračuna, poručio je Goran Marić, ministar koji će uskoro dobiti svoj resor. Marić kaže kako se do sada uopće nije gospodarilo imovinom koja je "nedovoljno iskorištena ili zapuštena". – Ako je išta bilo potrebno ova dva i pol desetljeća Hrvatskoj, to je bilo potrebno Ministarstvo državne imovine. I bolje ikad nego nikad – kazao je Marić u razgovoru za Novu TV. Dodaje kako je ovo bio propust svih dosadašnjih vlada te da je Državna revizija utvrdila da "ne postoji siguran registar državne imovine". – Knjigovodstvena vrijednost u poslovnim knjigama samo za dionice i vlasničke udjele u trgovačkim društvima odudara 16 milijardi i 600 milijuna kuna u odnosu na iskazanu vrijednost u registru, nisu identificirane nekretnine, ne znaju se korisnici nekretnina – kazao je Marić.  Govoreći o prvim potezima, kazao je kako su oni već uslijedili.  – Moramo rješavati akutne situacije, probleme kao što su Orljava, Imunološki zavod, Vjesnik, Narodne novine, Badel i već se na tome konkretno radi i vrlo brzo će Ministarstvo pokazati učinkovitost svog rada i riješit ćemo neke od ovih slučajeva, koji se godinama ne rješavaju, po hitnom postupku. Isto tako, nužno je hitno pristupiti izmjenama Zakona o upravljanju državnom imovinom – kazao je Marić. >> DUUDI više neće postojati, evo kako će se zvati Marićevo novo ministarstvo >> Goran Marić bi mogao aktivirati silne državne mrtve kapitale: Mora se pozabaviti 'spornim točkama' u DUUDI-ju 