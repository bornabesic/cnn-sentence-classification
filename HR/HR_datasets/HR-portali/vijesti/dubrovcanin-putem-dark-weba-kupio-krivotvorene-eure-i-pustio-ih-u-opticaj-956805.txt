Foto: 123rf DUBROVAČKA policija privela je 21-godišnjaka pod sumnjom da je putem tzv. "Dark weba" kupio dvadesetak krivotvorenih novčanica u apoenu od 50 eura. Krivotvorene novčanice je platio dijelom bitcoina, a novčanice je stavio u opticaj na području Dubrovnika i Splita. Novčanice stavio u opticaj u šest navrata Dubrovačko-neretvanska policija u srijedu je izvijestila da je osumnjičeni krivotvorene novčanice u šest navrata stavio u opticaj, i to na području Dubrovnika njih ukupno 16, a na području Splita ukupno četiri novčanice.  "Prilikom pretrage stana kojeg koristi osumnjičeni pronađeno je i uz potvrdu oduzeto prijenosno računalo, USB uređaj i mobilni telefon te manja količina marihuane", kažu u policiji.  Zbog sumnje da je počinio kazneno djelo krivotvorenje novca, 21-godišnjak je uz kaznenu prijavu doveden pritvorskom nadzorniku PU dubrovačko-neretvanske, dok je zbog posjedovanja manje količine marihuane prekršajno prijavljen.