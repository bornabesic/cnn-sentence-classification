Marin Škibola, nezavisni saborski zastupnik iz Kluba Promijenimo Hrvatsku u četvrtak će glasati za opoziv ministra financija Zdravka Marića, potvrdio je za Novu TV. Na pitanje novinara hoće li doći u Sabor rekao je "Naravno, hoću". Također, na pitanje hoće li glasovati za opoziv ministra Marića odgovorio je "hoću, naravno", no nakon toga je nadodao "sve ćete vidjeti sutra". Tijekom dana Ivan Lovrinović iz iste stranke najavio je da će glasati za smjenu Marića dok će Ivica Mišić, treći saborski zastupnik kluba "Promijenimo Hrvatsku" biti protiv smjene.