Srbijanski tjednik Nedeljnik objavio je intervju sa republikanskim predsjedničkim kandidatom Donaldom Trumpom u kojem se on uime svoje zemlje ispričava Srbima za bombardiranja iz 1999. godine, kada je na čelu SAD-a bio Bill Clinton, i najavio je potpuno novu politiku prema Balkanu ako on postane predsjednik Sjedinjenih Država.  – Bombardiranje Srba, koji su bili naši saveznici u oba svjetska rata, bilo je ogromna greška. Srbi su jako dobri ljudi. Nažalost, administracija Billa Clintona nanijela im je jako puno zla i štete. No to se dogodilo i na ostatku Balkana. On je u cijeloj toj regiji napravi veliki nered – kazao je Donald Trump. Izvatke iz intervjua prenio je američkli magazin Newsweek, da bi se nakon samo nekoliko sati ispostavilo da tu nešto nije u redu. I Trumpovog predizbornog stožera su poručili da on nikada nije dao taj intervju i da je sve – potpuno izmišljeno. List je u uvodu intervjua naveo da je razgovor s Trumpom dobio posredstvom Suzanne Ryder Jaworovski, Trumpove savjetnice i menadžerice njegove kampanje u saveznoj državi Indiani. No ona  je kazala kao do intervjua nikada nije došlo i da ona nikada taj intervju nije omogućila niti je s ikim o njemu pregovarala.   No kazala je da je nedavno na jednome skupu na kojem su se skupljala sredstva za kampanju susrela  jednog čovjeka srbijanskog porijekla koji je kazao kako je voljan donirati novac zato jer se i on sam namjerava kandidirati za predsjednika u Srbiji. Dodala je kako je s njime malo porazgovarala i da joj se sada čini da bi se sadžaj njihova razgovora mogao poklapati sa onim što je objavljeno u Nedeljniku. Trumpov stožer je priopćio kako očekuju ispriku od svih koji su u ovo bili uključeni, što se odnosi i na Newsweek.  Američki Buzfeed News je objavio kako im je izvršni urednik lista Marko Prelević kazao kako su s Trumpovom kampanjom u kontakt stupili preko Vladimira Rajčića, Amerikanca srbijanskog porijekla koji je blizak s nekim ljudima iz Trumpove kampanje. Preko njega su navodno poslali pitanja, a odgovore im je sa svoga e-maila poslala Suzanne  Ryder Jaworovski.  Rajčić je rođen 1974 na Kosovu, a uSAD je otišao 1995. Gdje je postao prvo glumac, pa zatim i producent i scenarist.  U američkim serijama igrao je uglavnom epizodne uloge. >> Trump se ispričao Srbiji: 'Bombardiranje je bila velika pogreška'