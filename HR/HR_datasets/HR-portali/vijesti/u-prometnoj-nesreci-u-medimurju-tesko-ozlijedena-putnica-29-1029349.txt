Protiv 36-godišnjeg vozača Venta zbog izazivanja prometne nesreće u cestovnom prometu podnijet će se kaznena prijava nadležnom državnom odvjetniku, izvijestila je PU međimurska U ponedjeljak, 29. svibnja, nešto prije 6 sati na raskrižju državne i županijske ceste između Male Subotice i  Orehovice, dogodila se prometna nesreća u kojoj teško ozlijeđena putnica iz osobnog automobila. Vozač VW Venta, čakovečkih registarskih oznaka, rođen 1981., krećući se kolnikom županijske ceste, ulaskom u raskrižje oduzeo je prednost prolaska zbog čega je prednjim dijelom vozila udario u prednji bočni dio VW Pola, čakovečkih registarskih oznaka, a kojim je upravljao 41-godišnji vozač. Uslijed siline udara Polo je odbačen izvan raskrižja, te je udario u postavljeni prometni znak. Nakon prometne nesreće vozač i putnica iz Pola vozilom hitne medicinske pomoći prevezeni su u Županijsku bolnicu Čakovec, gdje je utvrđeno kako je u nesreći vozač lakše ozlijeđen, dok je 29-godišnja putnica zadobila teške ozlijede. Nakon pružene liječničke pomoći, oboje su pušteni na kućnu njegu. Protiv 36-godišnjeg vozača Venta zbog izazivanja prometne nesreće u cestovnom prometu podnijet će se kaznena prijava nadležnom državnom odvjetniku, izvijestila je PU međimurska.