Glavni direktor Međunarodne agencije za atomsku energiju (IAEA) Yukiya Amano pozvao je u ponedjeljak sve zemlje da spriječe da ekstremisti imaju pristup radioaktivnim materijalima pomoću kojih bi mogli stvoriti "prljavu bombu". "Nuklearna sigurnost je ozbiljno pitanje koje postoji već dugo. To je realna prijetnja u svim zemljama u kojima se teroristi mogu domoći nuklearnih supstanci", rekao je Amano tijekom posjeta Filipinima gdje sudjeluje na konferenciji o atomskoj energiji.  "Ako radioaktivne tvari padnu u ruke terorista, one mogu biti iskorištene za prljavu bombu", čija je proizvodnja puno jednostavnija od atomske bombe.  IAEA može pomoći različitim vladama da se bore protiv te prijetnje, pojasnio je novinarima, precizirajući da bi njegova organizacija mogla podučiti graničnu policiju i carinike da detektiraju takve materije ili dati vladama naprave za detekciju te drugu sličnu opremu. >> IAEA zabrinuta: Iran povećava proizvodnju obogaćenog urana?