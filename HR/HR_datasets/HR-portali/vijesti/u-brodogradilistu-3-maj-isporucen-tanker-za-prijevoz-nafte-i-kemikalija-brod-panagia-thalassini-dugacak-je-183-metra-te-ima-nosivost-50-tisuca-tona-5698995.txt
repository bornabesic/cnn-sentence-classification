U Brodogradilištu 3. maj u utorak je ciparskoj tvrtki Highlink Shipping Company isporučen tanker za prijevoz nafte, naftnih prerađevina i kemikalija Panagia Thalassini, nosivosti gotovo 50.000 tona. Brod je dugačak 183 metra, širok 32 metra, s glavnim pogonskim motorom snage 5756 kilovata. Građen je pod nadzorom klasifikacijskog društva Llloyd's registar, a u more je porinut u siječnju 2016. godine. To je prvi od dvaju tankera istih karakteristika za ciparskog naručitelja, a plovit će pod ciparskom zastavom.