Ramadi je navodno djelovao pod ratnim imenom Abu Ismail Informacije o bombašu samoubojici iz Manchestera, Salmanu Abediju (22), ne prestaju šokirati javnost. Prema posljednjim podatcima, njegov je otac Ramadan član terorističke skupine iz koje su izrasli  Al-Qaida i ISIL. Smatra se osnivačem jedne od skupina u Libiji iz koje su kasnije iznikli Al-Qeida i ISIL. Već je poznato da su Salmanovi roditelji u Veliku Britaniju stigli kao izbjeglice u vrijeme rušenja Muamera Gadafija. Nakon što je Gadafi srušen, vratili su se u zemlju. Ramadan Abedi u srijedu je uhićen u Tripoliju. Prema riječima bivšeg dužnosnika zaduženog za sigurnost u Libiji Abdela – Basita Harouna, u devedesetim godinama prošloga stoljeća bio je dio libijske islamističke skupine LIFG koja je u međuvremenu raspuštena, ali Ramadan i dalje pripada skupini Salafi jihadi, najekstremnijem dijelu vehabijsko-selafijskih pokreta, iz koje su nastali Al-Qaida i Islamska država. Navodno je djelovao pod ratnim imenom Abu Ismail, javlja FOX News. Ramadan Abedi rekao je da je njegov sin nedužan, ali imam koji je poznavao Salmana ističe da mu je pokazao lice mržnje kada je govorio o ISIL-u, piše The Telegraph.