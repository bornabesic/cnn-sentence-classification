Foto: Google maps, Holjevka   ATLETSKA utrka „Holjevka“, koju organizira Zagrebački atletski savez, održat će se danas, 5. ožujka. Start utrke je na zagrebačkom Mostu slobode, a cilj je na Bundeku, zbog čega će od 10.30 do 13 sati, za sav promet biti zatvorena  Avenija Većeslava Holjevca, i to na dijelu od Avenije Dubrovnik do Mosta slobode, koji će također biti zatvoren, kao i Ulica Hrvatske bratske zajednice.  Iz tog će razloga linija 234 Glavni kolodvor - Kajzerica - Lanište, tijekom utrke biti obustavljena, dok će linije 218 Glavni kolodvor - Savica - Borovje, 220 Glavni kolodvor - Dugave, 221 Glavni kolodvor - Travno, 229 Glavni kolodvor - Odra - Mala Mlaka, 268 Glavni kolodvor - Velika Gorica i 281 Glavni kolodvor - Novi Jelkovec  prometovati izmijenjenim trasama u oba smjera.  Autobusi linije 218, od Glavnog kolodvora, skretat će lijevo u Ulicu grada Vukovara, zatim desno na Aveniju Marina Držića i Slavonsku aveniju te dalje u Kruge i svojom uobičajenom trasom nastaviti do krajnjeg odredišta.   Istovremeno, autobusne linije 220 i 229, polazit će s terminala Glavni kolodvor, skrenuti lijevo u Ulicu grada Vukovara, zatim nastaviti desno Avenijom Marina Držića i Avenijom Dubrovnik, skrenuti lijevo na Aveniju SR Njemačke i dalje nastaviti uobičajenom trasom do krajnjeg odredišta.  Autobusne linije 221 i 268, s Glavnog kolodvora skrenut će lijevo u Ulicu grada Vukovara, zatim skrenuti desno na Aveniju Marina Držića, opet desno na Aveniju Dubrovnik te lijevo na Aveniju Većeslava Holjevca otkuda prometuje uobičajenom trasom do krajnjeg odredište.   Linija 281, prometovat će s početnog stajališta na Glavnom kolodvoru, također Ulicom grada Vukovara i Avenijom Marina Držića, skrenuti lijevo na Slavonsku aveniju te dalje nastaviti uobičajenom trasom do Novog Jelkovca.  S obzirom na to da će spomenute linije zaobilaziti zone obustavljanja prometa, privremeno se u oba smjera neće koristiti autobusna stajališta Lisinski, Nacionalna sveučilišna knjižnica i Bundek, a u smjeru Glavnog kolodvora neće se koristiti stajališta Muzej suvremene umjetnosti, Kruge, Sopot i Središće.   Putnici koji u smjeru Glavnog kolodvora koriste autobusno stajalište Sopot, za daljnje putovanje mogu koristiti stajalište Sopot na južnoj strani Avenije Dubrovnik, a umjesto stajališta Muzej suvremene umjetnosti-istok, mogu koristiti stajalište na Aveniji Dubrovnik, južno od Muzeja suvremene umjetnosti. Isto tako, umjesto stajališta Središće-sjever, može se koristiti stajalište Središće – jug, gdje će se privremeno zaustavljati autobusi linija 220, 221, 229 i 268, dok se umjesto stajališta Kruge - sjever , za daljnje putovanje može se koristiti stajalište Kruge – jug, koje koriste autobusi linije 107 Jankomir – Žitnjak.            Odjel odnosa s javnošću