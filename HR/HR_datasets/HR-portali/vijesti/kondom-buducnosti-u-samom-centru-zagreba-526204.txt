Volite li kondome? Koristite li ih redovno? Ako ne, zašto ne? Iako je ovo daleko najučinkovitiji oblik kontracepcije, pogotovo danas kada su spolne infekcije češće nego ikad, čini se da otpor prema kondomima često pokazuju i dečki i cure. Obično se spominju dvije osnovne zamjerke: kondomi kreiraju svojevrsnu „neprirodnu“ barijeru između ljubavnika, fizičku prepreku koja može umanjiti osjetljivost, intimnost, kontakt. I ne samo to, nedostaju inovacije: kondomi su već desetljećima manje-više isti. Dakle, dosadni, uvijek isti. Kad ste zadnji put probali neki stvarno drukčiji kondom? Upravo tako.  Nasreću, postoje i oni koji žele prodrmati stvari, provokatori i inovatori koji pokušavaju prekinuti ovaj neseksi status quo. U zagrebačkoj Tkalčićevoj i Jurišićevoj ulici ovih ste dana tako mogli naletjeti na neobičnu Citylight instalaciju, dramatično prezentirani falusni stakleni kalup, s natpisom “LELO HEX”. O čemu se zapravo radi? Za one koji još nisu čuli, HEX™ je potpuno novi, potpuno redizajnirani kondom, i čini se, prva prava inovacija u svijetu kondoma u zadnjih 70 godina. Iza ovog uzbudljivog projekta stoji LELO, inovativni švedski brend za užitak nadaleko poznat po svojim nagrađivanim luksuznim masažerima, vibratorima i raznim dodacima. Nakon sedam godina istraživanja i razvoja, LELO je zaključio da je lateks sasvim dobar materijal, ali i da valja promijeniti njegovu strukturu kako bi se zadovoljila tri kriterija: udobnost, izdržljivost i osjetljivost. Inspiracija je pronađena u grafenu, najtanjem i najjačem materijalu na svijetu. Grafen, baš kao i druge prirodno otporne materijale, tvore – šesterokuti. Za razliku od krugova ili kvadrata, oni se odlično slažu jedni uz druge i kreiraju snažne površine bez slabih točki. Otud izgled pčelinjeg saća ili zmijske kože.  HEX sačinjava upravo 350 malih, međusobno povezanih šesterokutnih ćelija, koje se savršeno prilagođavaju rastezanju ili pritisku. Same ćelije su tanje od prosječnog kondoma, a njihovi rubovi kreiraju šesterokutnu mrežu koja je s unutrašnje strane kondoma, ne vanjske. Zbog ovoga kondom bolje prijanja za kožu i teže spada, odnosno teže će skliznuti, poput automobilske gume na mokroj površini. U konačnici, upravo zahvaljujući svojoj šesterokutnoj “armaturi”, HEX je danas jedan od najtanjih kondoma na tržištu, a opet iznimno jak i izdržljiv. Ova neobična kombinacija i komparativna prednost ljubavnicima omogućava veću prisnost, izmjenu topline, osjetljivost i intimu. HEX nam vraća ono što najviše trebamo: kontakt i sigurnost, opuštenost kod vođenja ljubavi. Jer ništa ne može nadomjestiti osjećaj bezbrižnosti. Uz sve to, za razliku od većine ostalih kondoma, HEX jednostavno izgleda – cool. Budućnost seksa u vašim je rukama.  Želite li saznati više ili već danas isprobati HEX, dođite u DM, Muller ili BIPA-u, ili ga kupite online.   Tema: Promo sadržaj