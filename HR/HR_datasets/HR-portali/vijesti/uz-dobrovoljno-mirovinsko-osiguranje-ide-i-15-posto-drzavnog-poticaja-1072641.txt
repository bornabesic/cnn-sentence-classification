Sve se veći broj umirovljenika u Hrvatskoj suočava s ozbiljnim egzistencijalnim problemima. Republika Hrvatska trenutno broji 1.2 milijuna umirovljenika, a taj broj kontinuirano raste. Prema Hrvatskom zavodu za mirovinsko osiguranje, na jednog umirovljenika dolazi 1,20 zaposlenih koji uplaćuje doprinose za mirovinsko osiguranje, što je neodrživa statistika. Prosječnom hrvatskom mirovinom, koja se kreće između 2.100 kuna i 2.550 kuna, teško je osigurati zadovoljavajući životni standard, a o lagodnom životu nakon odrađenog radnog vijeka teško je uopće razmišljati. Imajući to na umu, sve veći broj građana shvaća da za siguran život u mirovini treba početi štedjeti što prije, dok su mjesečna primanja ipak znatno veća. Štednja koja život čini lakšim Postoje mnogi načini na koje se može štedjeti za „zlatne godine“, a jedan od trenutno najsigurnijih i najpopularnijih svakako je treći mirovinski stup, odnosno dobrovoljno mirovinsko osiguranje. Ovom se štednjom osigurava povećanje prihoda u mirovini, uz mogućnost da se uplaćeni iznos isplati i ranije, ovisno o ugovorenim obvezama. U dobrovoljnom mirovinskom fondu štedjeti mogu sve osobe bez obzira na životnu dob, zdravstveno stanje te radni ili mirovinski status. Štednja u dobrovoljnom mirovinskom osiguranju ne ovisi o mirovinama iz 1. i 2. stupa te regulativi obveznih mirovina. Dobrovoljni mirovinski fond korisnicima osigurava još jednu pogodnost, a to su državna poticajna sredstva – 15 posto od ukupnog iznosa uplaćenog tijekom kalendarske godine, odnosno do 750 kuna godišnje. Bitno je znati da svaka osoba ima mogućnost odabira koji iznos želi uplaćivati i kakva će biti dinamika plaćanja. Dodatna pogodnost je i ta da račun u dobrovoljnom mirovinskom fondu mogu imati i djeca, mladi ljudi koji tek povremeno ulaze u svijet rada i zarađuju povremeno, zatim sve nezaposlene osobe koje imaju neredovit prihod i povremeno mogu izdvojiti dio sredstava za štednju, kao i osobe koje su već u mirovini, ali imaju priliku za štednju i žele povećati vrijednost svog novca. Za detaljnije informacije o učlanjenju u dobrovoljni mirovinski fond Croatia Osiguranja posjetite www.crosig.hr ili bilo koju poslovnicu, a informirati se možete i putem besplatnog info telefona 0800 00 50.