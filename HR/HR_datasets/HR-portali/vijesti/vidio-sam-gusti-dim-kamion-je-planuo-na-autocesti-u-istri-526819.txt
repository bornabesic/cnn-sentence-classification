Nakon naplatnih kućica vidio sam gusti crni dim, približio sam se i vidio da gori kamion. Vozač mi se nije činio ozlijeđen i rekao je da čeka vatrogasce, rekao nam je čitatelj. Iz policijske uprave istarske rekli su nam kako se oko 14 sati zapalila kabina kamiona na Istarskom ipsilonu. Vatrogasci su na putu, a uzrok požara znat će se nakon očevida. Prema sadašnjim informacijama, nema ozlijeđenih. Promet je bio zatvoren do 14:45 sati, a do daljnjeg će se odvijati jednim prometnim trakom, piše na stranici HAK-a.