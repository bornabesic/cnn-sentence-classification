Četiri osobe poginule su u stravičnoj nesreći koja se dogodila u Grčkoj. Naime, sin grčkog multimilijunaša svojim se Porscheom zabio u parkirani automobil, nakon čega su se oba vozila zapalila. George Vakakis (24) jurećim je Porscheom naletio na Hondu Civic koja je bila parkirana na odmorištu uz autocestu, a u automobilu su bili 33-godišnja majka i trogodišnje dijete, piše RT. Oni su čekali oca koji je bio u zgradi na odmorištu. Čim je čuo udarac izišao je van i vidio dva automobila u plamenu. Svi putnici su poginuli, a u Porscheu je bio i suputnik Andreas Georgakopoulos (24) koji je izletio kroz prozor automobila jer nije bio vezan. Mladić je bio sin grčkog biznismena Apostolosa Vakakisa koji je vlasnik maloprodajnih trgovina Jumbo u Grčkoj, Bugarskoj, Srbiji, Rumunjskoj, na Cipru i Kosovu te u Albaniji i Makedoniji.  >> Automobil udario u pil i zapalio se, poginula 20-godišnjakinja