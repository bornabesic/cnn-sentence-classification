Foto: Facebook SDP-ovom načelniku Mikanovaca Mariu Milinkoviću netko je presjekao cijev za kočnice na automobilu, objavio je tamošnji SDP.   "NEVIĐENA SRAMOTA!!!  Načelniku Mariu Milinkoviću nakon jučerašnje pobjede na lokalnim izborima noćas je presječena cijev za kočnice na kočionom cilindru. Nesreća izbjegnuta samo zahvaljujući tome što auto ima računalo, pa je odmah pokazalo neispravnost kočnica.  Policija je obavila svoj posao, te vjerujemo u pronalazak počinitelja.  Počinitelj nek se vodi činjenicom da i načelnik ima ženu i dijete", objavio je tamošnji SDP.   Milinković je općinu na istoku zemlje u Vukovarsko-srijemskoj županiji osvojio već u prvom krugu. Skupio je 55,97 posto glasova, ostavivši tako daleko iza sebe HDZ-ovu kandidatkinju Luciju Jakelić koja je dobila 30,51 posto.