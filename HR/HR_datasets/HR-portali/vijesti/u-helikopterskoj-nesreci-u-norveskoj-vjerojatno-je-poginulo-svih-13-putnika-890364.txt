Foto: Hina HELIKOPTER koji je prevozio radnike s norveške naftne platforme srušio se u Sjevernom moru, pri čemu je najvjerojatnije poginulo svih 13 osoba, objavila je spasilačka služba.  Jedanaest putnika i dvoje članova posade letjeli su s naftne platforme Statoil's Gullfaks B prema obali.  "Helikopter je potpuno uništen. Nakon višesatne potrage pronađeno je 11 tijela, a ostalo dvoje ljudi se smatraju poginulima", priopćio je Koordinacijski centar za spašavanje za južnu Norvešku.  Među 13-oricom putnika i članova posade, osim jednog Britanca i jednog Talijana svi ostali su bili Norvežani.  Tvrtka Statoil, koja upravlja naftnom platformom, objavila je da je privremeno prizemljila sve helikoptere poput onog koji se srušio.   Prema televizijskim izvješćima helikopter je pao u blizini Turoya, oko 40 kilometara od Bergena.