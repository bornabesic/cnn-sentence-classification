Građanima se od danas opraštaju prve kazne za parking ili nepropisnu vožnju javnim prijevozom, tako je rekao zagrebački gradonačelnik Milan Bandić prilikom gostovanja na HRT Radio Sljemenu u radijskoj emisiji Zagrebi po Zagrebu. Bandić je svoju odluku najavio iznenada, a opravdava je činjenicom da svatko može jednom pogriješiti te da zbog toga ne moraju platiti odmah kaznu. Oprost kazni se odnosi na vožnju ZET-om te na nepropisno parkiranje, a Bandić kaže kako će se voditi evidencija prekršaja tako da će se znati ako je nekome to prva kazna. Gradonačelnik je poručio kako oni pomoću kontrolora žele samo uvesti red u prometu te da im nije namjera izvlačiti novac od građana.