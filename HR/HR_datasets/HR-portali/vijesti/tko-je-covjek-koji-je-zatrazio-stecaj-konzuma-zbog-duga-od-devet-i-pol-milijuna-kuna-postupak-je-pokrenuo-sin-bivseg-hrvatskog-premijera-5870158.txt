Tvrtka Ovum d.o.o. iz Zagreba, inače dobavljač mlječnih proizvoda i jaja koja je osnovana 2014. godine, a zapošljava 11 radnika, zatražila je 31. ožujka stečaj Konzuma koji se pokreće zbog prezaduženosti i duga od 9,5 milijuna kuna. Tportal tvrdi kako su osnivači te tvrtke Perfa-bio iz Donje Stubice i Ivan Valentić, sin bivšeg hrvatskog premijera Nikice Valentića. Zanimljivo, osnivač Ovuma Ivan Valentić i sin Ivice Todorića Ivan Todorić su vjenčani kumovi. Koliko su povezani Todorići i Valentići ilustrira i činjenica da je Agrokor prethodnih godina u svojim konsolidiranim izvještajima redovito navodio i pozajmice prema tvrtci Niva - čiji je vlasnik Nikica Valentić. Prijedlog Za Otvaranje Stečaja Konzuma by Jutarnjiredakcija on Scribd U međuvremenu, druga Valentićeva tvrtka - Črnomerec centar otišla je u predstečaj, a Todorić je prijavio potraživanja od 36,8 milijuna kuna. Zbog velikih potraživanja Agrokor se nametnuo kao strateški partner te firme koja je trebala graditi 600 stanova na Črnomercu, piše Tportal. Inače, zahtjev za stečajem ne znači da će se on doista i pokrenuti. Naime, Trgovački sud u Zagrebu sada treba procijeniti postoje li uvjeti za pokretanje stečajnog postupka. Račun Konzuma i dalje je blokiran.