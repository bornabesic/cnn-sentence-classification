Olujni oblaci nadvili su se nad Karlovcem i donijeli kišu i grmljavinu. Karlovčani kažu da je sve trajalo 15 minuta te da je grmljavina bila vrlo jaka. Srećom, kiša nije uzrokovala poplave. Nevrijeme je zahvatilo i sjeverni dio Karlovačke županije, te da je padala tuča na području Žakanja tik uz granicu sa Slovenijom, javlja KAportal. Nevrijeme je zahvatilo i Zagreb. Munje su parale nebo i padala je jaka kiša. ZET je objavio da zbog nestanka struje tramvajske linije 5 i 17 voze skraćeno do Savskog mosta. Umjesto tramvaja na noćnim linijama 32,33 i 34 vozit će autobusi.