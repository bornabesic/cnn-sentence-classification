Objavljujemo samo jedan od uzoraka koji je stigao iz Norveške, a koji ukazuje na činjenicu da je od 275 Srba u Oslu glasovalo njih 221, od čega je Saša Janković – Beli dobio 119 glasova a Aleksandar Vučić – tek 15! Aleksandar Vučić, odnedavni predsjednik Srbije učinio je sve da namjesti izbore i zataška pravo stanje stvari, a obzirom da je u maniri pravog diktatora preuzeo vodeće medije, to mu nije bilo teško. Iako je neželjeni predsjednik pokušao uvjeriti srpsku javnost o slaboj, gotovo nikakvoj izlaznosti srpske dijaspore koja po nekim podatcima broji više od 300. 000 Srba, u to mu je malo tko povjerovao. Stoga su iz dijaspore u Srbiju počeli pristizati “listići dokaza”, ne samo o izlaznosti, nego i o favoritu Srba van Srbije. Tako, primjerice, samo jedan od uzoraka koji je stigao iz Norveške ukazuje na činjenicu da je od 275 Srba u Oslu glasovalo njih 221, od čega je Saša Janković dobio 119 glasova, a Aleksandar Vučić – tek 15! No, Srbi su potpuno uvjereni kako je ovdje riječ tek o vrlo malom uzorku i da je Vučić realno puno veći gubitnik nego što se misli. Na sve ovo ukazuju uporni prosvjednici koji se nikako ne mire s Vučićem kao legalnim predstavnikom njihovoga naroda. “Prvi prosvjed u većem obimu planiramo i očekujemo od utorka 18. travnja. Sudionici na prosvjedu aktivno rade na povezivanju sa različitim društvenim akterima (radnicima, prosvjetarima, sindikatima, progresivnim pojedincima i organizacijama) koji su svjesni da će ovo biti duža borba od dvotjednih prosvjeda te da će, na različite načine, trajati dokle god se ne izborimo za društvo u kojem običan čovjek neće biti zastrašen od strane agresivne i manipulativne vlasti. Činjenicu da Aleksandar Vulin najavljuje smjenu čelnih ljudi RTS-a zbog izvještavanja o prosvjedu razumijemo kao sukob unutar obitelji i naglašavamo da se ne borimo da se na tako odgovornoj poziciji rotiraju kadrovi spremni od javnog servisa napraviti manje vulgaran i naizgled profesionalniji Informer“, kažu udruženi prosvjednici. 