Iračke snage ušle su u Mosul, uporište Islamske države, prvi put u više od dvije godine, objavilo je iračko ministarstvo obrane. General Tahsin Ibrahim izjavio je za CNN kako je 9. oružana divizija ušla u grad i već 'čisti' pojedine kvartove. Irački ministar odbrane Tahsin Ibrahim je potvrdio da su pripadnici Devete oružane divizije ušli u grad, no upozarava da će ulazak iračke vojske u grad dovesti do borbi kakve još nisu viđene i da će se bitke voditi “od ulice do ulice“ ili čak “od kuće do kuće“. Oko 100.000 snaga iz koalicije predvođene Irakom su oslobodili sela u okolini Mosula, ali su samo Iračani ušli u grad. No osim fanatičnih pripadnika Islamske države tamo bi ih mogle dočekati i dodatni problemi. Naime, u utorak je zapuhao vjetar oko Mosula, što je 'diglo' pješčanu oluju i tako zaustavilo daljnje operacije iračke vojske. Također, oluja će borcima Islamske države pružiti taktičku prednost, jer iračka vojska ipak ne poznaje toliko dobro teren i ulice za razliku od IS-a koji tu vlada više od dvije godine i sigurno su se pripremili za ovakvu situaciju.   Dodajte tome smanjenu vidljivost te činjenicu da sofisticirano oružje u takvim uvjetima ne igra toliku ulogu, i šanse mudžahedina naglo rastu. Podsjetimo, borci IS-a već su iskoristili vremenske neprilike nekoliko puta. U svibnju prošle godine pješčana oluja zahvatila je Ramadi pa je uporaba zračnih napada bila onemogućena. Militanti IS-a iskoristili su situaciju i u samo nekoliko dana 'pomeli' iračku vojsku. U istom mjesecu te godine velika oluja zahvatila je i Faludžu, što je pak IS-u omogućilo nekoliko samoubilačkih napada kojim su preokrenuli situaciju u svoju korist. Stručnjaci predviđaju da će pješčane oluje ove godine u Iraku biti česte i intezivne, zahvaljujući suhom, toplom ljetu. U snimci koja je objavljena u utorak mogu se vidjeti pripadnici IS-a kako slave dolazak oluje, a jedan od njih zahvaljuje Alahu što im je poslao oluju da se uz njenu pomoć suprotstave neprijatelju.