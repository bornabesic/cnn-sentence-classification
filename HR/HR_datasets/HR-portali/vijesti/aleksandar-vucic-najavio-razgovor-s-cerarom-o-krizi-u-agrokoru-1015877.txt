Ne možemo i nećemo svi potonuti s Agrokorom, izjavio je Vučić na jučerašnjoj konferenciji za novinare nakon sastanka s tvrtkama koje opskrbljuju Merkator S. Srbijanski premijer Aleksandar Vučić jutros je najavio razgovor sa slovenskim kolegom Mirom Cerarom o krizi u Agrokoru. Kaže da su u suradnji s Narodnom bankom Srbije pripremili više mjera kako srbijanske tvrtke u sastavu koncerna ne bi zapale u teškoće, javlja HRT. Ne možemo i nećemo svi potonuti s Agrokorom, izjavio je Vučić na jučerašnjoj konferenciji za novinare nakon sastanka s tvrtkama koje opskrbljuju Merkator S. Vučić je djelatnicima tvrtke Merkator koja posluje kao dio koncerna Agrokor poručio da mogu mirno spavati jer je Merkator u Srbiji “dobra tvrtka”. Podsjetio je da je u sustavu Agrokora u Srbiji zaposleno 12.000 ljudi, od kojih je u “Merkatoru” 8900, dok su ostali u poduzećima Frikom, Dijamant i Mivela. Objašnjavajući da će Vlada i NBS pripremiti plan kako bi se onemogućilo da novac tvrtki iz sustava Agrokora ne odlazi iz Srbije, Vučić je rekao da će to biti dio potpore vlade. Možemo to napraviti i to bi bilo u okviru podrške vlade, kako da riješimo 102 milijuna dugoročnih kredita, a za druge tvrtke vodit ćemo računa da novac ne odlazi iz Srbije. Donijet ćemo još neke mjere dodatne zaštite, rekao je Vučić. Važno je da postavimo zapreku prema svim problemima koji su u Hrvatskoj, naveo je Vučić u povodu slučaja Agrokor i ustvrdio da su srpski dobavljači najsigurniji, ali da Srbija ima druge rizike. Najveći izvoz u regiji imamo u BiH i imamo problem, jer je Konzum BiH izravno ovisan o onome što se zbiva u Zagrebu, rekao je Vučić. 