Svih 13 turskih vojnika koji su letjeli u vojnom helikopteru Cougar poginulo je kada se on srušio nakon što se zapetljao u visokonaponsku mrežu u okrugu Sentoba u turskoj provinciji Sirnak, objavila je vojska. U priopćenju vojska kaže da se AS 532 Cougar srušio ubrzo nakon što je poletio, večeras  oko 21 sat. Vojska dodaje da su hitne i spasilačke službe upućene u to područje. Mreža CNN Turk priopćila je da će ministar obrane Fikri Isik otputovati u Sirnak, dok izvori bliski predsjedniku kažu da je Tayyip Erdogan dobio informacije o nesreći.