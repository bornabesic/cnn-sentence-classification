Foto: FAH JUŽNA Koreja otvorila je vatru na Sjevernu Koreju nakon što je uočen "neidentificirani leteći objekt" koji je preletio demilitariziranu zonu. Združeni stožer Južne Koreje objavio je izjavu u kojoj navodi da je vojska pojačala zračni nadzor te upozorila Sjevernu Koreju zbog poslanog letećeg objekta. Lokalni mediji nagađaju da se radilo o dronu. Ispalili oko 90 hitaca iz strojnica Južnokorejska novinska agencija Yonhap objavila je da je vojska ispalila oko 90 hitaca iz strojnica u zrak prema Sjevernoj Koreji.  Također su objavili da Južna Koreja istražuje je li dron prešao granicu. U sukobima 2010. ubijeno je 50 stanovnika Južne Koreje Sjeverna i Južna Koreja dijele granicu s najvećim naoružanjem na svijetu, na kojoj povremeno dolazi do sukoba. U 2014. razmijenili su vatru iz strojnica nakon što su južnokorejski aktivisti pustili u zrak balone u znak prosvjeda protiv Sjeverne Koreje. U sukobima 2010. za koje je optužena Sjeverna Koreja ubijeno je 50 stanovnika Južne Koreje.