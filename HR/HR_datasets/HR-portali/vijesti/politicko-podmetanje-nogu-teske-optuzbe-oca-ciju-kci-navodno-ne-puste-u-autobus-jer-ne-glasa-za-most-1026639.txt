Otac tvrdi kako ga je najviše pogodilo to što jasno piše kako putnici mogu glasovati po svojoj savjesti, a zbog njihove negativne klasifikacije, kći mu je izbačena sa spiska Na stranicama Neovisnog portala (Nportal) objavljena je priča o tome da je jednoj djevojci uskraćena mogućnost da ide na glasovanje s autobusom za Metković zato što su, kako navode, iz stožera Mosta ocijenili da neće glasovati za njihovog kandidata. Revoltirani otac za lokalni je portal izjavio da je, nakon što se njegova kći prijavila na objavljeni oglas, stigao poziv te da su joj poručili da je skinuta s liste putnika. Otac ističe da su joj kao obrazloženje rekli “sve se čuje i sve se zna”. Otac je nakon toga, navodno, nazvao broj s kojega su mu nazvali kći i pitao je li dobio stožer Mosta na što je, kako tvrdi, dobio potvrdan odgovor. Na postavljeno pitanje zbog čega je njegova kći izbačena sa spiska za prijevoz studenata, navodno mu je spuštena slušalica. Otac tvrdi kako ga je najviše pogodilo to što jasno piše kako putnici mogu glasovati po svojoj savjesti, a zbog njihove negativne klasifikacije, kći mu je izbačena sa spiska. “Ova vrsta segregacije je nešto što je nedopustivo i sigurno nije način na koji treba oblikovati mladu tinejdžersku svijest”, rekao je otac djevojke za Nportal. 