Izrečena kazna zatvora u trajanju od jedne godine, koja je primjenom odredbe zamijenjena radom za opće dobro, ukazuje seprimjerenom svim istaknutim okolnostima, te je u ovom slučaju takvom kaznom moguće ostvariti sve zakonom predviđene svrhe kažnjavanja, stoji u presudi Vrhovnog suda. Time je potvrđena presdua Županijskog suda u Zagrebu koji je nepravomoćno, zbog zlouporabe položaja i ovlasti, osudio Rojsa. Podsjećamo, teretili su ga da je oštetio državni proračun jer je od veljače 1997. do 26. svibnja 1998., prvo kao časnik HV-a, a zatim kao pomoćnik ministra obrane, omogućio pojedinim nogometnim klubovima da koriste hotele i ugostiteljske objekte u vlasništvu HV-a. Račun je na kraju platio MORH, a Rojs mora vratiti oko 3,2 milijuna kuna, za koliko je oštećen proračun.