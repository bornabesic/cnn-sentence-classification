Biciklist (56) iz Donjih Andrijevaca smrtno je stradao u teškoj prometnoj nesreći koja se u ponedjeljak oko 21 sat dogodila na županijskoj cesti u Divoševcima kod Slavonskog Broda. Na njega je usljed neprilagođene brzine naletio 48-godišnji vozač Opel Astre, na mjestu ga usmrtivši.  Kako neslužbeno doznajemo, stradali muškarac je u trenutku naleta automobila ležao na kolniku, pa se pretpostavlja kako je prije toga pao s bicikla. Po dolasku na mjesto nesreće, djelatnici Hitne pomoći mogli su samo konstatirati smrt. Policija je 48-godišnjaka kazneno prijavila Općinskom državnom odvjetništvu u Slavonskom Brodu zbog sumnje u izazivanje prometne nesreće. 