Na skupu “Jasenovac na Trgu žrtava fašizma” u Zagrebu, koji je jučer održan kao protuskup središnjoj komemoraciji u Jasenovcu, okupilo se oko 300 građana, a organizator skupa bila je Antifašistička liga RH. - Neposredni povod skupu je bojkot službene komemoracije, na što su se odlučile brojne udruge. Odluka nije bila laka i nijedna organizacija na temelju odluke nema koristi. Iako je rečeno da se bojkot službene komemoracije događa zbog politizacije žrtava, mi poručujemo da je prešućivanje konteksta i razloga zbog kojih je došlo do brojnih žrtava holokausta razlog zašto smo se okupili - rekao je Zoran Pusić. Komemoracija u Jasenovcu nije ostala nezapažena u Srbiji. Naime, u četvrtak, dan uoči komemoracije, pred hrvatskim veleposlanstvom u Beogradu okupilo se nekoliko desetaka prosvjednika kako bi protestirali zbog “šutnje” u vezi s Jasenovcem. Izveli su performans tijekom kojeg su stavili maske Franje Tuđmana, Ante Pavelića, Ivana Tepeša, Zlatka Hasanbegovića i Tomislava Karamarka. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!