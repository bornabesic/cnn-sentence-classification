Foto: 123rf, Porezna uprava PLAĆE u Hrvatskoj ne isplaćuje ukupno 937 poslodavaca, koji zapošljavaju 3.930 radnika, pokazuju najnoviji, ažurirani podaci Porezne uprave koji se odnose na neisplatitelje plaća za razdoblje obračuna od siječnja do ožujka ove godine, a koji tri mjeseca uzastopno nisu isplatili plaće.  Statistički pregled poreznih obveznika, poslodavaca koji prema dostupnim podacima ne isplaćuju plaće, pokazuje da plaće ne isplaćuju 803 pravne osobe s 3.617 zaposlenih te 134 fizičke osobe s 313 radnika.   Pritom napominju kako popis ne sadrži podatke o poreznim obveznicima koji nisu dostavili obrazac JOPPD, kao ni o onima koji su prikazali neisplatu plaće, ali ne tri mjeseca uzastopno.  Također, na popisu nisu poslodavci koji su prikazali isplate plaća u tekućoj godini, iskazanih na obrascu JOPPD, ali nisu isplatili plaće za razdoblja prije 1. siječnja 2014. i to iz razloga što za razdoblja prije uvođenja obrasca JOPPD Porezna uprava nema analitičkih podataka o isplati plaće, već ima samo podatke o obvezama javnih davanja po osnovi plaće. Popis ne sadrži podatke o poreznim obveznicima koji nisu isplatili plaće, ali su prikazali isplatu plaće te su se zadužili za javna davanja kao da su istu isplatili. Popis Poreznih Obveznika Koji Ne Isplaćuju Plaće-PRAVNE OSOBE by Index.hr on Scribd Popis Poreznih Obveznika Koji Ne Isplaćuju Plaće-FIZIČKE OSOBE by Index.hr on Scribd