Bivši grčki premijer Lucas Papademos ozlijeđen je u eksploziji unutar svog auta u Ateni, prenosi BBC. Prema izvještajima, eksplozija je možda uzrokovana pismom-bombom. Papademos i njegov vozač prošli su s ozljedama nogu, ali im životi nisu ugroženi. Papademos je bio premijer od studenog 2011. do svibnja 2012., a bio je i potpredsjednik Europske središnje banke. U autu su, prema nekim informacijama, bila i dva bankarska dužnosnika, ali njihovo stanje nije poznato.