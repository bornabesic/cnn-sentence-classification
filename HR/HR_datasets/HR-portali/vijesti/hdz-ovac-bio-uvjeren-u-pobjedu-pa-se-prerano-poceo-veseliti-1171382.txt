Kada u 21 sat Državno-izborno povjerenstvo počne objavljivati rezultate glasovanja mnogi se prerano počinju veseliti. Vjerojatno zanemare činjenicu ili jednostavno ne znaju da se ne radi o potpunim rezultatima već o malom broju prebrojanih biračkih mjesta. Negdje se dogode velike prednosti pa jedan kandidat može izgubiti i po 10% prednosti kojoj se radovao ranije. Neki se vesele prolasku u drugi krug, a neki pobjedi u prvom krugu. Kako bi bili sigurni u pobjedu kandidati bi trebali pričekati dok ne pristignu svi rezultati. To nije napravio HDZ-ovac Ivan Budalić iz Imotskog koji je odlučio održati pobjednički govor, no na kraju mu je pobjeda u prvom krugu izbjegla 'za dlaku' budući da je osvojio 49,83% te će se u drugom krugu opet sučeliti s Ivicom Kukavicom, kandidatom grupe birača koji je osvojio 40,88%. Treći je bio Dražan Bilopavlović koji je imao potporu od 7,36%. Prerani pobjednički govor koji je Budalić na Facebooku objavio u 22.13 sati možete poslušati u priloženoj snimci.