Milorad Dodik najavio je još jednom referendum o odcjepljenju Republike Srpske. Nije mu, kaže, bitno hoće li va on voditi ili ne, ali ce do njega doći jer je "BiH hibrid koji ne funkcionira". Kaže da nijedan projekt u posljednjih 20 godina, koji je realiziran u BiH, nije bio u interesu RS, već je imala samo opstrukcije i otimanje nadležnosti“, ali i pored toga jedino ona u BiH funkcionira“. Predsjednik RS-a je ustvrdio da stranci održavaju BiH. - Da se odmakne američka veleposlanica Maureen Cormack i još nekoliko veleposlanika Britanac i drugi, BiH uopće ne bi postojala. Pa oni više rade za BiH, nego što predstavljaju svoje zemlje, tvrdi Dodik. Bilo kada, dodao je, kada se osiguraju uvjeti, referendum će se održati. - SNSD je imao dugoročnu viziju kada je govorio o tome. Nismo propagirali da ćemo uzeti oružje i nešto učiniti. Da li će se to desiti 2018. ili 2028.godine, to uopće nije važno s stanovišta nacionalnog i državno interesa, smatra Dodik.    