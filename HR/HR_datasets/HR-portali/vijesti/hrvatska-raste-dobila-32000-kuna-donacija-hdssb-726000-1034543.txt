Izborni akteri do subote su morali podnijeti financijska izvješća o donacijama i troškovima promidžbe Državnom izbornom povjerenstvu, a danas do ponoći moraju ih i objaviti. Orsat Miljenić je uime koalicije Hrvatska raste rekao da su na kampanju potrošili više od 10 milijuna kuna, a imaju 32.600 kuna donacija. Zasad su izvještaje objavili HDSSB, Hrvatska konzervativna stranka, Hrvatska zora i ORaH. HDSSB je od 84 donatora (stranački vrh i drugi pojedinci po 10.000 kn i 10 tvrtki, najviše Geoprem 50.000 kn) dobio 726.000 kuna. HKS ima devet donatora, ukupno 133.000 kuna, a potrošili su 139.260 kuna. Hrvatska zora ih ima 35, ukupno 43.906 kn, koliko su i potrošili. ORaH ima 24 donatora (Crodux derivati dva 100.000 kn i Crodux plin 50.000 kn), ukupno 230.637 kn, a potrošili su 144.180 kn. >>Dobili smo iz agencija poruke da će nam, ako platimo anketu, rejting biti bolji 