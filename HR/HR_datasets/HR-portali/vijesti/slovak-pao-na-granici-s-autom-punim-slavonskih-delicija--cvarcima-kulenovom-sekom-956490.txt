Foto: Carina NA GRANIČNOM prijelazu Batina, mjesne nadležnosti Područnog carinskog ureda Osijek, ovlašteni carinski službenici su tijekom vikenda oduzeli 123 kg neprijavljenog suhog i svježeg mesa, izvijestili su iz Carine. Provođenjem mjera carinskog nadzora izvršen je pregled osobnog motornog vozila slovačkih registarskih oznaka, kojim je upravljao tridesetosmogodišnji slovački državljanin. Kulenova seka, čvarci... Pregledom je pronađeno neprijavljeno u prtljažnom prostoru te u unutrašnjosti vozila između prednjih i stražnjih sjedišta, ukupno 123 kilograma suhog i svježeg mesa: kulenove seke, slanine, šunke, kobasica, čvaraka i svježeg mesa, ukupne vrijednosti 7.190,00 kuna.   Za počinjeni prekršaj okrivljenom je izrečena novčana kazna u iznosu od 9.000,00 kuna, roba koja je predmet prekršaja oduzeta je u korist Republike Hrvatske.