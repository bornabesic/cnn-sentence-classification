Dvojica pljačkaša najprije su u subotu u 20 sati na zagrebačkom Trnju napali muškarca (68). Istukli su ga i uzeli mu nekoliko tisuća kuna. Iza ponoći je nepoznati razbojnik nožem zaprijetio vozaču (39) taksija i ukrao mu novac. Najprije je naručio vožnju i vozio se sve do naselja Retkovec u Dubravi, gdje je planirao izaći. Međutim, prije toga, umjesto da plati vožnju, taksista je još natjerao da mu da sav novac koji ima kod sebe. Nije se previše okoristio jer je taksist kod sebe imao dvjestotinjak kuna. Petnaestak minuta poslije dvojica maskiranih počinitelja upala su na benzinsku postaju u Desincu, na autocesti A1 Zagreb – Split. Dvjema zaposlenicama (36, 27) zaprijetili su pištoljem i nožem. Prestrašene žene dale su im više desetaka tisuća kuna. Kako neslužbeno doznajemo, riječ je o 50.000 kuna.  >> I taksist i vozač Ubera prijavili napad na istom mjestu u isto vrijeme >> Hrvatska po sigurnosti u prometu među najgorima – Zagreb najnesigurnija metropola 