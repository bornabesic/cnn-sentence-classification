Današnje najave bivšeg ministra gospodarstva Tomislava Panenića o mogućem zatvaranju Rafinerije Sisak šokirale su radnike, ali i cijeli Sisak, komentirala je europarlamentarka Marijana Petir.  – Rafinerija Sisak strateško je postrojenje i nužno je osigurati daljnji nastavak njezina rada. Modernizacija, unatoč jasnim odredbama ugovora sklopljenog s MOL-om, nikada nije provedena do kraja. Rafineriju Sisak potrebno je u što kraćem roku modernizirati kako bi se osigurala proizvodnja, sačuvala radna mjesta te zadovoljili potrebni ekološki standardi. Očekujem da Vlada RH zaštiti hrvatske nacionalne interese i da što prije učini potrebne korake s ciljem zaštite Rafinerije Sisak i njezinih radnika, o čemu ovisi budućnost Siska te cjelokupne lokalne zajednice – kaže Petir. >> Plenković: Dogovorili smo hitni sastanak Ine i Vlade, Dobrović: Nema govora o zatvaranju >> Panenić: Izgleda da je zatvaranje rafinerije u Sisku neizbježno 