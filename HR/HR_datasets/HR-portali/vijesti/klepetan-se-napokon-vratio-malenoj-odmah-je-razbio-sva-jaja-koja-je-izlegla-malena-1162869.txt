Umirovljeni domar područne osnovne škole u Brodskom Varošu Stjepan Vokić radio je nešto u kuhinji, kada je odjednom začuo karakterističan klepet.  Mačka je već gledala prema krovu. Izjurio je u dvorište i na krovu ugledao Klepetana. Kada su ga već svi bili prežalili, Stipin se ljubimac sa čitava dva tjedna zakašnjenja vratio u gnijezdo svoje rode slomljenog krila Malene. Doletio je na krov, otjerao uljeza koji se već neko vrijeme udvarao Malenoj i s njom već začeo potomke.  Odmah je porazbijao sva jaja koja je zatekao i bacio se u zagrljaj svoje Malene. Najljepša ljubavna priča životinjskog svijeta dobila je tako svoj petnaesti nastavak.  - Klepetan je bio umoran i prljav, vidjelo se da je tek stigao s puta. Unatoč kašnjenju, u dubini duše vjerovao sam da će se ipak vratiti. Sada me čekaju mjeseci hranjenja i brige o njemu i Malenoj. Ali neka, nije mi teško. Sretan sam što je opet tu - rekao nam je domar Stipa. >>Ma Klepetan je frajerčina. Vratit će se on Malenoj >>Tuga u Brodskom Varošu: Klepetan se nije vratio 