NOVO 18:26 - Nakon više od šest sati pregovora dobavljači su poručili kako će u toku idućeg tjedna detalji standstill agreementa biti poznati. - Moram priznati da smo imali vrlo produktivan razgovor i da smo uspjeli približiti svoje stavove i vjerujem da ćemo početkom idućeg tjedna biti u prilici, ono što je ostalo za usluglasiti i to napraviti. - Deblokada nije moguća dok se ne dobije pomoć države koja je regulator. Mi to ne možemo silom napraviti, mora biti zakonski okvir napravljen. Nadamo se da će to biti hitno poduzeto da bi se regulirali novčani tokovi - kazao je Josip Budimir i napomenuo kako žele pozvati male banke i društva da pristupe aranžmanu. - Cilj je da se podrži kompanija i donese kvalitetan plan restrukturiranja. Na pitanje je li točno da se Todorić opire dogovoru dobavljači su kazali kako nemaju takvih saznanja i kako misle da se ne opire. O lex Agrokoru nisu razgovarali, navode dobavljači. Nisu otkrili ni hoće li 120 dana neplaćanja biti prednost kod isplate duga, navodi N1. - Proces je pozitivan i mi s optimizmom gledamo na predstojeće dane. Banke nas uvjeravaju da su blizu rješenja. - Nije se spominjalo ničije ime niti imamo ikakve informacije. Nije rečeno otkuda će biti Chief restructuring officer - kazali su dobavljači koji su odlučili podržati Agrokor ne bi li se što prije odblokirale tvrtke, a nakon toga slijedi restrukturiranje u suradnji s bankama. Pozvali su državu da se uključi kao regulator. ------------------------- 12:32 - Točno u podne počeo je sastanak bankara i dobavljača Agrokora u zgradi Alce na zagrebačkom Žitnjaku. Riječ je o novoj rundi razgovora dobavljača, njih 20-ak, s bankama o rješenju problema duga koji Agrokor ima prema dobavljačima, a koji, prema posljednjim dostupnim informacijama, iznosi oko 16 milijardi kuna. Na pregovorima o sklapanju standstill aranžmana u petak, koji su trajali više od šest sati, načelno je dogovoreno da dobavljači nastave s isporukama robe Agrokoru, te da će nova plaćanja ići u redovnom roku. No, otvorenim je ostalo pitanje razrješenja staroga duga, koji bi se dobavljačima najvjerojatnije vraćao postupno, u ratama, nakon što banke u Agrokor ubrizgaju novu financijsku injekciju. To je jedan od razloga zbog kojih se razgovori nastavljaju. Direktori tvrtki i banaka u Alci su se počeli okupljati već oko 11 sati. Njihovi se razgovori održavaju daleko od očiju javnosti. Naime, novinarima je u subotu bilo onemogućeno da uđu u kompleks Alce. Predstavnici banaka i dobavljača, pak, nisu željeli davati nikakve izjave. Zanimljivo je da je dio predstavnika banaka i dobavljača na razgovore u Alcu došao taksijem ili, pak, vlastitim, a ne službenim automobilima. Iz Erste banke su uoči sastanka naveli da banke s predstavnicima Agrokora usuglašavaju zadnje detalje oko aranžmana, koji bi uskoro trebao biti potpisan.  - Radi se o finalnom usuglašavanju svih tehničkih detalja ugovora te se očekuje da će to biti dovršeno u najskorijem roku, doznaje se iz Erste banke. Željko Puhovski / CROPIX Željko Puhovski / CROPIX Željko Puhovski / CROPIX , re