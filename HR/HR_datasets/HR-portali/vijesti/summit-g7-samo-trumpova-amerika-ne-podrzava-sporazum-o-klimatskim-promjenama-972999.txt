Foto: FAH SUMMIT skupine G7 završit će danas sa Sjedinjenim Državama kao jedinom članicom grupe koja ne podržava iznimno važan međunarodni sporazum o klimatskim promjenama, pokazuje tekst završne deklaracije skupa u gradiću Giardini Naxos.   Na neformalnom forumu o globalnim klimatskim promjenama sudjeluju članice G7, SAD, Kanada, Francuska, Velika Britanija, Njemačka, Italija i Japan.   Donald Trump, koji je prošle godine izabran za predsjednika Sjedinjenih Država često je i dosad bio u sukobu s ostalim zemljama članicama kada su posrijedi koraci koje treba poduzeti u pogledu klimatskih promjena. SAD se nije obvezao na Pariški sporazum  U završnom priopćenju G7 samo se Sjedinjene Države nisu obvezale na Pariški sporazum o klimatskim promjenama. Toj je zemlji, po riječima neimenovanog diplomate, omogućeno dodatno vrijeme da donese odluku o ovom pitanju.   Isti je izvor rekao da je na američkog predsjednika u petak, prvoga dana summita u Taormini, izvršen pritisak kada je posrijedi ovo pitanje.  "Stajalište svih prisutnih bilo je jedinstveno. Iznimku je činilo samo Trumpovo stajalište". On i dalje smatra da članice G7 ne bi trebale poduprijeti Pariški sporazum o klimatskim promjenama.