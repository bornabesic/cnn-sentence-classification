Među najbogatijim ljudima na svijetu nalaze se poduzetnici, izumitelji, ali i nasljednici. To su ljudi koji su nam donijeli Facebook i Microsoft, rade u modi ili prehrambenoj industriji ili su pak naslijedili golema carstva. Mnogi od njih poznati su široj javnosti, poput Marka Zuckerberga, Warrena Buffeta i Bill Gatesa. Samo 50 ljudi na svijetu ima bogatstvo ''teško'' oko 1,5 bilijuna dolara. Taj je iznos veći od BDP-a koji imaju zemlje poput Australije ili Španjolske, piše Business Insider. Najveći broj bogataša živi u SAD-u, njih 58 posto. Ostatak živi u Europi (16 posto) i Kini (12 posto). Najmlađi je milijarder Facebookov Mark Zuckerberg koji ima 31 godinu, a najstarija je 93-godišnja Liliane Bettencourt, glavna dioničarka kozmetičke tvrtke L'Oréal. Više detalja pogledajte na infografici Visual Capitalista: >> Milijunašica traži princa. Važan uvjet: Mora imati barem isto onoliko novca koliko ga ona ima!