Nemilu scenu snimile su prometne kamere u Nanchangu u Kini. Vozač motocikla imena Chen zabio se u kamion koji je prevozio smeće, a nakon sudara nastao je plamen koji se brzo širio vozilima. Zahvatio je i nesretnog motociklista. Ljudi koji su se našli na mjestu događaja, odmah su priskočili u pomoć motociklistu. I sam vozač kamiona izletio je iz svoje kabine.  - I moj je kamion gorio. Vrata se s moje strane nisu mogla otvoriti jer je vatra sukljala po njima. Zato sam izašao na suprotna vrata i odmah priskočio u pomoć ozlijeđenome - kazao je vozač kamiona Yang. Vatra je ugašena, a motociklist prevezen u bolnicu, te je izvan životne opasnosti, piše ABC News. - Prva stvar koja mi je pala na pamet bila je spasiti tog čovjeka. Nije me bilo briga što mi kamion gori - rekao je hrabri Yang.  Iz policije su zaključili kako je Chen vozio prebrzo kako bi se zaustavio i izbjegao sudar s kamionom.