Brazilski svećenik iznenadio je svoje župljane kada im je na misi u srijedu kazao da napušta svećenički poziv zbog očinstva, piše Reuters koji je objavio i prilog o neobičnoj priči. Otac Geronimo Moreira (32) na misi je priznao vjernicima da se zaljubio u lokalnu djevojku koju je upoznao 2007. godine te da očekuju bebu. Trudnica, 23-godišnja Emilia Carniro, kazala je Globo TV-u da su zajedno planirali kako i kada će to svećenik reći vjernicima. – Otišli smo na Svjetski dan mladih svjesni da ćemo svima objaviti svoju vezu kada se vratimo – rekla je Carneiro. – To je neozbiljno. Loše je da svećenici rade takve stvari – rekla je župljanka Maria Moreira. Moreira i njegova izabranica kazali su da bi željeli imati crkveno vjenčanje, no za to će morati dobiti pristanak pape Franje. – Jednom svećenik, uvijek svećenik. Zato trebam odobrenje pape kako bih primio još jedan sakrament u Crkvi – rekao je otac Moreira. >>Biskupija mora platiti 700 tisuća eura zbog svećenika pedofila