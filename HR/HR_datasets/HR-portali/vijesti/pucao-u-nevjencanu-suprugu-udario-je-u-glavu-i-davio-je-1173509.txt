Policija je uhitila 48-godišnjeg nasilnika zbog pokušaja teškog ubojstva i prijetnje.  Prošlog ponedjeljka u kuhinji obiteljske kuće u Kapeli Podravskoj u Varaždinskoj županiji ispalio je hitac iz malokalibarske puške u izvanbračnu suprugu i ranio ju u desnu stranu prsiju.  Kad je pala na pod, divljački je nasrnuo na nju, udario ju šakom udario u glavu, sjeo na nju i počeo ju daviti. Srećom, u tom je trenutku u kuću ušao njezin bratić. Prije napada 48-godišnjak je ženu u pijanom stanju verbalno i fizički napadao. Sutkinja istrage Županijskog suda u Varaždinu prihvatila je prijedlog državnog odvjetnika i odredila mu istražni zatvor zbog opasnosti od utjecaja na svjedoke u istrazi i opasnosti od ponavljanja kaznenih djela.