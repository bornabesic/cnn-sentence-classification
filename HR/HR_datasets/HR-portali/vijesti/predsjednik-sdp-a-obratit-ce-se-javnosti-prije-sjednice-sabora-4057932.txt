Klub zastupnika SDP-a uputit će u saborsku proceduru Prijedlog za pokretanje pitanja povjerenja prvom potpredsjedniku Vlade Tomislavu Karamarku, čime se pokreće postupak njegova opoziva. Tim povodom izjavu za medije u 9 sati dat će predsjednik SDP-a Zoran Milanović. Podsjetimo, zoran Milanović još je jučer putem svog službenog Facebook profila najavio da će pokrenuti postupak za opoziv Tomislava Karamarka. - Sutra ćemo u Saboru zatražiti da se pokrene postupak Karamarkovog opoziva. Ovdje se radi o političkoj odgovornosti prvog potpredsjednika Vlade koji očigledno svojim postupcima stavlja interes MOL-a ispred interesa države. Karamarko, HDZ i MOL imaju iste interese kada je u pitanju INA. Koalicijski partneri HDZ-a će se morati izjasniti glasovanjem u Saboru jesu li im važni interesi Republike Hrvatske ili interesi Karamarka i MOL-a, napisao je Zoran Milanović.