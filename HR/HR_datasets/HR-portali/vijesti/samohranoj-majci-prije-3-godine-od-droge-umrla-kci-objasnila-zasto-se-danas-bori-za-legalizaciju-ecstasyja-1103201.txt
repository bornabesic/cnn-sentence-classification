Prije tri godine Anne-Marie Cockburn (45) izgubila je svoje jedino dijete, Marthu (15), što je za nju bio veliki udarac budući da je bila samohrana majka i Martha joj je bila sve na svijetu. Martha je 20. srpnja 2013. godine s prijateljima otišla na vožnju s kajakom u rodnom gradu Oxfordu, no nikada se nije vratila. Tog je dana progutala pola grama ecstasyja te se u roku od 20 minuta onesvijestila.  Anne-Marie u to je vrijeme obavljala standardne subotnje zadatke kada je dobila poziv žene koja se slučajno našla na jezeru. Ona joj je kazala kako se bore za život njene kćeri. Martha je prebačena u bolnicu John Radcliffe gdje su je pokušali spasiti, no bezuspješno.  Martha je umrla od predoziranja ecstasyjem. Doza koju je uzela bila je dovoljna za 10 osoba jer se ispostavilo je čistoće veće od 90%, piše Mirror. Nekoliko tjedana prije nego je umrla, majka je saznala da je Martha već jednom uzela ecstasy. Bila je užasnuta i počela je vikati na nju. Ubrzo je krenula rasprava i Anne-Marie prekinula je razgovor jer joj se nije sviđalo ono što je čula. Žali što tada nije znala ono što sada zna o drogama jer bi joj govorila o opasnostima s ciljem da joj pomogne da bude sigurna. Smatra da se to ne razlikuje od razgovora o seksu koji je prilagođen dobi djeteta. Pravna regulacija Martha je čak i na internetu pretraživala kako 'sigurno konzumirati ecstasy', a drogu je kupila od 17-godišnje prijatelja Alexa Williamsa koji je priznao svoj čin. - Kao i većina mladih ljudi koji kupuju drogu od 'prijatelja, Martha nije znala ništa o porijeklu ecstasyja i njegovoj čistoći - kazala je Anne-Marie te je odlučila detaljno se upoznati sa svijetom droge. Zaključila je kako zakoni ne štite djecu te je zbog toga odlučila pomoći uspostaviti organizaciju 'Svačije dijete: Obitelji za sigurniju kontrolu droga'. - Želim da droge budu pravno regulirane za osobe starije od 18 godina što bi značilo da će biti licencirane i da će biti navedeni sastojci kao i preporučena doza. Čak i ako bi te droge došle u ruke mlađih osoba, one bi bile sigurnije nego što su danas - smatra Anne-Marie i dodaje da su opasnosti koje su bile kada je Martha umrla još uvijek prisutne te da se niti jedan zakon nije promijenio. Mišljenja je da će mnoga djeca konzumirati droge iako niti jedan odgovoran roditelj ne želi pomisliti na to. Smatra da ni njena kćer bila živa da je uzela drogu koja je bila pravno regulirana. >> U Belgiji razbijena mreža proizvodnje milijuna tableta ecstasyja 