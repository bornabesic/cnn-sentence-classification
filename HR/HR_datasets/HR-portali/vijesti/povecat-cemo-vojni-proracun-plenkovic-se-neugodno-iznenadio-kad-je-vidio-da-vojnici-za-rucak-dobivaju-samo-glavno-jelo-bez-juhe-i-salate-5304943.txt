Povećat ćemo vojni proračun kako bismo vojnicima i časnicima omogućili dostojne uvjete života i rada - obećao je u četvrtak nakon obilaska vojarne Croatia u Zagrebu premijer Andrej Plenković. Srđan Vrančić / HANZA MEDIA   U društvu ministra obrane Damira Krstičevića i načelnika Glavnog stožera generala Mirka Šundova premijer je imao priliku vidjeti u kakvim groznim uvjetima žive i rade hrvatski profesionalni vojnici. Posebno su ga se neugodno dojmile spavaonice te činjenica da za ručak dobivaju samo glavno jelo bez juhe i salate. Srđan Vrančić / HANZA MEDIA   Organizacija ovog obilaska može se smatrati još jednim pokušajem ministra obrane i vojnog vrha da premijera uvjere da je potrebno povećati vojni proračun i da vojska više ne može opstati na dosadašnji način. Srđan Vrančić / HANZA MEDIA   “Nadam se da će svi shvatiti da se vojni proračun mora podići i da će se to dogoditi”, rekao je nakon obilaska Krstičević. On još ne želi otkriti koja je projekcija vojnog proračuna za sljedeću godinu, ali nada se najboljem. Srđan Vrančić / HANZA MEDIA   U obilazak vojnih prostora trebao je doći i ministar financija Zdravko Marić, ali zbog rasprave u Saboru nije stigao. No, prema najavama, i on bi sljedećeg tjedna trebao vidjeti u kakvim uvjetima žive i rade hrvatski vojnici.