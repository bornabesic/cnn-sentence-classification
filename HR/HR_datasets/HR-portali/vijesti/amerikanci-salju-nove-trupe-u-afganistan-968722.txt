Foto: 123rf KONAČNI prijedlog rasporeda novih američkih trupa u Afganistanu naći će se ovoga tjedna pred američkim predsjednikom Donaldom Trumpom. Dužnosnici u SAD-u kažu kako je vrlo vjerojatno da će se broj američkih vojnika u ovoj azijskoj zemlji povećati kako bi se ubrzalo prijelazno razdoblje u kojemu afganistanska vojska treba početi samostalnu borbu protiv talibana. U Afganistanu trenutno boravi više od 8.000 američkih vojnika, a prema sadašnjim planovima bit će još oko 3.000 više, piše CNN. Trump je već ranije ministru obrane Jamesu Mattisu odobrio nove trupe za rat protiv tzv. Islamske države u Siriji i Iraku.