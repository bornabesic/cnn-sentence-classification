U Splitu je 26. i 27. svibnja održan 5. po redu Međunarodni skup pod nazivom 'Jačanje kompetencija roditelja u odgojno – obrazovnim procesima djece s posebnim potrebama'. Skup je održan u organizaciji Udruge Montessori pedagogije – Split, Poliklinike za rehabilitaciju osoba sa smetnjama u razvoju, DV Montessori dječja kuća te OŠ Pojišan te pod pokroviteljstvom Ministarstva znanosti, obrazovanja i športa, Agencije za odgoj i obrazovanje i Grada Splita. Na skupu je tematiziran pristup odgajatelja prema roditeljima djece s posebnim potrebama. Tako je predavač prof. Joachim Dattke istaknuo da uvijek treba poticati ono u čemu je dijete dobro dok teškoće ne treba previše naglašavati. Profesorica Slavica Bašić je istaknula kako je povezanost najvažnija te da odgojitelj treba prihvatiti dijete i vidjeti ga. Također treba mu pružiti sigurnost i reducirati njegov stres. U ime Ministarstva obratila se Tijana Vidović koja je rekla da se često susreću sa konfliktnim situacijama te da se često problem riješi konstruktivnim razgovorom. Na skupu su također sudjelovali i dr. Zoran Vujnović ali i razni djelatnici dječjih vrtića s područja cijele države.