Bosna i Hercegovina danas je krenula na svoj put prema Europskoj uniji, komentirao je danas potpredsjednik Vlade Tomislav Karamarko predavanje zahtjeva BiH za članstvo u Europskoj uniji. Zahtjev za članstvo danas je u Bruxellesu predsjednik predsjedništva BiH Dragan Čović predao nizozemskom ministru vanjskih poslova Bertu Koendersu, predstavniku zemlje predsjedateljice. – Predaja zahtjeva za početak pregovora tek je prvi, u cijelom procesu vrlo mali, ali za razvoj demokracije u susjednoj državi, vrlo veliki korak. Kao što je na početku devedesetih Republika Hrvatska među prvim državama u svijetu podržala i priznala suverenost i cjelovitost Republike Bosne i Hercegovine, jednako tako ćemo i danas podržati pristupanje naših susjeda Europskoj uniji – objavio je Karamarko na Facebooku. – Hrvati u BiH suvereni su narod i integrativni faktor susjedne države. Naša ustavna obveza brige o Hrvatima izvan Hrvatske obvezuje nas da uložimo maksimalne napore kako bi BiH bila što prije primljena u Europsku uniju. Kao stranka imamo obvezu i prema našim kolegama iz HDZ-a BiH čije sudjelovanje u vlasti na svim razinama države i Federacije BiH sad postaje posebno značajno zbog naše bliske suradnje – poručio je Karamarko. [PODUPIRAT ĆEMO BiH NA EUROPSKOM PUTU] Bosna i Hercegovina danas je krenula na svoj put prema Europskoj uniji. Predaja...   >> 'Dug je put pred BiH, ali predavanje zahtjeva za članstvo u EU je velika stvar' 