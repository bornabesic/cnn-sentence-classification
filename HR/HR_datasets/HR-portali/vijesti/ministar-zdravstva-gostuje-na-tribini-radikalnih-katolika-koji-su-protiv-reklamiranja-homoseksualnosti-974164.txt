Foto: FAH, Ivo Cagalj/PIXSELL HDZ-ov ministar zdravstva Milan Kujundžić gostovat će na tribini o stanju u zdravstvu u organizaciji katolibanske Hrvatske udruge Benedikt, u srijedu, s početkom u 19 sati u dvorani Udruge zagrebačkih Poljičana "Sveti Jure" u Zagrebu, Ilica 48. Tribina je naslovljena održat "Održivost postojećeg zdravstvenog sustava RH i pogled u budućnost", a na njoj će sudjelovati predsjednik Hrvatske udruge Benedikt Vide Popović, član Nadzornog odbora Hrvatske udruge Benedikt Marko Jukić i ministar zdravstva Milan Kujundžić. Interesantno je podsjetiti kako je Hrvatska udruga Benedikt bila i među organizatorima travanjskog prosvjeda protiv Olivera Frljića u Splitu. Predstavu prozvali specijalnim ratom protiv Hrvatske Tada su njezini predstavnici tvrdili kako je Frljićeva predstava "dio specijalnog rata koji se vodi protiv Republike Hrvatske" te napali Deklaraciju o zajedničkom jeziku. > VIDEO Dernek ekstremnih katolika pred kazalištem: "Frljić vodi specijalni rat protiv Hrvatske" Čuli ste za deklaraciju o zajedničkom jeziku. Koji zajednički jezik? Mi imamo svoj hrvatski jezik koji je priznat. Čuli ste za čitav niz novih provokacija. Danas je treća komemoracija u Jasenovcu, sramota je da se mi dijelimo oko mrtvih. Naš narod se ispričao za svoje zločine, drugi nisu, komunisti se nisu ispričali za svoje zločine", rekao je s govornice predstavnik katoličke udruge Benedikt. "Homoseksualnost nije nešto za javno reklamiranje" Hrvatska udruga Benedikt svojevremeno javno zastupala veoma kontroverzne stavove o homoseksualnosti. > Kršćanska udruga Benedikt: Homoseksualnost se ne bi trebala javno reklamirati Splitski HUB tako je 2012. godine povodom održavanja Pridea u Splitu objavio kako "treba uvažavati svaku osobu i njezin izbor pa i po pitanju seksualnosti", ali da "homoseksualnost nije nešto što je za javno reklamiranje, jer to nije u skladu s tradicijom, kulturom i običajima hrvatskog društva". "Posebno se ne uklapa u vjerska načela kršćanske religije kojoj pripada većina građana naše domovine", poručili su tada iz splitskog HUB-a.