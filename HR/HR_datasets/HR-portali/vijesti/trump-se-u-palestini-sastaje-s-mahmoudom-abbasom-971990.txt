Foto: Mark Wilson/Staff/Getty Images  AMERIČKI predsjednik Donald Trump susrest će se posljednjeg dana svog boravka na Bliskom istoku s vođom palestinske države Mahmoudom Abbasom.  Trump je, prenosi BBC, izjavio kako su mu ovo bili "jedni od najtežih pregovora ikad". Palestina i Izrael nisu izravno razgovarali duže od tri godine. Palestinci su protiv Trumpovog dolaska prosvjedovali i u Gazi i na Zapadnoj obali. Trump je jučer isticao snažne veze između Izraela i SAD-a. Istaknuo je i da se nada kako će susret s Abbasom u Betlehemu biti "koristan i plodonosan".   Kasnije danas Trump se vraća u Jeruzalem kako bi posjetio memorijal holokausta Vad Yashem i govorio u Muzeju Izraela.   Dvodnevni posjet Izraelu i Palestinskim teritorijima dio je prvog Trumpovog inozemnog putovanja otkako je u siječnju preuzeo predsjedničku fotelju u Bijeloj kući.