Britanac Michael McKenna (51) iz Blackpoola u grozničavoj je potrazi za svojim psom Kekeijem jer se boji kako bi njegov ljubimac mogao biti zamijenjen divljom životinjom, točnije rakunom. Pas je nestao prošlog tjedna u parku kad je, nakon što je pukla uzica, pobjegao. Vlasnik tvrdi da ga traži 'danima i noćima'. - Riječ je o rakunskom psu ili tanukiju. Izgledom je sličan rakunu i bojim se da bi ga mogli zamijeniti za tu životinju. Također, to su lovački psi i u divljini bi lovili hranu, no Kekei je pitoma i nikad nije sama lovila. Nije navikla na druge ljude i vrlo je plašljiva - rekao je McKenna te dodao: - Vjerojatno se izgubila i negdje se skriva. Izaći će iz skrovišta tek kad padne mrak. A ako je netko ugleda sigurno će pomisliti kako je riječ o divljoj životinji, a ne o psu.