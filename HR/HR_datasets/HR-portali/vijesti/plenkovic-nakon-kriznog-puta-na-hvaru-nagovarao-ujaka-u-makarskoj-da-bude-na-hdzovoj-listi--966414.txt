Foto: Hina PREMIJER Andrej Plenković nakon procesije Za križen na Hvaru svratio je do svog ujaka Marka Raosa u Makarsku. Za ručkom ga je pokušao nagovoriti da odustane od svoje kandidature za gradonačelnika Makarske i bude na HDZ-ovoj listi. Raosova najava kandidature naišla je na dobar odaziv u Makarskoj i očito i njegov nećak smatra da bi bilo puno bolje da ide s HDZ-om nego samostalno. Plenkovićev ujak 2. na listi HDZ-a u Makarskoj?  Raosa bije glas čovjeka s integritetom neumrljanog aferama. Zaposlen je kod Jake Andabake, inženjer je građevine i radi na njegovim hotelima. Na prošlim lokalnim izborima bio je kandidat Agende mladih demokrata i osvojio je 14 posto glasova. Raos je već otkrio kako je vrlo blizak s nećakom i ako od njega on to bude tražio da neće ići samostalno na izbore, tj. protiv HDZ-a. "Istina je, Andrej je bio kod mene, razgovarali smo, ali ja još ništa nisam odlučio", kazao nam je Raos večeras. Navodno mu je osigurano 2. mjesto na listi HDZ-a.