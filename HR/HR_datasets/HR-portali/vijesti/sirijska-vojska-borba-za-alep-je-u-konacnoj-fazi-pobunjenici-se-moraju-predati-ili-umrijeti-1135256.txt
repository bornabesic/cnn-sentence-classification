Sirijska vojska tvrdi da je bitka za Alep u završnoj fazi nakon što su njihovi pripadnici na jugu grada doveli pobunjenike na rub poraza, piše BBC. General-potpukovnik Zaid al-Saleh, šef lokalnog sigurnosnog vijeća, rekao je da pobunjenicima nije ostalo još puno vremena te da se moraju "predati ili umrijeti". Vjeruje se da je u pobunjeničkoj enklavi ostalo i više desetaka tisuća civila. Rami Abdel Rahman iz Sirijske promatračnice za ljudska prava, čije je sjedište u Velikoj Britaniji, rekao je da su u tijeku masakri te da međunarodna zajednica treba pronaći utočište za civile. >> 'Alep je stvarna točka preokreta ovog rata, jednaka Staljingradu' >> Guverner provincije Homs potvrdio za Večernji: Islamska država ponovno zauzela Palmiru 