Rusko ministarstvo obrane reklo je u ponedjeljak da su ukrajinske obavještajne službe otele dvojicu ruskih vojnika s Krima i odvele ih u Ukrajinu, izvijestile su ruske novinske agencije. Ministarstvo ja zatražilo da Ukrajina odmah vrati vojnike u Rusiju i nazvala cijeli slučaj "provokacijom". Vlasti u Kijevu tvrde da je riječ o dezerterima iz ukrajinske vojske koji su uhićeni na teritoriju koji kontrolira ta zemlja. Moskva i Kijev u sukobu su otkako je Rusija 2014. od Ukrajine anektirala poluotok Krim te otkako je pokrenuta pobuna proruskih separatista na istoku Ukrajine. Ukrajinska služba sigurnosti tvrdi da su dvojica uhićena nakon što su prešla granicu te da je riječ o ljudima koji su služili ukrajinsku vojsku prije nego su dezertirali u Rusiju.