Ovo nije prvi put da su Frgecu vozači uništili teras Jutros oko 8:30 sati mlađi je vozač izgubio kontrolu nad Seat Leonom i zaletio se u terasu popularnog zabočkog Caffe bara ‘Krčma Polanović’ i skroz je devastirao, piše zagorje.com. – Njemu su već dolje na raskršću, kod semafora, počeli padati neki dijelovi s auta pa pretpostavljam da je već ranije negdje imao nezgodu. Mora da je bila riječ o uistinu velikoj brzini, obzirom na silinu udarca i štetu koja je nastala na terasi, pogotovo ako uzmete u obzir da je riječ o pedeset metara uzbrdice. No, prava je sreća da nitko od gostiju u tom trenutku nije sjedio na terasi – rekao je vlasnik ‘Krčme Polanović’ Hrvoje Frgec za zagorje.com.  On je također dodao da se gosti ne moraju brinuti, da će sve to brzo počistiti i da će se za danas planirano druženje povodom Praznika rada održati kako je planirano. Inače, ovo nije prvi put da su Frgecu vozači uništili terasu, a posebno je ostalo zapamćeno slijetanje jednog vozača od prije nekoliko godina kada je potpuno srušena drvena nadstrešnica dvorišne terase. 