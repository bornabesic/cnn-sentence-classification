Ostavka uprave Hrvatskih studija i poništenje odluke o nultoj upisnoj kvoti za studij filozofije – zahtjevi su studenata Hrvatskih studija koji su danas započeli blokadu nastave. Srđan Vrančić / CROPIX   - Naša akcija je nenasilna, jedino što ćemo raditi jest buka, poručili su studenti na svom prvom Studentskom saboru. Uz rekvizite (bubnjeve, zviždaljke i pjesmu) dvjestotinajak studenata zaustavilo je nastavu u više predavaonica Hrvatskih studija u kampusu Borongaja. Studente je podržao dio profesora s gotovo svih odsjeka. Srdjan Vrancic / CROPIX   - Slali smo pisma rektoru, Senatu i predsjednici države, prosvjedovali smo prektoratom i nismo dobili odgovor niti na jedno postavljeno pitanje. Blokada nastave je jedino što nam preostaje. Tražimo da se provodi zakon i statut koje uporno krši uprava Hrvatskih studija i Rektorat Sveučilišta – poručili su studenti. Krivce za stanje na Hrvatskim studijima vide u pročelniku studija Mariu Grčeviću, rektoru Damiru Borasu i prorektoru Anti Čoviću. Srdjan Vrancic / CROPIX   Studenti su, objašnjavaju, revoltirani odlukom Senata o ukidanju upisnih kvota za studij filozofije. Njoj je prethodio zaključak Znanstveno-nastavnog  vijeća Hrvatskih studija da se kvota za preddiplomski studij filozofije prepolavlja na 15 mjesta. Studentima je nejasno zašto Senat nije poštovao zaključak ZNV-a i zašto je njihov pročelnik Grčević odigrao protiv Hrvatskih studija. Srđan Vrančić / CROPIX   -  Nisu nas čuli šest mjeseci, e pa sad će nas čuti – poručuju studenti uz najavu svakodnevne blokade nastave do ispunjenja zahtjeva. Srdjan Vrancic / CROPIX   Profesor sociologije Renato Matić ističe da Hrvatski studiji u zadnjih godinu dana zbog odluka Rektorata doživljavaju svoje najgore trenutke. - Čelnik naše ustanove bio je dužan braniti odluku Znanstveno nastavnog vijeća. Nije ju branio pa je izravno stvorio krizu na Hrvatskim studijima, a studente i profesore doveo pred zid. Ako smo dosad i bili podijeljeni, sada kada su pale sve maske, gotovo više da nema osobe koja se ne osjeća izigrano, izjavio je Matić, poručivši da profesori ne kane ostati pasivni. Srđan Vrančić / CROPIX   Sindikalna podružnica Hrvatskih studija predložila da ulazak profesora u štrajk, o čemu će se više znati danas u poslijepodnevnim satima. Srdjan Vrancic / CROPIX Na Studijima intervenirala i policija, javio se ministar Barišić: 'Ne osjećam odgovornost!'Podržavajući studente, profesor odsjeka filozofije Tomislav Bracanović osvrnuo se na insinuacije da je gašenje filozofije na Hrvatskim studijima osveta zbog prijave četvorice profesora filozofije protiv ministra znanosti Pave Barišića (slučaj plagijat). - Ne bih rekao da je izravno riječ o osveti, ali činjenica je da u ovom slučaju postoji direktan sukob interesa prorektora Ante Čovića. Čović je vodio niz sporova protiv ljudi na našem odsjeku. Kako je moguće da ta osoba sada odlučuje o sudbini Hrvatskih studija – pita Bracanović. Po njemu, ukidanje odsjeka za filozofiju, odnosno ukidanje upisnih kvota, je početak kraja. - Ako ne postoje profesori, čemu studij? Tvrditi da nitko neće dobiti otkaz je nevjerojatno – dodao je, aludirajući na izjavu rektora Borasa. On se pak danas ponovno oglasio o slučaju, uz ogradu da je "stigao s puta pa slučaj može komentirati samo načelno". Ponovio je da nema nikakvog razloga da se bilo tko, pogotovo studenti, brinu o budućnosti HS-a. - Što se tiče filozofije, svi studenti, kao što je to i po zakonu, moći će završiti studij. Prema tome, svi studenti filozofije ne moraju se uopće oko toga uzrujavati. Diplomski studij se normalno nastavlja, poručio je Boras, i dodao da je jasno da "neke akcije koje neki profesori tamo rade nisu u okviru onih ovlasti koje oni imaju, ali naravno da mogu iskazati svoje mišljenje". Zbog manjeg incidenta između dvoje studenata (za i protiv blokade), intervenirala je i policija. Studenti su nastavili blokadu, a u međuvremenu je stigla i reakcija ministra Pave Barišića. Kako prenosi portal srednja.hr, ministar se pozvao na autonomiju sveučilišta, po kojoj ono odlučuje o upisnoj politici i drugim pitanjima, tako da – kaže Barišić - u ovome trenutku Ministarstvo znanosti nema osnove za reakciju. Na pitanje osjeća li se odgovornim zbog nastale situacije, odgovorio je – Ni najmanje, nemam razloga osjećati odgovornost za nešto. Sociolog Robret Matić je pak prokomentirao kako je autonomija Sveučilišta u ovakvoj, po Hrvatske studije nasilnoj situaciji, pilatovsko pranje ruku. Studente je među ostalim podržao i Dušan Dožudić, profesor kojemu u lipnju istječe ugovor o radu, zbog čega je pokrenuo sudski postupak protiv Sveučilišta. Naime, kako je objasnio, krajem 2015. Sveučilište je raspisalo natječaj za radno mjesto docenta na tadašnjem Odjelu za filozofiju. Dožudić je bio jedini kandidat (drugi je otpao jer nije udovoljavao natječaju), no rektor Boras povukao je natječaj. - Trebao sam održati nastupno predavanje kada je stopirano zapošljavanje na filozofiji. Pokrenuo sam pravne korake jer ovo je nečasno i mislim da pokazuje da je već ranije postojao ovakav plan s Hrvatskim studijima – kaže Dožudić. Zbog sumnji u nelegalnost sličnog aneksa ugovora, sudsku tužbu protiv Sveučilišta podnio je i donedavni zaposlenik Hrvatskih studija Bruno Pušić. Obojica su podržali studente. Dio profesora Hrvatskih studija je suzdržan prema metodi blokade. - Sudionik sam Hrvatskog proljeća, sudionik sam Domovinskog rata i aktivan u udrugama civilnoga društva. Na ovaj način studenti neće postići cilj. Ovo nije metoda jer će se studenti instrumentalizirati. Blokada nastave možda je najlakša metoda, ali brzo će se ispuhati. Po meni, veće bi šanse imali doći do cilja upornim i sustavnim radom – izjavio je profesor povijesti Josip Jurčević, čija je nastava također prekinuta. No, ima li uopće potrebe istrumentalizirati nekoga čiji je studij pred ukidanjem? – pitaju se profesori koji podržavaju studente u blokadi.