Foto: Instagram  AKO netko zna kakav opaki učinak ova vježba ostavlja na mišićima stražnjice i što takva vježba čini muškarcima koji se zateknu u blizini - znaju one - twerkerice! I nisu to tek moderne posvuduše jer twerkanje je toliko zahtjevno, toliko dobro da će vam baš svaka "stručnjakinja za twerk" reći - twerkanjem smo izgubile viškove, a guzu dovele do savršenstva!  Zna to dobra jedna od njih - australska reperica s američkom adresom Iggy Azalea koja je prije snimanja svog najnovijeg spota za pjesmu "Mo Bounce", u kojem je morala pokazati malo "kože" - tesala svoje tijelo dijetama i vježbama, ali tek kad se uhvatila twerkanja u samo tjedan dana skinula je čak 6 kilograma i kako se sama hvalila - "i preoblikovala svoje tijelo u kratkom roku kao nikada do sada".  I nije jedina koja to tvrdi - a da je to točno pokazao je taj trend koji jednostavno ne jenjava. I ne samo da ne jenjava već se širom svijeta, pa i kod nas, otvaraju škole twerkanja u kojima mlade dame uče kako što energičnije treskati mišiće svoje stražnjice. A to je prizor koji nijednog frajera neće ostaviti ravnodušnog - ni za vrijeme gledanja vježbe niti kasnije - za vrijeme bacanja pogleda prema tim savršeno istesanim stražnjicama.  No taj sport nije lak! To je prva stvar koju morate znati ako ste se upravo sada odlučile twerkanjem uz glasnu muziku dovesti svoje tijelo do savršenstva - i prije ljeta.  To je vještina koja zahtijeva posebnu pažnju, no lijepo je čuti da zahtijeva i nešto veću guzu koja će se twerkanjem ojačati i zaobliti pa ćete moći i bolje tresti i tako samo nastavljati pozitivan učinak na cijelo svoje tijelo.  A sve s tim famoznim guzotresom.  Kako to izgleda, znate već vjerojatno i sami, a ako se trebate podsjetiti predstavljamo vam i trening jedne od najjačih twerkerica današnjice (ne - nije Miley Cyrus) - Poline Dubkove.  Ovako to izgleda na njenom satu:  A iako možda više zvuči kao "ženski ples" - iste benefite, a realno, i sličnu strast, mogu uživati i muškarci. Zašto ne?