Foto: Facebook NAKON terorističkog napada na koncertu Ariane Grande, dvadesetdvogodišnji musliman iz Manchestera odlučio je poslati poruku. Samo dva dana nakon strašnog događaja, Baktash Noori izašao je na ulicu i suočio se sa svojim sugrađanima. Stao je na Trg svete Anne, gdje su građani polagali cvijeće za žrtve stradalih na koncertu, zavezao oči i pored sebe stavio natpis: "Ja sam musliman i vjerujem ti. Vjeruješ li ti meni dovoljno za zagrljaj?" U samo sat vremena 150 ljudi mu je pristupilo i zagrlilo ga. "Nije mi bilo lako u samom startu, ali čim sam dobio prvi zagrljaj počeo sam se odlično osjećati", rekao je Baktash za MEN. Priznao je da nije očekivao da će mu toliko ljudi prići, ali da smatra da je ovo najbolje što je ikad učinio. "Obično se na sve muslimane gleda kao na teroriste. Često na društvenim mrežama viđam takve komentare i pokušavam ih ignorirati koliko god me pogađali, ali nakon incidenta u Manchesteru, bio sam užasno pogođen i zločinom i komentarima punim mržnje", objasnio je.