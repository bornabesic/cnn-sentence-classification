Predsjednik Uprave Atlantic Grupe, Emil Tedeschi komentirao je situaciju u Agrokoru.  - Moramo biti strpljivi, iako znamo da će rješenje situacije oko Agrokora biti bolno. Otpisa mora biti, rekao je Tedeschi. Objasnio je podrobnije i što pod tim misli: -  Ne zazivam otpis, ali vjerujte mi da Atlantic Grupa može podnijeti otpis potraživanja prema Agrokoru u iznosu od 100 posto, rekao je Tedeschi novinarima, javlja N1. Podsjetimo, Hrvatska udruga poslodavaca i ove godine organizira Dan poduzetnika, ove godine pod nazivom 'Promjene na tržištu rada: problem ili prilika?'. Na skupu je oko tisuću poduzetnika i poslodavaca, predstavnika izvršne vlasti, sindikata, diplomatskog zbora te drugih visokih uzvanika iz gospodarstva i politike. Među njima su i premijer Andrej Plenković, potpredsjednica Vlade i ministrica gospodarstva, poduzetništva i obrta Martina Dalić, ministar financija Zdravko Marić, ministar rada i mirovinskoga sustava Tomislav Ćorić, ministrica za demografiju, obitelj, mlade i socijalnu politiku Nada Murganić te ministar zdravstva Milan Kujundžić.