Screenshoot: Youtube JOŠ jedan primjer carskog reza ovih je dana zaintrigirao javnost, jer se još jedna beba na carski rez rodila sama. Bez žurbe, bez pomoći liječnika (nakon što su bebici otvorili put naravno), bez ičije intervencije - bebicu su ostavili da na svijet dođe svojim ritmom. I to je tek jedan od novijih primjera kako se u svijetu sve češće čak i majke koje rađaju carskim rezom pušta da sudjeluju u svom porodu, da odlučuju same kako će, čak i tijekom operativnog zahvata, "pustiti" svoje bebice da dođu.  Sličan primjer već smo imali prilike vidjeti - primjer mame koja je s trećim djetetom odlučila liječnicima reći da želi sama izvaditi svoju bebicu iz utrobe i baš zato što joj je to bilo i dozvoljeno, objavila je svoju snimku. Samo da ženama pokaže da bi porod stvarno trebao teći onako majka želi. Naravno, pod uvjetom da se u nijednom trenutku ne ugrožava ničija sigurnost.  <<<Porodila se carskim rezom - sama!<<< Slijedom toga ovih se dana pojavila i ova zadivljujuća snimka - dakle, još jedan sličan primjer kada su liječnici u Venezueli pustili bebu da se sama progura, sama proviri i da je na koncu upravo njena mama primi, izvadi i konačno stisne u svoje naručje.  >>>Fascinantan prizor bebe rođene carskim rezom na zadak<<< Metoda koja bi se zaista trebala dozvoliti svakoj majci koja tako nešto poželi, a uvjeti na porodu joj to i dozvole.  A sada uživajte u očaravajućem prizoru - rađanja.