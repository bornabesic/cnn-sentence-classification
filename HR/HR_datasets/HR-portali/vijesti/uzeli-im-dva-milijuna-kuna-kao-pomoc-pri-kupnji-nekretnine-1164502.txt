USKOK je pokrenuo istragu protiv četiri osobe; 39-godišnjaka, 45-godišnjaka, 38-godišnjaka i 30-godišnjaka koje sumnjiči za zločinačko udruživanje u sklopu kojeg su više ljudi prevarili za oko dva milijuna kuna. Kako  se  sumnja,  39-godišnjak  je  od 1. lipnja 2016. do 19. travnja 2017. povezao ostale osumnjičenike, čiji je "posao" bio da nađu osobe kojima su potom neistinito predočavali da im mogu pomoći oko kupnje nekretnine. Osumnjičenici su tvrdili da mogu omogućiti kupnju nekretnine u Zagrebu po cijenama znatno nižim od tržišnih, a zauzvrat su tražili novac. Inače, bila je riječ o nekretninama umrlih osoba bez nasljednika koje su prelazile u vlasništvo Grada Zagreba, a osumnjičenici nisu imali nikakvu mogućnost da ishoduju papire za te nekretnine.  No unatoč tome, od naivnih žrtava uspjeli su uzeti 1,9 milijuna kuna prije no što su otkriveni. USKOK od suca istrage zagrebačkog  Županijskog  suda traži da se istražni zavor odredi trojici od četvorice osumnjičenika. >>Mladić imao prometnu nesreću i završio u bolnici, no ondje mu se dogodilo nešto još gore >>Zaposlenik Porezne zbog putnih troškova lagao o prebivalištu