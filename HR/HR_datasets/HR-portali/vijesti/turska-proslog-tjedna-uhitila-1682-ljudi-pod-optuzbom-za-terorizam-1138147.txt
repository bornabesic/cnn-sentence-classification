Turska je prošlog tjedna pritvorila 1682 ljudi u racijama protiv navodnih kurdskih militanata, pripadnika Islamske države i pobornika islamskog klerika s adresom u SAD-u Fethullaha Gulena, pokazuju podaci turskog ministarstva unutarnjih poslova o onome što tamošnje vlasti smatraju ratom protiv terorizma. Od sveukupnog broja 516 njih je službeno uhićeno, od kojih je 426 navodnih Gulenovih pristaša, 12 članova Islamske države, te 78 onih koji su povezani s kurdskim militantima. Uhićena su i četiri kurdskih boraca, tvrdi vlada.  Vlasti su prošlog tjedna objavile kako su privele 924 ljudi za koje sumnjaju da su povezani s Kurdistanskom radničkom partijom (PKK), te 88 navodnih pripadnika Islamske države. Gulena, turskog klerika koji živi u egzilu u Pennsylvaniji, turski politički vrh optužuje da stoji iza pokušaja puča koji se dogodio u srpnju, što on odbacuje.  