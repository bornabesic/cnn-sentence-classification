Foto: Instagram   ODVRATNO! Ma nije! Ma jok, reći ćete sada kad ste velike, ali niste to govorile kada ste bile male. Tada ste pričale - ja to neću nikada! Ni-ka-da! To mi je fuj. Ali onda ste postale mame i ako ne radite sve ove stvari, vjerojatno radite većinu. Da se kladimo?  1. Brišete im nosove golim rukama  A što da radite, ako te sekunde ne možete do maramice, a dijete je kihnulo. Dva prsta gole ruke dovoljna su da automatski riješe stvar, a ako mislite da mame zatim odmah jure oprati ruke - zaboravite na to.    2. Planski kopate tuđe nosove A tko će ako neće mama? Uostalom, mama ima tanje prste od tate.    3. Drugo lice sline  Slinu pljunemo, progutamo ili njome operemo zaprljane dječje obraze. Koja mama nije nikada posegnula za tom metodom?   4. Jedete već prožvakanu hranu Fuj, odvratno - osim ako je od vašeg djeteta. Vjeruje se da bi čak 97 posto roditelja stvarno pojelo poluprožvakani zalogaj svog djeteta/dovršili jelo koje su promuljali/pojeli omekšano pecivo.    5. Zaboravljate koliko ste stare  Je li i vas kada ste bili mali čudila činjenica da vaša mama nekad ne zna koliko joj je godina? Sada vam je možda to malo jasnije jer kada ste mama, vrijeme vam toliko juri da je stvarno lako zabuniti se. 35. Ne 36. Ajoj, kad prije 38?   6. Želite biti bolesni umjesto svog djeteta    Tko još normalan želi uzeti tuđu bolest? Pa mame, naravno. Kada bi to barem mogle.    7. Ne znate ništa o današnjoj glazbi?  Joj, mama, kak' si ti de-mo-de. Ti ništa ne znaš, ja sigurno neću biti takva kad odrastem. I onda postanete mama, a najmodernija muzika koju znate ona je iz doba vaše adolescencije. Danas svaka šuša ispali po jedan hit - tko će pamtiti tko i što pjeva. Ali samo da znate - tako nekako bilo je i kada ste vi bile mlade.   8.  Vidjet ćeš kad postaneš mama    Je li vas živciralo ovo tipično "objašnjenje". Je? A zašto onda to isto govorite i svojoj djeci?   9. Najgore, ali često najpotrebnije - tako je najlakše otkriti jesu li se ukakali   Ma znate - pelena i nos. Tako se najlakše i najbrže osjeti jesu li se ili nisu.   10. Ljubite im noge i guzice  Ups  - nogice i male guze. Svaka će mama iskoristiti te trenutke jer jednom kada se izduže, više vam neće pasti na pamet ljubiti ih na ta dva omiljena mjesta.   Mame, grozne ste - učinit ćete sve za svoje dijete, ma koliko to grozno zvučalo.