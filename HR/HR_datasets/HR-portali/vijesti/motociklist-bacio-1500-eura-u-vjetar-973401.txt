Screenshot: YouTube TRIDESETOŠESTOGODIŠNJI motociklist bacio je u vjetar 1500 eura vozeći se za vikend autocestom na jugu Njemačke kada su se novčanice rasule iz plastične vrećice u kojoj je držao 9000 eura, objavila je policija. Neopreznom motociklistu novčanice su se razletjele po autocesti sjeverno od Münchena u subotu. Kad je shvatio što se događa, muškarac se zaustavio i stao skupljati novac, a drugi sudionici u prometu pozvali su policiju koja je tijekom 45 minuta zaustavila promet kako bi mu u tome pomogla. Ipak za mnoge je novčanice bilo prekasno pa je oko 1500 eura već prohujalo s vihorom.