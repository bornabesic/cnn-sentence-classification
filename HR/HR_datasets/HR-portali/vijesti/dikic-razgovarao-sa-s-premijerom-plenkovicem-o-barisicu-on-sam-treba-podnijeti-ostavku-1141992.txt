Hrvatski znanstvenik Ivan Đikić otkrio je kako je razgovarao s premijerom Andrejom Plenkovićem o ministru obrazovanja Pavi Barišiću. – Osobno sam se čuo s njime telefonom. Bio je to ugodan i stručan razgovor, razmijenili smo mišljenja. Razumijem političke konotacije u Hrvatskoj, ali i odgovornost vodećih osoba u Hrvatskoj. Trebaju se uvesti novi standardi u Hrvatskoj, a primjer Barišić nespojiva je pogreška. Političke pogreške uvijek su teške, ali moraju se donijeti. Premijer, stranka i koalicija moraju se osloniti na temeljne činjenice i ukloniti negativnosti iz Vlade – rekao je Đikić za N1 televiziju. Dodao je kako se nada da će sam ministar Barišić u razgovoru s premijerom podnijeti ostavku. – Barišić ne može predstavljati Hrvatsku u međunarodnoj zajednici i samoj Hrvatskoj. Velik dio hrvatskih znanstvenika je osramoćen. Loše se osjećamo kada imamo ministra koji je plagijator – rekao je.  >> Znanstvenik Đikić pisao premijeru Plenkoviću: Barišić ne može više biti ministar, mladi napuštaju Hrvatsku jer nemaju povjerenja u društvo 