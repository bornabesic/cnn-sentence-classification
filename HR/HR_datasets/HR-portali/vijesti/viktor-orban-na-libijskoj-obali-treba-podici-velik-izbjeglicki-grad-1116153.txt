Europska unija trebala bi podići "ogroman izbjeglički grad" na libijskoj obali i ondje primati i obrađivati zahtjeve za azilom od izbjeglica koji stižu iz Afrike uz pomoć nove libijske vlade, izjavio je danas mađarski premijer Viktor Orban.  To je kazao u Beču nakon summita održanog na temu „Migracije preko balkanske rute“, dodavši da bi vanjske granice EU-a trebale biti "u potpunosti pod kontrolom", a to se odnosi i na granice na Sredozemlju.  Treba očuvati jedinstvo Libije, poništiti embargo na oružje koji je protiv te zemlje uveo Zapad, poduprijeti Libijsku oslobodilačku vojsku te postaviti novu libijsku vladu, a potom je uključiti u sporazum o suradnji. Sve bi to trebalo obaviti do idućeg proljeća kada će val migranata ponovno Sredozemljem krenuti prema Europi, kazao je. >> Strah od novog izbjegličkog vala okuplja šefove vlada u Beču, stigao i Orešković >> Orban bi migrante protjerao na otok