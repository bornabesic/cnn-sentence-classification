Iako još nema konačne odluke, a neće je ni biti dok se ne izabere novi predsjednik stranke, u HDZ-u se može čuti da postoji mogućnost da na izbore izađu bez HSP-a AS u koaliciji. To je za sada samo opcija, ali danas su nam takav stav potvrdila dva neovisna izvora iz vodstva HDZ-a. Jedan izvor smatra kako je vrijeme da se HDZ odmakne od stranke koja je u javnosti percipirana kao radikalno desna, a drugi izvor potvrđuje kako je opcija da ih ne bude s HDZ-om u savezništvu. Budući da je sve izvjesnije da će jedini kandidat za predsjednika HDZ-a biti Andrej Plenković, s obzirom na to da je od kandidature odustao i Miro Kovač, u skladu s njegovom politikom približavanja HDZ-a centru i HDZ-a lišenog bilo kakvog radikalizma, mogućnost koalicije bez HSP-a AS ne čudi. – Ako bude pameti, nećemo ići s HSP-om AS. Ali ne treba ih skroz odbaciti, neka oni okupe desnicu i izađu na izbore. No, konačnu odluku donijet će Predsjedništvo nakon izbora novog predsjednika – rekao nam je izvor iz vodstva HDZ-a. Cijeli tekst pročitajte u tiskanom izdanju Večernjeg lista ili prelistajte e-izdanje! U Večernjem pročitajte i ove teme: >>Ostojić: Nema šanse da se mirim s neonacistom i dilerom Bujancem! >>Vlasnik u zatvoru, a stado od 180 koza pobrstilo sve usjeve U Ljetnoj panorami čitajte: >>Zoran Bijač, 14. najinteligentniji na svijetu, političare bi testirao na detektoru laži >>Islanđanin Birkir Bjarnason novi je seks simbol >>70 godina bikinija - prvi je nosila pariška striptizeta 