Foto: Google maps KAKO je izvijestila zagrebačka policija jučer u 13 sati nepoznati je muškarac, naoružan je ušetao u zagrebački neboder te odnio nakit i novac u vrijednosti većoj od milijun kuna! "U srijedu, 8. ožujka oko 13 sati, na Trnju, Ivana Lučića, u agenciji za otkup plemenitih metala, nepoznati je počinitelj prijeteći vatrenim oružjem i uporabom tjelesne snage počinio razbojništvo nad 27-godišnjom zaposlenicom i otuđio nakit i novac, oštetivši tvrtku iz Zagreba za preko milijun kuna", priopćili su iz zagrebačke policije. Istraga oko događaja traje pa zasad nema više informacija. Svezao djelatnicu i odšetao Kako Index neslužbeno doznaje, opljačkana je tvrtka Moro & Kunst d.o.o., čiju je djelatnicu lopov svezao te nakon što je uzeo plijen, napustio zgradu. Prema informacijama koje posjedujemo, lopov je navodno već nekoliko puta bio u prostorijama tvrtke pa je i jučer bez problema ušao u neboder, a s recepcije i na 11. kat gdje se nalazi tvrtka Moro & Kunst d.o.o. Tvrtka Moro & Kunst d.o.o. je međunarodna tvrtka koja trguje plemenitim metalima. Osnovana je 1993. godine, a od   2005. prodaje investicijsko zlato na području jugoistočne Europe. U Sloveniji i Hrvatskoj zastupnici su 800 godina stare austrijske kovnice Münze Österreich iz Beča i Argor Heraeusa SA iz Švicarske. Uskoro opširnije