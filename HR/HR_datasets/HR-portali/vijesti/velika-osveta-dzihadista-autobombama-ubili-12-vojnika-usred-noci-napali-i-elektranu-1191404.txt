Militanti Islamske države sinoć su iznenadno napali područja pod kontrolom Asadova režima na samo 50-ak kilometara od glavnog sirijskog grada Damaska, prenosi Reuters. Izvori iz Sirije kažu da je to džihadistički odgovor na izgubljeni teritorij, prije sve grad Palmiru. Teroristička grupa objavila je da je napala elektranu Tishrin 50-ak kilometara sjevernoistočno od Damaska. Izvori iz sirijske vojske potvrdili su da se sinoć dogodio veliki napad, ali su i dodali da su svi teroristi ubijeni... Proteklih mjesec dana džihadisti gube teritorij u svim djelovima Sirije i očito se ne mire tako lako s tom činjenicom. Prošli tjedan Asadove snage uz pomoć ruskih aviona osvojili su strateški važan grad al-Qaryatain koji se nalazi između Damaska i svježe oslobođene Palmire. Na samom sjeveru zemlje ISIS je također u defanzivi, tamo ga konstantno napadaju Kurdi kojima pomažu i Amerikanci. Međutim, i vladine snage nisu bez gubitaka. Sirijski opservatorij za ljudska prava objavio je da su džihadisti pomoću auto bombi u vojnoj zračnoj luci Dumeir, udaljenoj svega 40 kilometara od Damaska, ubili 12 vojnika. Vrlo brzo nakon brutalnog napada sama Islamska država u priopćenju se pohvalila da je 'ivršila napad na vladine snage koje su se kretale sjeverno od zračne luke' Sirijska vojska je na taj napad uzvratila vrlo brzo i bombama zasula područje oko Dumeira koje kontroliraju pobunjenici bliski ISIS-u. - Ubili su devet civila i oko 15 militanata, ali i pet osoba za koje sumnjaju da su 'podmetnuli' vojski auto bombe - objavili su akrivisti. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!