I. Ž. (36) iz Pule prijavljen je policiji jer je namjerno htio ubiti svoja dva psa bacivši ih s 10 metara visine, pišu 24 sata.   - Sumnjiči ga se da je sredinom veljače odveo u šetnju svog psa pasmine bull terijer te ga je pokušao usmrtiti tako da ga je u kamenolomu na Stoji bacio s visine od oko deset metara. Svog drugog psa pasmine pitbull pokušao je usmrtiti 9. listopada, također u kamenolomu na Stoji, kada ga je prvo udario prikladnim predmetom, a potom ga je bacio s visine od oko deset metara - rekla je Nataša Rogić iz Policije.    Oba psa pronašli su ozlijeđene prolaznici te su ih zbrinule udruge za zaštitu životinja. Protiv osumnjičenog se podnosi kaznena prijava nadležnom državnom odvjetništvu u redovnom postupku, kažu u policiji. Doznaje se da Puljanin ima još dva psa iste pasmine te da su pokušani oduzeti vlasniku, ali se on usprotivio. >> Sjekirom do smrti zatukao vlastitog psa >> Bandić uvodi policiju za životinje 