Zagrebačka policija istražuje okolnosti smrti 29-godišnjeg mladića koji je u nedjelju oko 18 sati pronađen teško ozlijeđen na livadi u novozagrebačkom naselju Sloboština, a od zadobivenih ozljeda umro je nekoliko sati kasnije u Kliničkom bolničkom centru Zagreb.  Mladića je pronašla prolaznica na travnatoj površini u blizini jednog velikog trgovačkog centra u nedjelju oko 18 sati u Aveniji Većeslava Holjevca, te je vozilom  Hitne medicinske službe prevezen u KBC Zagreb.  Oko 21 sat mladić je od zadobivenih ozljeda umro u bolnici. Policija provodi kriminalističko istraživanje. Kako doznajemo na tijelu su vidljive ozljede nanesene oštrim predmetom. >>Muškarac nađen mrtav u stanu nakon četiri dana >>Uzrok smrti odvjetnika je ubodna rana, ali policija odbacila ubojstvo