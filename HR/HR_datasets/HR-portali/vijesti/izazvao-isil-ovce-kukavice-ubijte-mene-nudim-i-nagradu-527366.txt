Britanski novinar Andre Walker izazvao je ISIL-ovce na duel mačevima i svoj život procijenio na 50.000 funti što je malo više od 420.000 kuna.  Teroristima je poručio da si nađu dostojnog protivnika i da nema ničeg časnog u ubijanju djece.  - Raspisujem nagradu za vlastitu glavu. Koji god ISIL-ovac me ubije, dobit će 50.000 funti. Dat ću mu svoju adresu. Bez policije. Ali imam dobar mač. Sretno - napisao je na Twitteru.  Neki su ga optužili da želi financirati teroriste dok drugi samo kažu kako mu je ideja glupa. Walker je shrvan zbog posljednjih napada u Velikoj Britaniji.  - Ove kukavice žele raznositi djevojčice i gaziti turiste. Kao slobodan građanin Londona imam mač. Svakom teroristu poručujem: Nađi se nekog svoje veličine - kazao je Walker za Independent.  Podsjetimo, u napadu u subotu navečer u središtu Londona ubijeno je sedmero i ranjeno više od 50 ljudi. Policija je ubila trojicu napadača.