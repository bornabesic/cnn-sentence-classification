STRUČNJACI iz Centra za istraživanje i analizu sigurnosti Kromtech naišli su na ogromnu bazu podataka u kojoj se nalazi preko 560 milijuna e-mail adresa i lozinki koje je prikupila i objavila nepoznata osoba (nazivaju je Eddie).  Radi se o podacima koji već duže vrijeme kruže internetom, ali sada su sakupljeni na jednom mjestu, a informatički stručnjak Troy Hunt na svojoj stranici Have I Been Pwned omogućuje korisnicima diljem svijeta da provjere jesu li im lozinke ukradene.  Većina podataka koji se nalaze u ovoj golemoj bazi podataka ukradeni su tijekom hakiranja računa na LinkedInu, LastFM.u, Dropboxu i Tumblru.  Stručnjaci iz Kromtecha upozoravaju da korisnici ovih platformi pod hitno moraju provjeriti nalaze li se njihovi podaci u ovoj bazi te moraju promijeniti svoje lozinke kako ne bi bili u opasnosti od hakera.  "Ovo nadmašuje sve što smo do sada vidjeli", kazali su.