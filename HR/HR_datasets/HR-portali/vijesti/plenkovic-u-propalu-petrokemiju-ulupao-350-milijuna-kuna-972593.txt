Foto: Hina  PROPALA tvornica umjetnih gnojiva Petrokemija, u kojoj je u posljednjih 20 godina upropašteno oko 2,4 milijardi kuna, odlukom Vlade dobit će još 350 milijuna kuna. > Petrokemija reagirala na članak na Indexu: Imamo problema, ali nismo "propala tvornica"  Petrokemija već godinama gomila gubitke, no Vlada je umjesto trajnog rješenja odlučila dati jamstvo za kredite kod HABOR-a, HPB-a i Erstea, kako bi se umjetno održalo neodrživo poslovanje ove tvornice u državnom vlasništvu.  U priopćenju Vlade u kojem se najavljuje Plenkovićev radni sastanak s predstavnicima Petrokemije navodi se da ta kompanija " proizvodi visokokvalitetna mineralna i tekuća gnojiva te glinarske i proizvode za građevinarstvo, uz iznimnu brigu za okoliš. Lider je na tržištu mineralnih gnojiva u Hrvatskoj te ima značajan udjel i na tržištu susjednih zemalja."  No taj lider u državnom vlasništvu nikako ne uspijeva pozitivno poslovati, pa svako malo žicaju javni novac.   Prije tri godine država ih je dokapitalizirala s 250 milijuna kuna, koji su očito otišli u vjetar.  Prošle godine napravili su minus od oko 90 milijuna kuna, a početkom travnja dobavljači su im zaprijetili obustavom opskrbe plina zbog duga od 300 milijuna kuna.