Foto: Instagram MOŽETE li zamisliti ljeto bez badića? Naravno da ne možete pa takvo modno ulaganje baš nikada nije loš izbor. No, odmah da upozorimo, badići o kojima danas pišemo nisu nimalo jeftini, no osvojit će vas na prvi pogled.   Bilo da se radi o jednodijelnim ili dvodijelnim modelima, brend Lisa Maria Fernandez, svojim kupcima jamči da će se istaknuti u masi.   A ove godine, u ovim su se modelima sunčale neke od najpopularnijih celebrity cura i blogerica, kao što su Kendall Jenner u Cannesu, Olivia Palermo te Charlotte Groeneveld, koja stoji iza popularnog bloga The Fashion Guitar.   Sjećate se Kendall na jahti u Cannesu, u retro dvodijelnom kupaćem kostimu s gumbićima i volanima u prelijepoj rozoj boji? Njega može zahvaliti upravo ovom brendu, a cijena mu je 420 dolara.    Pregledali smo njegovu ponudu i zaljubili se u gotovo sve komade, koje možete pogledati ovdje. Cijene badića kreću se od 395 do 570 dolara.