Foto: Hina MILAN BANDIĆ nije komentirao otkriće Indexa o tome kako je dužan gotovo 18 milijuna kuna poreza, ali je zato najavio tužbu protiv Indexa zbog članka u kojemu je taj podatak objavljen, a kaznenom tužbom je zaprijetio i novinaru televizije N1.  >>IMAMO DOKUMENT Bandić je dužan gotovo 18 milijuna kuna poreza  >>Bandić najavio tužbu protiv Indexa jer smo otkrili da je dužan 18 milijuna kuna poreza  Podsjetimo, Bandić je gostujući na Yammat FM-u upitan za komentar članka rekao kako će pravorijek potražiti na sudu. "Pravorijek ću potražiti na sudu. Objavili su nešto pravno protuzakonito", poručio je tada Bandić, a s prijetnjama kaznenim prijavama nastavio je i danas. Danas nastavio prijetiti novinarima  Tako je Milan Bandić danas reporteru televizije N1, Hrvoju Krešiću, zaprijetio kaznenom tužbom kada je upitan za porezni dug.  Pročitajte kako je protekao taj razgovor. "Je li istina da dugujete Poreznoj upravi više od desetak milijuna kuna?  Molio bi i Vas da o tome ne govorite, da ne bi i vi dobili kaznenu prijavu.  Ja Vas samo pitam je li to istina?  Ja vam kažem da ne pitate o tome da ne bi i vi dobili kaznenu prijavu.  Zašto? Zato što se o tome ne smije govoriti.  Zašto?  Pa pitajte odvjetnike.  Pa pitam Vas.  A Vi baš želite da Vam zveknem kaznenu prijavu?  Pa zveknite ako baš morate.  Neću vam zveknut jer neću o tome pričati...", zaključio je Bandić.