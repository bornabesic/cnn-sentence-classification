Dodao je i da je u interesu hrvatskih građana izlazak na izbore te da je uvjeren da može pobijediti na parlamentarnim izborima Nakon sjednice Predsjedništva SDP-a u Zagrebu na Iblerovu trgu, novinarima se obratio čelnik stranke Davor Bernardić. “Predsjedništvo je dalo punu potporu našim kandidatima u drugom krugu, ali i osudilo istupe članova i članica koji su direktno naštetili kandidatima uoči drugog kruga. Njegujemo pluralizam, ali nikada da se šteti stranci, kazao je te dodao kako se radi na jačanju stranke”, rekao je Bernardić. >>> Pale prve ostavke u SDP-u! Predsjednik SDP-a dodao je da nitko u SDP-u ne smije štetiti stranci i kandidatima. “Sve koje su izbačeni, prozivani zbog verbalnog delikta pozivamo da nam se vrate u SDP. Na mene se ljute oni koji su izgubili od mene prije šest mjeseci. Situacija je jasna. Zadnjih šest mjeseci sam radio na konsolidaciji. I ovaj rezultat lokalnih izbora, koji je u većim gradovima dobar, negdje obećavajući. Rezultat lokalnih izbora je rezultat mojih prethodnika. Analizu ćemo raditi nakon drugog kruga”, rekao je šef SDP-a. Dodao je i da je u interesu hrvatskih građana izlazak na izbore te da je uvjeren da može pobijediti na parlamentarnim izborima.