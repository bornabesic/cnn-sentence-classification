Muškarac naoružan nožem uhićen je u srijedu prijepodne ispred Buckinghamske palače u Londonu, piše Telegraph. Policija ga je privela samo nekoliko trenutaka nakon što je onuda prošao automobil u kojem je bila engleska kraljica Elizabeta II. Scotland Yard najnoviji incident za sada ne povezuje s mogućim terorizmom. - Muškarac je odveden na ispitivanje u središnju policijsku postaju u Londonu. Nož, koji je odbacio prije dolaska policije, pronađen je - pišu britanski mediji.