Pomahnitali Tin Šunjerga prvo je u subotu oko 16 sati ubio majku u automobilu dok su se vraćali iz polja, a nakon toga je kod kuće presudio i ocu. Tin je večer prije htio ići na rođendansku zabavu u Vodice, ali roditelji su mu zabranili izlazak. Bila je to kap koja je prelila čašu strpljenja pomahnitalogt mladića, koji se potom odlučio na suludi pohod. Kako tvrde njegovi bliski prijatelji, još od prvog srednjeg imao je problema s drogom, pa su mu roditelji vrlo rijetke dopuštali izlaske s društvom. Nakon posljednje zabrane, jednostavno je puknuo... Potvrđuje to i njegov iskaz u policijskoj postaji. Kako smo doznali, Tin Šunjerga je o ubojstvu svojih roditelja nakon uhićenja rekao: "J... su me. Majka je htjela da živim pod staklenim zvonom." U jednom se trenutku, kažu, čak i rasplakao. No, prema svemu dosad utvrđenom, Tin Šunjerga isplanirao je zločin... Odmah nakon dvostrukog ubojstva krenuo je u noćni provod u Vodice, a u nedjelju ujutro krenuo je u bijeg prema Zagrebu. Uslijedila je dramatična potjera nakon koje ga je tim specijalne policije konačno uhvatio u kasnim poslijepodnevnim satima u Tribunju.