Vozač kombija poginuo je, a suvozač je teško ozlijeđen na otoku Braču u četvrtak navečer u mjestu Dračevica gdje je vozilo sletjelo s ceste. Iz splitske policije izvijestili su da se prometna nesreća dogodila u 19.50 sati u Dračevici, na županijskoj cesti. Unesrećeni su se vozili u kombi vozilu marke Mercedes vito splitskih registarskih oznaka. Mjesto događaja osigurava policija, a o nesreći je obavješteno državno odvjetništvo. 