Misteriozni križanac ribe i kozice pronađen je u vodama australskog Sjevernog teritorija u blizini grada Darwina. Neobično biće koje izgleda kao prahistorijska životinja pronašao je jedan ribič na ''tajnom mjestu'' u blizini Darwinove pomorske granice s Indonezijom. S ''rogovima'' na glavi i ispupčenim očima ova rijetka životinja uplašila je ribare koji su je ulovili, no stručnjaci za ribe brzo su ustanovili da je riječ o morskoj crvenperki. S bodljikavom kožom i škrgama u obliku šiljaka, ova oklopna morska crvenperka rijetka je vrsta koja se može pronaći jedino u dubokim tropskim vodama. Za razliku od drugih riba, ona ima nožice s pomoću kojih se kreće po morskom tlu. Ribari u početku nisu imali pojma o kojoj se životinji radi i jesu li uopće ulovili ribu, no kasnije su otkrili kako je riječ o jednoj od 45 vrsta u obitelji Peristediidae. >> Lovio škampe i upecao ovo - neviđenoga morskog psa