Pokušaj mirenja bivšeg ministra unutarnjih poslova Ranka Ostojića i televizijskog voditelja Velimira Bujanca propao je tako da će se pred Općinskom sudu u Osijeku nastaviti sudski postupak za uvredu i klevetu. Današnja sudska rasprava obilovala je novim međusobnim optužbama u kojima je Bujanec Ostojića nazivao i dalje ''Ostojom Rankovićem'', dok je ovaj njega zauzvrat nazivao neonacistom i narkodilerom.     – Ne smatram se krivim. Ispričat ću se ako se g. Ostojić ili Ostoja Ranković ispriča vukovarskim braniteljima zato što je zatučen Darko Pajičić, ako se ispriča za nerede navijača u Francuskoj. Za svastiku na Poljudu, progon vukovarskih branitelja... – rekao je Bujanec. Bivši ministar tužio je TV voditelja zbog izjava u njegovoj emisiji „Bujica“ od 25. studenoga 2015. godine kada je Ostojića nazvao „Ostojom Rankovićem“. U toj emisiji emitirao se i prilog o smrti Darka Pajičića za koji je Bujanec rekao kako „demaskira neke videouratke koje je Ostoja pustio preko sebi bliskoga RTL-a i još nekih medija“. U toj emisiji Bujanec je pustio i snimku Zdravka Tomca u kojoj je on za Ostojića i Zorana Milanovića rekao da su „uzrok zla jer njih dvojica odlučuju bez ikakve političke kontrole“. Također je objavljena i izjava gosta Zvonimira Trusića koji je rekao da se Ostojić policijom koristi za obračun s neistomišljenicima. – Nema šanse da se mirim s osvjedočenim neonacistom i osuđenim dilerom, čak i kada bi mi se ispričao – rekao je Ostojić na sudu. Na međusobne optužbe reagirao je i sudac Ivan Sajter koji je Ostojiću rekao da Bujanca ne može nazivati na sudu neonacistom, dok je TV voditelju rekao da se na sudu nalazi u svojstvu okrivljenika te da se prestane ponašati kao da je u TV studiju. Kada je pokušaj mirenja propao, Bujanec je predložio da se tijekom daljeg suđenja kao dokaz na sudu predoči i medicinska dokumentacija koja dokazuje da je, kako je rekao, policija pokušala zataškati smrt Darka Pajičića. Za svoje svjedoke najavio je sestru Darka Pajičića i njegova šogora, inače gradonačelnika Vukovara Ivana Penavu, čelnika Stožera za obranu hrvatskog Vukovara Tomislava Josića i Stevu Culej. Najavio je izjavu Pajičića u kojoj za sve izravno optužuje Ranka Ostojića te fotografa iz Vukovara koji, kako je rečeno, ima fotografije na kojima se vidi kako je policija postupala prema Pajičiću.  Ranko Ostojić i njegov odvjetnik nisu se protivili predloženim dokazima nisu protivili. Oni su kao uvjet njihovu predočavanju zatražili da se osigura i medicinska dokumentacija i liječnički karton Darka Pajičića iz kojeg će „vidjeti i uzrok njegove smrti“. S obzirom na to da je sudac prihvatio predložene dokaze, obje strane suđenje za klevetu će na neizravan način pretvorit će i u svojevrsno suđenje za teške ozljede ispred PP-a Vukovar, koje je zadobio Darko Pajičić i njegovu smrt. Inače, na današnje suđenje u Osijeku Bujanec je, s obzirom na to da nije došao na prethodno ročište, trebao po nalogu suca biti priveden. Međutim, kako nije zatečen na prijavljenoj adresi u Varaždinskim Toplicama, policija Bujaneca nije privela. On je to opravdao riječima da je to njegova adresa, ali da tijekom vikenda nije bio kod kuće nego je igrao mali nogomet na turniru u Vukovaru, gdje je i prespavao kod cure.   Bujanec se nakon ročišta oglasio na Facebooku.  – Ostoja ostaje Ostoja! U facu sam mu skresao što ga ide... Veselim se sljedećem ročištu 19. listopada. Možda Ostoja Ranković tada dođe kao ministar, okružen tjelohraniteljima – pa će biti hrabriji nego danas... – poručio je Bujanec. >>Lijepa li su usta koja poručuju: ‘Odlazite iz naše države, nemate pravo udisati isti zrak kao i mi’ >>Bujanec ignorirao poziv pa je sudac odlučio da ga idući put na sud dovedu policajci >>Voditelj opet pao zbog kokaina, ali ga je ovaj put dilao