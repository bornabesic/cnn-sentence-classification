1976. Ivica Todorić osniva privatnu tvrtku Agrokor za proizvodnju cvijeća i cvjetnih sadnica, a 1989. registrira dioničko društvo Agrokor. 1992. Kupuje Jamnicu i ivanićgradsku Agropreradu te osniva tvrtku Lovno gospodarstvo Moslavina, a godinu kasnije kupuje tvornicu ulja Zvijezdu i DIP Turopolje iz V. Gorice. 1994. Stječe većinski udjel u tvornici smrznute hrane Ledo, trgovačkom lancu Konzum (bivši Unikonzum), Silos-mlinovima, Bobisu i Solani Pag, godinu kasnije registrira se Agrokor Koncern 1998. Ivica Todorić preuzima vinariju Jaska vino d.d. iz Jastrebarskog, dok se 1999. godine Silos Mlinovi i SRC Andrijaševci registriraju kao PIK Vinkovci d.d. 2000. Agrokor kupuje Sarajevski kiseljak, tvornicu najprodavanije mineralne vode u BiH, a 2002. stječe vlasništvo nad makarskom trgovačkom tvrtkom Primorje osječkim Alastorom 2003. Agrokor postao vlasnikom 51 % Distributivnog centra Sarajevo te 55,49% dionica srpskog Frikoma 2004. Agrokor preuzima većinski udio (58,11% dionica) porečke Agrolagune, koja je nakon ulaganja od preko 200 milijuna kuna postaje vodeća poljoprivredna tvrtka u Istri. 2005. U sastav koncerna ulazi PIK Vrbovec, Belje, beogradska tvrtka IDEA i Dijamant iz Zrenjanina 2007. Agrokor kupuje Tisak, najveći maloprodajni lanac kioska 2010. Za 30 milijuna kuna kupuje 87,98 posto udjela u vukovarskom Vupiku, jednom od najvećih poljoprivrednih proizvođača u RH. U prve tri godine u kombinat investira 560 milijuna kuna. 2014. Najvećom transakcijom u povijesti regije koncern Agrokor postaje vlasnikom slovenskog trgovačkog lanca Mercator. Vrijednost transakcije iznosila je 544 milijuna eura. 2017. Müller preuzima KOZMO drogerije od Konzuma, dok Energia naturalis kupuje Tiskovu tvrtku E-kolektor. Vrijednosti transakcija nisu objavljene.  (L. Vranković)