Nakon što je Miro Kovač, bivši ministar vanjskih poslova i aktualni predsjednik saborskog Odbora za vanjsku politiku, otkrio da ni on ni tadašnja Vlada nisu bili uključeni u pripremu deklaracije koju je predsjednica Kolinda Grabar-Kitarović potpisala u lipnju s premijerom Srbije Aleksandrom Vučićem, izvori bliski Pantovčaku prozivaju Kovača za politikantstvo i otkrivaju da je za predsjednicu on bio najveće razočaranje u bivšoj Vladi premijera Tihomira Oreškovića. Kovač je, podsjetimo, u razgovoru za Večernji list izjavio da nikad nije razumio kako je došlo do toga da predsjednica Kolinda Grabar-Kitarović potpisuje deklaraciju s Vučićem. – Ne znam tko je osmislio takvo postupanje. Svatko tko je dobronamjeran, a ja to jesam, vjerovat će da predsjednica Grabar-Kitarović nije, sama je bila ministrica. Iz današnje perspektive to nekome može izgledati i kao podvala njoj. Naime, cijela priča oko toga, ako je sagledamo hladne glave, ispada apsurdna – rekao je Kovač dodavši da je postojao nerazmjer u zastupljenosti država jer “na jednoj strani imamo predsjednicu Republike Hrvatske”, a “na drugoj pak strani nema njezina kolege, predsjednika Republike Srbije”, nego “umjesto njega imamo tehničkog predsjednika vlade Srbije i njegova tehničkog ministra vanjskih poslova”. >>Cijeli članak pročitajte u tiskanom izdanju Večernjeg lista ili u našem e-izdanju U današnjem broju donosimo i sljedeće teme: >>Na Kaptolu pale svijeće protiv komercijalizacije >>Za HDZ bi opasniji bili Miljenić ili Picula >>Umjesto 20 doministara bit će barem 40 državnih tajnika >>U mirovinu se 90-ih odlazilo s 54 i siromašnih je bilo manje