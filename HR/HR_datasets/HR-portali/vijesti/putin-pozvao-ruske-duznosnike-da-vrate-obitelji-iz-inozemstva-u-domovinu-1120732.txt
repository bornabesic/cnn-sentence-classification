Nakon što su neki mediji izvijestili da je ruski predsjednik Vladimir Putin naredio ruskim dužnosnicima da obitelji iz inozemstva vrate u domovinu, stranica koja se bavi demantiranjem glasina objavila je da je riječ o pretjerivanju. Britanski tabloid Daily Star bombastično je predstavio vijest, citirajući ruskog političkog analitičara Stanislava Belkovskog, koji je rekao da je "to sve dio paketa mjera za pripremu elita za neki veliki rat". Vijest dolazi u vrijeme sve zategnutijih odnosa Zapada i Rusije, koje neki uspoređuju s vremenom hladnog rata, pa bi ovakva naredba mogla biti protumačena kao najava novog svjetskog rata. Međutim, stranica Snopes objavila je da je zapravo riječ o neformalnom zahtjevu ruskim dužnosnicima da se vrate doma, ali ne zbog eventualne opasnosti od rata. Snopes navodi kako se tabloidi pozivaju na ruski portal Znak, u čijem članku ne piše da se radi o naredbi, već o neformalnom zahtjevu. – Članak se ne bavi mogućim vojnim sudom, već javnom percepcijom problema koji proizlazi iz toga što ruske elite šalju djecu na obrazovanje u skupe zapadne škole, dok je njihova domovina u situaciji izazivanja Zapada i natezanja sa SAD-om za globalnu pomoć. Čini se da nije riječ o upozorenju da je treći svjetski rat neizbježan – piše Snopes. >> U jeku krize u odnosima sa SAD-om Rusija testirala tri međukontinentalne balističke rakete >> Putin i Erdogan suglasili se da Alepu mora stići humanitarna pomoć 