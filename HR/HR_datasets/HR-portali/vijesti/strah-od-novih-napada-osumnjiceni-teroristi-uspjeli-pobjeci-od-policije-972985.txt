Foto: Hina BRITANSKE sigurnosne snage izjavile su za Independent da smatraju kako su članovi terorističke mreže odgovorne za napad u Manchesteru pobjegli policiji. Strahuje se da su se raspršili po manjim gradovima bez zaštite Strahuje se da su se teroristi raspršili po manjim britanskim gradovima bez velike vojne i policijske zaštite te da imaju pristup materijalima za izradu bombi, rekle su sigurnosne snage. U ranim jutarnjim satima uhićena su još dvojica muškaraca osumnjičenih za terorizam, stari 20 i 22 godine. Izvedena je i kontrolirana eksplozija u Cheetham Hillu. U pritvoru 11 osoba, pronađeni eksplozivi, "nova uhićenja vjerojatna" Stanovništvo područja Moss Side je evakuirano i policija je provela veliku istragu povezanu s teroristima. Trenutno je u pritvoru 11 osumnjičenih, a pronašli su i dijelove eksplozivnih naprava.  Viši policijski službenik za antiterorizam Mark Rowley izjavio je da je policija uhitila većinu članova terorističke mreže, ali da još uvijek mora obaviti važne istrage te da su nova uhićenja vjerojatna. Opasnost smanjena s kritične na ozbiljnu unatoč upozorenjima sigurnosnih snaga Rowley je izjavio da zbog toga razina opasnosti od terorizma mora ostati na "kritičnoj". Međutim, Theresa May je objavila da je razina snižena na "ozbiljnu".  "Zbog novih uhićenja, razina je smanjena s kritične, što znači da prijeti skori novi napad, na ozbiljnu, što znači da je novi napad visoko vjerojatan", objavila je britanska premijerka.