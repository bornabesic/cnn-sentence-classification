Ivanka Trump, najstarija kći američkog predsjednika, i službeno je postala je zaposlenica američke vlade. Iako plaću za svoje mjesto pomoćnice predsjednika neće dobivati, od vlade je dobila zaštićeni mobitel, kompjutor i pristup svim klasificiranim informacijama. Donald Trump taj je potez povukao nakon lavine kritika o tome kako je Ivankin status slobodne i neformalne savjetnice u Bijeloj kući neprihvatljiv i kako je ona u sukobu interesa. Obitelj Trump na te kritike odgovorila je tako da je Ivanka dobila i formalni status unutar Bijele kuće. Kako je i njezin suprug Jared Kushner imenovan predsjednikovim savjetnikom, mnogi komentatori već kalkuliraju da će upravo Jared i Ivanka biti najjača pokretačka snaga unutar Bijele kuće i da će oni biti pravi kreatori američke politike, kako na unutarnjem tako i na vanjskom planu. >>Nije baš svetica: Procurila zanimljiva priča o Ivanki Trump Očeva desna ruka, oči i uši “Vrlo smo zadovoljni što je Ivanka odlučila poduzeti taj korak koji do sada nije poduzeo nitko od odrasle djece nekog američkog predsjednika. Ona je donijela odluku da čvrsto stane uza svoga oca i da mu bude podrška”, stoji u priopćenju koje je objavila Bijela kuća. Bilo je puno nedoumica u javnosti krši li predsjednik imenovanjem kćeri i zeta zakon o borbi protiv nepotizma iz 1967. godine. No pravni i ustavni stručnjaci kazali su da se taj zakon odnosi samo na zaposlene u tijelima i agencijama izvršne vlasti te da se on ne odnosi na samu Bijelu kuću. Također napominju da predsjednik ima diskrecijsko pravo sam birati svoje savjetnike i suradnike pa bili oni i članovi njegove obitelji. Ivanka je i dosad bila desna ruka, oči i uši svoga oca, kako u obiteljskoj kompaniji tako i u predizbornom stožeru tijekom kampanje. Neki idu čak tako daleko da tvrde kako otac bez kćeri zapravo ne može normalno funkcionirati, zato što upravo njoj najviše vjeruje i prihvaća sve njezine ideje i savjete. Ona je već bila više nego aktivna sudionica njegovih susreta s njemačkom kancelarkom Angelom Merkel i kanadskim premijerom Justinom Trudeauom, a sudjelovala je i bila vrlo aktivna na nekim sastancima koji su se ticali vrlo važnih tema, poput trgovine ljudima ili industrijske proizvodnje u SAD-u. Na nekim događanjima ona je održala i govore uime svoga oca. >>Kako je Ivanka Trump zabila nož u leđa ocu Donaldu Protuteža nacionalistima O tome koliko je Donaldu Trumpu bitno da ona bude uz njega, govori i to da se Ivanka odrekla i svoga modnog brenda kako ne bi ušla u sukob interesa, a rukovođenje njime prepustila je bratu svoga supruga Joshu Kushneru i njegovoj supruzi Nicole. No ipak, neki pozdravljaju ulogu Ivanke i Jareda u Bijeloj kući i smatraju ih razumnom i umjerenom protutežom izrazito nacionalistički raspoloženom savjetniku za nacionalnu sigurnost Stephenu Bannonu i savjetniku za politička pitanja Stephenu Milleru.  >>Ima neka tajna veza između Ivanke Trump i Justina Trudeaua 