Izvanredni povjerenik za Agrokor Ante Ramljak predstavio je danas savjetnike za restrukturiranje Agrokora. Riječ je o kompaniji AlixPartners, koja je među vodećim globalnim savjetnicima za restrukturiranje. Kompanija je osnovana 1981. godine s misijom pronalaska najboljeg načina restrukturiranja dobrih kompanija suočenih s poslovnim izazovima, a sve s ciljem očuvanja imovine i radnih mjesta. AlixPartners među svojim referencijama ima i General Motors, za koji su razvijali koncept kojim je sačuvano osnovno poslovanje te su stvorene pretpostavke za stvaranje nove kompanije koja je pozicionirala GM kao najpoznatijeg svjetskog proizvođača automobila. Restrukturiranje je uključivalo više od 200 tisuća zaposlenika i 170 milijardi dolara duga, a uz pomoć AlixPartnersa definirane su uštede u različitim globalnim poslovnim procesima u iznosu od 13 milijardi dolara. Predstavnik AlixPartnersa bio je glavni direktor za restrukturiranje (CRO) te je surađivao s glavnim izvršnim direktorom, menadžmentom, državnim institucijama, lokalnim zajednicama i vladom s ciljem razvoja i provođenja plana restrukturiranja. Proveli su i financijsko i operativno restrukturiranje tvrtke koja se, kao američki ogranak talijanskog Parmalata, zbog problema krovne kompanije suočila s krizom menadžmenta, nedostatnom likvidnošću, gubitkom kupaca i nemogućnošću pronalaska izvora dodatnog financiranja. AlixPartners su, uz to što su postavili glavnog direktora za restrukturiranje (CRO), također zamijenili i ukupan menadžment kompanije, uveli smanjenje troškova i efikasnije upravljanje poslovnim procesima, ispregovarali sporazumno restrukturiranje 200 milijuna dolara duga, dezinvestiranje non-core imovine i poslovanja te postavili novi uspješni petogodišnji poslovni plan. Među klijentima su im bili i Snoras banka, PrivatBank, PREPA, DELHAIZE i drugi. Alastair Beveridge Stručna znanja: međunarodno restrukturiranje, planiranje za izvanredne situacije i nepredviđene okolnosti, angažman kod domaćih i međunarodnih slučajeva insolventnosti, savjetovanje uprava Alastair Beveridge vodi kompanije kroz složena financijska restrukturiranja na temelju tri desetljeća iskustva u pomaganju kompanijama s financijskim poteškoćama u očuvanju vrijednosti putem kombinacije razgovora s dionicima, planiranja za izvanredne situacije i nepredviđene okolnosti te, kao krajnjeg rješenja, stečajnih postupaka, od kojih su mnogi uključivali znatne i inovativne prekogranične elemente. Alastair Beveridge je specijaliziran za međunarodno savjetovanje i formalne angažmane u postupcima stečaja/insolventnosti. Kao licencirani stečajni upravitelj i certificirani konzultant/savjetnik za upravljanje, ujedno je i član Instituta ovlaštenih računovođa / revizora u Engleskoj i Walesu te član vijeća Europske međunarodne udruge stručnjaka za restrukturiranje, insolventnost i stečaj. Relevantno iskustvo: Bio je stečajni (su)upravitelj u postupku vrijednom 3,5 milijardi $ za Baha Mar hotelski kompleks na Bahamima, prvobitno pokrenutom prema 11. poglavlju američkog stečajnog zakona, iako na kraju odbačenom, gdje je blisko surađivao s bahamskom vladom. Nastupao kao savjetnik za restrukturiranje za britansku kompaniju koja se bavi zbrinjavanjem otpada te je vodio planiranje za izvanredne okolnosti i provedbu restrukturiranja, što je uključivalo nagodbu oko duga od 400 milijuna £ u Ujedinjenoj Kraljevini i unaprijed dogovorenu prodaju biznisa. Bio je i vodeći stečajni upravitelj za europski ogranak dobavljača automobilskih dijelova Collins&Aikman s prihodom od 1 milijarde $, u prijelomnom europskom stečajnom podnesku u 11 zemalja koji je uključivao paralelne postupke; uspješno je operativno vodio poslove devet mjeseci tijekom stečajnog postupka prodavši većinski udio privatnome dioničkom kapitalu i značajno povećavši povrate vjerovnicima. Bio je savjetnik ruskoj naftno-plinskoj kompaniji koja kotira na burzi u UK kao i dobavljaču automobilskih dijelova vrijednom više milijardi dolara oko planiranja izvanrednih okolnosti za slučaj da planovi restrukturiranja ne budu uspješni.  Albert Stein Stručna znanja: međunarodno i pomorsko restrukturiranje, integracija operativnih planova restrukturiranja u sporazume o financijskim restrukturiranju, iskustvo u upravama Albert Stein globalno je poznat kao jedan od najiskusniji savjetnika za restrukturiranje duga. Ćak 35 godina Albert Stein vodio je restrukturiranje državnih dugova u Rusiji i Iraku te upravljao složenim postupcima restrukturiranja vezanima uz nekretnine u Australiji, ali i rješavao probleme u brodarskoj i offshore industriji tijekom svog života u Norveškoj početkom 1990-ih. Prije dolaska u AlixPartners, Albert je bio u JPMorganu i njegovim bankama prethodnicama kao visoko rangirani direktor za restrukturiranje, nakon čega je osnovao vlastitu tvrtku, gdje je uspješno restrukturirao brodarske i medijske kompanije. Kao američki i britanski državljanin, živio je u šest europskih zemalja i puno radio u Aziji. Diplomirao je na Sveučilištu u Pennsylvaniji i Sveučilištu u Kentuckyju. Relevantno iskustvo: Vodio je restrukturiranje Tatnefta JSC tijekom naftne krize početkom 2000-tih; razvio je jedinstvenu strukturu koja je osigurala potpun povrat duga tako da se višak kamate koristio za kupnju put-opcija, u kombinaciji s offshore zakladom, radi udovoljavanja ruskim zakonskim propisima. Vodio je restrukturiranje tvrtke Petroleum Geo-Services, osmislivši transakciju koja je vjerovnicima nudila izbor naplate potraživanja vezane uz dug ili uz dionički kapital; neto rezultat bila je poboljšana bilanca koja je kompaniji omogućila da se izdigne kao lider u industriji. Vodio je restrukturiranje državnog duga Republike Iraka, s više od 2000 tražitelja prava – vjerovnika i 14.000 tražbina; postigao je 99-postotno prihvaćanje. Vodio je restrukturiranja u svim vrstama brodarskih kompanija: trajektnim, kruzerskim, za prijevoz suhog rasutog tereta, tankerskim i kompanijama za prijevoz kontejnera. Doveo je brodarski tim AlixPartnersa na poziciju vodećeg na tržištu u brodarskom restrukturiranju korištenjem kako sporazumnih restrukturiranja tako i 11. poglavlja američkog stečajnog zakona. Bernd Brunke Stručna znanja: Bernd donosi opsežno iskustvo u restrukturiranju, kao menadžer, član uprave, glavni direktor financija i konzultant Bernd Brunke ima više od 20 godina iskustva kao menadžer, glavni direktor financija, član uprave i konzultant. Prije dolaska u AlixPartners Bernd Brunke je bio stariji potpredsjednik u UniCredit Bank AG s fokusom na programima učinka i digitalizaciji. Prije toga bio je član Globalnog izvršnog odbora u Roland Berger Strategy Consultants te njihov glavni direktor financija. Bernd Brunke ima inženjersku diplomu Tehničkog sveučilišta u Berlinu. Relevantno iskustvo: Bernd Brunke započeo je karijeru prije više od 20 godina u restrukturiranju, radeći s istočnonjemačkim kompanijama na njihovim planovima restrukturiranja nakon ujedinjenja. Kasnije je postao partnerom u Roland Bergeru, fokusirajući se na restrukturiranje te je nekoliko godina bio na čelu njihova globalnog tima za restrukturiranje. Njegovo projektno iskustvo uključuje restrukturiranje jednog europskog lanca robnih kuća, kao i nekoliko europskih internetskih maloprodaja i modnih kompanija. Osim robe široke potrošnje i maloprodaje, između ostalog, radio je i na restrukturiranju u automobilskoj, transportnoj i kemijskoj industriji, a njegovo iskustvo obuhvaća financijsko, operativno i strateško restrukturiranje. Rainer Bizenberger Stručna znanja: upravljanje poslovnim repozicioniranjem, refinanciranje, upravljanje dionicima, privremena uprava, transformacija, reorganizacija, smanjivanje kompleksnosti i upravljanje programima velikog opsega Rainer Bizenberger vodi velike kompanije kroz složene procese restrukturiranja i transformacije. Došao je u AlixPartners 2017., nakon 15 godina u Roland Bergeru, gdje je bio stariji partner u restrukturiranju te jedan o čelnih ljudi ureda u Berlinu. Rainer Bizenberger pomaže klijentima repozicionirati poslovanje, transformirati i refinancirati njihove biznise. Uspješno je vodio složene i vrlo opsežne programe restrukturiranja i transformacije u različitim industrijama. Široka mreža kontakata koje ima u bankama i s kreditnim osiguravateljima učinkovito pomaže u pregovaranju oko složene problematike financiranja. Nedavno je bio privremeni glavni direktor za restrukturiranje u kompaniji koja ostvaruje promet od 1 milijarde $ i djeluje u 20 zemalja diljem svijeta. Rainer Bizenberger ima doktorat iz inovativnih korporativnih financija i magisterij s Katoličkog sveučilišta u Eichstätt-Ingolstadtu. Relevantno iskustvo: Glavni direktor za restrukturiranje jedne od vodećih svjetskih kompanija za obnovljivu energiju tijekom ulaska novog investitora, zadužen za operativno restrukturiranje, dezinvestiranje poslova izvan osnovne djelatnosti (non-core) i refinanciranje. Bio je i glavni savjetnik Uprave jedne velike gradske komunalne kompanije, gdje je pokrenuo program kompleksnog strateškog operativnog i financijskog restrukturiranja, koji je uključivao i višemilijunski porast profita. Glavni savjetnik europske maloprodajne grupacije s prometom od nekoliko milijardi eura, koja posluje u više od 10 zemalja centralne i istočne Europe, u segmentu restrukturiranja prije i tijekom stečajnog postupka. Savjetovao je jedan europski modni maloprodajni lanac s više od 1000 dućana u procesu smanjenja kompleksnosti i poboljšanju učinkovitosti, što je dovelo do višemilijunskog povećanja EBITDA. Glavni savjetnik uprave oko repozicioniranja poslovanja vodećeg švicarskog maloprodajnog lanca s više od 200 dućana. >> Ramljak predstavio savjetnika za restrukturiranje Agrokora i otkrio kada će objaviti stvarni dug >> Hoće li Franck ili Vindija zbog Agrokora također tražiti pomoć? 