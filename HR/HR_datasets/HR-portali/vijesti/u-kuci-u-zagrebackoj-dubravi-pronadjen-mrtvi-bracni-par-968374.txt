Foto i video: Luka Šangulin/Index, Marko Prpic/PIXSELL ZAGREBAČKA policija izvijestila je večeras da su oko 19.30 sati u obiteljskoj kući u zagrebačkoj Dubravi, u Kanarinskoj ulici, pronađena tijela supružnika.   Očevid je u tijeku te se utvrđuju sve okolnosti događaja. "Za sada možemo samo utvrditi da su u obiteljskoj kući pronađena dva tijela i da se najvjerojatnije radi o supružnicima. U tijeku je policijski očevid nakon kojeg će biti dostupno više informacija", kratko su za iNdex komentirali iz zagrebačke policije. Oko kuće u kojoj su pronađeni supružnici okupili su se susjedi. Prema njihovim tvrdnjama u kući je živio bračni par u dobi između 40 i 50 godina. Navodno se obitelji nisu javljali nekoliko dana, nakon čega je majka jednog od njih danas s policijom došla pred kuću i tada su pronašli njihova tijela. >> Uskoro opširnije...