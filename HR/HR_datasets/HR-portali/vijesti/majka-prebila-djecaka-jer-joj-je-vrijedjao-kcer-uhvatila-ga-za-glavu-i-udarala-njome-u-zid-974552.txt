Foto: Google street view  OPĆINSKO državno odvjetništvo u Gospiću podiglo je optužnicu protiv 42-godišnje žene iz Otočca.  Sumnjiči ju se da je u prosincu prošle godine ispred kafića pretukla maloljetnika. Povod napadu bio je verbalni napad na njezinu 16-godišnju kćer od strane maloljetnika.  Maloljetnik je zadobio ozljede glave, uha i koljena nakon što je žena nasrnula na njega, uhvatila ga za glavu te njome udarila nekoliko puta u zid.  Žena negira sve optužbe i tvrdi da ga je samo malo povukla za majicu.