Screenshot: YouTube KOMEMORACIJU za žrtve terorističkog napada u Manchesteru, koja se održavala u Birminghamu, prekinuo je 39-godišnji muškarac sa sjekirom.  Vrištao i nosio torbu sa sjekirom i štapom  Policija je izjavila da je sa sobom imao torbu u kojoj su pronašli manju sjekiru i palicu.  Uhićen je nakon što je vrištanjem uznemirio bdjenje na kojem se okupilo 1000 ljudi na glavnom gradskom trgu.    Stručnjaci će procijeniti njegovo psihičko stanje  Muškarac je otprije poznat policiji i smatra se da pati od ozbiljnog psihičkog poremećaja.  "Ispitat ćemo ga kako bismo razumjeli njegove namjere nakon što stručnjaci za psihičko zdravlje procijene njegovo stanje", izjavili su iz policije.