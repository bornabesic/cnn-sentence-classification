Katy je visoka 170 centimetara i ima bujno poprsje, ali nije joj to jedini as u rukavu - tu su i pune usne te prodorne plave oči. Ispunit će sve tvoje fantazije, a pravila određuješ upravo ti. Sam joj možeš izabrati odjeću i urediti prostor za vaš susret, ovako je na internetskoj stranici lumidolls.com opisana seksi Europljanka, koja je s još tri atraktivne djevojke postala nova senzacija u Barceloni. Zaposlena je u bordelu, a jedina mana, koja nekim mušterijama zapravo uopće ne predstavlja problem, joj je ta što Katy nije živa. Ona je, naime, i više nego realistična silikonska lutka, a druženje s njom u trajanju od sat vremena stajat će vas 120 eura (oko 890 kuna). Iskoristite li trenutačnu promotivnu akciju, uštedjet ćete 40 eura (oko 300 kuna). Novootvoreni klub u Španjolskoj prvi je europski bordel s lutkama, koje su već neko vrijeme apsolutni hit u Maleziji i Japanu. - Svaka je napravljena od silikona, ali kad je taknete, osjećaj je kao da dirate pravu ženu - hvale vlasnici lutke teške 40 kilograma i vrijedne oko 38.000 kuna. Iako se svaka lutka poslije svakoga klijenta dezinficira, mušterijama se ipak preporuča uporaba kondoma. Interes za prvi ovakav bordel i više je nego velik, za njega već postoji i lista čekanja. Osim Europljanke Katy, u ponudi su Japanka Aki, tamnoputa Afrikanka Leiza i Azijatkinja Lili. lumidolls.com lumidolls.com lumidolls.com