Mark Green, drugi Trumpov kandidat za tu poziciju koji je odustao od nominacije, bio je meta kritika skupina za ljudska prava i zastupnika zbog svojih ranijih izjava glede manjina i LGBT osoba. On je rekao da su ga na povlačenje natjerali "lažni i obmanjujući napadi". "Tragično, moj život posvećen javnoj službi i moja kršćanska uvjerenja su pogrešno okarakterizirani...", kazao je Green ustvrdivši da iza toga stoji nekolicina ljudi iz drugog političkog tabora.  Demokratski čelnik u američkom Senatu Chuck Schumer rekao je da je Greenova odluka da se povuče "dobra vijest za sve Amerikance". Nekoliko demokrata oštro je kritiziralo Greena, republikanskog senatora savezne države Tennessee, zbog njegovih izjava o transrodnosti. On se također protivi homoseksualnim brakovima, a u svom govoru u rujnu zatražio je da se poduzme akcija protiv "indoktrinacije islamom" u školama. 