Tomislav Karamarko, potpredsjednik Vlade, oglasio se dan nakon brojnih smjena u vrhu MUP-a, ali i današnjih objava vršitelja dužnosti ispražnjenih pozicija. Povod smjena je bila velika pljačka u središtu krim policije u Zagrebu nakon koje su se nepoznati počinitelji obogatili s 280.000 eura i dva kilograma zlata. - Kad sam ja bio na čelu MUP-a inzistirao sam da policajci nemaju stranačku iskaznicu, želio sam potpuno depolitizirati policiju. Nažalost, za vrijeme Zorana Milanovića dogodilo se nešto katastrofalno, svi ti ljudi radili su u korist jedne jedine stranke. I zbog toga danas ispašta Vlaho Orepić. Žao mi je što me nije slušao i ranije krenuo sa smjenama - rekao je Karamarko u Koprivnici koji nije znao odgovoriti na pitanje da li bi bilo smjena da se nije dogodilo pljačke... - Stvarno ne znam... Ali nemojte mistificrati moj odnos s ministrom. Nismo imali buran start, ja sam mu samo dijelo savjete. I žao mi je što me nije poslušao. Želim Orepiću da uspije, MUP-u da uspije i da dođe na nivo gdje je bio prije nekoliko godina. Trebalo je doći do osvježenja ranije