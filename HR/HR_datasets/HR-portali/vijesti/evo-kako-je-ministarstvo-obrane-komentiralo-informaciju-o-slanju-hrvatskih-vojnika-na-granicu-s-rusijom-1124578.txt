Ministarstvo obrane reagiralo je priopćenjem na informacije koje su se pojavile u javnosti, a o čemu je u Saboru govorio i zastupnik Živog zida Ivan Pernar, da će hrvatski vojnici biti upućeni na granicu s Rusijom bez odluke Sabora.  "Republika Hrvatska, kao i mnoge druge članice NATO-a, na samitu u Varšavi u srpnju 2016. deklarirala je sposobnost sudjelovanja s jednom pješačkom satnijom Oružanih snaga RH u sklopu borbene skupine pod vodstvom Njemačke u Litvi, od 2018. godine. Znači, riječ je o deklariranju sposobnosti, a ne o donošenju konačne odluke o slanju pješačke satnije. Takva odluka donosi se uvijek sukladno zakonskoj proceduri, odnosno u Hrvatskom saboru", kazao je pomoćnik ministra obrane Nikola Brzica. Naglasio je da su se ranije odluke o angažmanu hrvatskih snaga u Saboru donosile "gotovo jednoglasno".  >>Pernar: Hrvatska šalje našu vojsku na rusku granicu >>Pernar dao intervju za Sputnik: Nahvalio Moskvu, NATO usporedio s Njemačkom u vrijeme Hitlera 