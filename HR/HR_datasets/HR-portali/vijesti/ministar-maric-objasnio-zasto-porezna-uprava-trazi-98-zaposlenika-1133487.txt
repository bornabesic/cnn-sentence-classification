Ministar financija Zdravko Marić rekao je u ponedjeljak da natječaj koji je Porezna uprava raspisala za 98 zaposlenika ne znači da će toliko ljudi i biti zaposleno te istaknuo da se u državnoj upravi zapošljava po modelu jedan novi zaposleni na dva ispražnjena mjesta.    Ljudi odlaze iz sustava bilo prirodnim odljevom u mirovinu ili kod drugih poslodavaca, rekao je Marić novinarima nakon sjednice Gospodarsko-socijlanog vijeća, odgovarajući na pitanja o natzječaju raspisanom 30. studenog. Traži se natječajem 98 kandidata i vidjet ćemo što ćemo dobiti prema potrebama, rekao je i dodao da državna uprava nije toliko atraktivna za poslove više i visoke složenosti. U Ministarstvu financija i Poreznoj upravi je praksa da educiramo svoje zaposlenike pa je i ovo natječaj za novozaposlenike i pripravnike, kazao je Marić. Napomenuo je da je Ministarstvu uprave dalo odobrenje za zapošljavanje. Porezna uprava raspisala je natječaj u kojem traži 98 novih zaposlenika koje će rasporediti na  91 radno mjesto. Radi se većinom o referentima koji će se baviti poslovima utvrđivanja poreza na dobit, dohodak i promet nekretninama, zatim sudskim presudama, ovrhama i naplatom, te o informatičarima. Kandidati koji ispune tražene kriterije bit će pozvani na testiranje koje se sastoji od pismene provjere i intervjua s članovima Komisije. >> Porezna uprava najavljuje pojačani nadzor taksista i noćnih klubova 