Gradski bazeni u Đakovu i PU Osječko-baranjske županije izvijestili su danas o događaju od 5. kolovoza kada su kupači, oko 13.40 sati, u vodi uočili tijelo o besvjesnom stanju. Reagirao je odmah spasilac na bazenu. - Djelatnik bazena izvadio je iz vode 24-godišnjaka te ga reanimirao do dolaska Hitne medicinske pomoći, koja ga je prevezla u Klinički bolnički centar Osijek, gdje je utvrđeno da je u komi, navode iz PU. Oglasili su se i s Gradskog bazena navodeći kako građani prilikom osvježenja trebaju biti svjesni i rizika kojemu se izlažu. - Đakovački Gradski bazeni imaju organiziranu 24-satnu redarsku službu i licencirane spasitelje. Koliko je to važno potvrdilo se proteklog vikenda, kada je ovlašteni spasitelj, odmah nakon što je u bazenu uočio mladića bez svijesti, skočio u bazen, izvukao ga iz vode te reanimirao sve do dolaska djelatnika Hitne medicinske pomoći, stoji u priopćenju tvrtke Univerzal koja skrbi o Gradskom bazenu u Đakovu. Poslije toga događaja još jednom upozoravaja kupače da poštuju kućni red Gradskih bazena, odnosno, da se otuširaju prije ulaska u bazene kako bi prevenirali temperaturni šok organizma, da ne konzumiraju hranu i alkohol u neposrednoj blizini bazena i ne skaču u bazene. >> Dvije tragedije u samo sat vremena: Pred očima kupača ubio ga iz kubure, 15 km dalje utopio se 29-godišnjak 