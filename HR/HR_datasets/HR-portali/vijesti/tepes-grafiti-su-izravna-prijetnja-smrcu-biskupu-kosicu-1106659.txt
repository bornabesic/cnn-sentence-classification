Predsjednik HSP AS-a Ivan Tepeš oštro je osudio grafite koji su se pojavili na sisačkoj biskupiji.  Crvena zvijezda petokraka, "Smrt fašizmu – sloboda narodu", "Antifa Sisak" i "Radnička fronta" grafiti su koji su se jutros pojavili na bivšem sisačkom Kinu Sloboda, a koje je kupila Sisačka biskupija koja tu planira urediti dvoranu i muzej. Tepeš je te grafite prokomentirao kao izravnu prijetnju biskupu Košiću, a njegovo priopćenje prenosimo u cijelosti. "Izvrsna propovijed sisačkog biskupa mons. Vlade Košića povodom blagdana Velike Gospe na misi u Gorama dovela je do opasne reakcije kojoj smo danas svjedoci. Crvena zvijezda petokraka, "Smrt fašizmu – sloboda narodu" i "Antifa Sisak" grafiti su koji su jutros osvanuli na objektu u vlasništvu Sisačke biskupije čime se šalje izravna prijetnja jednom vjerskom pastiru. Kako znamo da je pozdrav „Smrt fašizmu – sloboda narodu“ bio pečat na smrtnim presudama u poslijeratnim godinama, ovom prigodom tražimo od državnih institucija da promptno reagiraju kako bi naručitelje ovih gnjusnih poruka priveli pred lice pravde. Nakon osude udbaških čelnika Josipa Perkovića i Zdravka Mustača svima u Hrvatskoj postalo je itekako jasno kako je lustracija jedino rješenje za raščišćavanjem s prošlošću kao preduvjetom za našom boljom budućnošću. Senzibiliziranje javnosti oko ideje lustracije, dovelo je do panike u neokomunističkim i jugofilnim redovima što je vidljivo po oskvrnjivanju spomenika heroja Mire Barešića i Jean Michel Nicoliera, a kulminiralo je ovom prijetnjom mons. Vlade Košića. Stoga smo svi opravdano zabrinuti zbog reakcija i Narodne koalicije koja sve više podsjeća na djelovanje Narodnog fronta nakon Drugog svjetskog rata. HSP AS i Domovinska koalicija najoštrije osuđuju ovakve poteze koji ne predstavljaju tek puko neslaganje marginalnih skupina sa šutljivom većinom, već iste treba shvatiti jedino i isključivo kao prijetnje smrću! HSP AS i Domovinska koalicija uvijek će biti na braniku od svih totalitarnih režima i znakovlja koji ih predstavljaju, a na tom tragu ćemo i inzistirati da u Kazneni zakon uđe i isticanje zvijezde petokrake koja je u Domovinskom ratu bila simbol zločinaca koju su ponosno tijekom velikosrpske agresije na Hrvatsku nosili krvnici Veselin Šljivančanin i Ratko Mladić, a danas se s istim znakovljem prijeti duhovnom pastiru i moralnoj vertikali hrvatske današnjice, sisačkom biskupu mons. Vladi Košiću", stoji u priopćenju. Nakon Košićeva govora u Sisku osvanula petokraka i grafiti Smrt fašizmu – sloboda narodu, Antifa... 