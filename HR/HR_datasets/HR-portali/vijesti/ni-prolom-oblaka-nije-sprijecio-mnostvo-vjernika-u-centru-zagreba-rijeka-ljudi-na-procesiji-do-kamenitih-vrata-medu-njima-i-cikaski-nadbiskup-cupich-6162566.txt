Pred mnoštvom vjernika i velikom procesijom s likom Gospe od Kamenitih vrata središtem metropole večeras je svečano proslavljen Dan grada Zagreba. Koncelebrirano euharistijsko slavlje na kojem su sudjelovali brojni hrvatski biskupi predvodili su kardinal Blase Joseph Cupich, nadbiskup Chicaga, te kardinal Josip Bozanić. Cupich, koji je hrvatskog podrijetla, na početku svoje propovijedi istaknuo je kako mu je zbog povratka u Zagrebu “srce naročito ganuto”. - Kad se sjetim vlastitih korijena u zemlji koju su moji djedovi i bake nazivali Lijepa naša domovino. Te sam riječi i ja usvojio te danas molim: Da bi vazda sretna bila - rekao je kardinal Cupich. Za vrijeme molitve kod Gospe od Kamentih vrata nad gradom se spustilo veliko nevrijeme, no to nije omelo svečanost. Zbog velikog proloma oblaka otvorena je Crkva Sv. Marka, astanari Mesničke otvorili su haustore kako bi se sudionici procesije mogli skloniti. Zatvori Slika 1/20 Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Objavljeno: 31.05.2017. CROPIX Prije same procesije, nadbiskup i metropolit Chicaga kardinal Cupich održao je misu u zagrebačkoj katedrali. Zahvalivši na pozivu kardinalu Bozaniću ocijenio je kako mu je iskazao iznimnu čast, pozvavši ga da predsjeda i propovijeda ovom prigodom, koja, kako je rekao, u sebi sadrži bogatu tradiciju i povijest Zagrebačke nadbiskupije i Crkve u Hrvatskoj. Goran Mehkek / CROPIX Blase Joseph Cupich Istaknuo je kako u zagrebačkoj prvostolnici susreće dragi lik blaženoga kardinala Alojzija Stepinca te dodao kako njegovu kanonizaciju iščekujemo u radosnoj molitvi. Kardinal Sterpinac nam je primjer odanosti života Majci Božjoj, napomenuo je dodavši kako je posebno držao do svoje obitelji te obitelji u životu Crkve, kao i što je posebno bio osjetljiv prema progonjenima, siromašnima i prema svima koji su bili u potrebi. Ocijenio je kako je Stepinčeva žrtva za druge, izrasla iz radosti služenja te je prepoznata u pobožnosti hrvatskih vjernika, koji svuda kamo odlaze i gdje žive sa sobom rado nose lik nebeske Majke i blaženoga Alojzija. Oni su, smatra Cupich, putovi prenošenja vjere i ljudskih vrijednosti te se često nalaze u obiteljskim domovima. Kardinal je vjernicima poručio kako Blaženu Djevicu Mariju zovemo "svojom majkom" te naglasio kako ona kao dobra majka podučava. Po Cupichevim riječima Marija podučava u obitelji jer na taj način podsjeća da je obitelj primarno mjesto na kojemu se uzajamno dijeli i prenosi Radosna vijest, Evanđelje. Marija, napomenuo je čikaški kardinal, podučava tako da ohrabruje i donosi radost onima koji čuju njezin glas te poziva na doprinos nas i cijeli naš naraštaj. Goran Mehkek / CROPIX Josip Bozanić i Blase Joseph Cupich   Napomenuo je kako će ubrzo u svojoj rodnoj župi u Omahi, u državi Nebraski, koju je prije 100 godina utemeljila hrvatska useljenička zajednica, uključujući i njegove djedove i bake obilježiti tu važnu obljetnicu. Nove ću župljane podsjetiti na brojne žrtve koje su podnijeli useljenici iz Hrvatske, kako bi izgradili župu koju su sadašnji doseljenici baštinili, najavio je kardinal dodavši kako će im reći da su raniji useljenici vjerovali da ih Bog poziva na davanje svoga doprinosa prije sto godina i na prenošenje vjere budućim naraštajima. U pozdravnoj riječi zagrebački nadbiskup kardinal Josip Bozanić istaknuo je kako na današnju svetkovinu Majke Božje od Kamenitih vrata, zaštitnice našega Grada euharistijom započinje središnji dio proslave u katedrali, koja pod svojim svodom čuva bogatstvo milosnih izvora i dragocjenost svetosti blaženoga Alojzija Stepinca. "Lik Presvete Bogorodice s Djetetom u naručju, smješten u prolazu Kamenitih vrata, vjekovno je žarište okupljanja vjernika ili barem postaja na kojoj se s pouzdanjem zastane", rekao je zagrebački nadbiskup i dodao kako se tu snagom i utjehom napajaju duše hodočasnika, šetača i sve brojnijih turista. Goran Mehkek / CROPIX Milan Bandić     Čikaški kardinal hrvatskih korijena Blase Joseph Cupich rođen je 1949. godine u Omahi, u američkoj saveznoj državi Nebraski. Njegovu je rodnu župu Omaha prije 100 godina utemeljila hrvatska useljenička zajednica. Papa Ivan Pavao II. imenovao ga je 1998. godine biskupom Rapid Cityja u Južnoj Dakoti, a papa Benedikt XVI. 2010. godine povjerio je njegovoj pastoralnoj brizi biskupiju Spoken u državi Washington. Papa Franjo ga je 2014. godine imenovao nadbiskupom metropolitom Chicaga, a 2016. godine uvrstio ga je u zbor kardinala Svete Rimske Crkve.