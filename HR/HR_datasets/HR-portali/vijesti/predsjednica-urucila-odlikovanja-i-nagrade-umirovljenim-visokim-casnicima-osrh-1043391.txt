Predsjednica Republike i vrhovna zapovjednica Oružanih snaga RH Kolinda Grabar-Kitarović upriličila je prijam za umirovljene visoke časnike Oružanih snaga RH koji su u Hrvatsku vojsku stupili prije više od 20 godina i pridonijeli obrani Hrvatske,  te im je na temelju svojih ustavnih i zakonskih ovlasti uručila odlikovanja i nagrade. Brigadir Željko Idek odlikovan je Redom Hrvatskog pletera i časničkim bodežom, brigadiru Marinku Žuži uručena je Spomenica Domovinskog rata i časnički bodež, a brigadirki Silvani Duvančić Ričko te brigadiru Josipu Mahoviću uručeni su časnički bodeži, priopćeno je iz Ureda predsjednice Republike. Predsjednica je istaknula kako se danas ispraćaju u mirovinu, brigadirka i brigadiri, ljude koji su svojom časnom službom obilježili Oružane snage RH i ostavili neizbrisiv trag.  - S ponosom ispraćamo ljude koji su prije više od dvadeset godina stupili na različite dužnosti u Hrvatskoj vojsci. Svatko od vas dao je velik doprinos u obrani naše Domovine i stvaranju Hrvatske vojske, utkali ste vaše najbolje godine u stvaranje i razvoj modernih i međunarodno prepoznatljivih Oružanih snaga, istaknula je predsjednica Republike. >> Uoči trećeg kruga konzultacija predsjednica će sazvati ustavne stručnjake