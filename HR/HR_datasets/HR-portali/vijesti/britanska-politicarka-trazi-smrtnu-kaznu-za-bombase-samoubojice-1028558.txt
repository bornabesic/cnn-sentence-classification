Ona navodi da je svjesna oprečnih mišljenja koja će se pojaviti Janice Atkinson, britanska nezavisna političarka, zahtijeva da Ujedinjeno Kraljevstvo uvede smrtnu kaznu za bombaše samoubojice. “Mnogo toga treba biti učinjeno da bi se iskorijenilo ovo zlo. Ipak, postoji jedan jednostavan korak koji se može odmah poduzeti – moramo vratiti smrtnu kaznu”, kazala je Atkinson nakon eksplozije u kojoj su poginule 22 osobe na koncertu u Manchesteru ranije ovoga tjedna. Atkinson je nekad podržavala UKIP (Nezavisne partije Ujedinjenog Kraljevstva) koja je bila jedan od glavnih zagovarača povlačenja iz Europske unije. Ona navodi da je svjesna oprečnih mišljenja koja će se pojaviti: jedni će tvrditi da poziva na osvetničko ubijanje motivirano mržnjom, da je nehumana, dok će, s druge strane, biti onih koji smatraju da lišavanje života ovako poremećenih počinilaca za njih ne predstavlja nikakvu kaznu jer ionako žele umrijeti. Svoj poziv objašnjava riječima: “Mi smo u ratu, a prema ratnom zločinu i teroru ne smije se pokazivati nikakvo milosrđe niti se treba dopustiti i tračak pobjede”.