Foto: Instagram  ČAK i da ste me poznavali prije dvije godine, sada da me sretnete znam da me ne biste prepoznali. Znam to jer više ne prepoznajem ni sama sebe, ali jedno je sigurno, i to znam jako dobro, nikada više u životu neću biti ova žena lijevo.  Ona je "Nova Alice" - i baš tako se zove njena Instagram stranica na kojoj već dulje vrijeme motivira i druge kako bi i oni konačno rekli - dosta je!  Moja borba je stvarna, bila je teška, ali rezultati su tu: U dvije godine 71 kilogram manje!  A sve je počelo jednim trenutkom, jednim koji je došao jako kasno, kada više stvarno nisam mogla normalno funkcionirati. Disala sam jako teško, pješačenje duže od 10 minuta bilo mi je užasno naporno. Čak i ono što drugi ljudi ne bi svrstali pod "naporno", meni je bilo užasno naporno. Ako je i vama danas tako, čak i ako niste toliko debeli kao ja nekada, kažem vam - ako vam je teško kretati se, onda je stvarno vrijeme da tome kažete dosta.   Ja sam dokaz da se može. Ja sam dokaz da lijeka ima, čak i ako se morate podvrgnuti operaciji. Meni je ona bila spas, jer sam tek nakon nje mogla konačno početi svoju avanturu. Ona mi je bila alat da sama sebi kažem - učinili smo taj ogroman korak i sada više nema nazad. Samo naprijed - predanost i naporan rad, ali rezultati tako neće izostati. Nisu ni meni, neće ni vama!  Nemojte odustati, zaista se vrijedi boriti!  Jer nećete dobiti samo ljepše tijelo. To je tek mala nagrada za trud. Dobit ćete osmjeh na licu i zadovoljstvo svojim životom. Nešto što sada sigurno nemate ako vam je sve kao i meni prije - naporno.  Moj život i moja budućnost sada konačno izgledaju sretno i sjajno - i naravno da nastavljam dalje. Jer ovom novom životu uživam, u svakoj sekundi i svakom danu u kojem se trudim biti najbolja verzija sebe.   Vjerujte i vi u to! Jer možete, jer trebate. Nemoguće će postati moguće samo ako to sami sebi dozvolite.   Ona je mogla, ona je uspjela, ona nastavlja dalje, a svima vama koji trebate ovakvu motivaciju ostavlja svoje iskustvo kao lekciju. Jer da - to je ista, ali danas skroz drugačija osoba.