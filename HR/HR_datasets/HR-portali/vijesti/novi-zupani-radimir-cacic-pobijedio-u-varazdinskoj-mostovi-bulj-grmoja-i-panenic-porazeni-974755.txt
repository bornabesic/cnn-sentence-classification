Foto: FAH PREMA trenutačno dostupnim informacijama, u Dubrovačko-neretvanskoj županiji - na 53 posto prebrojanih glasova - poziciju župana osvaja Nikola Dobroslavić s 62 posto potpore, dok je Nikola Grmoja dobio 34.79 posto glasova. U Koprivničko-križevačkoj županiji novi župan je Darko Koren s 51.31 posto glasova. U Osječko-baranjskoj županiji -s 86 posto prebrojanih glasova - s 51.68 posto glasova pobijedio je Ivan Anušić iz HDZ-a. U Sisačko-moslavačkoj županiji je pobijedio Ivo Žinić, u Splitsko-dalmatinskoj HDZ-ov Blažensko Boban, u Šibensko-kninskoj HDZ-ov Goran Pauk, u Varaždinskoj Radimir Čačić, a u Vukovarsko-srijemskoj Božo Galić. Anušić za Index: Zadovoljan sam Ivan Anušić za Index je kazao kako je zadovoljan rezultatima, a kao i u prvom krugu tvrdi da je Šišljagić dobio puno. Dodao je kako je ulazak Ivane Šojat u drugi krug odličan uspjeh za stranku.   "Puno je dobio i sada s obzirom na to što je radio i kako. Ali to nije moja stvar, birači biraju", rekao je Anušić.  Komentirao je malu izlaznost u drugom krugu.  "Mala izlaznosti​ je u drugom krugu uvijek, ali i nebrojeno puno mladih je odselilo iz županije. Nema ljudi, oni jesu po popisima, ali nisu tu", poručio je.  Kaže kako u 12 godina nije izgubio niti jedne izbore te kako je točno da je HDZ najjača mašinerija. "HDSSB harao 12 godina"  "Ta mašinerija ne može funkcionirati ako nema ljude koji je znaju voditi. To je bio slučaj do sada. Ljudi koji nisu imali kredibilitet i backgorund, ako stavite osobu koja ima kredibilitet imat ćete rezultata. Morate shvatiti Osječko-baranjsku županiju, HDSSB je harao 12 godina na način da je bio u potpunom primatu. Mislim da se 12 godina pokazalo izgubljenim zbog raznih sukoba, ali ja planiram surađivati", poručio je.  Komemtirao je i koliko njegov pobjeda znači HDZ-u na nacionalnoj razini.  "Mislim da znači puno. Iz naših internih razgovora znam da su najjače karte bačene na Osječko-baranjsku županiju i na Split", dodao je i zahvalio svima koji su glasali za njega.   Kaže kako birače neće iznevjeriti i napraviti negativne poteze za zajednicu te kako će svoje projekte realizirati, ali kako prvo mora ući u županiju i vidjeti kakva je uopće situacija te s čime raspolaže.