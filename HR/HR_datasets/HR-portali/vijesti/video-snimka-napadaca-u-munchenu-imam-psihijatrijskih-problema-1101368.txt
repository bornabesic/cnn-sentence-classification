Muškarac za kojeg se vjeruje da je napadač koji je u pucnjavi u Münchenu ubio devet ljudi i na kraju sebe rekao je u video snimci s mobitela, koja je objavljena u medijima, da je bio hospitaliziran zbog psihičkih problema. Policija je navela da pokušavaju provjeriti tu snimku, koja je emitirana na 24-satnom kanalu vijesti NTV. "Bio sam hospitaliziran zbog psihijatrijskih problema", rekao je u video snimci koju je snimio obližnji stanovnik.  "Nijemac sam", također je rekao. "Rođen sam u Njemačkoj". Neke desničarske skupine u Njemačkoj osjećaju zazor protiv visokog broja migranata koji su zadnjih mjeseci ušli u Njemačku i zemlja je od ponedjeljka na visokom stupnju pripravnosti, nakon što je islamistički tražitelj azila napao i ozlijedio nožem i sjekirom pet ljudi za vrijeme putovanja vlakom. Jučerašnja pucnjava počela je nešto prije 18 sati i izazvala je paniku među građanima, a vlasti vjeruju da je napadač djelovao sam.   >>Ovo je 18- godišnji napadač u Münchenu. Ali David Sonboly primao je psihijatrijsku i liječničku njegu. Bio je inspiriran Breivikovim pokoljem? 