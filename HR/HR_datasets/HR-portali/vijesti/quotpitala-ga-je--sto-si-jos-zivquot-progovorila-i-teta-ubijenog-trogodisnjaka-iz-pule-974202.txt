Foto: Nova TV, Duško Marušić/Pixsell UBOJSTVO dječaka Denisa iz Pule šokiralo je i ražalostilo cijelu Hrvatsku. >> Pokopan trogodišnjak kojeg je ubila majka: Tijelo do groba nosio otac, pratila ga policija  Ekipa emisije "Provjereno" razgovarala je s obitelji dječaka i njegove majke te donosi nove detalje ove strašne priče.  Glasine o tome što se točno događalo u ovom stravičnom slučaju ne jenjavaju. Jedan od sugovornika, koji je želio ostati anoniman, dobro je upoznat s radom institucija u Puli i tvrdi – svi sve znaju. Poznati su, kaže, i detalji koji ukazuju na to da je majka bila nepodobna za odgoj djeteta. "Ima nekakvu dijagnozu bipolarne ličnosti i bavi se navodno prostitucijom", ispričao je za "Provjereno".  Priče o stravičnoj noći u kojoj je ubijen Denis  "Priča ide da ga je htjela našopati rakijom i tabletama i da je mali pao u nesvijest. Kad se dijete probudilo iz kome, ona je rekla: 'Što si još živ?'. I da je on tada rekao: 'Mama, šta ću ja umrijeti?', i da je ona tada izgubila razum i počela ga gušiti", priča Kristijan, glazbenik i aktivist iz Pule.  Chiarina majka Rita Rojnić u telefonskom je razgovoru potvrdila kako ima dokumente koji dokazuju da je Centar za socijalnu skrb Pula sve znao i da ih je upozoravala kako se Chiara ne može brinuti za sebe, a kamoli za dijete. Telefonski su i ona i njezina druga kći, Chiarina polusestra, potvrdile da je Chiara bila loše i da se to znalo. "Provjereno" je dobilo i informaciju da je Chiara bila u postupku oduzimanja poslovne sposobnosti.  Teta iznijela svoju stranu priče  Kadifa Pašić, teta ubijenog dječaka, shrvana je.   "Denis će zauvijek ostati u našim srcima. Mi ga nikad nećemo zaboraviti i on će zauvijek živjeti s nama. Jako sam loše. Danima sam loše, ali se držim jer nema pomoći Denisu ako još budemo i plakali. Mi svi sad moramo biti jaki da se to obavi kako treba. Najteže je mojoj majci i mom bratu koji je dolje zatvoren", rekla je u suzama, a informaciju da je Chiara sina navodno trovala tabletama kratko je prokomentirala: "To još ne znamo...".  "Varala je mog brata, pronašao ju je u kući s drugim čovjekom. Pretukao ih je i otišao se prijaviti na policiju te su ga osudili", kaže.  Kadifa Pašić kaže da je i Centar za socijalnu skrb u BiH znao za njihov slučaj. Na pitanje je li bilo naznaka da je tukla dijete, odgovara: "Pa kad je bilo sumnje, mi smo odmah reagirali, išli smo po socijalama i prijavili. Čak je i moj brat rekao da se boji za dijete. Nije da smo išta tajili. A kad su došli ovamo (u Pulu), kako smo uopće mogli znati da se nešto događa...", nastavlja.