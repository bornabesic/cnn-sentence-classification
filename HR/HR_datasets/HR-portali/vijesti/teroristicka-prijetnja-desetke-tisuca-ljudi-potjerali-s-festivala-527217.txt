Njemačka je policija zbog terorističke prijetnje u petak prekinula glazbeni festival Rock am Ring koji se održava u blizini grada Adenaua. Bild piše kako su na festivalu bili deseci tisuća posjetitelja. Policija je uhitila dvoje sumnjivaca. Riječ je o salafistima za koje se sumnja da su nešto ostavili na Nürburgringu.  Ranije je na Twitteru objavljeno da je na festivalu bilo čak 90.000 ljudi. Rock festival se održava od 2. do 4. lipnja, a za petak je prekinut. Organizatori su posjetitelje zamolili da napuste područje.  - Nismo imali drugog izbora, morali smo odmah prekinuti festival - rekli su organizatori. Policija je nakon što se područje ispraznilo počela istragu. Policija bi kasnije tijekom večeri trebala održati konferenciju za novinare na kojoj će dati više informacija. Okolne ulice su zatvorene. Prometuju samo shuttle autobusi.  Ljudi su napustili područje bez panike. Policija se nada da će se program u subotu nastaviti.