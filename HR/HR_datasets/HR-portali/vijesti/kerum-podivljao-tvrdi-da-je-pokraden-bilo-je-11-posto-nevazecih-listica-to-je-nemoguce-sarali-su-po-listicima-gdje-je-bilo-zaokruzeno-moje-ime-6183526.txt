NOVO 21:37 Bivši splitski gradonačelnik Željko Kerum za dlaku je izgubio izbore za gradonačelnika u Splitu. Nakon prebrojanih 100 posto glasova kandidat HDZ-a Andro Krstulović Opara osvojio je 46,19 posto glasova, dok je Kerumu pripalo 44,30 posto glasova. Nevažećih je listića 9,51 posto, odnosno 5.451 listića.   U izjavi nakon objave konačnih rezultata ponovno se obrušio na svog protukandidata.   - Narod ne voli nepravdu, bilo je 11 posto nevažećih listića, to je nemoguće, upozoravao sam zadnjih dana da će biti krađe, organizirali smo naših 300 promatrača, ali nisu im dozvolili da listiće broje, zagrmio je Kerum.   Kerum je već nakon objave izlaznih anketa rekao da će tražiti da se prebroje listići.   - U 19 sati sam to već rekao, sumnjao sa da će to napraviti. U kontroli nevažećih listića, njih 90 posto zaokruženo je za mene, oni su ih prekrižili sa budu nevažeći, šarali su po njima. Eto im ta pobjeda, to nije pobjeda to je sramota, ali neka bude tako kako je.   - Činjenica je da su rekli da ću na silu dobiti izbore, ovo nije dobiveno, ovo je oteto. Ja sam moralni pobjednik ovih izbora, oni nemaju morala, rekao je među ostalim Kerum. ----------------------- SPLIT - Rezultat izlaznih anketa u Splitu vrlo je tijesan. Željko Kerum u Splitu osvaja 50.81% glasova, a Andro Krstulović Opara 49.19%. Prvi rezultati u Kerumovom stožeru dočekani su s oduševljenjem.   - Jasno je da je moj protivnik i njegova kompletna klika, da su htjeli na silu dobiti izbore. Ono što je sigurno da ću tražiti ponovno brojati listiće zbog onoga što su radili. U petak navečer su išli kod generala Gotovine u Pakoštane, slikali se s njim u ponoć, u subotu ujutro su radili skup na Visokoj, poručio je bivši gradonačelnik Splita Željko Kerum te nastavio: Ante Cizmic / HANZA MEDIA   - Kakva je njih panika uhvatila i kako su na silu htjeli dobiti izbore, kako su se ponašali, na koji način. Ja se smijem, meni nije toliko teret izgubiti, koliko njima. Pobjedu koju večeras odnesem poklonit ću svoj djeci, ne samom mojoj, neego djeci Splita. Kakvo je to bilo ponašanje na biračkim mjestima, sila, htjeli su silu upotrijebiti, rekao je Kerum u prvoj reakciji nakon objave izlaznih anketa.   Izborni stožer Željka Keruma je u restoranu Lora Grill, a spremna je i vatra na kojoj će se uskoro 'zavrtjeti' janjci kojima će se počastiti društvo okupljeno u Lori, javlja Slobodna Dalmacija. Ante Cizmic / HANZA MEDIA   Opara: 'Ponosni smo, ali nema trijumfalizma' - Mi smo snaga koja okuplja, koja uključuje, mi smo ljudi koji znaju prepoznati drugoga. Nastavit ćemo ponizno, otvoreno, vedra srca i pošteno. Od sutra počinjemo raditi, nema trijumfalizma, ima slavlja, prije svega ponosa, koji će nam biti najbolji poticaj, rekao je Andro Krstulović Opara, novi gradonačelnik Splita, nakon objave konačnih rezultata.