Turske specijalne snage uhvatile su 11 komandosa u bijegu koji su bili upleteni u pokušaj zarobljavanja predsjednika Tayyipa Erdogana za vrijeme neuspjelog udara prošli mjesec, objavila je državna agencija Anadolija u ponedjeljak.  Jedanaestorica vojnika bili su dijelom skupine koja je izvela napad na hotel, gdje je Erdogan odsjeo u noći 15. srpnja, u jugozapadnom resortu Marmaris. Predsjednik, kojemu je dojavljeno da je u opasnosti, napustio je hotel do trenutka kad su stigli. Njihovo uhićenje uslijedilo je nakon što je Turska otpustila još 1400 članova svojih oružanih snaga kao mjeru jačanja kontrole u vojsci i, nakon pokušaja udara u nedjelju, ispunila vojno vijeće vladinim ministrima. Pucnjava u sukobu s bjeguncima Anadolija je izvijestila da su bjegunci uhvaćeni u okrugu Ula, u pokrajini Mugla, nakon što su žandarmerijske specijalne snage, podržane helikopterima i bespilotnim letjelicama, nakon dojave poslane na to područje.  Pucnjava je izbila kad su se specijalne snage sukobile s bjeguncima, no nema izvješća o mogućim žrtvama. Deseci prosvjednika okupili su se i dovikivali pred žandarmerijskom postajom gdje su bili komandosi prije no što su odvedeni u policijsku postaju u tom području. Navodno je ukupno 37 vojnika upleteno u neuspjelu operaciju zarobljavanja Erdogana u Marmarisu, a 25 ih je uhvaćeno ranije, navodi Anadolija. Posljedice Erdoganova gušenja otpora su – više od 60.000 ljudi u vojsci, pravosuđu, javnim službama i školama je pritvoreno, suspendirano ili je pod istragom, što je uznemirilo turske saveznice u NATO-u te stvorilo napetosti između Ankare i Zapada. Turska je optužila islamskog klerika Fethullaha Gülena za organizaciju neuspjelog puča. Gülen, koji živi u samonametnutom izgnanstvu u SAD-u, negirao je optužbe i osudio je pokušaj udara.