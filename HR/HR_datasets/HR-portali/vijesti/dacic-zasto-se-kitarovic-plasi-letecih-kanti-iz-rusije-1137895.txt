- Zašto hrvatska predsjednica odmah najavljuje kupovinu novih aviona i helikoptera kad su s podcjenjivanjem govorili o našem vojno-tehničkom dogovoru sa Ruskom Federacijom? Zašto se plaše letećih kanti iz Rusije, kako su govorili - upitao se srbijanski ministar vanjskih poslova Ivica Dačić, piše B92. Dačić je komentirao ekskluzivni intervju za blagdanski trobroj Večernjeg lista hrvatske predsjednice Kolinde Grabar Kitarović u kojem je kazala da je donesena odluka da se krene u nabavu nove borbene eskadrile, ali i dodala da na to ne gleda kao na utrku u naoružanju Srbije i Hrvatske. - Srbija se neće baviti Hrvatskom, Srbija zanima samo da zaštiti sebe i svoj teritorij - kazao je Dačić komentirajući izjavu predsjednice Grabar-Kitarović. "Nabava zapadne vojne tehnologije iz SAD-a nije usmjerena protiv Srbije" Na pitanje hoće li srpska nabava ruskih MIG-ova 29 dati vjetar u leđa našoj odluci o nabavi nove borbene eskadrile, Grabar-Kitarović je kazala da na nabavu MIG-ova 29 gleda "kao na legitimnu potrebu Srbije da osigura obranu svojeg zračnog prostora". - I hrvatska je namjera da se u vojnim nabavama ravna prema vlastitim vojnim potrebama. Dakle, nabava zapadne vojne tehnologije iz SAD-a nije usmjerena protiv Srbije, nego je usmjerena protiv bilo kakve ugroze koja bi se mogla pojaviti u odnosu na Hrvatsku i hrvatski teritorij - kazala je Grabar-Kitarović. >>Cijeli intervju hrvatske predsjednice Kolinde Grabar-Kitarović pročitajte u blagdanskom trobroju Večernjeg lista >> Kolinda Grabar-Kitarović: Kupujemo borbenu eskadrilu >>Rusija Srbiji poklanja MiG-ove, tenkove i borbena vozila. Vučić: 'To će dramatično poboljšati sposobnosti naše vojske' 