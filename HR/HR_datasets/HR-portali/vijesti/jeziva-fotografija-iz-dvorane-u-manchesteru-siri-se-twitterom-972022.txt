Foto: Twitter NAJMANJE 22 ljudi poginulo je u napadu bombaša samoubojice u ponedjeljak navečer u Manchester Areni, objavio je šef policije Ian Hopkins. >> TEROR U MANCHESTERU U eksploziji na koncertu najmanje 19 mrtvih i preko 50 ranjenih  >> VIDEO Objavljena snimka trenutka u kojem je eksplodirala bomba u prepunoj areni u Manchesteru >> SVJEDOCI HORORA U MANCHESTERU "Ljudi su gazili jedni po drugima, krvava tijela su bila posvuda..." Napadač, koji je djelovao sam i također je poginuo u napadu, aktivirao je bombu kućne radinosti u foajeu dvorane oko 22.30 sati, neposredno nakon završetka koncerta američke pjevačice Ariane Grande.  Među žrtvama ima i djece, a ozlijeđenih je 59.  "Ovo smatramo terorističkim napadom i u ovoj fazi istrage vjerujemo da je napadač bio sam. Sada nam je prioritet utvrditi je li bio dio neke mreže", rekao je Hopkins.  Društvenim mrežama počela se širiti jeziva fotografija snimljena ispred ulaza u dvoranu u kojoj se održavao koncert. Na fotografiji se vide tijela ozlijeđenih i ubijenih kako leže na podu.