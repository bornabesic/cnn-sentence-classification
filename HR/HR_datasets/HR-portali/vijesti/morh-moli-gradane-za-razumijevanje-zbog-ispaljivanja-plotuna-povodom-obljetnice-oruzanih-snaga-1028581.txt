U popodnevnim satima održat će se letački program i pokazne vježbe Povodom obilježavanja 26. obljetnice ustrojavanja Oružanih snaga Republike Hrvatske, Dana oružanih snaga Republike Hrvatske i Dana Hrvatske kopnene vojske, u nedjelju, 28. svibnja 2017., na Jarunu, u popodnevnim satima održat će se letački program i pokazne vježbe, a danas na istoj lokaciji, planirana je generalna proba, javlja MORH. ”Obavještavamo građanstvo da će tom prigodom biti ispaljeni počasni plotuni iz topničkog oružja, te da će iznad područja grada Zagreba i okolice letjeti zrakoplovi Hrvatskog ratnog zrakoplovstva i protuzračne obrane”, stoji u priopćenju Ministarstva. Podsjetimo, povodom obilježavanja 26. obljetnice formiranja Oružanih snaga RH, Dana Oružanih snaga RH i Dana Hrvatske kopnene vojske, u subotu 27. svibnja i u nedjelju 28. svibnja 2017. na ŠRC “Jarun”, od 9 do 20 sati bit će izložen taktičko-tehnički zbor gdje će se moći razgledati naoružanje i vojna oprema Oružanih snaga RH.