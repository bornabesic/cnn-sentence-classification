Tajlandski kralj Maha Vajiralongkorn našao se u centru pozornosti zbog izbora odjeće u kojoj je prošloga srpnja prošetao jednim trgovačkim centrom u Münchenu, a njegova snimka tek sad je objavljena u javnosti i velikom brzinom proširila se društvenim mrežama. Kralj na sebi, naime, ima popularni crop-top – majicu kakvu viđamo jedino na iznimno zgodnim djevojkama i supermodelima jer ovaj ''top'' više toga otkriva nego što skriva. Tajlandski kralj izabrao je žuti top i u njemu prošetao trgovačkim centrom. Osim topa, pažnju su plijenile i lažne tetovaže koje je imao po cijelome tijelu, ali i misteriozna djevojka u čijem je društvu bio. Tajlandske vlasti naredile su Facebooku da ukloni video jer je uvredljiv za njihovu monarhiju pa je Facebook blokirao sadržaj prema geografskom položaju, no sada su ih upozorili da je video i dalje aktivan na više od 130 stranica pa Marku Zuckerbergu prijete tužbom. Također, svakoj osobi u Tajlandu koja podijeli ovakav sadržaj prijeti kazna zatvora do 15 godina. Tajlandskom kralju ovo nije prvi ovakav outfit. Slično odjeven pojavio se i u münchenskoj zračnoj luci noseći bijeli crop-top, traperice i sandale, što nije primjereno ni za jednoga muškarca, a kamoli za kralja. 