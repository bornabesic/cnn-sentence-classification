Tri dana prije drugoga kruga izbora predsjednik Vlade RH i HDZ-a Andrej Plenković posjetio je Vukovarsko-srijemsku županiju.  Tom prilikom posjetio je Ilok, Nijemce i Vinkovce, odnosno, mjesta gdje su kandidati HDZ-a ušli u drugi krug izbora.  - HDZ očekuje u drugom krugu izbora još jednu pobjedu u županiji kao i gradovima Vinkovcima i Iloku kako bi nastavili kontinuitet vlasti na istoku Hrvatske. Ostvarili smo izvrstan rezultat u prvom krugu izbora kada smo osvojili gradonačelnička mjesta u tri grada i načelnike u 50 posto općina u Vukovarsko-srijemskoj županiji. Očekujem da se to potvrdi i u drugom krugu izborom župana i dvoje novih gradonačelnika - rekao je Plenković u Vinkovcima. Govoreći pred okupljenim članovima Plenković je rekao kako je HDZ odgovorna stranka i stranka koja brine o Slavoniji te da do građani vide i znaju. Naglasak u daljem radu dalje će biti na razvoju poljoprivrede, malog i srednjeg poduzetništva, ruralnom razvoju, boljoj prometnoj povezanosti kao i demografskoj obnovi.