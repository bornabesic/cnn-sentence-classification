Vozač (29) sletio je u četvrtak navečer u Bjelovaru automobilom s ceste i udario u betonski most potoka. Automobil se prevrnuo. Navodno je motor automobila izletio iz kućišta, preletio obilaznicu i pao na livadu desetak metara dalje. Ova prometna nesreća je bila gotovo na istom mjestu gdje je prije tri tjedna poginulo pet osoba. Vozač je bio sam u automobilu. Odvezli su ga u bolnicu. Teško je ozlijeđen, ali nije u životnoj opasnosti.