Na novom terminalu zagrebačke zračne luke ''Franjo Tuđman'' putnici su pronašli pogrešku u prijevodu s engleskog jezika.  Kako pokazuje fotografija, na znakovima za WC, ispod oznake za toalet namijenjen osobama s invaliditetom, doslovno prevedeno piše "toalet je onesposobljen". Vozaču Hitne naplatili parking Iz zagrebačke Zračne luke ''Franjo Tuđman'' tvrde kako se u utorak navečer vjerojatno dogodio nesporazum kada je vozača Hitne pomoći, koji je stigao na intervenciju, osoblje upozorilo da mora platiti parkiranje jer je zadržavanje na tom mjestu maksimalno dopušteno 10 minuta.  "Vjerojatno se dogodio nesporazum, naime službe Hitne pomoći, vatrogasci i MUP u hitnim i izvanrednim situacijama oslobođeni su plaćanja parkinga. Ističemo kako je naša suradnja sa svim tim službama besprijekorna", poslali su nam odgovor na upit iz zračne luke.  Nije se javio Objašnjavaju da su svi ulazi i izlazi na parkirališta, kao i vijadukt na Zračnoj luci ''Franjo Tuđman'', opremljeni portafonom i videonadzorom. "Uobičajena je praksa da vozila hitnih službi prolaze bez upotrebe parkirnih kartica, odnosno operateri koji su na zračnoj luci 24 sata, na prijavu vozača podižu rampu za izlaz", stoji u odgovoru zračne luke.  Tvrde da se vozač Hitne te večeri nije javio osoblju ni po dolasku, a ni po izlasku s vijadukta. Naglašavaju da je Međunarodna zračna luka Zagreb spremna nadoknaditi trošak parkirne karte. >>Otvoren terminal Zračne luke Franjo Tuđman. Plenković: Ovo su nova vrata Hrvatske >>Otkrivamo kako izgleda novi dio zračne luke Franjo Tuđman