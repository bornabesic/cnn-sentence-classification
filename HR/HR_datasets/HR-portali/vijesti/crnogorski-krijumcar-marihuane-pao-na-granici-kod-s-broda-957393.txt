Foto: Pixsell/Ivica Galović BRODSKO-posavska policija se 'pohvalila' još jednom uspješnom akcijom protiv krijumčara droge, u kojoj je ovaj put na graničnom prijelazu s BiH kod Slavonskog Broda uhićen 25-godišnji Crnogorac, nakon što je u njegovu automobilu kojim je pokušao ući u RH skriveno pronađeno 22,6 kilograma marihuane.  160 kila u zadnja tri mjeseca  Inače, kako je rečeno na konferenciji za novinare, na graničnim prijelazima pod ingerencijom ove policijske uprave u protekla tri mjeseca otkriveno je više od 160 kilograma droge.  U srijedu poslijepodne policija i carina pretražili su automobil crnogorskih registracija koji je vozio 25-godišnji crnogorski državljanin, te u unutrašnjosti vozila uočili preinake u dijelu rezervoara, gdje je pronađen 41 paket s ukupno 22,6 kilograma marihuane.  Prema rezultatima istrage, zaplijenjena droga bila je namijenjena tržištu zapadnoeuropskih zemalja, a prema neslužbenim procjenama, vrijednost te marihuane kreće se oko pola milijuna kuna.