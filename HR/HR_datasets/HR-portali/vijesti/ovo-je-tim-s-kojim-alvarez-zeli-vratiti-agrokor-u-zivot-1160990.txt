Glavni direktor za restrukturiranje Agrokora, Antonio Alvarez III, stigao je danas u Zagreb gdje je predstavio svoj tim s kojim će pokušati spasiti koncern. Alvarez je poručio kako je ovo jedan od većih izazova s kojima se susreo te je kazao kako nema jamstava da će uspjeti. U timu Antonia Alvareza III su Michael Corner-Jones, Max Frangulov, Paul Gilbert, Boguslaw Bartczak, Renald Bejaoui, Thomas Kolaja, Marija Simović, David Johnston i Barry Hopkins. U nastavku možete pročitati njihove biografije. Antonio Alvarez III, Izvršni direktor u Alvarez & Marsalu, utemeljitelj je i voditelj europske podružnice od 2001. godine. Kao voditelj A&M za Europu nadgleda 10 zemalja i preko 400 suradnika. Imao je ključnu ulogu u nekoliko prominentnih turnarounda i projekata poboljšanja performansi poduzeća u zadnjih 10 godina te donosi više od 25 godina iskustva kroz rad u javnim i privatnim kompanijama, često preuzimajući pozicije direktora i članova uprave u ime klijenata A&M-a. Antonio Alvarez III nedavno je služio kao CRO (chief restructuring officer- direktor za restrukturiranje) Abengoa Grupe u 2016. (vodeća svjetska kompanija za obnovljive izvore energije i najveće restrukturiranje Španjolske dosad) i CRO Upravljačkog vijeća za Edcon Grupu u 2016. (maloprodajni div iz Afrike i najveće afričko restruktuririranje do danas). Michael Corner-Jones je Voditelj A&M Tima za financijsko restrukturiranje iz Velike Britanije i ima više od 20 godina iskustva u turnaroundima. Obnašao je brojne visoke upravljačke funkcije u velikim, kompleksnim i multinacionalnim organizacijama. Radio je s klijentima iz sljedećih industrija: potrošna roba, distribucija, otpad, energija, proizvodnja i telekomunikacije. G. Corner- Jones vodio je par kompleksnih međunarodnih restrukturiranja uključujući Afren Plc, Autobar (prodaja aparata za hranu i piće ), Van Gansewinkel Group, Biffa Waste Management, Wind Hellas (najveća direktna strana investicija u Grčkoj od početka krize) i Eircom (najveći slučaj državne zaštite kompanije u irskoj povijesti). Max Frangulov, Izvršni direktor u Alvarez & Marsalu s više od 20 godina iskustva u strukturiranju operativnih i financijskih rješenja za maksimiziranje vrijednosti interesnih skupina u korporativnim turnaroundima. Gospodin Frangulov obnašao je dužnost CRO CEDC-a, jednog od najvećih proizvođača žestokih pića u svijetu. Djelovanjem njegovog tima uspješno je i brzo izvršena reorganizacija te kompanije koja je izlistana na američkoj burzi, a taj angažman nagrađen s M&A Turnaround nagradom „Chapter 11 Reorganizacija godine“, a A&M proglašen „Globalnom Turnaround konzultantskom tvrtkom godine“ od strane Turnaround Atlasa. Gospodin Frangulov blisko je surađivao s g. Alvarezom za vrijeme A&M-ovog angažmana u Parmalatu, talijanskom proizvođačku mlijeka i mliječnih proizvoda, koji je uključivao uvođenje posebnih procedura upravljanja za velike talijanske kompanije. Paul Gilbert je Izvršni direktor u Alvarez & Marsalu, s više od 20 godina iskustva u turnaroundu, restrukturiranju i privremenom upravljanju. Bio je savjetnik pri restrukturiranju u različitim vrstama industrija i jurisdikcijama s posebnim fokusom na „tržišta u razvoju“ . G. Gilbert  polovinu je zadnjih 15 godina proveo na terenu u Središnjoj i Istočnoj Europi  s menadžmentom i odgovarajućim interesnim skupinama na restrukturiranjima. G. Gilbert blisko je surađivao s g. Alvarezom III na angažmanu A&M-a u Edcon Grupi, maloprodajnom divu iz Južne Afrike, pomogavši pri vođenju kompanije kroz restrukturiranje pri kojem je sačuvana ogromna vrijednost za sve interesne skupine, uključujući dobavljače i zaposlenike koji nisu pretrpjeli nikakve financijske gubitke. Bogusław Bartczak je Izvršni direktor u Alvarez & Marsalu s više od 20 godina iskustva u turnaroudima, restrukturiranju i poboljšanju performansi kompanije u različitim industrijama, uključujući maloprodaju, veleprodaju, logistiku, robu opće potrošnje (posebice pivo i napitci) te proizvodnju. Nedavno je gosp. Bartczak bio predsjednik uprave poljskog „uradi sam“ maloprodajnog lanca u problemima. Prije toga gosp. Bartczak je radio za pivovaru Carlsberg, gdje je obnašao više visokih upravljačkih funkcija (potpredsjednik za operacije Carlsberg Poljska, predsjednik uprave Carlsberg Srbija, potpredsjednik za Zapadnu Europu u Carlsberg Breweries i predsjednik uprave Carlsberg Italija). Renald Bejaoui , Stariji direktor u Alvarez & Marsalzu, ima više od 10 godina iskustva u turnaround projektima, korporativnoj transformaciji i spajanjima i akvizicijama. G. Bejaoui nedavno je blisko surađivao s g. Antoniom Alvarezom III na savjetovanju vodeće kompanije za stambene i poslovne nekretnine na transformaciji njenog lošeg poslovanja u Francuskoj. Kao ključna osoba za provođenje promjena, vodio je organizacijsku reviziju top managementa zajedno s predsjednikom uprave i njegovim zamjenikom. Thomas Kolaja je Izvršni direktor koji vodi sektor turnarounda i unapređenja poslovanja za njemačka i europska tržišta u rastu s uredima u Münchenu i Varšavi. Ima preko 20 godina iskustva u restrukturiranju, poslovnoj strategiji i savjetodavnim uslugama vezanim uz unapređenje operacija. G. Kolaja angažiran je kao privremeni upravljač na sljedećim poznatim projektima: COO Tele Fonika Kable (treći najveći proizvođač kablova u Europi), COO Mondijeve divizije papirne industrije u Swiecie u Poljskoj i potpredsjednik za operacije Carlsberga Okocim S.A.. Radio je u mnogim industrijama uključujući FMCG i pića, te distribuciji za maloprodaju i veleprodaju. Prije nego što se pridružio A&M-u, g. Kolaja je osnovao i vodio Kolaja & Partners, vodeću tvrtku za privremeno upravljanje i restrukturiranje u Varšavi, koja je bila posvećena suradnji s klijentima diljem cijele Europe. Marija Simović je Stariji direktor u A&M-ovom sektoru za Unapređenje korporativnog poslovanja. Donosi više od 25 godina radnog iskustva na najvišoj managerskoj razini iz područja operacija, lanca opskrbe i upravljanja promjenama za globalno priznate „blue chip“ organizacije. Gđa. Simovic posjeduje bogato konkretno operativno iskustvo u sektorima maloprodaje, zdravstvene zaštite, transporta, logistike i avijacije. Gđa. Simović prethodno je radila za IAG (International Airlines Group) gdje je vodila formiranje zajedničkog uslužnog centra u Središnjoj Europi, centralizirajući i relocirajući funkcije s lokacija diljem Europe. Prije toga nadgledala je važnu reviziju cjelokupne nabave IAG-a, troška na razini £13 milijardi, što je za rezultat imalo kontinuirane godišnje uštede od više desetaka milijuna funti. Obnašala je visoku funkciju u strategiji/M&A za vodećeg proizvođača hrane u Velikoj Britaniji, direktorice Nuffield Hospitals (20 privatnih bolnica) i upravljačke pozicije u tvrtkama Pepsi i YUM Restaurant International. David Johnston je Direktor u londonskom A&M timu za restrukturiranje s više od 11 godina iskustva u turnaroundu, savjetovanju kompanija i računovodstvu. G. Johnston fokusira se na upravljanje novčanim tokom, poslovno planiranje, financijsko restrukturiranje, smanjenje operativnog troška, smanjenje obujma poslovanja uslijed dezinvestiranja, analizom profitabilnosti i unapređenjem poslovanja. Nedavno je g. Johnston savjetovao IT tvrtku (€1mlrd prometa) po pitanju upravljanja novčanim tijekom. Projekt je uključivao: detaljnu analizu i prognoze priljeva i odljeva u različitim zemljama i divizijama; izradu novog modela za planiranje novčanog toka i identificiranje prilika za izgradnju radnog kapitala. Također je bio uključen u restrukturiranje kompanije za prodaju aparata za piće, pri čemu je dug smanjen s otprilike €900m na €450m. Barry Hopkins je Stariji suradnik u londonskom uredu Alvarez & Marsala. Ima 14 godina iskustva u restrukturiranju i financijama, budući da je radio u investicijskom bankarstvu i kompanijama koje je financirao privatni kapital iz različitih industrija. Nedavni angažman g. Hopkins bio je suradnja s predsjednikom uprave na restrukturiranju privatne naftne kompanije koja je uključivala: prodaju imovine nevezane uz primarno poslovanje, prilike za refinanciranje i pregovore preko 500m$ potraživanja. G. Hopkins prethodno je radio u Morgan Stanleyu i J.P. Morganu na spajanjima i akvizicijama te financiranju kroz dug. >> Alvarez: Situacija je vrlo teška i ozbiljna, nema nikakvog jamstva da ćemo uspjeti >> Stručnjak koji će voditi Agrokor: Tko je Antonio Alvarez III. 