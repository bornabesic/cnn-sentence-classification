Screenshot: YouTube ZAPOČEO je proces izbora porotnika za suđenje Billu Cosbyju zbog više od 50 optužbi za seksualno zlostavljanje, javljaju svjetski mediji. Poriče sve optužbe Poznati komičar i bivša zvijezda The Cosby Showa poriče sve optužbe. Samo je jedna žena, Andrea Constand (43) uspjela izvesti Cosbyja na sud u Pennsylvaniji. Zbog visoke izloženosti slučaja javnosti, porotnici u okrugu Montgomery za vrijeme suđenja će biti u izolaciji u hotelu oko 500 kilometara od svojih domova.  Porotnicima će biti zabranjena upotreba mobitela, gledanje televizije i čitanje različitih materijala zbog velike medijske pokrivenosti slučaja. Suđenje će započeti sljedeći mjesec. Izbor porotnika vrlo težak zbog prirode slučaja Tijekom izbora porotnika sudac Steven O'Neill ispitao je 100 potencijalnih sudionika skoro 50 pitanja. Njih 86 je reklo da je već čulo za slučaj, a 34 već ima formirano mišljenje o njemu. I tužitelji i obrana imaju pravo izbaciti koliko porotnika žele zbog prirode slučaja. Moglo bi biti ispitano i na stotine ljudi kako bi napokon pronašli 12 porotnika i 6 zamjenika koji zadovoljavaju sve kriterije. "Nije ništa rekla i nije me zaustavila" Constand je optužila Cosbyja da ju je drogirao i zlostavljao kada ga je posjetila 2004. godine. Cosby je izjavio da nije kriv, ali je rekao da je imao seksualne odnose s njom. Također je priznao da joj je dao Benadryl, lijek protiv alergije, i o navodnom napadu izjavio: "Nije ništa rekla, pa sam nastavio i došao negdje u područje između dozvole i zabrane. Nisam bio zaustavljen". Za silovanje bi mogao dobiti 10 godina zatvora Constand je rekla da je cijelo vrijeme padala u nesvijest i dolazila k svijesti te da je tijekom cijelog napada bila "smrznuta" i "paralizirana". Cosby bi mogao biti osuđen za silovanje te dobiti 10 godina zatvora i kaznu od 25 000 dolara. Prvi sudski rok zakazan je za 5. lipnja. Cosby nije obavezan svjedočiti.