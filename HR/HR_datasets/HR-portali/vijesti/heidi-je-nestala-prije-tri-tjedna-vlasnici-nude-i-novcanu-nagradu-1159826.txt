Prošlo je više od tri tjedna otkad je Heidi nestala iz dvorišta obiteljske kuće u mjestu Stružec Posavski u blizini Velike Gorice. - Heidi je jako umiljata i dobra, znala je sama nekad prošetati iza kuće, ali uvijek se vrlo brzo vraćala. No, tog dana nije je dugo bilo i vlasnici su se zabrinuli - priča nam Željko Mihanović, prijatelj obitelji koji pomaže u potrazi. Obišli su cijelo područje nekoliko puta, a o njezinu nestanku obavijestili i lovačke udruge, prijavili policiji i veterinarskoj stanici u Velikoj Gorici. Uključili su se svi poznanici i prijatelji s društvenih mreža, ali gdje je Heidi do sada nisu otkrili. - Tražili smo je i u azilima, obišli nekoliko romskih naselja. Ponuđena je i nagrada od 1000 kuna, ali sve je za sada bezuspješno - priča Ž. Mihanović te dodaje da vlasnik Miljenko Turk sumnja da je Heidi ukradena i do sada vjerojatno već nekome i prodana. Gdje god bila, nada se da je nitko ne tuče i da nije gladna. Njemačka ovčarka Heidi, osim po specifičnom izgledu, prepoznatljiva je po dvije tamne mrlje na jeziku. Kujica je čipirana, a imate li bilo kakve informacije, nazovite na 097/60-04-044. 