Screenshot: Expressen.se  IZ skloništa za izbjeglice u Falunu u Švedskoj prošlog je tjedna, zbog marša neonacista povodom Dana rada, evakuirano 50-ero djece, objavile su okružne vlasti.   Grupa od petstotinjak pripadnika NRM-a (Sjevernjačkog pokreta otpora) sudjelovala je u prosvjednom maršu u švedskom glavnom gradu, a vlasti su ocijenile da je rizik dovoljno velik da na dva dana presele 50 djece koja koriste smještaj u skloništu i osoblje koje se o djeci brine.   "Zajedno smo procijenili i nismo htjeli preuzeti nikakav rizik", rekao je koordinator za djecu izbjeglice, Kjell Nordqvist, prenosi The Local.   Iako nije bilo konkretne prijetnje skloništu, okružne vlasti su zbog povezanosti NRM-a i bombi kućne izrade, koje su korištene u napadima na slične centre u Gothenburgu ranije ove godine, ocijenile da je potrebno poduzeti preventivne korake.