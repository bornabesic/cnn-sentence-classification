Svijet kojeg je u srijedu ujutro, barem prema našoj vremenskoj zoni, dočekala vijest da je Donald Trump izabran za 45. predsjednika Sjedinjenih Američkih Država, uglavnom je regirao u šoku. Poznate osobe iz svih sfera javnog života izrazile su na društvenim mrežama nesigurnost što se budućnosti Amerike tiče i mnogi su mediji također dozvolili dozu subjektivnosti u izvještavanju. Neki u tome vide "tragediju", "katastrofu", drugi "pobjedu gnjeva" i "osvetu" malih ljudi, no svjetski tisak složio se u srijedu da pobjeda Donalda Trumpa predstavlja prije svega trijumf populizma i početak nepredvidljiva predsjednikovanja. Screenshot Screenshot Screeshot   "Pobjeda gnjeva" naslov je francuskog dnevnika Le Monde koji u Trumpovu dolasku na vlast vidi pobjedu koja će "pogodovati političkim pokretima i čelnicima iz čitavog svijeta", a u njegovu obećanju da će "Americi vratiti njezinu veličinu" znak "povlačenja i izolacionizma". "Trumpokalipsa" piše lijevi dnevnik Liberation. "Ne zavaravajmo se: prva svjetska sila sad je u rukama krajnje desnice. Polovica Amerikanaca glasovala je, svjesno, za rasističkog kandidata, lažova, seksista, prostaka i mrzitelja. Ovi su izbori dodatno upozorenje onima koji misle da Marine Le Pen ne može doći na vlast u Francuskoj 2017.". Screenshot Screenshot Screenshot Na desnici, Le Figaro vidi u "američkom gnjevu" koji dovodi Trumpa na vlast presliku europskih pobuna. Ta nova realnost neće se raspršiti kao prašina nakon sukoba. Niti na atlantskoj obali niti na drugoj." U Njemačkoj, Sueddeutsche Zeitung žali zbog "najgore moguće katastrofe. Nezamislivo je postalo stvarnost". U Londonu Guardian dodaje: "Američki narod upao je u bezdan. Budući predsjednik sektaška je i nestabilna osoba, seksualni predator i zagriženi lažljivac. Sposoban je za sve. Screenshot Screenshot Screenshot   Tabloid desnice Daily Mail pozdravlja pak "osvetu" malih ljudi i "poniženje za Hillary, anketare i poslovnu elitu te pripadnike showbusinessa". U Italiji La Stampa je manje pesimistična. Pod naslovom "Trump, uragan bijesa i nezadovoljstva", ocjenjuje da "pobjeda Trumpa potvrđuje vitalnost američke demokracije, sposobne da se stalno transformira" iako izaziva "niz nesigurnosti povezanih s nepredvidljivošću pobjednika". U međuvremenu "ostatak svijeta mora probaviti što se dogodilo ove noći: pobunjeni narod kuca na naša vrata". Screenshot Screenshot