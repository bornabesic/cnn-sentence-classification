Foto: FaH  GRANIČNI prijelaz Saint Bernard de Lacolle u Quebecu, jedan od glavnih između Kanade i Sjedinjenih Država, zatvoren je i evakuiran u petak zbog prijetnje bombom, izvijestila je policija.   Promet u oba smjera na tom graničnom prijelazu, 60 km južno od Montreala, zatvoren je malo poslije 9.00 sati po mjesnom vremenu (15.00 sati po srednjoeuropskom) nakon "telefonske prijetnje carinskoj službi", rekla je za AFP Ingrid Asselin, pripadnica quebečkih sigurnosnih snaga.  Temeljita pretraga  "Sve zgrade su evakuirane" i dva sata nakon evakuacije još traje temeljito pretraživanje, dodala je.  Prijelaz St. Bernadr de Lacolle između kanadske pokrajine Quebeca i američke savezne države New Yorka "na autocesti 15 trenutačno je zatvoren", objavili su kanadski graničari.  Uputili su vozače na najbliže granične prijelaze 20 km zapadno i 50 km istočno.  Više od dva milijuna ljudi prođe svake godine preko tog važnog američko-kanadskog graničnog prijelaza.