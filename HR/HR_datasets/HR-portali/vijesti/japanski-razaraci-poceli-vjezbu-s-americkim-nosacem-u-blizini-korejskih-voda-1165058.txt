Dva japanska razarača započela su vježbu s udarnom grupom američkog nosača aviona Carl Vinson na zapadnom Pacifiku dok se približava vodama oko korejskog poluotoka, izvijestila je japanska mornarica. Dva japanska ratna broda, Samidare i Ashigara, u petak su napustili zapadni Japan kako bi se pridružili Carlu Vinsonu u znak solidarnosti dok se Sjedinjene Države suočavaju sa Sjevernom Korejom zbog njenog programa balističkih projektila i nuklearnih testova. Razarači će "prakticirati različite taktike" s američkom udarnom grupom, priopćila su japanske mornaričke obrambene snage, a prenosi Reuters. Američki predsjednik Donald Trump naredio je Carl Vinson grupi uplovljavanje u vode korejskog poluotoka kao odgovor na povećane napetosti sa Sjevernom Korejom. Japanska vojska naložila je ratnim brodovima da prate Carl Vinson na sjever barem do Istočnog kineskog mora, kazao je za Reuters izvor upoznat s planom. No, želio je ostati anoniman jer nije ovlašten razgovarati s medijima. >> Nova prijetnja SAD-a Sjevernoj Koreji: Nosač zrakoplova u pratnji razarača stiže u Istočno more