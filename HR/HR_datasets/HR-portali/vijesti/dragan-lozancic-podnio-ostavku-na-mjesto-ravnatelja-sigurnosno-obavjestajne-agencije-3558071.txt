Dragan Lozančić podnio je ostavku na mjesto ravnatelja Sigurnosno obavještajne agencije, potvrđeno je Jutarnjem listu iz više izvora. Lozančić je ostavku podnio dva dana prije zakazane sjednice saborskog Odbora za unutarnju politiku i nacionalnu sigurnost, na kojoj je jedna od točki dnevnog reda imenovanje ravnatelja Sigurnosno – obavještajne agencije.   Premijer Tihomir Orešković i predsjednica Kolinda Grabar Kitarović dogovorili su se prije mjeseca dana da će novi ravanatelj SOA-e biti Daniel Markić. O tome svoje mišljenje mora dati nadležni saborski Odbor. No predsjednik odbora Ranko Ostojić nije želio sazvati sjednicu dok od predsjednice i premijera ne dobije objašnjenje zašto se pokrenuo postupak razrješenja Lozančića.   “Ja ću odmah staviti točku na dnevni red kad dobijem potvrdu da je potpisano razrješenje sukladno članku 66 stavku 4 Zakona o sigurnosno-obavještajnom sustavu koji regulira prijevremeno razrješenje ili kad Lozančić podnese ostavku”, kazao je Ostojić prije nekoliko dana.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!