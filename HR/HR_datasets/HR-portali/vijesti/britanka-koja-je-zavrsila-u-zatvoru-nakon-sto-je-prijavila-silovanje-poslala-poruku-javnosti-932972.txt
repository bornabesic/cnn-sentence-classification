Ilustracija: 123rf 25-GODIŠNJA Britanka bila je prošli mjesec na odmoru u Ujedinjenim Arapskim Emiratima (UAE) kad su je navodno napala i silovala dvojica Britanca, javlja Independent. Kada je silovanje prijavila u policijskoj stanici u Dubaiju, uhićena je i optužena za izvanbračni seks, zločin koji se kažnjava zatvorom, šibanjem i kamenovanjem do smrti u ovoj strogo konzervativnoj zemlji. Iz britanske skupine koja je radila  kampanju  „Detained“ kažu kako je optužena puštena uz jamčevinu te da odsjeda kod jedne britanske obitelji, međutim putovnica joj je oduzeta i ne može napustiti zemlju. Oni su u kontaktu s djevojkom koja tvrdi da su je dvojica muškaraca silovala i snimila sam čin u jednom hotelu u gradu. Poslala poruku javnosti Kako je vijest o njenom uhićenju obišla svijet, djevojka je poslala poruku preko svog oca kako bi zahvalila ljudima na silnoj podršci koju joj pružaju. Za The Mirror je rekla: „Želim se zahvaliti svim ljudima koji me podržavaju. Bez predivnih riječi podrške ne bi izdržala ove duge dane. Zastrašujuće je ovdje biti sam ali moram ostati snažna. Postoje mnoge prepreke u emocionalnim i teškim danima koji su ispred mene.“ Žrtva je otputovala u Dubai za praznike, a sljedeća destinacija trebala je biti Australija.Obitelj napadnute djevojke na internetu je otvorila stranicu gdje ljudi koji žele pomoći mogu uplatiti novac koji je potreban za pravne troškove. Dosad je skupljeno oko 25 tisuća funti. Počinitelji već pobjegli iz zemlje Navodni počinitelji su uhićeni, no pušteni su uz jamčevinu. Napustili su zemlju. Policija u Dubaiju je rekla kako istražuje snimku napada na mobitelu. Glasnogovornik Ministarstva vanjskih poslova za The Independent je rekao kako su bili svjesni cijelog slučaja te su pružali podršku žrtvi i njenoj obitelji, kao i što su cijelo vrijeme komunicirali sa lokalnim vlastima. Savjet za putnike koji posjećuju zemlje UAE; svi seksualni odnosi izvana braka, smatraju se ilegalnim, bez obzira na odnos koji imate s partnerom kod kuće.