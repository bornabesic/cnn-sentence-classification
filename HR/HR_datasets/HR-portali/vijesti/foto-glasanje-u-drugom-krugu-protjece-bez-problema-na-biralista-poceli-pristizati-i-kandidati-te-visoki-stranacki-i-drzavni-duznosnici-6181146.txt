Niti jedno županijsko izborno povjerenstvo nije dojavilo da na njegovu području ima eventualnih problema u drugom krugu lokalnih izbora koji je u nedjelju ujutro počeo na gotovo 4500 biračkih mjesta. Devetnaest od 21 izbornog povjerenstva potvrdilo nam je da su na njihovu području otvorena sva biračka mjesta, za dva još čekamo potvrdu, no vjerujem da je i tamo sve u redu, jer u suprotnom već bi dobili dojave o problemima, rekla je u nedjelju nešto iza 8 sati ujutro potpredsjednica Državnog izbornog povjerenstva (DIP) Ana Lovrin. Osam županija i Grad Zagreb koji ima i status županije, 54 grada i 102 općine u nedjelju biraju svoje župane, gradonačelnike i načelnike za iduće četiri godine. Iako je 11 županija svoje župane izabralo prije dva tjedna, i njihova županijska povjerenstva u nedjelju rade jer svi gradovi i općine na njihovu području nisu u prvom krugu uspjeli izabrati svoju izvršnu vlast. Nisu to uspjela ni četiri najveća Hrvatska grada - Zagreb, Split, Osijek i Rijeka, ali ni Metković, Varaždin, Bjelovar, Knin čiji birači u nedjelju odlučuju o svojim gradonačelnicima. Na biralištima se od ranog jutra ukazuju i kandidati te visoki državni i stranački dužnosnici. Građansku su dužnost, između ostalih, obavili i premijer Andrej Plenković, predsjednik SDP-a Davor Bernardić, predsjednik Mosta Božo Petrov... U fotogaleriji objavljujemo tko je sve dosad od dužnosnika i kandidata glasao. Zatvori Slika 1/20 Objavljeno: 04.06.2017. Damir Krajač / CROPIX Objavljeno: 04.06.2017. Vojko Bašić / CROPIX Objavljeno: 04.06.2017. Denis Jerković / CROPIX Objavljeno: 04.06.2017. Nikolina Vuković Stipaničev / CROPIX Objavljeno: 04.06.2017. Nikolina Vuković Stipaničev / CROPIX Objavljeno: 04.06.2017. Denis Jerković / CROPIX Objavljeno: 04.06.2017. Denis Jerković / CROPIX Objavljeno: 04.06.2017. Boris Kovačev / CROPIX Objavljeno: 04.06.2017. Emica Elvedji / CROPIX Objavljeno: 04.06.2017. Jakov Prkić / CROPIX Objavljeno: 04.06.2017. Damir Krajač / CROPIX Objavljeno: 04.06.2017. Denis Jerković / CROPIX Objavljeno: 04.06.2017. Matija Djanjesic / CROPIX Objavljeno: 04.06.2017. Goran Mehkek / CROPIX Objavljeno: 04.06.2017. Goran Mehkek / CROPIX Objavljeno: 04.06.2017. Nikša Stipaničev / CROPIX Objavljeno: 04.06.2017. Nikša Stipaničev / CROPIX Objavljeno: 04.06.2017. Željko Hajdinjak / CROPIX Objavljeno: 04.06.2017. Željko Hajdinjak / CROPIX Objavljeno: 04.06.2017. Željko Hajdinjak / CROPIX Pravo birati u drugom izbornom krugu ima 2 milijuna 791 tisuća birača, u provedbi izbora sudjeluje gotovo 50 tisuća ljudi, promatra ih gotovo sedam tisuća birača. Birališta su otvorena u 7 sati, glasuje se do 19 do kada traje i dvodnevna izborna šutnja. DIP će danas u podne izvijestiti koliko je birača izašlo na biračka mjesta do 11, 30 sati.