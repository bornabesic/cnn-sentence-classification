Foto: Slavko Midžor/Pixsell, Dalibor Urukalović/Pixsell ANTE RAMLJAK je od 1997. do 2007. godine bio predsjednik uprave hrvatske podružnice austrijske financijske kuće CAIB, gdje je bio zadužen za projekte spajanja i preuzimanja u Hrvatskoj, BiH i Sloveniji.  Nakon toga prelazi u fond Quaestus koji je osnovao bivši ministar financija  Borislav Škegro. Nakon Škegra, Čačić  Tamo ostaje do 2012., kada preuzima vođenje Sektora energetike u Centru za praćenje poslovanja energetskog sektora i investicija (CEI). U CEI ga je postavila Milanovićeva Vlada, kada je Radimir Čačić kao ministar gospodarstva i prvi potpredsjednik bio nadležan za energetiku.  Ramljak je bio zadužen za praćenje i evaluaciju rada javnih poduzeća i razvoj strateških projekata. Rekorder po plaći  u državnim službama Ramljak je za vrijeme Čačića imao neto mjesečnu plaću nešto višu od 23 tisuće kuna, po čemu je bio rekorder. Bio je zaposlen u Upravnom vijeću CEI-ja, uz stalnu plaću od 14 tisuća kuna neto, tu je bilo i 2 tisuće kuna za nadziranje HEP-a, a poslove savjetovanja Čačića naplaćivao je 7 tisuća kuna. Nakon angažmana u Vladi direktor je Texo Managmenta koja se bavi pružanjem usluga financijskog savjetovanja prilikom prodaja, spajanja ili preuzimanja kompanija te usluge financijskog i investicijskog konzaltinga.   Romansa s HTV-om urednicom   U to vrijeme Ramljak je bio u vezi s HTV-om urednicom Tončicom Čeljuskom. Dio medija prozvao ih je najmoćniji par domaće poslovno medijske scene. Ramljak je bio i u Nadzornom odboru HEP-a, gdje ga je postavio Radimir Čačić.