Foto: Hina, 123rf PRIČA o vojnom roku posljednjih je dana ipak malo splasnula. O tome se više toliko ne govori, što ne znači da vladajući i dalje ne razmišljaju o uvođenju istog.   HDZ-ov Josip Đakić danas je, pri proslavi 25. obljetnice osnutka HVIDR-e, predložio ideju koja će zasigurno dignuti priličnu galamu. On, naime, predlaže da oni koji odsluže vojni rok imaju prednost pri zaposlenju. Đakić je rekao kako je nužno da hrvatska mladost, osobito muška populacija koja stasa, ima bar osnovno znanje kako uporabiti pješačko oružje i motorički se pripremiti i slušati zapovjedi.  "Moja je ideja, koju još nisam formulirao kao zakonski prijedlog, da se stimuliraju oni koji dragovoljno služe vojni rok tako da imaju prednost pri zapošljavanju u državnim službama i tvrtkama, kao što imaju hrvatski branitelji", rekao je Đakić.     Nije poznato je li se Đakić o ovome već konzultirao sa Plenkovićem, Krstičevićem ili nekim drugim iz vlade i iz njegovog HDZ-a.