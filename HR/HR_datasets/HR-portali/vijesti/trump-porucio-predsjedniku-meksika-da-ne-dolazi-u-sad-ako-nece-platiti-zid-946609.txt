Foto: hina AMERIČKI predsjednik Donald Trump u četvrtak je podigao napetosti s Meksikom poručivši predsjedniku te zemlje Enriqueu Peni Nietu da otkaže posjet Washingtonu ako ne želi platiti zid na granici.  "SAD ima trgovinski deficit s Meksikom u iznosu od 60 milijardi dolara. Od samog početka Sjevernoameričkog sporazuma o slobodnoj trgovini (NAFTA) bio je to jednostran sporazum, s golemim brojem izgubljenih poslova i kompanija. Ako nije voljan platiti za taj prijeko potrebni zid, tada bi bilo bolje da otkaže taj planirani posjet", rekao je Trump. Susret planiran za sljedeći tjedan  Njegova bi poruka mogla poništiti susret planiran za sljedeći tjedan na kojem bi dvojica čelnika, kako se očekuje, razgovarali o odnosima dvaju zemalja, zategnutim nakon odlučnosti Trumpa da se podigne zid uzduž zajedničke granice, i promjeni NAFTA-e.  Pod pritiskom meksičke oporbe da odgodi posjet Washingtonu, Nieto je kazao da će pričekati povratak visokog izaslanstva iz Washingtona prije nego donese odluku. Ministar vanjskih poslova Luis Videgaray, koji predvodi meksičko izaslanstvo, u srijedu navečer je kazao da je posjet "za sada" još uvijek aktualan.  Američki predsjednik Donald Trump u četvrtak je podigao napetosti s Meksikom poručivši predsjedniku te zemlje Enriqueu Peni Nietu da otkaže posjet Washingtonu ako ne želi platiti zid na granici. Poruka predsjednika Meksika Predsjednik Meksika Enrique Pena Nieto rekao je kako mu je žao zbog odluke SAD-a da se nastavi s planovima s izgradnjom zida, koji ih već godinama razdvaja: "Meksiko ne vjeruje u zidove.  Već samo to rekao i reći ću ponovo: Meksiko neće platiti zid." Nieto je naglasio kako će vlada Meksika biti tu za svakog državljanina Meksika kojemu je pomoć potrebna. Rekao je kako preuzima odgovornost da zaštiti interese Meksika i njegovih državljana, te kako Meksiko zahtijeva i zaslužuje poštovanje kao suverena država.