Predsjednik Izbornog stožera Domovinske koalicije i glavni tajnik HSP AS Pero Ćorić poslao je priopćenje u kojem navodi da pjevač Marko Perković Thompson podupire tu koaliciju i kandidata na njihovoj listi Marka Kvesića.  "Svoju javnu i čvrstu potporu Domovinskoj koaliciji (HSP AS, HKDU – dr. Marko Veselica, DESNO, USP i HDS), a posebno našem kandidatu u VI. Izbornoj jedinici i svom prijatelju Marku Kvesiću izrazio je i Marko Perković Thompson", stoji u Ćorićevom priopćenju u kojem je poslana i fotografija Marka Perkovića i Marka Kvesića.  "Nakon što se drugi pravaški čelnici i predsjednici manjih stranaka nisu odazvali pravaškom okupljanju unutar Domovinske koalicije na čelu s HSP AS, svoje mjesto na našim koalicijskim listama našli su brojni istaknuti pravaši koji su se izdigli iznad velikog i nerealnog ega svojih čelnika.  Tako je mjesto na koalicijskoj listi u VI. Izbornoj jedinici na četvrtom mjestu našao Marko Kvesić, brat slavnog vukovarskog heroja i dragovoljca HOS-a, besmrtnog pravaša i moralne vertikale pravaške scene, pokojnog Velimira Kvesića", stoji u Ćorićevom priopćenju.  >>Domovinska koalicija: Inzistirat ćemo na provođenju lustracije u pravosuđu >>Za male stranke i 20 mandata: : Tko osim HDZ-a, SDP-a i Mosta ima šanse na izborima 