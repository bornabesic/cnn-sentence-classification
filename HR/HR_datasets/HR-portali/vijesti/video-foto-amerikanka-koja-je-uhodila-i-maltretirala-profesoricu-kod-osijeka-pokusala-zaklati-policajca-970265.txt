Foto: Nova TV, Davor Javorovic/PIXSELL NEŠTO nakon 18 sati u mjestu Bilje kod Osijeka dogodio se incident u kojemu je ozlijeđen policajac. >> Amerikanka dan prije napada na policajca divljala na Fejsu: "Da, imam nož, ali nisam luda!"  Policija je oko 18 sati došla intervenirati prema ženi srednjih godina. Prema prvim informacijama, policajci su legitimirali ženu te je krenuli privesti u policijski automobil, nakon čega je žena izvadila oštri predmet i ubola policajca u vrat.   Policajac je prevezen u KBC Osijek, a težina njegovih ozljeda zasad nije poznata. Žena je privedena i u tijeku je policijski očevid. Kako javlja Nova TV, žena koja je napala policajca je Amerikanka Vanessa Raney. Podsjetimo, Vanessu Raney SOA je proglasila prijetnjom za nacionalnu sigurnost. Oduzeta joj je putovnica, imala je zabranu ulaska i boravka u Hrvatskoj tri godine, ali unatoč tome šetala je slobodno i godinama maltretirala profesoricu Ivančicu Banković-Mandić s Filozofskog fakulteta u Zagrebu. >> Studentica terorizira profesoricu s Filozofskog: Dnevno šalje do 1200 poruka, ali i pornografiju   Dnevno slala po 1200 poruka i pornografiju Vanessa Raney, 41-godišnjakinja iz Hustona, u Hrvatsku je došla još 2015 godine, nakon čega je upisala tečaj hrvatskog u Croaticumu – centru za hrvatski jezik pri Filozofskom fakultetu. Vanessa je teško funkcionirala u grupama i onemogućavala bi držanje nastave, a kako su kolege gubile snagu voditi bitke s njom, Banković-Mandić, lektorica s Filozofskog fakulteta u Zagrebu, primila ju je u svoju grupu.  No, tada je počelo neobično ponašanje, prisjeća se Ivančica, koje je preraslo u pravi teror nje i njezine obitelji. Sve je započelo neprimjerenim mailovima i pornografskim sadržajem koje je u njeno ime slala kolegama i drugim studentima, na što je reagirao i Fakultet. Zabranjen joj je upis u Croaticum, a potom i ulazak na Filozofski fakultet. 41-godišnjakinju iz Hustona policiji je prijavila i Ivančica, ali i Fakultet, no na zabrane i prijave uzvratila je još gorom mjerom. Postala je opsjednuta Ivančicom i njezinom cijelom obitelji i počela s kreiranjem njihovih lažnih Facebook profila i slanjem uznemirujućih poruka.  Vanessu je policija privela, ali i pustila uz bizarno objašnjenje, tvrdi Ivančica - da je podnijela zahtjev za azilom, a kad je osoba u toj proceduri, ne može biti privedena. Amerikanki je u međuvremenu istekla putovnica, veleposlanstvo joj je odbilo izdati novu, a policija joj je odbila produžiti zahtjev za boravak u Hrvatskoj jer ju je Sigurnosno obavještajna agencija proglasila opasnom za nacionalnu sigurnost i javni poredak.  DORH je pak za Ivančičin slučaj podignuo optužnicu, održane su dvije rasprave, ali Vanessa se nije pojavila pa je sutkinja izdala tjeralicu i odredila istražni zatvor. Međutim, policija joj otada nije mogla ući u trag - sve do danas.