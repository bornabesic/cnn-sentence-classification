No, kod pojedinih Hrvata koji su u ovoj akciji sudjelovali, pojavila se sumnja u mogućnost da novac nije stigao na odredište, pa su se nakon gotovo godinu dana sa upitom o poslanoj uplati obratili uredu vukovarskog gradonačelnika. Odgovor koji su dobili neugodno ih je iznenadio...   U organizaciji Austrijsko-hrvatske zajednice za kulturu i šport, 10. lipnja 2016. godine u dvorani Tehničkog fakulteta u Beču održala se humanitarna večer čiji je cjelokupan prihod namijenjen obnovi vukovarskog vodotornja – simbola hrvatske obrane i otpora u Domovinskom ratu. Nastupili su Mate Bulić, Šima Jovanovac, Marija Pavković Snaša, Cecilija Rudić, Ivan Martić Ivica, Mladen Burnać i mnogi drugi. Večer je prošla sjajno, a organizatori su bili više nego zadovoljni. Tako je nakon mjesec dana, Miroslav Piplica objavio: “Dragi prijatelji, evo napravili smo detaljan obračun humanitarne večeri i akcije za obnovu Vukovarskog vodotornja. Hrvati iz Beča na humanitarnoj akciji skupili smo 9,328 eura ili 69,960 kuna, znači, 70 tisuća kuna. Hvala svima koji su sudjelovali u ovoj akciji.” No, kod pojedinih Hrvata koji su u ovoj akciji sudjelovali, pojavila se sumnja u mogućnost da novac nije stigao na odredište, pa su se nakon gotovo godinu dana sa upitom o poslanoj uplati obratili uredu vukovarskog gradonačelnika. Odgovor koji su dobili neugodno ih je iznenadio: “S obzirom da ste u Zahtjevu za pristup informacijama zatražili informaciju temeljem Zakona o pravu na pristup informacijama, obavještavamo Vas kako je Vaš zahtjev usvojen te Vas sukladno tome obavještavamo kako u Grad Vukovar do današnjeg dana nije zaprimio uplatu Austrijsko – hrvatske zajednice za kulturu i šport u iznosu od 9,328,00 eura za obnovu Vodotornja.”