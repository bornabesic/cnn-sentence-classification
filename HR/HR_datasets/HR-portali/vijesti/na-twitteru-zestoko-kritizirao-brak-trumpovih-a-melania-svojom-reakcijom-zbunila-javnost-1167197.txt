Svaki se potez prve dame SAD-a, Melanije Trump, detaljno analizira. Budnim očima kritičara, ali ni građanima Sjedinjenih Država ništa ne može promaknuti. Ovog su tjedna primijetili nešto neobično na službenom profilu na Twitteru gospođe Trump. Korisnik Twittera Andy Ostroy u jednom je od svojih postova napisao: Čini se kako je jedini zid koji je Donald Trump izgradio onaj između njega i prve dame Melanije. Uz objavu, stajao je sada već kultni trenutak Melanijine promjena raspoloženja nakon što joj se Donald obratio. Prva dama nije samo vidjela ovu objavu već je i stisnula like. Sam Ostroy bio je sumnjičav, no to je zaista bio službeni profil prve dame. Je li poručila da joj se napisano sviđa? Ili je možda dala Donaldu do znanja da i ona ima utjecaj na mišljenje javnosti?  I dok se analitičari prepiru oko ovih pitanja, neki jednostavno tvrde da je profil hakiran. U svakom slučaju, like i dalje stoji.    