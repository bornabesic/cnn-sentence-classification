Vrijeme ispita zna biti jako stresno za učenike koji se trude da što bolje riješe zadatke. Ponekad i roditelji stvaraju dodatni pritisak na njih pa je stvar još gora. Djeca tako znaju učiti i neke stvari koje ih ne zanimaju što ih zasigurno čini nesretnima što bi se moglo odraziti na budućnost. Zato je pismo jednog ravnatelja u kojem poručuje roditeljima da razmisle o svojoj djeci i o tome što ih najviše zanima. - Dragi roditelji, približava se vrijeme ispita. Znam da ste zabrinuti i da želite da vaše dijete bude uspješno. Volio bih, međutim, kada biste razmislili o tome da među djecom koja pristupaju ispitima ima i budućih umjetnika kojima matematika možda neće biti bitna u životu. Ima i budućih poduzetnika, kojima za uspjeh u poslu zaista nije bitna ni povijest, ni književnost. Ima i budućih glazbenika kojima stvarno nikada neće trebati kemija. Ako vaše dijete dobije odlične ocjene na kontrolnom, radujte se, to je sjajno. Međutim, ako ocjene ne budu dobre, molim vas, nemojte zbog njih potkopavati samopouzdanje svom djetetu, nemojte samljeti njegovo dostojanstvo. Recite mu da je sve u redu, da ima pravo dobiti lošu ocjenu. Da je riječ samo o jednom ispitu, a da ga u životu čekaju puno važnije stvari u kojima će se dokazivati.  Recite mu, bez obzira koju je ocjenu dobilo, da ga volite i da ga ne osuđujete.  Molim vas, recite tako svojoj djeci i pratite kako će osvojiti svijet, ne dopustite da im jedan ispit ili jedna loša ocjena oduzmu snove i zanose. Recite im, na kraju, da ne moraju biti liječnici ili inženjeri da bi bili sretni. Srdačno,  Vaš ravnatelj - stoji u poruci.