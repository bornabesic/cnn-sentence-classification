Gradonačelnik Zagreba Milan Bandić i splitski gradonačelnik Ivo Baldasar danas su u Zagrebu potpisali sporazum o suradnji na lokalnim izborima iduće godine. Ivo Baldasar ima nezavisnu listu i zasad nije ušao u stranku BM 365, ali ta stranka sada ima svog kandidata na lokalnim izborima iduće godine. Ivo Baldasar rekao je da sama povijest Bandića i njegovih najužih kolegica i kolega, koji potiču iz SDP-a, je bliska njemu te da su otišli iz jednakih razloga. – Ne može biti ništa prirodnije nego da dva gradonačelnika surađuju pa i na formalni način. Dosad smo surađivali kao kolege i prijatelji. Vrijeme je da dvije bliske političke opcije počnu i formalno surađivati. Želimo se širiti i na druge gradove sa svima koji nisu azdovoljni ovom bipolarnom političkom situacijom u Hrvatskoj – rekao je Ivo Baldasar. A Milan Bandić govor je započeo podsjećanjem na događaje u SDP-u u kojem su obojica bili. – Onaj tko nije sposoban izvući pouku iz povijesti morat će je ponovno doživjeti. Svojim bivšim kolegama iz stranke želim sve najbolje – rekao je Bandić koji kako kaže, socijaldemokraciju živi 16 godina, a "oni koji su vladali četiri godine vidimo kako je završilo". –Baldasar je na čelu Splita naučio raditi. Nastojat ćemo, a neću odustati, okupiti široki spektar centra, sa svim gradonačelnicima kojima je pun kufer bipolarne poltičke situacije. Za tri tjedna ćemo se ponovno naći u Splitu i dogovoriti modalitete. Bit će tu zanimljivih iznenađenja – rekao je Bandić.  Rezultat bipolarnosti je ono što gledamo u Saboru i Bladi svaki dan. – Ova vlada je potrošena i odlazi, a da li će se presložiti, to ćemo doznati za tjedan dana, vjeruj te mi, nešto znam o tome. Bit će obrata možda i do ponedjeljka. Mi smo odgovor na situaciju da nema trećeg puta – rekao je Bandić. Rekao je i da je spreman za izbore i da se mogu održati sutra. – Veliki razlozi moraju biti da mi dignemo ruke u Saboru za nekoga. Jednom smo dali bjanko potpis, više to nećemo raditi. Nećemo svoju kožu jeftino prodavati. Naš je svjetonazor ono što piše u Ustavu – antifašizam, s time nema poigravanja, to je pitanje slobode. Pozitivne ideje Starčevića i HSS-a. Hrvatsko svekoliko zajedništvo. Svi koji to njeguju, naši su potencijalni koalicijski partneri – kaže Bandić. Kaže i da je ovaj sporazum početak pravog puta. Na pitanje očekuje li Baldasar da će privući neke kolege iz SDP-a, rekao je: Dio kolega će sigurno ići s nama, ne znam za saborske zastupnike. Ljudi sami odlučuju – rekao je Baldasar. Bandića se pitalo bi li pristao biti premijer na što je rekao da treba ići korak po korak.    >> Na zatvorenoj sjednici Gradske skupštine odluka o reprogramu duga Zagrebačkog holdinga   