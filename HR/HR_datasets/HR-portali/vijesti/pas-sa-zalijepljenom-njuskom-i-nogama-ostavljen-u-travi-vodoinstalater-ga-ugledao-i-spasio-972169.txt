Foto: Peewee's Pet Adoption ZA vodoinstalatera Carlosa Carilla i njegova radnog kolegu to je trebao biti samo još jedan običan radni dan, ali onda su ugledali nešto što ih je istovremeno rastužilo i naljutilo. Vidjeli su bespomoćnog psa sa zalijepljenom njuškom i nogama. Bolesnik koji ga je ostavio u visokoj travi koristio je ljepljivu traku kako bi onemogućio psu da se oslobodi. Carlos i njegov prijatelj potrčali su do psa kako bi ga spasili. Cijelo vrijeme samo je mirno sjedio i mlatio repićem. Vidjelo se da voli ljude. Uzeli su ga i odvezli do prihvatilišta za životinje koje se nalazilo u blizini. Dok su se vozili vidjeli su da je zahvalan i sretan što su ga spasili. Nije prestao mlatiti repićem. Osoba koja ga je ostavila nije pronađena, no zahvaljujući Carlosu i njegovu prijatelju s posla spašen je život ovog prekrasnog psa.