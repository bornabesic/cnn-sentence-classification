Javna dražba 122 vozila državnih institucija održat će se u subotu, 3. prosinca u prostoru Kazališta na Pešćenici (KNAP), izvijestio je organizator dražbe, tvrtka TRCZ automobili.    Zainteresirani kupci moći će se natjecati za vozila brojnih marki i brendova koja su dosad bila u vlasništvu MUP-a, Hitne pomoći, Hrvatske pošte, HAC-ONC-a, Hrvatskog centra za razminiranje i drugih državnih institucija, javnih tvrtki i agencija.  Dražba će biti održana u subotu 3. prosinca s početkom u 9 sati, u prostoru Kazališta na Pešćenici, Ivanićgradska 41 a, dok će se vozila moći pregledati u četvrtak i petak, 1. i 2. prosinca,  od 10 do 14 sati u Donjoj Zelini, Donjozelinska 120, na skladištu TRCZ automobila. Popis i fotografije vozila ponuđenih na dražbi oglašen je od ponedjeljka, 28. studenoga, na web stranici www.trcz.hr.  Uvjet sudjelovanja na dražbi je polog od 10 posto vrijednosti početne cijene određenog vozila za koji se natječe, a tijekom dražbe iznosi se podižu prema pojedinačnim mogućnostima. Najmanji mogući iznos za podizanje iznosa je 200 kuna. Automobile možete pogledati ovdje. >> Licitacija u subotu: Država jeftino prodaje 276 vozila 