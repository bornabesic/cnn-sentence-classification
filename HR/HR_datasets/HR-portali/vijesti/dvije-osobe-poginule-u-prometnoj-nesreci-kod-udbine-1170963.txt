U teškoj prometnoj nesreći na području Udbine u petak oko 17 sati, poginule su dvije osobe, a dvije su ozlijeđene, izvijestila je ličko-senjska policija. Prema prvim informacijama policije, nesreća se dogodila na raskrižju državnih cesta DC-1 i DC-522, gdje su se sudarila dva osoba automobila, oba zagrebačkih registracija. Dvije su osobe poginule na mjesto nesreće, a dvije ozlijeđene osobe prevezene su u bolnicu. Promet na tom dijelu teče usporeno, a policija provodi očevid o uzrocima i okolnostima nesreće.