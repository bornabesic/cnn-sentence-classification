Iako će dio njenih najupornijih zagovornika, koji slijede osobu a ne njene politike, metodom apriornog svrstavanja, naći stotine razloga proglasiti mudrim njenu reakciju u trenucima paralize vlasti u Hrvatskoj, otvorene krize Vlade, prijetećih antifa trupa koje najavljuju prosvjede potpore Jokiću, to nije tako Nazad par dana u nekoj prigodi, a teško ih je više bilježiti pojedinačno, jer je Predsjednica politički i komunikativno uistinu hiperaktivna, Kolinda Grabar Kitarović je naglasila da je Hrvatskoj nužno nacionalno jedinstvo na neupitnim nacionalnim vrijednostima. Predsjednica Republike nakon te svoje izjave o nužnosti jedinstva, nudi vrednote na kojima bi počivalo to jedinstvo. Nudi Hrvatskoj – Jokića. I poziva građane na prosvjed potpore njemu, a ne reformi. Jer, Jokić nije nikada bio, niti će biti reforma. Predsjednica se založila za „temeljne vrednote“ zapisane u prijedlogu nacionalnog obrazovnog kurikula koji potpisuje grupa nazvana „ekspertna skupina“ dr Borisa Jokića. Ovdje je nepotrebno ponavljati ono što je usprkos ignoriranju dijela medija, javnosti već poznato. A to je da je prijedlog tog kurikula, izrađen na potpuno pogrešnim političkim, organizacijskim, znanstvenim, stručnim, metodološkim i sadržajnim temeljima. Ni jedna jedina temeljna pretpostavka takvoga projekta nije poštovana. O tome je u više navrata govorilo stotine izrazito stručnih ljudi svih svjetonazorskih stajališta, ljudi uvjerljivo uspješnijih u znanosti od Jokića i njegove navodne „ekspertne skupine“ ali i od nositelja strategije Nevena Budaka koji je u biti – kum ove ponuđene reforme. Jednostavno, politički, pravni, organizacijski i metodološki okvir ovoga što radi Jokić je – izdaja znanja. I dobrih namjera. Kako je onda moguće na tim stajalištima izgraditi nekakvo nacionalno jedinstvo i temeljne vrednote sukladne nadama, idealima i očekivanju hrvatskoga naroda upravo na današnji dan, Dan utemeljenja legitimne nacionalne vlasti nakon cijeloga stoljeća diktature i nacionalne kalvarije? A to Predsjednica neuvijeno podupire. Iako će dio njenih najupornijih zagovornika, koji slijede osobu a ne njene politike, metodom apriornog svrstavanja, naći stotine razloga proglasiti mudrim njenu reakciju u trenucima paralize vlasti u Hrvatskoj, otvorene krize Vlade, prijetećih antifa trupa koje najavljuju prosvjede potpore Jokiću, to nije tako. Njena izjava nije ni državnička ni mudra. Jednostavno baš nikada nije mudro pozivati naciju i bilo koga poduprijeti nešto što ne valja. Ni pod kakvim okolnostima. Njen je poziv banalno svrstavanje s nečim izrazito aktivističkim, lošim, anacionalnim, destruktivnim i opasnim, pa i zbog toga što se nije ni radilo o pokušaju istinske reforme, nego trasiranja pravca trajnoga uništenja nacionalnog identiteta i osobnosti hrvatskoga naroda. Nikakve priče o STEM-u tu ne prolaze i pozivanje na svjetske trendove. Jer, u svim zemljama svijeta u kojima je obrazovanje i znanost na uvjerljivo višoj razini nego u Hrvatskoj, a njegovi rezultati i nositelji konkurentni na svjetskom tržištu, odavno su riješena pitanja temeljnih nacionalnih vrednota. U kurikulima tih zemlja se ne laže namjerno o njihovim narodima, niti sami sebi crtaju rogove. O tome se ni ne pomišlja raspravljati, a oni koji bi htjeli na taj način prezentirati nacionalni identitet, prezreni su i isključeni iz svih društvenih zbivanja. To je pitanje elementarne pristojnosti. Međutim, Predsjednica svojim pozivom potpore takvim nastojanjima prema hrvatskom narodu, ruši sva načela pristojnosti i standarda toga svijeta, kojemu nas kao ona vodi, a iz kojega je kao došao Jokić. Neka ona nađe takav primjer u Sjedinjenim Državama ili Jokić u Britaniji! Samo je u Hrvatskoj moguće govoriti o ratovima na prostorima bivše Jugoslavije a ne o oslobodilačkom ratu hrvatskog naroda od srpske agresije. Samo je u Hrvatskoj moguće da se iz kurikula izbacuje Marulića, a u Britaniji bi bio strpan u ludnicu reformator koji bi i pomislio izbaciti Shakespeara iz temelja tamošnjega obrazovnog sustava. I taj princip podržava Predsjednica. A da se ne zavaravamo s tim i stotine sličnih predloženih svinjarija, to nisu usputne pogreške, niti su to nebitnosti koje se naknadno trebaju raspravljati. Cijelu kadrovsku vertikalu koja se usudila to pomisliti,a ne još i predložiti, odavno je bilo nužno natjerati iz procesa zbog minimuma samopoštovanja. Jokić i njegov „ekspertni tim“ su se na taj način predstavili kao obični provokatori i aktivisti a ne stručnjaci i znanstvenici. S ljudima koji stoje iza takvih svinjarija se jednostavno u normalnoj zemlji – ne pregovara. To je sama bit ponuđene reforme, a pogotovo radi toga što je izbor njenih nositelja, od izrade navodne staregije koju je predvodio Neven Budak do ekspertne skupine sastavljene od banalnih antifa aktivista na čelu s ponajvećim među njima- dr. Borisom Jokićem. Dovoljno je bilo vidjeti u televizijskim emisijama Miljenka Hajdarovića ili kompetencije dr Vuk u suočavanju s ozbiljnim ljudima. Konačno, nije GONG u svemu u krivu. Oni su neki dan zatražili očitovanje saborskog Odbora za ustav o svjetonazoru svih kandidata za Ustavni sud. Ne vidim ni jedan jedini razlog zašto Hrvatska ne bi znala konačno tko su tih famoznih Jokićevih i Budakovih „petsto“ uključivo sa svim članovima Jokićeve skupine, te ljudima oko Budaka koji su radili na strategiji obrazovanja. U društvu u kojemu je nepovjerenje postalo temeljni standard u svim sferama života, nije li razumno ponuditi narodu kompletnu informaciju o svim ljudima koji su radili na tom projektu, da znamo njihova imena, prezimena, svjetonazorsko i socijalno podrijetlo, etničku, vjersku i svaku drugu pripadnost. Valjda smo slobodna zemlja, pa kad se hrvatskom narodu nameću tako krupne stvari kao prirodne, što ima prirodnije od znati sve o ljudima od kojih kako i sami kažu – ovisi budućnost naše djece. I, koji su nam ponudili takve svinjarije. Da se pravimo da svinjarije u kurikulu nisu povezane s njihovim osobnim obilježjima i da je to sve slučajno? Kao i izbor upravo takvih ljudi? Očito Predsjednica misli da bi trebali. A ja mislim da ne smijemo! Davati potporu ljudima koji su se usudili objaviti kurikul kakav smo dobili je izrazito opasno, jer ni jedna načelna društvena pozicija se ne može vezivati za njih i sve što oni simboliziraju. Zbog toga je Predsjednica teško pogriješila. Sve je manje vjerojatno da su ovakvi postupci Kolinde Grabar Kitarović – njezine pogreške. Očito je, da je to zapravo stvarna Kolinda Grabar Kitarović, a ono što je Hrvatska izabrala nazad nešto više od godinu dana – slika.