Na desetke kola Hitne pomoći uputile su se prema Areni u engleskom gradu Manchesteru nakon što su se oko 23:45 začule dvije snažne eksplozije na koncertu Arianne Grande. Očevici kažu kako su tisuće ljudi u panici pokušavale pobjeći iz dvorane. Policija je potvrdila da ima mrtvih i ranjenih, javlja BBC.. - Osjetili smo dim i paljevinu. Ljudi su se u suzama probijali prema izlazu. Sve je počelo kada je ona otpjevala svoju posljednju pjesmu. Nakon toga začule su se dvije glasne eksplozije i svi su krenuli bježati glavom bez obzira - rekla je Evie Brewster za Daily Mail. Pjevačica je završila nastup u 23:30 a snažne detonacije čule su se oko 23:45. Nije još jasno koliko je točno bilo detonacija. - Svjetla su se upalila i čuo se čudan zvuk. Na koncertu je bilo mnogo balona, ali to nije zvučalo kao eksplozija balona - rekao je jedan očevidac. Ariana Grande Policija je stigla pred Arenu i upozorila sve da se ne približavaju. Zasad još nema informacija što je uzrokovalo detonacije. Policija je samo objavila da je riječ o 'ozbiljnom incidentu' te su blokirali obližnju stanicu Victorija... Uskoro opširnije...