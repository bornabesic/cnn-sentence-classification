Mrtva žena pronađena je u četvrtak oko 16.30 sati u Murskoj Soboti u Sloveniji. Žena je pronađena u Renault Cliju.   Informacija je to koju je potvrdila Policijska uprava varaždinska te je povezala s mogućnošću da se radi o nestaloj policajki Suzani Vugrinec, piše Varaždinski.hr. Suzana Vugrinec je podsjetimo, nestala u nedjelju.Kamere su zabilježila da je prešla granicu u Murskom Središću i otišla u Sloveniju. - Tijelo je pronađeno na parkiralištu kod tamošnje bolnice. Prema izgledu, odgovara nestaloj 49-godišnjoj policijskoj službenici Suzani Vugrinec. No tek slijedi identifikacija- poručili su iz PU varaždinske. Slovensko Delo piše kako na tijelu nisu pronađeni zankovi nasilja te da je žena pronađena u automobilu bila mrtva više od 24 sata.  - Operativno komunikacijski centar Policijske uprave varaždinske zaprimio je danas, 25. svibnja oko 16.30 sati, dojavu Operativno komunikacijskog centra Policijske uprave Murska Sobota, da je na parkiralištu kod Opće bolnice u Murskoj Soboti, pronađeno osobno vozilo u vlasništvu policijske službenice Suzane Vugrinec, za kojom je ova Policijska uprava raspisala potragu. Na stražnjem sjedalu zaključanog vozila, pronađeno je tijelo ženske osobe koje bi prema opisu odgovaralo nestaloj Suzani Vugrinec. Očevidom koji su obavili policijski službenici Policijske uprave Murska Sobota, nije utvrđena sumnja koja bi upućivala na izvršenje kaznenog djela.  Tijelo je prevezeno na Odjel patologije Opće bolnice Murska Sobota gdje će se obaviti obdukcija i identifikacija. Osobno je vozilo smješteno na parkiralište Policijske uprave Murska Sobota - objavila je policija.