Screenshot, Video: YouTube TRANSRODNA žena je brutalno pretučena i ubijena u Brazilu od strane grupice nasilnika. Oni su je izvukli iz njezinog doma, pretukli i potom odvezli u obližnju uličicu u kojoj su je ubili.   Zvala se Dandara dos Santos i imala je 42 godine. Na ulici su je tukli, udarali nogama, cipelama i komadima drveta, sve to ispred mještana Fortaleze u Brazilu, piše Daily Mail. Jeziva snimka  Pojavila se jeziva snimka nasilja nad njom u kojemu očajna moli za svoj život, ali nasilnici nisu slušali njezine molbe.  Dok je ležala na tlu, napadači su je samo podigli  i stavili u kolica u kojima su je odvezli u obližnju uličicu u kojoj su je pretukli na smrt.   Na snimci se čuje kako se napadači smiju.  Strašni video je objavila policija kako bi se pronašli počinitelji zločina. Šest osoba identificirano  Policijski istražitelj Damasceno koji istražuje slučaj rekao je: "Šest osoba je identificirano, a u tome nam je pomogao video. Snimka je najprije kružila u LGBT grupama, što je pomoglo tom procesu. Policija je dalje pustila snimak i tako smo došli do kuće dvojice identificiranih, ali oni su pobjegli. Istraga je već poodmakla, ulovit ćemo ubojice."  Do napada je došlo 15. veljače, a to je samo zadnji u nizu napada na transseksualce i transvestite u Brazilu.   Lokalne vlasti su izjavile žaljenje i osudile nasilje i intoleranciju.