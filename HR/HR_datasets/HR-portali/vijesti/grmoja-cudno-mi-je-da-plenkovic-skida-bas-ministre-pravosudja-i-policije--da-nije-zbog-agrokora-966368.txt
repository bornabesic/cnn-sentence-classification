Foto: FAH NAKON što je danas u 17 sati MOST-ov Miroslav Šimić kazao kako MOST odbija prihvatiti Plenkovića razrješenja ministara, o svemu je u Saboru progovorio i MOST-ov Nikola Grmoja. "Plenković nije najavio potez ovaj potez, iznenadio nas je, rekao nam je samo da - ako inzistiramo na odlasku Marića, da je pitanje što će biti s vladom. Ja sam bio uvjeren da će se Marić sam povući, osobito gledajući poteze Plenkovića prije godinu dana, kad je tražio ostavku Karamarka, a sad zbog nestranačkog čovjeka ruši vladu", rekao je Grmoja. "Premijer želi razriješiti ministre pravosuđa i unutrašnjih poslova odmah, malo mi je sve to čudno, ide protiv Ustava, ne znam je li to zbog istraga u Agrokoru ili naših sukoba posljednjih dana oko arhiva, ulaska revizije u HNB, to će pokazati vrijeme. Ako dođe do preslagivanja ,vidjet ćemo kakve odluke će donositi nova vlada o kojoj govori A Plenković i tko će biti njezin dio", dodaje Grmoja. Na situaciju se osvrnuo i SDP-ov Bojan Glavašević. Glavašević: Samo Sabor može razriješiti ministre  "Predsjednik vlade ne može samostalno smijeniti ministre, on im nije dao povjerenje, povjerenje im daje Sabor, pa im ga samo on može uskratiti. Ako Plenković želi bez Sabora ministra micati, onda sam mora podnijeti ostavku, izvan toga to nije moguće na ovaj način. Nikome trenutačno nije jasno na kakvu većinu Plenković puca, HSS, HNS i SDP neće sigurno biti uz Plenkovića. Plenković može računati na nacionalne manjine i zastupnike manjih klubova. U ovom trenutku ne bih ništa prejudicirao. Vlada u ovom trenutku još nije pala", kazao je Glavašević.