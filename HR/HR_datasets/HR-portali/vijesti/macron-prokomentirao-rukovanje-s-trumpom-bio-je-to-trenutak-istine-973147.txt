Screenshot, Video: CBS News FRANCUSKI predsjednik Emmanuel Macron rekao je kako njegov čvrst stisak ruke pri rukovanju s Trumpom "nije bio nevin" te kako se radilo o "trenutku istine", piše BBC. Macron je francuskim medijima opisao da je htio pokazati kako neće raditi male ustupke, čak niti simbolične, ali i kako neće pretjerivati. Trump i Macron su se sastali u četvrtak u Bruxellesu na summitu NATO-a.   Njihovo rukovanje trajalo je nekoliko trenutaka, a ubrzo je dospjelo u fokus svjetskih medija.   Macron je za Journal du Dimanche prokomentirao kako je cilj rukovanja s njegove strane bilo poštovanje.  "Donald Trump, predsjednik Turske i predsjednik Rusije vide stvari kroz odnos moći i to mi ne smeta. Ne vjerujem u diplomaciju kroz javno kritiziranje nego kroz bilateralne dijaloge u kojima ne dopuštam da mi bilo što promakne. Tako stječete poštovanje", pojasnio je Macron.