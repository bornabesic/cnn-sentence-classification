SDP-ov saborski zastupnik i kandidat za splitsko-dalmatinskog župana Arsen Bauk pisao je danas ministru unutarnjih poslova Vlahi Orepiću kako bi ga pozvao da zabrani okupljanje IX. Bojne HOS-a "Rafael Vitez Boban" u Splitu koja svake godine 10. travnja obilježava osnutak svoje postrojbe i polaže vijence za poginule kolege. Naime, Bauk podsjeća kako se posljednje dvije godine u Ulici Ruđera Boškovića održalo javno okupljanje, navodno zbog odavanja počasti poginulim braniteljima, a stvarno zbog proslave obljetnice stvaranja Nezavisne Države Hrvatske. - Uostalom, to svjedoči i dio govora jednog od organizatora koji je rekao: „Stoljetni san o hrvatskoj slobodi za kratko se ostvario 1941. godine osnivanjem Nezavisne države Hrvatske.“. Također, tijekom svojih govora, državu u kojoj danas živimo, a čije je ime Republika Hrvatska, čiji su temelji državnosti navedeni u preambuli Ustava Republike Hrvatske, a koji se izrijekom ograđuje od uspostave NDH, govornici su nazivali Nezavisna Država Hrvatska – piše Bauk ministru. Zbog toga, dodaje, smatra kako su ispunjeni uvjeti iz Zakona o javnom okupljanju da ministar iza rješenje o zabrani okupljanja ako se ono prijavi i ove godine. - Smatram da su ciljevi ovog okupljanja usmjereni na pozivanje i poticanje na nacionalnu, rasnu i vjersku mržnju i nesnošljivost, da se radi o ozbiljnom remećenju javnog reda i mira, da se očekuje isticanje simbola za koje su već i nadležni sudovi, kao i Ustavni sud, ocijenili da se njihovim isticanjem krši javni red i mir i da „predstavljaju manifestaciju rasističke ideologije“. Također, ovim okupljanjem, pod pretpostavkom istog scenarija kao i prošle godine, kršila bi se Deklaracija o Domovinskom ratu u čijoj preambuli stoji da se donosila smatrajući da su “temeljne vrijednosti Domovinskog rata jednoznačno prihvaćene od cijeloga hrvatskog naroda i svih građana Republike Hrvatske“ i „radi zaustavljanja radikalne politizacije Domovinskog rata i zabrinjavajućeg polariziranja hrvatskoga društva“. U ovom slučaju, niti cijeli hrvatski narod prihvaća 10.travanj kao dan koji treba svečano obilježavati, a niti se ovakvim skupovima zaustavlja radikalna politizacija i zabrinjavajuće polariziranje hrvatskog društva već upravo suprotno – objašnjava Bauk u svom pismu ministru. U Deklaraciji o Domovinskom ratu, daje, stoji i kako je "uspješna obrana u Domovinskom ratu s konačnim oslobodilačkim vojnoredarstvenim operacijama »B ljesak« i »Oluja« te kasnijom mirnom reintegracijom hrvatskog Podunavlja, stvorila sve pretpostavke za skladan razvitak Republike Hrvatske kao zemlje koja prihvaća demokratske standarde suvremenoga zapadnog svijeta i otvara brojne mogućnosti približavanja tom svijetu u političkom, sigurnosnom, gospodarskom i kulturnom smislu” i da je “temeljna vrijednost Domovinskog rata uspostava i obrana državnog suvereniteta i teritorijalnog integriteta Republike Hrvatske, čime su stvorene pretpostavke za dijelova nje pravne države i vladavine prava te zakonito funkcionira nje državnih tijela kao najbolji način za da lj nju afirmaciju dostojanstva Domovinskog rata.”. - Upravo suprotno, ovakav skup pljuje u lice kako demokratskim standardima suvremenog zapadnog svijeta, koji je aktivno sudjelovao u antifašističkoj koaliciji u Drugom svjetskom ratu, (što potvrđuje i priopćenje Veleposlanstva SAD-a u povodu okupljanja A-HSP-a u Zagrebu), tako i djelovanju pravne države i vladavine prava i ne predstavlja daljnju afirmaciju dostojanstva Domovinskog rata već upravo suprotno, želi nam poručiti da se Domovinski rat nije vodio da se uspostavi Republika Hrvatska, kao sljednica ZAVNOH-a već kao sljednica NDH i kao takvo predstavlja njegovu negaciju. Odabrani datum, simboli i govori na tom skupu upravo to potvrđuju – zaključuje Bauk. >> Od Hrvatske traže 3,5 milijardi dolara odštete za Srbe, Rome i Židove žrtve NDH >> Bet Israel neće na službenu komemoraciju u Jasenovac 