Screenshot: YouTube U JAVNOST je procurila snimka uhićenja "webcam" pedofila Davida Timothyja Deakina (53), koja je otkrila u kakvim uvjetima živi monstrum koji je zlostavljanje emitirao uživo preko interneta.  Deakin je vidio ljude u odorama koji su 20. travnja pokucali na vrata njegovog doma u Filipinima te brzo na Googleu potražio kraticu NBI. Istražitelji Državnog istražnog odbora u tom trenutku su upali u njegov "brlog", pišu svjetski mediji.    Najveća zapljena pedofilskog sadržaja u povijesti Filipina  Pronašli su dječje donje rublje, cipelice, kamere, lisičine za vezanje, lule za kristalni metamfetamin i cijelo skladište diskova sa snimkama zlostavljanja djece.  Ova akcija smatra se najvećom zapljenom takvom sadržaja u povijesti Filipina.  Sve brži rast seksualnog turizma preko web kamera  Uhićenje Deakina, koji je porijeklom Amerikanac, samo je jedno u nizu akcija borbe protiv relativno novog oblika zločina, seksualnog turizma preko web kamera.  Istražitelji otkrivaju najmračnije kutke interneta u kojima pedofili iz SAD-a, Europe i ostatka svijeta plaćaju građanima Filipina za emitiranje seksualnog zlostavljanja djece, pa čak i malih beba.  Najmlađa spašena žrtva je dvomjesečna beba  UN je upozorio na sve brži rast seksualnog turizma na internetu. FBI je izjavio da se u svakom trenutku na internetu vreba čak 750 000 seksualnih predatora.  Najmlađa spašena žrtva u Filipinima prije nekoliko tjedana bila je dvomjesečna beba.