Drugi put u godinu dana pukla je ljubav između Mosta i HDZ-a i postoji mogućnost da Hrvatska ide na nove izbore. Kako je došlo do toga i što dalje, pitali smo političkog tajnika i osnivača Mosta Nikolu Grmoju. Kada ste premijeru Andreju Plenkoviću rekli da ćete glasovati za opoziv ministra Zdravka Marića, jeste li očekivali pad Vlade? Nismo, prošli petak razgovarao sam s predstojnikom ureda premijera Božinovićem i rekao mu da Most ne može pristati da Marić ostane ministar financija jer nema čovjeka koji vjeruje u to da on nije znao što se događa u Agrokoru. Tada se spominjala i mogućnost rekonstrukcije Vlade, kao i ostavka ministra Marića, i meni su ta dva scenarija bila najizglednija, međutim, premijer Plenković je u zadnji tren na dnevni red sjednice uvrstio mišljenje Vlade o Marićevu opozivu pa našim ministrima nije preostalo ništa drugo nego da budu istog stava kakvog će Most biti u Saboru. Nadao sam se da će Marić dati ostavku kako bi Vlada mogla nastaviti s radom jer je svima bilo jasno da on ne može donositi nijednu odluku vezanu uz krizu u Agrokoru. Što vam je Božinović tada rekao? Nije rekao ništa konkretno, ali razgovarali smo o rekonstrukciji ili ostavci, nije otkrivao nikakve karte, očito je da je HDZ imao spreman ovaj plan, i to nekoliko mjeseci. Cilj je bio riješiti se Mosta jer je očito da je Most brana korupciji ne samo u Agrokoru nego i u svim ministarstvima i javnim tvrtkama kojima smo trebali upravljati. Tek sada shvaćam zašto HDZ uporno nije želio smijeniti HNS-ove kadrove. >>Cijeli intervju s Nikolom Grmojom čitajte u tiskanom izdanju Večernjeg lista od subote Od ostalih tema izdvajamo: Zdravko Marić: Bio sam jedan od 25 direktora u Agrokoru. Nisam radio financijska izvješća Ramljak: Kriza Vlade nas ne ometa, imamo novca za 30 dana. U svibnju trebamo novi kredit Vodeći hrvatski znanstvenici upozoravaju na dramatično stanje u znanosti DANAS PAKET - Večernji list + Strip revija 12 kuna 