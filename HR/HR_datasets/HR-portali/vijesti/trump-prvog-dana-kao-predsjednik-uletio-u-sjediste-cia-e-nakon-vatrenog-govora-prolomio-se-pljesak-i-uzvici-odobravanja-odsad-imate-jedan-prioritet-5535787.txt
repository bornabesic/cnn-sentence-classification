Američki predsjednik Donald Trump u subotu je riješio nesuglasice s CIA-om, otkrivši njezinim službenicima da im je čuvao leđa nakon što je kritizirao obavještajne agencije zbog istrage o ruskom hakiranju. Trump je u svom prvom službenom posjetu ovoj vladinoj agenciji u svojstvu predsjednika htio ostaviti nedvojben dojam da podržava njezin rad iako je nedavno rekao kako američke obavještajne taktike podsjećaju na nacističku Njemačku. "Jako mali broj ljudi bi mogao raditi posao koji vi radite, te želim da znate da stojim iza vas", rekao je Trump u središtu agencije u Langley, a popratili su ga aplauz i uzvici odobravanja. Neki su analitičari prije njegovog govora tvrdili da će Trumpu trebati više od jednog posjeta da popravi odnose s obavještajnom zajednicom koju je toliko napadao prije svoje inauguracije. Trump je žestoko kritizirao obavještajce nakon što su zaključili da je ruski predsjednik Vladimir Putin naredio hakerske napade na demokratsku stranku kako bi time podržao Trumpov put prema Bijeloj kući. Uslijedile su nedokazane tvrdnje kako Moskva posjeduje kompromitirajuće informacije u Trumpu nakon čega je on optužio američke obavještajne agencije za upotrebu nacističkih metoda. Trump tijekom svog govora u CIA-i nije spomenuo Rusiju, te je istaknuo kako su svađu s obavještajnom zajednicom stvorili mediji, a novinare je prozvao "najneiskrenijim ljudskim bićima na zemlji". Zaključio je kako borba protiv militanata Islamske države treba biti prioritet te agencije, a da "radikalni islamski terorizam" treba biti obrisan. Trumpov zet Kushner može biti savjetnik Bijele kućePredsjednik Donald Trump može zaposliti svojega zeta Jareda Kushnera kao visokog savjetnika Bijele kuće a da ne prekrši savezne zakone protiv nepotizma, reklo je  američko ministarstvo pravosuđa. U pismu od 20. siječnja objavljenom na njegovoj internetskoj stranici, ured pravnog savjetnika ministarstva rekao je da predsjednik ima posebne ovlasti za zapošljavanje koje izuzimaju dužnosti u Bijeloj kući od zakona koji zabranjuju predsjedniku da imenuje rođaka da vodi neku saveznu agenciju. List The New York Times prvi je izvijestio o toj odluci rekavši kako je u subotu objavljena na internetskoj stranici ministarstva. Pitanja o Kushnerovoj ulozi javila su se kad su zastupnici počeli propitivati mogući sukob interesa za Trumpa zbog njegovih poslovnih interesa, povijesti zapošljavanja članova obitelji te utjecaja njegove kćeri Ivanke Trump koja je udana za Kushnera. Ured savjetnika Bijele kuće zatražio je konačno mišljenje ministarstva pravosuđa o Kushnerovoj ulozi.