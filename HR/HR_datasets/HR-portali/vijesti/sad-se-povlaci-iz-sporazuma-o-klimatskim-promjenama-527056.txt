Američki predsjednik Donald Trump obznanio je u četvrtak da povlači Sjedinjene Države iz Pariškog sporazuma o klimi kojim se gotovo cijeli svijet obvezao boriti protiv globalnog zatopljenja.  "Kako bismo ispunili ozbiljnu dužnost da zaštitimo Ameriku i njezine građane, Sjedinjene Države će se povući iz Pariškog sporazuma o klimi", rekao je predsjednik Donald Trump u Ružičnjaku Bijele kuće. "Pregovarat ćemo o novim uvjetima koji će biti pošteni prema Sjedinjenim Državama, njihovu gospodarstvu, radnicima, ljudima, poreznim obveznicima", rekao je. Trumpovom akcijom, SAD će izaći iz sporazuma kojim su se obvezale gotovo sve zemlje u svijetu u jednome od najvažnijih pitanja 21. stoljeća.  Povlačenje će svrstati SAD uz bok Siriji i Nikaragvi, jedine države u svijetu koje ne sudjeluju u sporazumu.  Novi sporazum rasporedit će teret i odgovornosti podjednako na sve nacije u svijetu, poručio je Trump, kako prenosi agencija Reuters. SAD je bio jedna od 195 zemalja potpisnica Pariškog sporazuma dogovorenog u prosincu 2015., pri čemu je važnu ulogu imao Trumpov prethodnik Barack Obama.  U svojoj predizbornoj kampanji 2016. da će povući Sjedinjene Države iz Pariškog sporazuma za koji je rekao da je štetan američkom gospodarstvu, no njegova je administracija mjesecima vagala odluku. Tijekom prošlotjednih summita u Europi na kojima je Trump sudjelovao u sklopu prve svoje turneje u inozemstvu, međunarodni čelnici pa čak i papa Franjo pozvali su Trumpa da ne napušta Pariški sporazum, a on je rekao da mu treba više vremena kako bi odlučio. U srijedu je predsjednik Europske komisije Jean-Claude Juncker ocijenio da bi Europa morala jasno reći SAD-u da napuštanje Pariškog sporazuma nije jednostavan proces i da bi postizanje dogovora o potpunom napuštanju moglo trajati godinama. Njemački političari pozvali su na otpor Trumpu upozorivši da će oni koji se ne usprotive postati suučesnici, te da prodajom oružja i nemarom za klimu ugrožavaju mir u Europi. "Izlazimo, no počet ćemo pregovarati i vidjeti možemo li dogovoriti pošten sporazum",