Foto: FAH MARIJANA PULJAK iz stranke Pametno danas se putem Facebooka osvrnula na izborne rezultate u Splitu, čestitajući izbornom pobjedniku. Njezinu objavu u nastavku prenosimo u cijelosti. "Čestitam svim pobjednicima ovih izbora, Andri Krstuloviću Opari na izboru za gradonačelnika Splita, a čestitam i svim biračima, koji su izašli na izbore, u prvom i drugom krugu, i time iskoristili svoje pravo da utječu na odluku tko će upravljati njihovim sudbinama. Nadam se da će sve više građana ubuduće koristiti svoje pravo da utječu na izbore jer to je dan kada se to uistinu može. U gradu Splitu bit ćemo oporba i kao i do sada raditi isključivo na dobrobit građana Splita", napisala je Puljak.