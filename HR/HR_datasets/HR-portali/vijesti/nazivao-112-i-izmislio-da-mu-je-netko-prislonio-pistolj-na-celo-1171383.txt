Je li zbog dosade, poremećenosti ili nečeg trećeg, 51-godišnjak s područja Varaždinske  županije  16. je svibnja od 20.45 do 21.15 sati u više navrata sa  svog  mobitela  nazivao Županijski centar 112 i Zavod za hitnu medicinu Varaždinske  županije  i lažno dojavljivao različite događaje. Posljednji u nizu  bio je da mu je netko prislonio pištolj na čelo. Svi raspoloživi policijski  službenici  Policijske  postaje Varaždin i Interventne jedinice policije  poslani  su  na  njegovu adresu, no dolaskom na mjesto događaja utvrdili  su  da  je  dojava  lažna.  – Protiv njega će se podnijeti kaznena prijava nadležnom državnom odvjetništvu – kažu danas u PU varaždinskoj.