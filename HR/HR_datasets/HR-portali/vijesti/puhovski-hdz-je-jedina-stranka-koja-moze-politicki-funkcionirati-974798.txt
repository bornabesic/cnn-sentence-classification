Screenshot: N1  BIVŠA premijerka Jadranka Kosor i politički analitičar Žarko Puhovski komentirali su drugi krug lokalnih izbora za N1 televiziju.  Kosor je prokomentirala važnost Knina i Gospića za HDZ, koji je sada po prvi puta izgubio ta dva grada. Promjenu vlasti u Gospiću smatra presedanom. Dubrovnik joj nije novost HDZ-u, bili su na vlasti u tom gradu. Što se tiče Knina, Kosor kao zanimljivost ističe gradonačelnika koji je nekada bio član HDZ-a, time je poraz vladajućoj stranci bolniji. Most raste, HDZ jedini može politički funkcionirati  Za Mostov gubitak izbora u tri južne županije i na istoku Hrvatske, Puhovski kaže da su stvorili pat poziciju.  "Ovo je bila jedna jako dosadna nedjelja. Ništa se osim Čačićeve pobjede i napete utrke u Splitu nije dogodilo. Neke se stvari u Hrvatskoj stabiliziraju i samo je jedna stranka u ovom trenutku u Hrvatskoj u mogućnosti politički funkcionirati i to je HDZ", kaže Puhovski.  On smatra da Most ima potencijal, ali im nikako ne odgovara odlaganje parlamentarnih izbora.  Kosor kaže da Most jest izgubio, ali nije potučen. Za stranku koja prije četiri godine nije postojala, ovo je dobar rezultat, osobito uzme li se u obzir da nemaju infrastrukturu. Ona smatra da Most raste i da bi za njih bilo spasonosno da HDZ uđe u koaliciju s HNS-om. Novi izbori na jesen  Živi zid i dalje će imati mjesto u nacionalnoj politici.  Puhovski smatra da će na jesen doći do parlamentarnih izbora. HNS će se potpuno raspasti, IDS će ostati gdje jest, a ne zna može li se SDP organizirati.