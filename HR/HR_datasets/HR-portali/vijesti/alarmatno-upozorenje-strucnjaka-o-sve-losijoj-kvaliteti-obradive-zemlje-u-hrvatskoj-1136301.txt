Poljoprivredna proizvodnja i dalje pada. Južno od Karlovca, s izuzetkom ovaca i nešto koza, danas uopće nema stoke, kamoli sira od planinskog mlijeka i mlijeka s velebitskih pašnjaka, čemu su uvelike kumovali i dosadašnji resorni ministri fascinirani nekadašnjim PIK-ovima iz kojih je većina i potekla, dok u vitalnim OPG-ima nikada nisu ni vidjeli partnera. Svi resursi, sva dosadašnja politika uvijek je bila usmjerena da daje vjetar u leđa velikima, tvrdi neovisni agrarni analitičar Darko Znaor, stručnjak za ekološku i održivu poljoprivredu i gostujući predavač na Sveučilištu Wageningen u Nizozemskoj. Za Večernji list govori o aferama s hranom, ministrima, pesticidima, GMO-u... te kako unijeti svjetla u crni scenarij koji već 25 godina živi hrvatska poljoprivreda Prvo su krenule afere s uvoznom hranom, a sad vidimo da i u domaćoj ima salmonele, pesticida, listerije... Trebamo li se više bojati domaćeg ili uvoznog? Teško je prejudicirati jedno ili drugo. Mislim da su ti problemi uvijek postojali, samo nije bilo ozbiljne kontrole ili dobre volje da se to objelodani. I sam sam više puta upozoravao na meso i neke druge proizvode iz EU kojima je istekao rok ili je bio pred istekom, što nikako nije dobro. No problem je i to što mi, konkretno kad je riječ o pesticidima, godišnje na analize uzmemo svega 400 do 500 uzoraka, malo više od jednog uzorka dnevno u Hrvatskoj, a zamislite samo koliki je Zagreb i koliko ima tržnica i trgovina koje prodaju hranu. I da svakodnevno samo u Zagrebu uzmete taj jedan i pol uzorak, on je premali da bismo iz njega zaključili je li hrana koju jedemo ispravna ili neispravna. >>Cijeli intervju pročitajte u subotnjem tiskanom izdanju Večernjeg lista ili u našem e-izdanju U današnjem broju donosimo i sljedeće teme: >>Bakir Izetbegović: Sprega Bošnjaka i Hrvata ključna je za euroatlantsku budućnost BiH >>Izgubio premijerovo povjerenje: Orepić na ledu, na pregovore s policijom Plenković poslao Milinovića >>Demografski mrak: Dramatične priče iz 199 napuštenih ozaljskih sela >>Božo Petrov: Neću odustati od gradnje kuće u Metkoviću