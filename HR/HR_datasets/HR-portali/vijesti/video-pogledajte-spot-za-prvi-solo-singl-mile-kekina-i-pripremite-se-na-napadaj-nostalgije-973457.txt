Foto: Press "RENO 4" Mile Kekina vozi i dalje punom brzinom i ovaj se tjedan nalazi na visokom 2. mjestu najemitiranijih singlova u Hrvatskoj. >>>INTERVJU Mile Kekin: Novi album mi je sklonište od idiota<<< Tri tjedna nakon izlaska njegovog solo singla, u režiji Gorana Kulenovića snimljen je i video spot koji prati "Reno 4" u stopu. Svi su kadrovi snimljeni u jednom danu na desetak mahom autentičnih lokacija. Cijeli spot nosi mlada talentirana glavna protagonistica Ana Šišmanović. "Za potrebe snimanja sam cijeli dan vozio originalni Renault 4 što me instantno vratilo u vrijeme radnje koja je ovaj put u drugom planu. Kulenović je više pokušao uhvatiti ugođaj pjesme pa je spot djelomično sniman originalnom H8 tehnikom kako bi se dobila slika starih kućnih filmskih kolekcija", rekao je Mile Kekin.   Osim Gorana Kulenovića, na spotu su radili: Slaven Jekauc - producent i majstor roštilja, Natalija Primorac koja je bila zadužena za šminku, Ivan Zadro - snimatelj i direktor fotografije, Borko Balen - rekviziti i Vedran Ciprijanović-Cipra koji je bio direktor lokacije, vlasnik garaže i glumac u spotu.  "Za kraj bih ovu priliku iskoristio da se zahvalim izumiteljima servo volana, klima uređaja i parking senzora", završio je Mile