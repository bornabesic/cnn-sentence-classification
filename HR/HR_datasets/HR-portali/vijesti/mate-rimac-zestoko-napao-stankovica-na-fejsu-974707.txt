Screenshot: HRT/Facebook  VLASNIK Rimac automobila, Mate Rimac, objavio je na Facebooku osvrt na današnju emisiju "Nedjeljom u 2".  Podsjetimo, danas je kod urednika i voditelja Aleksandra Stankovića gostovao slovenski poduzetnik Igor Akrapovič, čija tvrtka proizvodi najbolje ispušne sustave na svijetu.  "Takvi ne mogu pojmiti da postoje poduzetnici koje boli dupe za jahtama i stanovima"  Osvrt Mate Rimca na današnju emisiju "Nedjeljom u 2" prenosimo u cijelosti:  "Nedavno me Stanković zvao u emisiju i naravno sam odbio kao i sve ostale domaće medije u zadnjih godinu-dvije. Inače ne gledam TV, pogotovo domaće emisije ali me baš zanimala emisija sa Akrapovičem danas. Dobio je jako zanimljivog gosta kojem sigurno nije lako izdvojiti vrijeme. Zanimalo me šta bi me čekalo da sam prihvatio poziv. I šta napravi Stanković? Školski primjer socijalizma: Koliko dana godišnjeg vam ljudi imaju? Kolike su plaće? Puštate ih na prvi dan vrtića djece doma? Čuo sam da kod vas ima ljudi koji imaju 6.000€ plaću...? Jel vam ljudi kradu? Šta mislite o Agrokoru? Koliko Hrvata radi kod vas? Koliko ste danas stajali na granici? Imate li jahte? Imate li stan u Monte Carlu?  ?!?!?  Jebote! JEBOTE! Pa imaš takvog gosta u emisiji - jednu sekundu nisi potrošio na razgovor van granica ograničenog mikro-lokalnog uma, niste se dotakli budućnosti industrije, novih ideja, novih razmišljanja... Ja ne znam ove naše fore - tko je "komunjara", tko je ovo, tko je ono - ali vidim tko ima kakav mindset. Možda je to samo refleksija stanja uma društva. Stoga vjerojatno većina neće vidjeti ništa pogrešno u njegovim pitanjima i stavovima.  I kako da onda dajem izjave za domaće medije kad ne mogu niti pojmiti poslovanje tehnoloških firmi, izazova, high-tech industrije, budućnosti... Kad je ovo doseg konverzacije. Kad mediji ne mogu niti početi pojmiti motivaciju modernog poduzetnika, tehnologije, globalnog okruženja... Takvi ne mogu pojmiti da postoje poduzetnici koje boli dupe za jahtama i stanovima.  P.S. Igora Akrapoviča poznajem i jako cjenim. On mi je jedan od uzora u smislu građenja tehnoloskog lidera iz ničega u ovoj regiji - što je vrlo rijetko", napisao je Rimac.