Jedan čovjek, poljski državljanin, je ubijen, a drugi, čija je nacionalnost zasad nepoznata, je uhićen nakon napada kamionom na božićni sajam u Berlinu kod crkve Kaiser-Wilhelm u kojem je poginulo najmanje 12 ljudi, a ranjeno ih je oko 50, objavila je njemačka policija. Kasnije je policija objavila kako je uhitila krivog čovjeka, a ubijeni Poljak bio je vozač kamiona kojeg je likvidirao napadač. Hrvatsko veleposlanstvo nije moglo reći ima li među stradalima Hrvata. Hrvatski veleposlanik u Njemačkoj Ranko Vilović izjavio je Hini da je identitet žrtava zasad nepoznat. - Identitet žrtava se zasad ne zna, policija to još nije objavila - kazao je Vilović. U Berlinu živi između 15.000 i 17.000 Hrvata. Crni kamion poljskih registracija je u kratkom ali intenzivnom naletu ubio najmanje 12 osoba, dok ih je 50-ak ozlijeđeno. Prema izjavama očevidaca, ljudi su vrištali i bježali u panici od jurećeg vozila, a neki od njih završili su pod kotačima tegljača nakrcanog s 25 tona čelika. Prema nepotvrđenim informacijama, kamion je možda bio ukraden. Rođak poginulog poljskog državljanina u kratkoj izjavi za Frankfurter Allgemeine Zeitung rekao je da se s njim nije čuo od ponedjeljka poslijepodne. - Ne znam što se s njim dogodilo. On mi je rođak, poznajem ga od djetinjstva, mogu jamčiti za njega, rekao je neimenovani srodnik poginulog Poljaka. On je potvrdio da je on vlasnik špediterske kompanije za koju je poginuli radio te da je on trebao biti za upravljačem kamiona koji je imao zacrtanu rutu iz Italije prema Njemačkoj. Odmah nakon napada nije bilo poznato je li on odvezao kamion na ljude ili je možda druga osoba, preživjeli osumnjičenik, preuzela kontrolu nad vozilom. Njemačka novinska agencija dpa objavila je, pozivajući se na sigurnosne izvore, da je uhićeni osumnjičenik najvjerojatnije došao u Njemačku u veljači kao izbjeglica, i to iz Afganistana ili Pakistana. Muškarac se koristio različitim imenima i stoga ga je teško sa sigurnošću identificirati, rekli su sigurnosni izvori. Zatvori Slika 1/25 Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Pawel Kopczynski / REUTERS Objavljeno: 19.12.2016. Pawel Kopczynski / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Pawel Kopczynski / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Pawel Kopczynski / REUTERS Objavljeno: 19.12.2016. Pawel Kopczynski / REUTERS Objavljeno: 19.12.2016. Pawel Kopczynski / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Pawel Kopczynski / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Pawel Kopczynski / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Pawel Kopczynski / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Objavljeno: 19.12.2016. Fabrizio Bensch / REUTERS Hitna služba, policija i vatrogasci vrlo su brzo nakon napada reagirali, pružili pomoć unesrećenima i osigurali mjesto tragedije. Policija je stranovnike Berlina pozvala da ostanu u kućama i stanovima, iako nema indicija o novim prijetnjama. Njemački ministar unutarnjih poslova Thomas de Maiziere odbio je u noći na utorak tragični incident nazvati "terorističkim napadom", ali je naglasio da ipak "puno toga ukazuje u tom smjeru". "Želimo biti vrlo, vrlo oprezni, i raditi na temelju rezultata istrage, a ne prema spekulacijama", rekao je De Maiziere za televiziju ARD. Berlinska je policija kasnije objavila kako vjeruje da se kamion u ljude zaletio namjerno. Amaterska snimka objavljena na televiziji odmah nakon napada prikazuje ljude kako leže na zemlji na sajmu na trgu Breitschedplatzu. Dobar dio tog područja, na kojem se nalazi jedna od najpopularnijih shopping ulica u njemačkom glavnom gradu, blokiran je.   Njemačka kancelarka Angela Merkel je rekla da tuguje zbog "užasnih vijesti", napisao je njezin glasnogovornik Steffen Seibert na društvenoj mreži Twitter. Na Facebook stranici dnevnika "Berliner Morgenpost" objavljene su fotografije uništenih božićnih štandova u blizini crkve Kaiser-Wilhelm Memorial u zapadnom Berlinu. U mnogim njemačkim gradovima gdje se održavaju tradicionalni božićni sajmovi koje posjećuju brojni domaći i strani turisti ove su godine pojačane mjere sigurnosti. Napad u Berlinu podsjeća na onaj u srpnju u Nici kada se terorist na poznatoj gradskoj šetnici kamionom zabijao u ljude, usmrtivši njih 86. Odgovornost za taj napad je preuzela Islamska država. U mnogim njemačkim gradovima gdje se održavaju tradicionalni božićni sajmovi koje posjećuju brojni domaći i strani turisti ove su godine pojačane mjere sigurnosti.