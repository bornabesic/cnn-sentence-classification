Nikola Grmoja danas je iznio teške optužbe da ga je ministrica kulture Nina Obuljen na sastanku o otvaranja arhiva gađala mobitelom.- Ja sam bio u Ministarstvu kulture, gdje je bilo vrlo burno, ministrica je bacala mobitel, državna tajnica je psovala, a ja sam ostao miran - rekao je Grmoja.Nekoliko sati kasnije na prozivke je odgovorila i sama ministrica.- Gospodin Grmoja iznosi nevjerojatne konstrukcije vezane za naš sastanak. Naglašavam da Vlada ne samo da je podržala prijedlog, već ga i unaprijedila. On ignorira činjenicu da Petrov više nema legitimitet, pa iznosi ovakve spinove - rekla je Obuljen i progovorila o samom sastanku.- Malo smo žustrije i glasnije razgovarali, ali nisam ga gađala mobitelom.  Nikola Grmoja pak vrdi kako za svoje tvrdnje ima i svjedoke, a Obuljen je pozvao da zajedno odu na poligrafsko testiranje.