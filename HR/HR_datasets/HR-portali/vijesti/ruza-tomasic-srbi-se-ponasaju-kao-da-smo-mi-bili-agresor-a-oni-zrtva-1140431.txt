– Srbi se ponašaju kao da smo mi bili agresor, a oni žrtva. Ja sam fascinirana da se oni ponašaju kao da je Hrvatska napala Srbiju, govore da se moraju se braniti od Hrvata, a Hrvati šute – komentirala je u emisiji Novi dan na N1 televiziji političarka Ruža Tomašić, osvrćući se tako na jučerašnju izjavu Vučićevog izaslanika Vladimira Božovića kako se Srbija treba 'braniti svim raspoloživim sredstvima'. Dodala je i kako ne razumije zašto je Hrvatska skinula blokadu s poglavlja 26 u pregovorima Srbije s Europskom unijom. – Imam osjećaj da je Hrvatska to pod pritiskom napravila. Jer nije vraga da su Srbi u tjedan dana sve napravili. Prema Srbiji isto moramo imati čvrst stav. Ja bih jednostavno blokirala poglavlja, ostala kod onoga što tražim – kaže Tomašić.  >> Stier upozorio Vučićevog izaslanika: 'U svom je govoru koristio iste teze kao i Slobodan Milošević' 