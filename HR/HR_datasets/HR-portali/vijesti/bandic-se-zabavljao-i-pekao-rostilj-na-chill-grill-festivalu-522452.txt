Na Zagreb Chill&Grill powered by Coca-Cola u nedjelju odlično se zabavio i zagrebački gradonačelnik Milan Bandić. On je odjenuo kuharsku kutu i kapu i okušao se u pripremanju roštilja.   - Drago mi je da je grad Zagreb dobio ovu manifestaciju, a posebno mi je drago da će se poznatim kuharima u kuharskim showovima pridružiti i mladi iz Ugostiteljsko-turističkog učilišta Zagreb. Želimo potaknuti mlade na izbor strukovnih zanimanja važnih za Zagreb kao europsko turističko središte. Nadam se da ćemo se vidjeti ovdje i u nedjelju u 17 sati, kad ću i ja pomoći srednjoškolcima u pripremi starozagrebačkih jela na roštilju - rekao je gradonačelnik. 