Screenshot: YouTube ZLOGLASNA ulična banda iz Los Angelesa optužena je za ubojstva najmanje 8 ljudi diljem SAD-a prošli mjesec, uključujući školarke od kojih su neke ubijene u sotonističkim ritualima, prenosi Independent.  Djevojke silovali, prebili palicama i razrezali tijela mačetama  Članovi bande Mara Salvatrucha poznate pod imenom MS-13 optuženi su između ostalog za ubojstva dvije djevojke od 15 i 16 godina u New Yorku u rujnu.   Njihova tijela pronađena su silovana, prebijena bejzbolskim palicama i razrezana mačetama.  Dva osumnjičenika iz Salvadora, Diego Rivera i Miguel Alvarez-Florez, optuženi su za ubojstvo 15-godišnjakinje u Houstonu.  Tinejdžerku žrtvovali na sotonističkom oltaru u stanu  Navodno su žrtvu poznatu kao "Genesis" ubili nakon što ih je izazvala oko njihovih "sotonističkih" vjerovanja pred oltarom u stanu u Houstonu.  Prema New York Postu, na sudu u Houstonu je svjedočila još jedna žrtva bande, 14-godišnja djevojka koju su zatočili, drogirali silovali i tetovirali te držali u istoj sobi sa Genesis.  "Zvijer ne želi materijalno, želi dušu"  Djevojčica je izjavila da je član bande prvo ponudio sotonističkom kipu u svetištu cigaretu. Alvarez-Florez zatim je rekao: "Zvijer ne želi materijalnu žrtvu, nego želi dušu".  Tijelo 15-godišnjakinje pronađeno je nasred ceste s rupama od metaka u glavi i prsima.  Jedina američka banda proglašena "međunarodnom kriminalnom organizacijom"  U međuvremenu je uhićeno 14 članova bande i 12 ih je optuženo za ubojstvo dvije djevojke u New Yorku. Četvorici prijeti smrtna kazna na suđenju koje će biti održano 10. travnja.  Njujorški tužitelj Robert L. Capers je izjavio: "MS-13 već predugo sami dijele svoju verziju smrtne kazne".  Banda se pojavila tijekom osamdesetih godina i jedina je američka ulična banda koju je vlada proglasila "međunarodnom kriminalnom organizacijom".