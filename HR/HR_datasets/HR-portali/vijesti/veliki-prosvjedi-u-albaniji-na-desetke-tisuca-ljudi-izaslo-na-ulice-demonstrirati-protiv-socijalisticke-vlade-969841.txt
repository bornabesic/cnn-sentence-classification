Foto: Hina DESECI tisuća ljudi izišli su na ulice u albanskome glavnom gradu Tirani u pokušaju rušenja socijalističke vlade premijera Edija Rame.  Pred okupljenim mnoštvom pristaša, čelnik Demokratske stranke Lulzim Basha pozvao je još jednom na Raminu ostavku i uvođenje višestranačke vlade.  Jedino u tom slučaju mogu se provesti "pošteni i slobodni parlamentarni izbori", rekao je on.  Basha je rekao da parlamentarni izbori - najavljeni za 18. lipnja koje će u svakom slučaju oporba bojkotirati - trebaju biti odgođeni kako bi se omogućila provedba  njegovih predloženih izmjena.  Basha je ponovno optužio Ramu i njegove ministre za upletenost u organizirani kriminal, a Rama mu je uzvratio na optužbe te rekao da oporba želi stvoriti političku krizu kako bi zaustavila sveobuhvatnu pravnu reformu.  Rama je rekao da su "korumpirani suci i državni tužitelji"  još uvijek blisko povezani s Demokratskom strankom, koja je Albaniju vodila od 2005. do 2013.  Ramini socijalisti žele da se provedu parlamentarni izbori čak i ako ne sudjeluje Demokratska stranka, čija stajališta podržavaju EU i SAD.  Albanija je potonula dublje u političku krizu nakon što je propao pokušaj posredovanja Europskog parlamenta između vlasti i oporbe.  Zadnji pokušaj pronalaženja kompromisa koji je vodio čelnik političkog odbora parlamenta EU-a David McAllister bio je neuspješan.