Foto: Dubrovački dnevnik STRAVIČNA pomorska nesreća koja se dogodila 25. travnja nešto nakon 21.20 sati sa sobom je odnijela najmanje četiri života, uglavnom ljudi koji su u Dubrovnik došli trbuhom za kruhom kako bi zaradili za život, piše Dubrovački dnevnik.   Prvog dana je pronađeno tijelo Alena Perišića, inače vlasnika restorana Bowa, gdje se s ostalim djelatnicima restorana pripremao za sezonu.   Život je izgubila i Jela Kobaš iz Velike Gorice koja je bila neplivačica, a s njom je na gliseru bio i njen sin, 39-godišnji Daniel Kobaš za kojim se još uvijek traga. Treća osoba koja je izgubila život u nezapamćenoj nesreći je Berislav Bandur, povratnik iz Sydneya koji je boravio u Stonu. Identitet četvrte preminule osobe još uvijek nije poznat.  Alen Perišić Jela Kobaš i Daniel Kobaš U pomorskoj nesreći nestale su osobe Marina Vuletić (23) iz Dubrovnika, Bojan Stoiljković (37) iz Mokošice, Tomislav Belak (27) iz Šibenika i Daniel Kobaš (39) iz Velike Gorice koji je boravio u Zatonu.  Dvoje muškaraca iz Kule norinske je zadobilo ozljede prilikom nesreće, od kojih je Velimir Šetka pušten na kućnu njegu nakon ukazane liječničke pomoći, dok je Viktor Markota zadobio teže ozljede te je zadržan u bolnici.  Nesreća se dogodila u Šipanskom kanalu, kad se gliser na kojem je bilo navedenih devet putnika sudario s brodom Lučke kapetanije koje je obavljao hitni medicinski prijevoz s Mljeta. U javnosti su se pojavile spekulacije kako je to bio prvi put kako su se s gliserom vraćali po noći jer su se dulje no obično zadržali na otoku. Preživjeli tvrde kako su velike probleme prilikom povratka stvarali i valovi koji ih zapljuskivali, a zbog čega su bili sagnuti u gliseru kako bi se sakrili od mora.