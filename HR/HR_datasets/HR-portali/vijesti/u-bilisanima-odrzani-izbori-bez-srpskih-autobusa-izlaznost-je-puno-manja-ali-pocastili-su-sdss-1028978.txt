Osim na biračkom mjestu u Obrovcu, izbori su u nedjelju ponovljeni i na po jednom biračkom mjestu u Gospiću, Novskoj, Mihovljanu, Klakaru i Prološcu te na dva biračka mjesta u Vrlici U  Bilišanima kod Obrovca održani su ponovljeni izbori, nakon što je u prvom krugu lokalnih izbora 21. lipnja zabilježen veliki dolazak glasača iz Srbije. Ove nedjelje odaziv birača bio je osjetno manji te je glasalo 24 posto birača.  Od 478 upisanih birača, glasovalo je njih 116, a najviše glasova osvojio je SDSS (71,56 %), objavilo je Državno izborno povjerenstvo. Nakon prvog kruga izbora podigla se velika medijska prašina oko toga tko je glasačima iz Srbije platio put autobusima do glasačkog mjesta. Predsjednik SDSS-a Milorad Pupovac rekao je da njegova stranka nije nikome platila dolazak na glasanje, već su u tome sudjelovali akteri dviju nezavisnih lista. Slučaj sada istražuje i Državno odvjetništvo. Osim na biračkom mjestu u Obrovcu, izbori su u nedjelju ponovljeni i na po jednom biračkom mjestu u Gospiću, Novskoj, Mihovljanu, Klakaru i Prološcu te na dva biračka mjesta u Vrlici.