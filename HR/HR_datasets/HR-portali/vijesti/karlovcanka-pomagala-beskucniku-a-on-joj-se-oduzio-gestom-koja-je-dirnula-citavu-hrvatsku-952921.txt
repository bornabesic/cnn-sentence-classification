Foto: Screenshot KARLOVČANKA Anita i "Joža bez ruke", kako ga u Karlovcu zovu, junaci su priče koja je dirnula čitavu zemlju. Naime, Joža je beskućnik kojemu je kombajn samljeo ruku, a Anita je djevojka koja mu je pomagala kako je mogla - sitnišem i lijepom riječju. On nikada nije tražio, ali bi joj zato svaki put obećao kako će joj se odužiti. I onda je svanuo taj dan kada je Joža održao svoju riječ, ispunio obećanje. Dobio je odštetu pa svojoj dobročiniteljici odnio 1000 kuna. Anita je ekipi Provjerenog rekla kako je mislila da je njegovo "odužit ću ti se" tek uzrečica i da ju je jako iznenadio iznos koji joj je darovao, odnosno vratio beskućnik Joža. Jožu život doista nije mazio, ali ipak zna dobaciti šalu i dosjetku, pa je tako svaki put kada bi mu Anita pružila novac zauzvrat dao jednu šalu. ''Imao sam divno djetinjstvo, divan život, posao, obitelj i na kraju, igrom slučaja, propao sam'', priča Joža.Nisam mogao ni sanjati da ću tako završiti, ni sanjati. Da mi je to netko rekao prije, smijao bih se. Ali eto, život piše romane'', kazao je Joža.