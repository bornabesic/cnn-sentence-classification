Srbijanski premijer Aleksandar Vučić posjetio je vojni hangar u Rusiji i isprobao jedan od MiG-ova koje je Srbija dobila na poklon. Podsjetimo, Rusi su Srbiji poklonili šest korištenih zrakoplova MiG-29 čija će modernizacija stajati između 180 i 230 milijuna eura. Vučić je jučer u Moskvi ustvrdio da će to "dramatično" osnažiti vojsku Srbije koja neće mijenjati politiku neutralnosti. – Ako biste računali da takve zrakoplove kupujemo, koštali bi nas oko 600 milijuna eura. Onda možete vidjeti koliko smo dobili povoljne cijene i koliko smo dobili na poklon – izjavio je Vučić u Moskvi. Avioni će u Srbiju stići u ožujku iduće godine. Na poklon je Srbija dobila i 30 tenkova i 30 borbenih izviđačkih oklopnih vozila. > > Rusija Srbiji poklanja MiG-ove, tenkove i borbena vozila. Vučić: 'To će dramatično poboljšati sposobnosti naše vojske' 