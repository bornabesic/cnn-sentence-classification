Nikola Grmoja zadovoljan je rezultatima koje je Most postigao na lokalnim izborima. Čestitao je svim nezavisnim kandidatima i kandidatima Mosta na 'izvrsnim rezultatima diljem Hrvatske'. Naveo je i kako on i Miro Bulj ulaze u drugi krug u utrci za župane Splitsko-dalmatinske, odnosno Dubrovačko-neretvanske županije.  - U županijama u kojima bi se dosad HDZ župani prošetali u prvom krugu, Miro Bulj i ja idemo u drugi krug. I draže mi je zbog Mira nego zbog mene jer je najčestitiji, najiskreniji i najbolji zastupnik i poseban čovjek. Braco, čestitam ti, ne sumnjam da će Dalmacija prepoznati priliku za promjene i podržat čovika iz naroda! - napisao je Grmoja na Facebooku i pozvao sve: 'Bravo Most, bravo nezavisni. 'Ajmo stisnut ovih 14 dana!'. - U županijama u kojima bi se dosad HDZ župani prošetali u prvom krugu, Miro Bulj i ja idemo u drugi krug. I draže mi je zbog Mira nego zbog mene jer je najčestitiji, najiskreniji i najbolji zastupnik i poseban čovjek. Braco, čestitam ti, ne sumnjam da će Dalmacija prepoznati priliku za promjene i podržat čovika iz naroda! Iskreno čestitam nezavisnim kandidatkinjama i kandidatima Mosta na izvrsnim rezultatima diljem RH. Naš nezavisni prijatelj Ivo Tomasović je obranio Omiš u prvom krugu kao i Ante Pranić Vrgorac, Ante Dabo Novalju a nezavisni Marko Jelić pobijedio je u Kninu i ide u drugi krug. Naša Ljubica Ambrušec obranila je Gradec, a Panenić Tompojevce, nezavisna Ljubica Veselčić-Šijaković Tovarnik. Osim toga Pane idu u drugi krug protiv HDZ-ovog i Pupovčevog Bože Galića i ima šanse. Iznenađenje su i Vinkovci gdje naš Darko Posarić ide u drugi krug i ima velike šanse za pobjedu. Nismo dakle više nekakva dalmatinska opcija jer smo i u Slavoniji jednako jaki. Most je osim toga postao nezaobilazan faktor i u velikim gradovima s vrhunskim rezultatima u Splitu i Osijeku, ali i odličnim rezultatima u Rijeci. Čikotić je u zadnji tren uskočio u splitsku utrku i Mostu donio fantastičnih 5 vijećnika. Nema grada, općine i županije gdje nismo ušli u vijeće ili skupštinu, čak i u Istarskoj županiji. Most je ukinuo dvostranačje, vratili smo demokraciju u Hrvatsku, i zbog toga smo ponosni! I na kraju naša utvrda, najviše glasova i pobjedu koju treba potvrdit odnijela je naša Kata i Most u Metkoviću. Većinu u vijeću nemamo iako smo dobili najviše glasova, ali je nema ni HDZ. A apsolutnu većinu samostalno ionako rijetki imaju nakon ovih izbora. Idemo po pobjedu u drugom krugu, a tada nastavljamo raditi istom snagom i očekujemo podršku svih koji žele dobro Metkoviću. Ako odaberu rušenje i destrukciju sve će to narod pozlatit kao u Omišu i svugdje gdje su rušili gradonačelnike izabrane od naroda. Bravo Most, bravo nezavisni. Ajmo stisnut ovih 14 dana! - stoji u objavi na Facebooku.