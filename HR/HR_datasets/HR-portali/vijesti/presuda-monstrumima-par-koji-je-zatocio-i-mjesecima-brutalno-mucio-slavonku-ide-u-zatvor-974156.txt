Foto: Google Maps, 123rf BRAČNI PAR Vjeran i Vanesa Šalov iz Poreča, koji su mjesecima držali ženu u zatočeništvu i mučili je, osuđeni su danas na zatvorske kazne. Vjeran je osuđen na četiri i pol godine zatvora, a Vanesa na tri godine zatvora.  Podsjetimo, par je optužnica teretila da su zatočili 43-godišnju ženu iz Slavonskog Broda te je mjesecima psihički i fizički zlostavljali. Sve se odvijalo od rujna 2015. godine pa do srpnja 2016. godine.  Navlačili su joj vrećicu na glavu i gušili je, polijevali solnu kiselinu po leđima, gasili opuške cigareta na tijelu, oštricom noža ubadali u lijevo bedro i stražnjicu, zaključavali je u sobu ili spremište, držali danima bez jela i pića...  17. srpnja 2016. godine uspjela je pobjeći.