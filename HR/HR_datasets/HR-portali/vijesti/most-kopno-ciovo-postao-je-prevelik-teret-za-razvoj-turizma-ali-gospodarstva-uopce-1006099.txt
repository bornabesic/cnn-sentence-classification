Predsjednik HSLS-a Darinko Kosor posjetio je Trogir i Kaštela te posjet iskoristio za razgovor sa vodstvima i članovima ogranaka, ali i neslužbeni susret sa gradonačelnikom Trogira Antom Stipčićem i predsjednikom Gradskog vijeća Grada Kaštela Denisom Ivanovićem. „Zahvaljujem se svojim domaćinima na prijateljskom prijemu. Informirali su me kako je ponajveći problem naših građana koji na ovom prostoru žive vezan uz prometnu infrastrukturu. Most kopno – Čiovo, ali i dovršetak rekonstrukcije državne ceste D6 zapravo je nacionalni interes i mora se završiti u predviđenom roku. Postao je prevelik teret za razvoj turizma, ali gospodarstva uopće.“ Predsjednik HSLS-a nazočio je Izbornoj skupštini Mladih HSLS-a ogranak Kaštela na kojoj je za novu predsjednicu izabrana studentica prava Nina Čurlin, za potpredsjednicu Marija Brzović, tajnika Stipe Pirić, a za članove Izvršnog odbora Miomir Zec, Josip Radačić, Jelena Sirić i Jerka Jurić – Bubić. Okupljenim mladim članovima je zahvalio na iskazanom angažmanu te posebno istaknuo kako su članovi stranke koja za par dana slavi svoj 26.rođendan, prve osnovane stranke u Hrvatskoj, osnovane u praskozorje demokracije čiji su osnivači poput Dražena Budiše, Vlade Gotovca i Velimira Terzića za demokratsku Hrvatsku robijali. >>Viadukt izabran za gradnju mosta kopno – Čiovo