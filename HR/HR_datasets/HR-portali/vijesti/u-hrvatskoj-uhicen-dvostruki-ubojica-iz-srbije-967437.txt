FRIGEŠ Nađ (52) iz Svilojeva, osumnjičen je za dvostruko ubojstvo u Doroslovu kod Sombora prošli tjedan, uhićen je u Hrvatskoj, javljaju Večernje novosti. Tijekom dana bi trebao biti prevezen u Srbiju gdje će biti predan somborskoj policiji. Nakon toga će, biti priveden tužitelju Višeg javnog tužiteljstva u Somboru. Nađ je 27. travnja oko 19 sati hicima iz vatrenog oružja usmrtio Roberta Hola (62), biznismena i bivšeg policajca i Eržebet Štamfer (79), nepokretnu staricu dok je njezinu kćer, Rozaliju Kroh, teško ranio. Ubojstva su počinjena u Doroslovu, u Ulici Nikole Tesle 9. Razlog u neriješenim imovinsko-pravnim odnosima  Nakon izvršenih ubojstava, osumnjičeni je pobjegao u Hrvatsku i otada se za njim tragalo. Lokalni mediji javljaju kako policija sumnja da su razlog Nađevog zločina neriješeni obiteljski i imovinsko-pravni odnosi. Eržebet Štamfer je od pokojnog muža Ištvana naslijedila poveću imovinu. Prilikom podjele nasljedstva Ištvanova kćer Rozalija je dobila veći dio od njegovog izvanbračnog sina F.N. Robert Holo je susjed Štamferovih koji je pokušao spriječiti zločin.