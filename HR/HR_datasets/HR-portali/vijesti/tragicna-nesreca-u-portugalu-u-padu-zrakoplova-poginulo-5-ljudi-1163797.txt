Petero ljudi poginulo je danas u stambenom području pored Lisabona kad se manji zrakoplov srušio u blizini supermarketa, objavili su spasioci.  Privatni zrakoplov srušio se nakon polijetanja s malog aerodroma Tires, koji se nalazi u blizini Caiscaisa, turističkog odredišta dvadesetak kilometara zapadno od Lisabona.  Zrakoplov je putovao prema Marseilleu u Francuskoj, otkrio je glasnogovornik lokalnih spasilačkih službi Andre Fernandes. Pri padu su poginuli svi putnici i pilot, troje Francuza i Švicarac.  Jedna je osoba poginula na tlu kad se zrakoplov sudario s kamionom uslijed čega je izbio požar. Još uvijek nije poznat uzrok nesreće.  Na mjesto tragedije, gdje se nalazilo više od 50 spasioca, stigao je i portugalski predsjednik Marcelo Rebelo de Sousa.  >> Nova snimka stravične avionske nesreće u kojoj je pet osoba poginulo >> Zrakoplovna nesreća u Zadru: Strani pilot sletio trupom na pistu