Na inauguraciji Donalda Trumpa danas je bilo puno manje ljudi nego je to bio slučaj kada je prisegu davao Barack Obama. Ranije se najavljivalo da će na Trumpovu inauguraciju doći 800 tisuća ljudi, a prvu inauguraciju Obame došlo je podržati 1,8 milijuna ljudi, piše Independent. Prema podacima Metroa do 11 sati prevezli su 193 tisuće putnika dok su u isto vrijeme na Obaminoj drugoj inauguraciji prevezli 317 tisuća ljudi. Još veća je razlika kada je u pitanju 2009. godina kada je prevezeno 513 tisuća ljudi. Više ljudi prevezeno je i 2005. godine na inauguraciji Georgea W. Busha. Treba napomenuti da nisu svi došli željeznicom na inauguraciju, no ove brojke jasno pokazuju 'odnos snaga'. Da ima razlike pokazuju i zračne snimke ispred Capitol Hilla na kojima se jasno vidi koliko je manja posjećenost Trumpovoj inauguraciji. >> Trump prisegnuo pa poručio: 'Islamski ću radikalizam izbrisati s lica zemlje!' 