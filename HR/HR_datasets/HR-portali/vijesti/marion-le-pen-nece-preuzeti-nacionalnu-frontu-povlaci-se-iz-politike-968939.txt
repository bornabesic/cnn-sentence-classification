Foto: Hina NEĆAKINJA Marine Le Pen, Marion Maréchal-Le Pen, koja je zastupnica Nacionalne Fronte u parlamentu, neće nastaviti svoju političku karijeru.   Upravo nju su brojni vidjeli kao osobu koja će ubuduće voditi Nacionalnu Frontu s mjesta predsjednice stranke. Ona je unuka osnivača Jean-Marie Le Pena, a ujedno je i jedna od najpoznatijih pojedinaca iz stranke.   Kako piše Le Figaro, Marion Maréchal-Le Pen će danas objaviti kako se ne namjerava kandidirati na novim izborima za parlament u lipnju, a usto će i dati ostavku na pozicije u Nacionalnoj Fronti.   Prema prvim informacijama, odlučila se na ovu odluku kako bi više vremena mogla provoditi sa svojom kćeri. Kako piše BBC, iz stranke nisu htjeli potvrditi ove navode, ali je stariji član stranke, Bruno Gollnisch, rekao kako takav scenarij nije neočekivan.