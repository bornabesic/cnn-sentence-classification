Melissa Smith (27) iz Milwaukeeja učinila je nešto što bi se malo tko usudio. I sama je, kaže, bila svjesna da riskira kada je htjela spriječiti lopova da joj na benzinskoj postaji ukrade automobil. Sve su snimile nadzorne kamere na benzinskoj, a snimka je postala viralni hit. Naime, Melissa je otišla natočiti gorivo, ali je ostavila ključeve u automobilu. No, kada se okrenula već je netko bio za volanom. Nije joj dugo trebalo i skočila je na haubu svoga automobila. Lopov je nastavio voziti. Na kraju se ''vozač'' zaustavio, uletio u drugi automobil koji je bio parkiran pokraj te pobjegao. Imao je i pomagače, što se vidi na snimci. Pritom je ukrao njezinu torbicu.  Melissa je izjavila da je u tom trenutku samo pomislila zar joj se ovo događa... Dodala je i kako je vidjela da se lopov smijao dok ju je pokušavao zbaciti s haube. Policija provodi istragu, a nitko još nije uhićen, javlja UsaToday.