Foto: Facebook, Dusko Marusic/PIXSELL SLUČAJ ubojstva trogodišnjeg dječaka Denisa Pašića, čije je tijelo pronađeno prekjučer u uvali Mandrač u Puli, potresao je Hrvatsku. Tijelo je prvotno pronađeno u sumnjivim okolnostima. > PRIVEDENE UBOJICE DJEČAKA Obitelj majke monstruma prije 7 godina za nju tražila psihijatrijsku pomoć Naime, nakon što je 32-godišnja majka djeteta Chiara Rojnić prvo prijavila nestanak dječaka u utorak navečer, upravo ona odvela je policiju do tijela u jutarnjim satima u srijedu. Ubrzo je postalo jasno kako se obistinjuje najcrniji scenarij - policija je nakon kriminalističkog istraživanja jučer objavila kako Chiaru Rojnić i jednu 14-godišnjakinju sumnjiči za teško ubojstvo mališana. Chiara Rojnić i djevojčica dijete su navodno ubile u stanu u Ulici Akvilejski prilaz u Puli. Osumnjičeni 14-godišnjakinja i 29-godišnjak Neslužbeno se doznaje da je osumnjičena maloljetnica štićenica Doma za odgoj djece i mladeži u Puli, iz kojeg je pobjegla i za kojom je bila raspisana policijska tjeralica, a zbog neprijavljivanja počinjenog kaznenog djela sumnjiči se 29-godišnjak iz Medulina, navodno ljubavnik majke ubijenog dječaka. 29-godišnjaka se sumnjiči da je znao da su 32-godišnjakinja i maloljetnica usmrtile dijete, ali to nije prijavio, nego je s njima dogovarao način prikrivanja kaznenog djela, odnosno odlazak na policiju i prijavljivanje nestanka djeteta.   Jučer je u zgradu pulskog suda oko 19.45 sati privedena osumnjičena maloljetnica, i to u civilnom automobilu. Novinari su bili zatečeni krhkom fizičkom konstitucijom maloljetne osumnjičenice za ubojstvo, s obzirom na to da se radi o mršavoj i niskoj djevojčici. Priznale zločin policiji? Neslužbeno se doznaje i da je obitelj Chiare Rojnić prije 7 godina zatražila psihijatrijsku pomoć za nju, ali ona je odbila liječenje i pobjegla u BiH. U Centru za socijalnu skrb tvrde da nisu imali ikakvih saznanja o problemima u toj obitelji.  Navodno je 32-godišnjakinja bila u Centru, ali samo zbog pitanja skrbništva nad sinom nakon razvoda braka. Skrbništvo je i dobila.   Prema neslužbenim informacijama, majka i maloljetnica policiji su priznale zločin, a 32-godišnja majka prilikom ispitivanja je navodno izjavila da se "samo htjela riješiti dječaka".  Obdukcija je navodno jučer pokazala kako je uzrok smrti trogodišnjaka - gušenje.