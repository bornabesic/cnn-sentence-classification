Protekli vikend bio je uspješan za policijske službenike Odjela kriminaliteta droga PU Šibensko-kninske. Naime, šibenski kriminalisti zatekli su 26-godišnjaka i 27-godišnjaka, obojica državljani Velike Britanije, kako dilaju drogu na Festivalu elektronske glazbe (Electric Elephant festival) u uvali Rastovac kod Tisnoga. Nakon što su uhvaćeni, Britanci su policajcima dragovoljno predali 50 tableta ecstasya, 13 grama metaamfetamina, 16 grama ketamina, 21 gram kokaina, te novčani iznos od 8400 kuna koji su zaradili od preprodaje opijata. Tako su ova dva mlada Britanca svoje ljetovanje završili u šibenskom pritvoru, a protiv njih šibenska Policija podigla je kaznenu prijavu za neovlaštenu proizvodnju i promet drogama.