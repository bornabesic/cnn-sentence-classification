Dvadeset i pet dana od pritvaranja zagrebačkog gradonačelnika Milana Bandića, policijski USKOK priveo je Ivicu Lovrića, bliskog Bandićeva prijatelja i pročelnika zagrebačkog Ureda za odgoj, obrazovanje i sport. Cijelo jutro djelatnici PNUSKOK-a češljali su stan u Sesvetama i urede u Ilici, a pročelnik Lovrić, koji je među prvima branio Bandića, jučer nije imao nikakvih komentara. Tiwjekom jutra, uz Ivicu Lovrića, bio je prisutan i Bandićev odvjetnik Krsnik, koji nije želio otkriti točne razloge Lovrićeva privođenja. Krsnik: Sve je to limunada – Slabo stoje tamo, to je sve limunada – bilo je jedino što je rekao odvjetnik Krsnik za pretrage pročelnikova stana. Kako neslužbeno doznajemo, zagrebački pročelnik Lovrić navodno je pod istragom zbog košarkaškog kluba Cibona. DORH je prije tri mjeseca u Cibonu pozvao predsjednika Gradske skupštine Darinko Kosor. Navodno se istražuju transakcije u kojima je Cibona Gradu dala poslovne prostore, a zauzvrat je Grad preuzeo kredit Zagrebačke banke od 28,6 milijuna kuna i obvezao se isplatiti 14,8 milijuna kuna. Istražitelje je u Cibonu već pozivao i uhićeni gradonačelnik Bandić, koji je u više navrata ponovio da je DORH-u i policiji poslao kaznenu prijavu i službeno zvao, no da odgovor nikad nije dobio. Posljednji je put apel istražiteljima uputio prije mjesec i pol dana tijekom akcije za spas Cibone “I ja sam pomogao”. Bandić je tražio da se ustanovi gdje je nestalo 90 milijuna kuna. Koliki su i odakle dugovi, zanimalo je i Darinka Kosora, koji se zbog Cibone sukobio sa sada privedenim Lovrićem prozivajući ga da zastupnicima nije dao jasnu sliku o financijskom stanju u klubu. – Postoji zapis predsjednika kluba otprije mjesec dana iz Hrvatske uživo gdje on kaže da je Cibona dužna 15 milijuna, a u tom je trenutku bila dužna više od 70 milijuna kuna. Vi ste zadnji koji možete nuditi mjesto predsjednika. Tko ste vi?! Da ste častan čovjek, dali biste ostavku kao što ste obećali. Pitajte igrače i trenere što misle o vama i dajte ostavku! Nemojte glumiti ni pročelnika ni predsjednika – žestio se u srpnju na sjednici Skupštine Kosor na Lovrića nakon što ga je ovaj pozvao da postane predsjednik Cibone. Tada je Lovrić kazao da su dug sveli na 20 posto onog koji su zatekli u prosincu 2010., a koji je bio gotovo 110 milijuna kuna. Gradska skupština, nastavio je tada Lovrić, 3,5 godine nije rješavala probleme u Ciboni, a on sa svojom ekipom u 3,5 godine nije stvarao novi dug. Kako doznajemo od pouzdanih izvora upućenih u istragu oko Cibone, istražitelji su od Grada tražili isključivo transakcije od 1. siječnja 2012. godine. Srezovićeva prijava – Nitko od službenih osoba danas nije bio u klubu. Istražitelji su više puta bili u klubu, ali nakon uhićenja Milana Bandića. Za izvida u klubu dao sam svoj iskaz, ali dalje od toga ne smijem govoriti – rekao je Domagoj Čavlović, sportski direktor Cibone. Slično je rekao i predsjednik kluba Aleksandar Petrović, poručivši kako nema informacije je li Cibona pod istragom ili nije. – Istražitelji su u prethodnim posjetima uzeli neke materijale – rekao je Petrović. Istražitelje navodno zanima i transfer Darija Šarića u Cibonu, za što je Josip Klemm, vlasnik zaštitarske tvrtke, dao 550.000 eura. – Nitko od istražitelja nije sa mnom kontaktirao – rekao je Klemm. Kako doznajemo iz krugova bliskih odvjetnicima zagrebačkog gradonačelnika, jučerašnja uhićenja nemaju navodno nikakve veze s Milanom Bandićem. Policija je navodno postupala po kaznenoj prijavi Vlahe Srezovića, dugogodišnjeg zakupca Saloona koji je zbog neplaćanja obveza izbačen iz prostora te mu je zaplijenjen namještaj. Očajni Srezović tužio je niz osoba; Lovrića, Klemma.. >> Pozajmica Ciboni je čista, Klemm security se odrekao 300.000 eura za dobrobit kluba >> Bijelić: Uhićenja Bandića i suradnika isplanirana su tjedan dana ranije >> Jozo Tolić: Dajem svu imovinu  za jamčevinu svom prijatelju Bandiću 