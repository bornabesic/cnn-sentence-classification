Ulaz na događaj je slobodan Uz visoki jubilej HRT-a doajeni hrvatskoga radijskog i televi­zijskog novinarstva, lica i glasovi koje pamtimo, na sedmim Medijskim susretima u Matici hrvatskoj 24. studenog od 18 sati prisjetit će se legendarnih emisija i seri­ja, najzanimljivijih trenutaka, susreta i događaja koji su obilje­žili njihove karijere, ali i povijest radija i televizije u cjelini. U programu sudjeluju slavni spikeri, novinari i urednici Željka Fattorini, Mladen Kušec, Vesna Spinčić Prelog, Vojo Šiljak i Ksenija Urličić. Moderator: Goran Galić. Program se održava u Velikoj dvorani Matice hrvatske, Ulica Matice hrvatske 2, Zagreb. Osvrte, fotografije i snimke s dosadašnjih susreta pogledajte ovdje.