Na Lazarus se i u ovom slučaju sumnja jer su uočene sličnosti s kodom u njihovim prethodnim napadima Globalni kibernetički napad uzdrmao je svijet zahvativši oko 300.000 računala u 150 zemalja. Kompanije specijalizirane za računalnu sigurnost Symantec i Kaspersky objavile su da istražuju tragove koji upućuju na to da iza napada, stoji skupina Lazarus povezana s režimom u Sjevernoj Koreji, javlja Sky News. >>> Ovo je vrlo jednostavan način na koji se možete zaštititi od globalne hakerske prijetnje! Britanske sigurnosne službe tvrdile su da iza napada ne stoji skupina povezana s nekom državom, no Amerikanci su primijetili da plaćanje ucjene koju traži malware WannaCry ne otključava računalo i tražene datoteke. Smatra se stoga da plaćanje ucjene, kojom se skupilo svega oko 20 000 dolara, bilo samo mamac za skretanje pažnje sa stvarnih motiva napada. Skupina Lazarus smatra se odgovornom za hakiranje sustava Sony Picturesa 2014. godine, a navodno su hakeri iz ove skupine za račun Sjeverne Koreje uspjeli iz jedne banke u Bangladešu ukrasti 81 milijun dolara. Na njih se i u ovom slučaju sumnja jer su uočene sličnosti s kodom u njihovim prethodnim napadima. 