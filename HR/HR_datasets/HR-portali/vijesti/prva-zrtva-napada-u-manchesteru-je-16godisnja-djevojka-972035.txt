Foto: Twitter  OBOŽAVATELJICA pjevačice Ariane Grande, Georgina Callander, prva je identificirana žrtva noćašnjeg napada u Manchesteru. 16-godišnja djevojka jedna je od 22 osobe ubijene kada je nakon koncerta u gradskoj areni napadač aktivirao eksplozivnu napravu. Djevojka je najavila odlazak na koncert, a svjetski mediji pišu kako je bila velika obožavateljica mlade pjevačice.  Evening Standard piše kako je djevojka bila među prvim žrtvama koje su stigle u bolnicu, ali da su ozljede bile preteške.   Za preminulu djevojku prijatelji kažu da je imala "najnježnije srce i dušu".      Vjeruje se da je napadač bio muškarac i da je poginuo u napadu. U gradskim bolnicama nalazi se još 59 ozlijeđenih. Napad se dogodio nakon koncerta Ariane Grande na kojemu je bilo više od 20.000 osoba, uglavnom djece i mladih. Pjevačica je shrvana.