Tri osobe su poginule, a dvije su ozlijeđene u teškoj prometnoj nesreći koja se u jutarnjim satima dogodila južno od Mostara, izvijestili su iz ministarstva unutarnjih poslova Hercegovačko-neretvanske  županije. Nesreća se dogodila u 06.15 kada je vozilo marke BMW bosanskohercegovačkih prometnih oznaka najprije udario u bager koji se kretao u pravcu naselja Buna, nakon čega se od siline udarca odbio i naletio na automobil marke Audi koji je dolazio iz suprotnog smjera. Tri osobe koje su bile u vozilu BMW-a su na licu mjesta preminule. Kako bi došli do unesrećenih hitne službe i vatrogasci morali su rezati dijelove vozila. Poginule su osobe srednje životne dobi, a iz policije nisu naveli njihov identitet osim da se radi o bosanskohercegovačkim državljanima. Vozač automobila marke Audi i bagera zadobili su lakše tjelesne ozljede. Očevid je na mjestu nesreće potrajao više sati i u prekidu je bio promet magistralnom cestom koja od Mostara vodi prema Čapljini. > > U Passat strpali čak 12 osoba i doživjeli prometnu nesreću. Dvije osobe su poginule, 5 djece je ozlijeđeno