Foto: Rex/Cover Images DOBROTVORNI koncert Ariane Grande koji je zakazan za nedjelju, 4. lipnja, rasprodan je za samo šest minuta, javlja magazin People. Pjevačica će u nedjelju s Miley Cyrus, Pharellom Williamsom, Katy Perry, Usherom, te bendovima Coldplay i  Take That održati koncert u spomen na žrtve terorističkog napada koji se dogodio 22. svibnja ove godine. Karte za posjetitelje kobnog koncerta su besplatne, a ostali su karte plaćali od 40 do 52 funte. Prodano je 45 tisuća karata, a čak 100 tisuća zainteresiranih nisu uspjeli kupiti kartu. Podsjetimo, na nedavnom koncertu Ariane Grande u Manchesteru 22 osobe su izgubile život, a najmanje 57 ljudi je ozlijeđeno. Potresena pjevačica je navodno kontaktirala obitelji žrtava i ponudila da će platiti troškove pogreba.