Miro Bulj, saborski zastupnik Mosta, oglasio se na Facebooku u vezi slučaja Agrokor, gdje tvrdi da "neće imati njegovu ruku za vraćanje Gazdinih dugova". "Koji je to ustav, zakon, pravo, pravda po Bogu ili čovjeku da se tajkunima zakonski omogući iz državnog proračuna plaćanje dugova iznad milijarde eura. Umjesto da im se oduzme kompletna imovina te ih se procesuira zajedno s političkim elitama koje su im dopustile da drže cijeli narod i državu za vrat", piše Bulj, pitajući se tko će platiti dug sirotinji, blagajnicama, dobavljačima, malim poduzetnicima koje su te iste gazde uništili i bacili na ulice? Mostov zastupnik ne štedi ni sadašnju oporbu pa piše: "Zadivljući je čvrst stav oporbe koja je glasna protiv ovog prijedloga. Da su tako hrabri bili dok su bili na vlasti, zastupnici vladajuće većine, ministri danas ne bi imali ovoliki problem. Međutim, tada su kukavički glasno šutjeli pred svojim vođama i tako su gazdama držali vriću dok su u njih tovarili novac", zaključuje Bulj. >> Grbin: Nećeš spašavati Agrokor mojim novcem >> Šef Sberbanka: Spremni smo u Agrokor ubaciti još novca 