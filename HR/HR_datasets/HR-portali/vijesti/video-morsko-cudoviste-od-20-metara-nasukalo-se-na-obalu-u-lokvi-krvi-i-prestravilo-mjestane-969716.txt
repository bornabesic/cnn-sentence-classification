Screenshot: YouTube NEOBIČNO morsko stvorenje dugačko čak 22 metra nasukalo se na obali otoka Sera u indonezijskoj pokrajini Mulaku. Poprilično zastrašujući prizor pronašao je mještanin Asrul Tuanakota koji je prvo pomislio da je u pitanu potopljeni brod ili splav. Kad se približio, shvatio je da je riječ o uginuloj životinji čiji je leš plutao na površini vode dok ja iza njega ostajao dug krvavi trag. Zbunjeni mještani brzo su se okupili te spekuliraju je li riječ o divovskoj lignji ili ostacima kita, dok stručnjaci napominju da leš više liči na divovsku lignju. Vjeruje se da je stvorenje bilo mrtvo najmanje tri dana prije nego što je pronađeno.