Foto: Hina AMERIČKI predsjednik Donald Trump otkrio je vrlo povjerljive sigurnosne podatke o operacijama vezanim uz  Islamsku državu ruskom ministru vanjskih poslova Sergeju Lavrovu, piše BBC. Trump je, naime, Lavrova primio u Ovalnom uredu Bijele kuće još prošli tjedan. U razgovoru s ruskim ministrom vanjskih poslova Sergejem Lavrovom i veleposlanikom Rusije Sergejom Kislyakom u Ovalnom uredu, Trump je otkrio sigurnosne detalje koji bi mogli dovesti do izlaganja izvora informacija i agenata na terenu, priopćili su dužnosnici Washington Postu i New York Timesu. Tema razgovora bili su sigurnosni detalji o borbi protiv Islamske države  Tema razgovora s ruskim dužnosnicima bilo je rješavanje problema Islamske države, a otkriveni su podaci o SAD-ovim saveznicima i sigurnosnim službama koji su bili preosjetljivi za podjelu. Trumpovi savjetnici su, s ciljem da smanje štetu koja bi iz tog curenja informacija mogla nastati, obavijestili CIA i NSA, piše BBC. Sastanak se održao nakon što je Trump dao otkaz direktoru FBI-a Jamesu Comeyu potaknut vijestima da ta agencija istražuje navodne veze Rusije i njegove predizborne kampanje. To je uznemirilo i predsjedništvo Trumpove republikanske stranke koja je zatražila objašnjenje najnovijeg curenja sigurnosnih informacija. Reakcije Trumpov postupak ocijenjen kao "opasan i bezobziran" Sam Trump odbacio je takve navode kao lažne. Upravo on je tijekom kampanje kritizirao Hillary Clinton za način na koji rukuje s povjerljivim podacima. "Napisana priča nije istinita", izjavio je H.R. McMaster, član Vijeća nacionalne sigurnosti (NSC) koji je prisustvovao sastanku. "Ni u jednom trenutku razgovora nisu spomenuti izvori ili metode obavješćivanja", dodao je McMaster.  Dick Durbin, senator iz redova demokrata, izjavio je kako je ovaj Trumpov postupak bio "opasan i bezobziran". Paul Ryan, glasnogovornik republikanaca, rekao je da nema načina na koji bi saznali što je sve točno Trump rekao Rusima, ali "sigurnosna zaštita građana SAD-a je najvažnija". Državni tajnik Rex Tillerson izjavio je u priopćenju da se "raspravljalo o prirodi specifičnih prijetnji, ali nije bilo priče o izvorima, metodama ili vojnim operacijama".