Tijelo nepoznate osobe u raspadajućem stanju pronašao je mještanin na području Vrbe u nedjelju oko 14 sati. Mještanin je naišao na tijelo šetajući kroz polja. Solinska je policija izvijestila kako je u tijeku očevid te da će se provesti obdukcija kako bi se utvrdio identitet i uzrok smrti. Neslužbeno se doznaje da se radi o ženskoj osobi. Inače, u Splitu od 18. travnja traje intenzivna potraga za 34-godišnjakinjom, koja je nestala nakon što je izašla iz automobila svog nevjenčanog supruga i rekla da ide obaviti neke poslove.   