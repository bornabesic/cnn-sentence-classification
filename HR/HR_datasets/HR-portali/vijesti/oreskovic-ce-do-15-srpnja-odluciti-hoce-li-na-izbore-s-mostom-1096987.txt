Premijer tehničke Vlade Tihomir Orešković izjavio je  u Parizu kako još nije odlučio hoće li ići na izbore s Mostom te dodao da će o tome donijeti odluku do 15. srpnja.  "Još nisam odlučio, imam još par dana. Odlučit ću do 15. srpnja", odgovorio je Orešković na upit je li dogovorio da s Mostom iziđe na izvanredne parlamentarne izbore u rujnu.  Rekao je i da su se prošlog tjedna našli u Sinju i "malo popričali". "Ovaj tjedan isto ćemo malo popričati, pa ćemo vidjeti", dodao je premijer Orešković. Premijer Orešković je u Parizu, zajedno s ministrom Kovačem te ministrom gospodarstva Tomislavom Panenićem, sudjelovao na sastanku šest zemalja članica EU-a i šest zemalja zapadnog Balkana, u okviru trećeg sumita Berlinskog procesa. >>Orešković i Kovač potvrdili da će Srbija uskoro moći otvoriti poglavlje 23. Vučić: Otvaranje poglavlja ide 19. srpnja. Čestitala nam je Merkel