U tijeku je sjednica Predsjedništva SDP-a, a pred novinare je izišao potpredsjednik stranke Peđa Grbin koji je izvijestio o tijeku sastanka, prenosi N1. Kazao je kako je bilo riječi i o Tomislavu Sauchi koji se trenutno nalazi u remetinečkom pritvoru zbog 'afere dnevnice'.  - Ustavna kategorija je presumpcija nevinosti. Kolega je u pritvoru i vodi se kazneni postupak. Nitko se ne bi htio u takvoj situaciji naći. Svi vjerujemo da je nevin. Ali politička odgovornost je šira od građanske. Ne možemo se praviti da se to ne događa. Donijeli smo odluku o pokretanju stranačkog postupka protiv Sauche, ali se neće odvijati dok je on u pritvoru i dok ne bude imao priliku iznijeti svoju obranu. Pokreće se postupak, ali neće se izricati nikakve mjere - rekao je Grbin. >> Šef Milanovićeva kabineta izvrijeđao policajce u VIP šatoru >> Kobna šutnja policije, Sauche i premijera o Sljemenu >> Smrtić prijavio Sauchu, koji tvrdi: Nikada nisam zvao Smrtića