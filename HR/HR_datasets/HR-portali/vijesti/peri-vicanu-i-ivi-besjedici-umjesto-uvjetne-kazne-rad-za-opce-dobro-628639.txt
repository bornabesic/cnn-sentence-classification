Presuda u aferi Vrhovi sunca postala je pravomoćna, nakon što je Vrhovni sud većim dijelom potvrdio presudu zagrebačkog Županijskog suda. Prema prvostupanjskoj presudi, Pero Vićan i Ivo Besjedica bili su uvjetno osuđeni na 10 mjeseci zatvora uz rok kušnje od tri godine, a Vrhovni sud je to preinačio u 10 mjeseci zatvora koje će odraditi radom za opće dobro. Potvrđen je oslobađajući dio presude u odnosu na Antuna i Antona Kralja te Peru Miloglava, a Vićan mora vratiti i 63 milijuna kuna.