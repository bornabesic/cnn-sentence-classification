Na privatnom posjedu udaljenom 40 kilometara od Rima pronađeni su ostaci dinosaura kojeg su znanstvenici nazvali Tito. Riječ je o titanosauru koji je živio prije 112 milijuna godina. Kamen s ostacima kostiju kralježnice titanosaura činio je dio zidića i sasvim je slučajno pronađen. Vlasnik prostora oko kojeg je načinjen kameni zidić poslao je nađene kosti paleontologu Cristianu Dal Sassu iz Prirodoslovnog muzeja u Milanu. Nađene su tri kosti kralježnice i na osnovi njih otkriven je identitet dinosaura kakav dosad nije nađen u Italiji. Zajedno s Titom na Apeninskom poluotoku otkriveno je ukupno pet dinosaura. Prvi je bio Scipionyx samniticus i nazvan je Ciro (Ćiro). Titanosauri su biljožderi srednje veličine a Tito, kada je uginuo, bio je dugačak oko šest metara i težak između 600 i 700 kg. Načinjen je i model Tita na osnovi pronađenih kostiju.  >> Udar asteroida nije bio ključan: Dinosauri nestali iz drugog razloga  >> U Kini otkriven novi dinosaur koji izgleda poput zmaja