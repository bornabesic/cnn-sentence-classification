Prilikom navođenja lokacije apartmana gostima ponudite i korisne informacije kao što su: Kod navođenja broja gostiju koji mogu odsjesti važno je napisati radi li se o bračnim ili pojedinačnim krevetima. Kauč u dnevnoj sobi računajte kao krevet samo ako on to uistinu može i postati. Kauč koji se ne razvlači ne računajte kao krevet, jer gosti žele udobnost, a uski kauč to svakako nije. Ukoliko apartman ima privatno parkirno mjesto, istaknite tu informaciju, jer gosti ne žele razmišljati o tome gdje će ostaviti auto. Ako je u blizini apartmana javno parkiralište, informirajte goste o cijeni dnevne ili tjedne parkirne karte. Napravite i detaljan popis uređaja i kuhinjskih pomagala koji se gostima nalaze na raspolaganju u apartmanu. Spomenite satelitsku televiziju, klima uređaj i besplatan bežični internet u top četiri informacije o opremljenosti apartmana. Odmah u opisu navedite sadrži li vaša kupaonica tuš kabinu ili kadu i time uštedite gostima vrijeme koje bi inače morali potrošiti na pregledavanje fotografija kupaonice kako bi otkrili što se u njoj nalazi. Ako su kućni ljubimci dobrodošli u vaš apartman, istaknite to negdje u vrhu opisa apartmana. Ovaj je podatak često odlučujuć prilikom izbora savršenog mjesta za odmor. Razmišljajte kao gost u vlastitom apartmanu. Stavite u opis informacije koje i vas zanimaju kad razmišljate o boravku izvan doma.  Nakon što ste uspješno stavili oglas na neku od gore navedenih platformi, izuzetno je bitno i popratiti korisnički račun na stranici te dolazne upite od gostiju. Morate biti na raspolaganju vašim potencijalnim gostima. Ukoliko traže dodatne informacije ili fotografije ključno je da odgovorite u najkraćem roku kako gosti ne bi odabrali drugog iznajmljivača. Nakon boravka u vašem apartmanu ljubazno zamolite gosta da vas ocijeni na platformi na kojoj oglašavate apartman. Ocjene su danas prva stvar koju ljudi primijete prilikom odabira apartmana. Pozitivan komentar na boravak u vašem apartmanu i vašu komunikaciju s gostima ogroman je plus koji će privući goste koji se još uvijek dvoume oko odabira apartmana. Izbor platforme na kojoj ćete oglašavati apartman treba biti u skladu s namjenom oglasa. TripAdvisor, najveća turistička web stranica, sadrži više od 500 milijuna recenzija i mišljenja koja obuhvaćaju sedam milijuna smještajnih jedinica, restorana i atrakcija. Ova se stranica više koristi za istraživanje ponuda restorana, a manje za smještaj. Za pretraživanje smještaja najpopularnija je stranica Booking.com. Stranica već ima uređene obrasce za dodavanje oglasa pa je na ovoj platformi oglašavanje jednostavno. Svakog se dana putem Bookinga rezervira više od 1.200,000 noćenja. Osnovan je 1996. godine, a danas je dostupan na više od 40 jezika. Treća najpopularnija platforma za oglašavanje je Airbnb. Ovaj jednostavan web servis za iznajmljivanje apartmana dostupan je u više od 190 zemalja. Na ovoj platformi nudi vam se mogućnost personaliziranja profila, gdje se možete ukratko i zanimljivo predstaviti te na taj način privući još više gostiju. Ako želite iznajmiti samo jednu sobu, ovo je platforma za vas. Naime, na ovoj se platformi oglašavaju i privatne sobe kojih na stranici ima trenutno više od tri stotine. Tema: Native sadržaj