Foto: Hina U PROMETNOJ nesreći koja se u prijepodnevnim satima dogodila na autocesti Goričan-Zagreb, u blizini Novog Marofa, poginuo je muškarac. Prema informaciji iz Policijske uprave varaždinske muškarac je umro na mjestu nesreće nakon što se vozilo, iz još neutvrđenih razloga, prevrnulo na autocesti. U tijeku je očevid. Prekinut je promet između čvorova Novi Marof i Breznički Hum u smjeru Zagreba, a obilazak je starom cestom (DC3). Zbog povremeno pojačanog prometa na izlaznim kracima, vozi se usporeno, javio je Hrvatski autoklub u 13 sati.