Ministarstvo poljoprivrede objavilo je obavijest o povlačenju i opozivu pilećeg filea zbog prisutnosti salmonele, objavili su na svojim stranicama. Radi se o proizvodu 'Pileći-file smrznuti - soljen' brazilskog proizvođača Avenorte Avicola Cianorte Ltd. - Ministarstvo poljoprivrede obavještava potrošače o povlačenju i opozivu proizvoda – Mesni pripravak „Pileći file smrznuti – soljeno“, težine 2kg, LOT 95.1, datuma proizvodnje 02.09.2016., najbolje upotrijebiti do 01.09.2018., proizvođača Avenorte Avícola Cianorte Ltda, Estrada para Fécula, lotes 905 a 910, S/n – Zona Rural, Cianorte, Parana, Brazil, odobrenog broja BR 4232, radi utvrđene prisutnosti bakterije Salmonella Heidelberg. Dana 23.05.2017. godine Ministarstvo poljoprivrede obaviješteno je putem EU RASFF sustava da je tijekom službene kontrole u Republici Sloveniji u predmetnom proizvodu utvrđena prisutnost bakterije Salmonella Heidelberg. Inspekcijskim nadzorom veterinarske inspekcije utvrđeno je da je distributer za tržište Republike Hrvatske tvrtka GIDRAN d.o.o., Konjščina, Zagrebačka 6, a na tržište ga je stavila tvrtka SELECT FOOD d.o.o., Radnička cesta 54/R3/4, Zagreb - stoji u priopćenju.