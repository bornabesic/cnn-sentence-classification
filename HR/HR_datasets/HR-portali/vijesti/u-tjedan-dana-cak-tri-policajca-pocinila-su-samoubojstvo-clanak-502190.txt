Mladi policajac iz Murskog Središća Dino Molnar nije jedini policajac koji je prošli tjedan počinio samoubojstvo. Naime, u sedam dana čak trojica policajaca oduzela su si život.Javnost je doznala o smrti Dine Molnara koji je pronađen mrtav nešto manje od mjesec dana nakon što je MUP-u i USKOK-u poslao prijavu o korupciji u Policijskoj upravi međimurskoj i policijskoj postaji Mursko Središće u kojoj je radio.Male plaćeNo njegovi kolege koji su se prošli tjedan odlučili na isti nesretni čin pokopani su bez medijske pozornosti.U nedjelju 20. siječnja, istog dana kad je samoubojstvo počinio Dino Molnar, život si je oduzeo i njegov kolega, 47-godišnji krim-policajac iz 1. policijske postaje Rijeka. Njegovi kolege kažu da se ubio zbog financijske situacije. Bio je opterećen kreditima, račun su mu blokirali.Povjerenica Sindikata policije Hrvatske za Rijeku Indira Bolf Golub kaže da se ne zna konkretan razlog samoubojstva njezina kolege.– Živimo u ružnim vremenima, kolege rade odgovoran posao za male plaće i materijalna im se prava sve više režu – kaže Bolf Golub.Policajci s kojima smo razgovarali napominju i da je u siječnju ove godine prvi put u povijesti kasnila plaća u MUP-u.Prošli se tjedan ubio i pripadnik Antiterorističke jedinice Lučko. Razlozi za taj čin 30-godišnjeg policajaca nepoznati su. I on je pokopan bez ikakve vijesti o tome. Povjerenik SPH za Zagreb Tomislav Vincetić kaže da MUP na svojim web-stranicama objavljuje vijesti o krađama automobila i slično, a ne objavljuje vijesti o smrti svojih policajaca.– Prema informacijama s terena i u neposrednom kontaktu s policajcima utvrđeno je da su pod sve većim pritiskom svih oblika svi policajci, mladi i stari, a osobito je zabrinjavajući da se šikaniraju branitelji i bivši pripadnici specijalnih jedinica koji su u očima mlađih kolega profesionalne, moralne i domoljubne vertikale – kaže Gordan Žmuk, zamjenik predsjednika Općeg sindikata MUP-a.Predsjednik tog sindikata Siniša Mihelić upozorava da se nepravilnosti na koje upozoravaju policajci ne rješavaju, već oni koji upozoravaju postaju problem i predmet istraga, šikaniranja, mobinga i drugih pritisaka...Stavka ministra– Najžalosnije je od svega, a ujedno i pokazatelj brige za policajce, da se sam ministar nije udostojio na bilo koji način obratiti javnosti. U svim uređenim državama nakon serijskih pojava suicida policajaca ministar i njegov tim podnijeli bi ostavku – smatra Mihelić. On upozorava na socijalni status policajaca, rukovoditeljsko šikaniranje, selektivnu primjenu unutarnje kontrole, kao i na nebrigu o mladim policajcima koji, nakon što ih se rasporedi na radna mjesta u postaje, ostaju prepušteni sami sebi. >> Brat Dine Molnara: Živio je za policiju, a policija ga je pokopala >> Ponio je dvije torbe, jednu su obitelji vratili praznu Na Facebooku grupa sa 8700 članova: Dino, herojNa Facebooku je otvorena grupa “Dino, heroj u borbi protiv kriminala i korupcije” koja ima više od 8700 članova. Otvorili su je njegovi prijatelji iz ribolovnog društva Oštriž. Dinini prijatelji iz Novakovca i Podturna unajmit će autobus za prijevoz do Čakovca, gdje će se, najvjerojatnije 2. veljače, održati mimohod do sjedišta Policijske uprave međimurske, gdje će zapaliti lampaš. (ib/vlm)