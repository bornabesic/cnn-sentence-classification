GODIŠNJA lista jednakosti organizacije ILGA objavila je kartu Europe na kojoj su prikazane zemlje s najvećim i najmanjim pravima LGBT populacije. Prema ovoj mapi, Hrvatska se nalazi na visokom 11. mjesu sa 62,36% jednakosti. Ispred Hrvatske našle su se Norveška, Velika Britanija, Francuska, Španjolska, Nizozemska, Belgija, Portugal, Finska, Danska i Malta, koja je prema LGBT osobama nabolja u Europi, sa 88% jednakosti. Susjedne Srbija i Bosna i Hercegovina nisu pretjerano gay friendly, pa se tako BiH našla na 25. mjestu, a Srbija na 28. mjestu. Zanimljivo je da je Švedska ove godine ispod Hrvatske, na 13. mjestu, a donedavno je držala četvrtu poziciju u Europi. Ovakav pad Švedske po pitanju prava LGBT osoba posljedica je zakona prema kojemu transrodne osobe moraju prvo kirurški promijeniti spol, a tek onda mogu promijeniti ime u dokumentima.