Smatra kako rezultat pokazuje da se ljudi žele obraniti od populizma, da su shvatili koliko je on zapravo nazadnjački i opasan. Vesna Pusić za HRT komentirala je rezultate izlaznih anketa i kazala da su,ako su rezultati ankete i faktički rezultati izbora, dobili  veliku šansu. “Ako ljudi izađu u drugom krugu, Anka će biti gradonačelnica Zagreba”, poručila je Vesna Pusić. Nitko se u posljednjih 17 godina nije približio mogućnosti da izvede Zagreb u budućnost, u grad bez korupcija, u grad koji funkcionira, grad je bio na istom posljednjih 17 godina, ocijenila je. Smatra kako rezultat pokazuje da se ljudi žele obraniti od populizma, da su shvatili koliko je on zapravo nazadnjački i opasan. Hrvati su okrenuli leđa populizmu, kao što su učinili ljudi u Austriji, u Nizozemskoj, pa i u Francuskoj na neki način i okrenuli su se prema ljudima koji hoće upravljati gradom na normalan i moderan način radeći pristojan posao. To pokazuje i smjer za hrvatsku politiku na nacionalnoj razini, kaže Pusić. Naglasila je da su građani prepoznali kvalitete Ivice Vrkića u ulozi gradonačelnika i da u Slavoniji sada imaju veliku prednost.