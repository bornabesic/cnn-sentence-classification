Ministar financija Zdravko Marić izjavio je uoči sjednice Vlade na kojoj će se odlučivati o izvanrednom povjereniku u Agrokoru da u ovom trenutku ne razmišlja o ostavci. Na upit novinara kako će glasati na sjednici Vlade oko izvanrednog povjerenika za Agrokor, Marić je dolazeći u Banske dvore odvratio: "Vidjet ćete". "Rekao sam da ću se izuzeti od sadašnjih tema vezanih uz Agrokor. Ovaj puta govorimo o nekom drugom koraku, nekoj drugoj fazi. Vidjet ćete sami sad kroz par minuta na sjednici", dodao je Marić. Na upit kako komentira zazivanje oporbe za ostavkom, Marić je kazao da smo u demokratskom procesu. "Zna se tko , kako i na koji način može pokrenuti pitanje povjerenja. Dakle, svatko ima pravo za tako nešto. Kada tako nešto bude formalno pokrenuto onda ću se o tome i očitovati", rekao je.  SDP je najavio inicijativu za pokretanje opoziva ministra Zdravka Marića, koja bi, po riječima predsjednika stranke Davora Bernardića, već ovoga tjedna trebala bi biti upućena u saborsku proceduru. Bernardić je ustvrdio da je Zdravko Marić "izuzet iz svih ključnih odluka i to u situaciji kada kriza oko Agrokora može snažno utjecati na financije naše zemlje". Na upit razmišlja li o ostavci, kazao je: "U ovom trenutku ne", dok je na upit ima li potporu premijera Andreja Plenkovića i Mosta kazao: "Mislim da ste čuli premijera, ali to pitajte i njega i kolege iz Mosta". >> Ako ministar Marić ne podnese ostavku sam, SDP će pokrenuti njegov opoziv >> 'Teško reći je li za Agrokor bolje rješenje standstill ili zakon' 