Ruske zračne snage su za to doznale i akcijom spriječile dislokaciju terorista Ruska agencija RIA Novosti izvijestila je, pozivajući se na izvor iz ruskog Ministarstva obrane, kako su ruski vojni zrakoplovi 25. svibnja napali kolonu vozila s borcima „Islamske države“, koji su se iz sirijskog grada Rakke kretali u smjeru Palmire. U napadu je uništeno 39 pick up-ova s naoružanjem. Isti izvor je izjavio kako su se ISIL-ovci dogovorili s prokurdskim snagama iz sastava „Sirijskih demokratskih snaga“ (SDF), o izlasku iz Rakke prema gradu Palmiri u središtu zemlje. Kurdi su za njih namjeravali otvoriti sigurnosni „južni koridor“ i omogućiti im neometan izlaz iz grada. Ruske zračne snage su za to doznale i akcijom spriječile dislokaciju terorista. Trenutačno ruske bespilotne letjelice (dronovi) neprestance, 24 sata dnevno, vrše nadzor  prometnica prema kojima teroristi iz „Islamske države“ mogu napustiti Rakku. Akciji njihovog uništavanja, osim zrakoplova i helikoptera ruskih zračnih snaga, priključile su se i postrojbe iz Snaga za specijalne operacije, navodi spomenuta ruska novinska agencija. Video pogledajte ovdje. Original možete pronaći na geopolitika.news