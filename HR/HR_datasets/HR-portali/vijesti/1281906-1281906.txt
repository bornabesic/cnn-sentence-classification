Iračke snage za borbu protiv terorizma uz potporu zračnih udara međunarodne koalicije na čelu sa Sjedinjenim Državama, ušle su u središte grada Hita na zapadu zemlje, potisnuvši borce Islamske države, objavila je u petak državna televizija. Lokalni zapovjednik je rekao da su provladine snage potisnule borce iz njihova uporišta Hita, gdje je prije rata živjelo stotinjak tisuća ljudi, ali se borbe nastavljaju. "Još ih gonimo. Napustili su svoje obitelji i pobjegli", rekao je zapovjednik u izravnom televizijskom prijenosu. "Za nekoliko dana, ako Bog da, Iračani će proslaviti potpuno oslobađanje pokrajine Anbara", u kojoj je Hit. Oslobađanjem Hita, strateškog mjesta na Eufratu, blizu zračne baze Ain al Asad, gdje više stotina američkih vojnika uvježbava iračke snage, IS će se potisnuti zapadnije prema sirijskoj granici. Bagdad je zadnjih mjeseci uspješno potisnuo borce IS-a i obećao da će do kraja godine osloboditi Mosul na sjeveru zemlje, premda je ofenziva koja bi trebala biti prva faza te kampanje ovog tjedna obustavljena. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!