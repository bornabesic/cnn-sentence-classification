U brzojavu, koji potpisuje Papin državni tajnik, kardinal Pietro Parolin, papa Franjo je zajamčio da moli za poginule i njihove ožalošćene obitelji, ranjene, te je obećao svoj trajni zagovor za mir i pomirenje diljem te sjevernoafričke zemlje Najmanje je 28 koptskih vjernika, među kojima ima i djece, ubijeno na jugu zemlje, dok su putovali autobusom. Ranjeno je dvadesetak osoba, od koji su neki u vrlo teškom stanju. Napad se, kako izvještava Radio Vatikan, dogodio u gradu Minya. Skupina naoružanih ljudi u vojnim odijelima zaustavila je autobus te su napadači ušli i počeli su pucati na putnike, dok je jedan napadač snimao to krvoproliće – kazao je jedan svjedok. Koptski su vjernici išli na hodočašće u samostan svetoga Samuela. Do tog je napada došlo nepuna dva mjeseca nakon atentata izvršenoga na Cvjetnicu, kada su teroristi, tijekom mise u Tanti i Aleksandriji, ubili 48 vjernika. Slijedom tih događaja, mons. Antonios Aziz Mina, umirovljeni koptski katolički biskup Guizeha, uputio je putem Radio Vatikana apel svjetskim moćnicima, okupljenima u Taormini, da zaustave trgovinu oružjem i drogom, te da izoliraju zemlje koje podupiru teroriste. Sveti Otac osudio barbarski napad kao „besmisleni čin mržnje” Papa Franjo uputio je brzojav sućuti egipatskom predsjedniku Abdelu Fatahu al-Sisiju, izrazivši sućut zbog ubojstva koptskih kršćana u Egiptu. Sveti Otac osudio je barbarski napad kao „besmisleni čin mržnje”, prenosi Radio Vatikan. U brzojavu, koji potpisuje Papin državni tajnik, kardinal Pietro Parolin, papa Franjo je zajamčio da moli za poginule i njihove ožalošćene obitelji, ranjene, te je obećao svoj trajni zagovor za mir i pomirenje diljem te sjevernoafričke zemlje.