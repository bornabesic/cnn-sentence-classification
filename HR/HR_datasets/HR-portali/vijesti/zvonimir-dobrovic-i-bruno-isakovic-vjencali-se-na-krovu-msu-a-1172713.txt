Umjetnički direktor festivala Queer Zagreb Zvonimir Dobrović vjenčao se sa svojim partnerom Brunom Isakovićem na krovu Muzeja suvremene umjetnosti pred 300-ak uzvanika.  Ovo glamurozno vjenčanje su iskoristili i za lansiranje Fonda za druge, Fund for Others, namijenjenog financiranju nezavisnih umjetnika. Umjesto darova od svojih uzvanika, među kojima su bili i Vlasta Delimar, Ida Prester, Nenad Korkut, Luka Dragić i brojne druge poznate osobe, tražili su da uplate novac u Fond za druge.  Zvonimir i Bruno u razgovoru za RTL prije nekoliko dana reklu si kako im je svadbena odijela sašila bivša radnica Kamenskog, a informaciju da je policija njihovo sklapanje životnog partnerstva proglasila događajem visokog rizika Bruno je komentirao: - To je neka mržnja s kojom se više ne bavim, koju sam prerastao.