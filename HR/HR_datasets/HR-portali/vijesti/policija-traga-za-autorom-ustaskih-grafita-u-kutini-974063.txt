Foto: Facebook  KUTINSKA policija traga za nepoznatim počiniteljem koji je u noći s utorka na srijedu na nekoliko lokacija u gradu, kao i na zgradi koju koriste političke stranke u Ulici hrvatskih branitelja, crnim sprejem ispisao neprimjerene grafite s ustaškim simbolima. Doznaje se kako je ispisano "Ajmo Babiću, ajmo Kutina, za dom", što se očito odnosi na HDZ-ovca Zlatka Babića koji će se u nedjeljnom drugom krugu izbora za gradonačelnika sučeliti s SDP-ovim Andrijom Rudićem. >> FOTO U Kutini osvanuli ustaški grafiti koji slave HDZ-ovog kandidata na izborima  Sisačko-moslavačka Policijska uprava je izvijestila kako za kazneno djelo oštećenja tuđe stvari tereti nepoznatog počinitelja, protiv kojega će sisačkom Općinskom državnom odvjetništvu podnijeti kaznenu prijavu.  On je u Ulici hrvatskih branitelja na zgradi koju koriste političke stranke, zatim na zgradi Željezničkog kolodvora i nogostupu između dviju javnih ustanova te na trgovini u Kolodvorskoj ulici i privatnoj garaži u Ulici kneza Višeslava, preko unaprijed pripremljene šablone crnim sprejem ispisao grafite neprimjerenog sadržaja. Predizborna kampanja  Doznaje se kako je grafitima ispisano "Ajmo Babiću, ajmo Kutina, za dom.." uz veliko slovo "U", a to se očito odnosi na HDZ-ova gradonačelničkog kandidata Zlatka Babića, koji je u drugom krugu lokalnih izbora protukandidat aktualnom gradonačelniku, SDP-ovcu Andriji Rudiću.  Grafit je ispisan i pod spomen pločom podignutoj na objektu u kojem se prije Drugog svjetskog rata nalazila židovska sinagoga.