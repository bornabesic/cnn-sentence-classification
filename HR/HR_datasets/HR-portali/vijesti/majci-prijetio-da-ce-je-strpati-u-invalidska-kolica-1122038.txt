– Ubit ću te! Dovest ću te do invalidskih kolica! – vikao je sumanuti 24-godišnjak iz Rijeke, koji je pritvoren zbog sumnje da je psihički i fizički zlostavljao svoju majku. Tužiteljstvo ga sumnjiči da je od 1. ožujka do 14. listopada u stanu u kojem zajedno živi s majkom, nesretnoj ženi prijetio te ju je fizički napadao i tukao. Prijetio joj je da će je ubiti te je uz to razbijao stvari po stanu.  Uplašena žena je u nekom trenutku pozvala policiju koja je nasilnog mladića privela na ispitivanje. Na koncu je završio i pred sucem istrage Županijskog suda u Rijeci koji mu je odredio jednomjesečni istražni zatvor zbog mogućeg utjecaja na svjedoke i opasnosti od ponavljanja djela. >> HIV-pozitivan Rovinjanin razbio si bocu o glavu pa krvav ganjao goste kafića >> Poljoprivrednik (81) poginuo u prevrtanju traktora