Više od 2200 SDP-ovaca na današnjoj 13. Konvenciji bira stranačka tijela – potpredsjednike, Predsjedništvo i Glavni odbor. Prije dva tjedna na izborima po načelu jedan član – jedan glas, svi su članovi stranke birali predsjednika stranke i većina ih je dala povjerenje Zoranu Milanoviću za još jedan mandat. Danas se bira ostatak vodstva stranke prema delegatskom sustavu. Prije samog izbornog procesa Milanović je podnio izvješće o radu stranke u protekle četiri godine i dao obećanje. - Obećajem da nećemo trajati dugo kao opozicija! Slušajte šta vam govorim jer mi smo stranka vlasti. Opozicija nije sramota, ali mi nemamo šta u njoj tražiti! – poručio je Milanović koji je najavio vraćanje SDP-a na vlast, ali i još nešto. - Vratit ćemo osmjeh Hrvatskoj, a skinuti ovu grimasu jer ovo je grimasa, a ne Vlada. Možda imaju dobre namjere ali znate kuda one vode?! Možda bi oni i htjeli raditi posao, ali politička vlast podrazumijeva podršku jake političke stranke u parlamentu – objasnio je šef SDP-a koji je u svojem 36 minuta dugom govoru najviše govorio o krizi socijaldemokracije i njezinih vrijednosti u Europi, a vrlo malo o glavnom političkom protivniku- HDZ-u. - Moramo i hoćemo vratiti pokolebanu vjeru naših ljudi u poltiku. Želim da SDP koja ima besprijekorna revizijska izvješća, radi po zakonu, financira se transparentn, bude obrazac i kriterij, orjentacijska točka šta politika jest. A ne da to budu HDZ i slični. To je osramotilo Hrvatsku, a sada nas sramote i dalje! – naglasio je Milanović koji međutim SDP-u poručuje da i na desnici "ima birača koji možda mogu dati glas i nama“. - Idemo pokušati obraćati se i njima. Sve su to naši ljudi do kojih moramo pokušati doprinjeti, a ne populizmom i jeftinom vulgarnom demagogijom već na teži način –kazao je. Milanović je otkrio i kako bi se princip jedan član – i kod izbora kandidata za izborne liste. - Jedan član jedana glas nije oslabio stranku već ojačao, ali da je bilo rizika, bilo je. Ako to stranka želi, pred nama je proces izmjene statuta, oko formiranja listi za sabor. Tome neću stajati na putu već ću taj proces i voditi – objavio je, no i upozorio da SDP-u prije svega na „umu i srcu moraju biti naše politike“. - Mislim da smo drukčiji od HDZ-a, od svih tih političkih profitera i kruhoboraca – poručio te ponovio koje su to vrijednosti koje brani SDP. - Sloboda, pravda jednakost, solidarnost, vladavina prava, ljudska prava, prava manjina. Po tome možeš raspoznati SDP-ovca. Kad te pogleda vidiš sjaj u očima – rekao je na kraju.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!