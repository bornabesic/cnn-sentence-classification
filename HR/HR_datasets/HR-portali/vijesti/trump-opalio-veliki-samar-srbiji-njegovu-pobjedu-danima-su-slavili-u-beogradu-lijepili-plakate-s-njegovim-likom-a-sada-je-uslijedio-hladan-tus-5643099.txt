Predsjednik Sjedinjenih Američkih Država Donald Trump čestitao je predsjedniku Kosova Hashimu Thaciju Dan nezavisnosti Kosova, javlja N1. 'Američki predsjednik je u čestitci naveo da se partnerstvo između dvije države oslanja na zajedničke vrijednosti i interese, te da je budućnost suverenog, multietničkog i demokratskog Kosova zasnovana na stabilnom Balkanu, prosperitetnom i u potpunosti integriranom u međunarodnu zajednicu', stoji u izjavi Predsjedništva Kosova. 'Sjedinjene Američke Države su zajedno sa svim građanima Kosova proslavile osvajanje istorijske zlatne medalje na Olimpijskim igrama u Brazilu, kao i debi reprezentacije Kosova na međunarodnim igrama FIFA-e', također piše u čestitci. Trump ja dodao da SAD očekuje nastavak suradnje sa Kosovom, s naglasakom na povećanju demokratskog i gospodarskog razvoja, jačanju vladavine prava, rješavanju sporova sa susjedima te borbu protiv terorizma.