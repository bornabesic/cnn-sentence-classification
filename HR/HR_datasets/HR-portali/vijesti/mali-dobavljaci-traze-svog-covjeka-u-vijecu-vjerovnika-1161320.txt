Mali dobavljači sve su više u strahu od lanca blokada jer, za razliku od velikih, oni nemaju dovoljno obrtnog novca za preživljavanje. Denis Matijević iz AgroFructusa, koji spada u red većih dobavljača, kaže da postoji briga i za male te da je on, primjerice, jučer obišao male proizvođače kojima situacija nije nimalo laka. Izmjena zakona Zvonimir Belić, direktor Zarje koja proizvodi minirajčice, kaže da im za sada situacija nije kritična, da upravljaju likvidnošću, ali ako se nešto ne riješi u sljedećih 15 dana, problem će nastati jer im Konzum nije platio dug pola godine. Tema zaštite malih i srednjih poljoprivrednih proizvođača – dobavljača Agrokora bila je tema jučerašnjeg sastanka ministra poljoprivrede Tomislava Tolušića s Matom Brlošićem, predsjednikom Hrvatske poljoprivredne komore (HPK), te Antunom Vrakićem, članom Predsjedništva HPK. HPK procjenjuje da oko tisuću poljoprivrednih gospodarstava izravno radi s tvrtkama iz koncerna Agrokor, a putem organizatora proizvodnje i nekoliko tisuća više. Zbog toga je Brlošić zatražio od Vlade da mali i srednji dobavljači imaju prioritet tijekom isplate potraživanja jer bez tog novca mala poljoprivredna gospodarstva ne mogu opstati. Traži da i u vijeću vjerovnika, ako se zakon lex Agrokor aktivira, svakako bude i predstavnik koji će zastupati interese malih poljoprivrednih gospodarstava. Ministar je obećao potporu te podsjetio da je ove godine Vlada isplatila 1,4 milijarde kuna prve rate izravne potpore poljoprivrednicima još u veljači te da će isplate druge rate izravne potpore od više od jedne milijarde kuna biti nakon Uskrsa. Jučer se oglasila i Hrvatska obrtnička komora. – Restrukturiranje gospodarskih subjekata zapalih u teškoće ne smije se prelamati preko obrtnika te mikro i malih poduzetnika, jer za njih svako neostvareno potraživanje predstavlja još veći rizik propasti nego što je to slučaj kod velikih subjekata – poručili su iz HOK-a. Vladi su dostavili svoje primjedbe i prijedloge za izmjene i dopune tzv. lex Agrokor, a oni kao i predstavnici Poljoprivredne komore traže svog predstavnika u vjerovničkom vijeću. Najmanji stradaju Napominju da su iskustva provedenih stečajnih postupaka, a još više predstečajnih postupaka upozorila na opasnost da mali vjerovnici budu nadglasani od velikih vjerovnika i da stoga njihovi interesi u tim postupcima ne mogu doći do izražaja. Tako se postupak restrukturiranja gospodarskih subjekata zapalih u teškoće prelama preko onih najmanjih kojima i inače nije jednostavno održati se u odnosu na velike.      >> Antonio Alvarez: 'Nije nam cilj samo preživljavanje Agrokora, nego želimo i da kompanije napreduje' >> Poslovanje na hrvatski način: Ova dva scenarija objašnjavaju situaciju s Agrokorom 