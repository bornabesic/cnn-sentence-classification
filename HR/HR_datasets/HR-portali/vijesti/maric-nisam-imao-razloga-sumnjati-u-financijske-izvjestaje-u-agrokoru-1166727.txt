Moj profesionalni integritet je oštro napadnut s neutemeljenim optužbama i insinuacijama, a išlo se i još niže. Smatram da kao čovjek, ministar i građanin imam pravo braniti se i pokazati tko sam i što sam. Imali smo razgovor dan prije same sjednice, ali nismo na taj način razgovarali", rekao je Zdravko Marić u današnjem Dnevniku Nove Tv, odgovarajući na pitanja vezana za aktualnu krizu u Vladi RH. Komentirajuće rezultate ankete Nove TV po kojoj je većina građana za to da bi Marić trebao odstupiti s funkcvije ministra financija, Marić je kazao kako smatra da je anketa napravljena temeljem jedne priče, te kako će sve argumente iznijeti u Saboru. - Naravno da sam Petrovu objasnio, kao zaposlenik Agrokora, jedan od 25 izvršnih direktora u Agrokoru, bio sam odgovoran za makroekonomske analize i projekcije. O manipulacijama će netko drugi utvrđivati. Ja nisam imao nikakvog razloga sumnjati u financijske izvještaje. Ne govorim da je itko išta skrivao, netko to treba utvrđivati, a taj netko nisam ja - rekao je Marić i dodao kako se od prvog dana trudi opravdati povjerenje premijera Plenkovića. U razgovoru je objasnio i povlašteni kredit, koji mu se stavlja na teret: - Kredit je odobren po svim pravilnicima koji su bili na snazi. U imovinskoj kartici sam ga vrlo jasno i otvoreno stavio. Svu imovinu sam transparentno pokazao. Kredit u HPB-u, pitajte iste ljude koji me optužuju u kojoj banci imaju kredit i u kojoj imate račune. Kad sam otišao iz Ministarstva financija, a proveo sam osam godina tamo, u Agrokoru upola manje, imao sam tada nebrojeno mogućnosti za druge banke, ali ostao sam vjeran toj banci - zaključio je Marić. 