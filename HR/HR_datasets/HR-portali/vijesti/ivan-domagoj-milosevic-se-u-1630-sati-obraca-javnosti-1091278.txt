Glavni tajnik HDZ-a Ivan Domagoj Milošević trebao se obratiti javnosti u 16.30 sati, ali to se ipak nije dogodilo. U poslijepodnevnim satima izjavu je dao i premijer Tihomir Orešković koji je rekao da ova Vlada funkcionira te da ne može prihvatiti da sva trojica, on, Tomislav Karamarko i Božo Petrov daju ostavku. Istaknuo je da bi svojom ostavkom prihvatio lažne optužbe iz prijedloga za njegov opoziv. - Ja na te optužbe moram dati odgovor zastupnicima i to ću učiniti u Saboru - rekao je Orešković. Orešković je rekao da još uvijek čeka Karamarkov poziv koji je najavio u utorak i dodao je da je otvoren za razgovor. - Nažalost mogu reći da već dugo nismo imali nekakvu komunikaciju, možda bi situacija bila drugačija, ali jesmo gdje jesmo - rekao je Orešković. Osvrnuo se i na optužbe da je politizirao SOA-u, što je nazvao čistim spinom. >> 'Ne mogu prihvatiti da sva trojica podnesemo ostavku. Ova vlada funkcionira' >> Klub manjinaca na mukama: Nisu se mogli dogovoriti koga će podržati 