Jedan američki vojnik je poginuo, a tri su ozlijeđena u napadu u Jemenu, objavila je američka vojska, dodajući kako su u akciji ubili 14 pripadnika Al-Qaide, javlja AFP.  Lokalni jemenski dužnosnik izjavio je pak kako je u napadu ubije 41 militant Al-Qaide, ali i 16 civila, odnosno osam žena i osmero djece. Prvi potezi američkog predsjednika Napad je prva vojna akcija Washingtona u Jemenu i to pod vodstvom novog američkog predsjednika Donalda Trumpa.  Vojna operacija u Jemenu jedan je od prvih poteza predsjednika Donalda Trumpa, a kako bi se zaštitile informacije koje bi pružile uvid u planiranje budućih terorističkih napada. Još za vrijeme vladavine Baracka Obame, SAD je povećao udio dronova koji se koriste za napade na džihadiste u Jemenu, ali i ostalim zemljama poput Afganistana.  Vrhovni komandant američke vojske, Joseph Votel u Tampi je poručio da izražava duboko žaljenje zbog gubitka jednog od članova elitnih postrojbi. Detaljni podaci oko razloga smrti vojnika i dalje su nepoznati.  Civilni rat između iračkih pobunjenika i vladinih snaga izazvao je smrt više od 7000 osoba od ožujka 2015. godine. Nedjeljni napad, spominje se, ciljao je i napad na kuće triju glavnih vođa Al-Qaide. Pokrajinski službenik kazao je da su helikopteri pogodilo školu, džamiju te medicinsku ustanovu koje su koristili militanti terorističke skupine. Trojica istaknutih vođa Al-Qaide preminula su u napadima, a identificirani su braća Abdulraouf, Sultan al-Zahab te Saif Alawai al-Jawfi. Među ubijenima nalazila se i kći američkog propovjednika Anwar al-Awlaqia. U rujnu 2011. godine al-Awlaqija umro je nakon pogotka drona iz zraka, a dva tjedna nakon usmrćen je i njegov sin Abulrahman u sličnom napadu. Pentagon je 14. siječnja potvrdio da je smaknut viši  teroristički operativac Al-Qaide tijekom jednog od zračnih napada. >> U ratu u Jemenu poginulo više od 7000 ljudi, 21 milijun treba hitnu medicinsku pomoć... 