Nezavisni saborski zastupnik i kandidat na izborima za župana u Koprivničko-križevačkoj županiji Željko Lacković na Facebooku je objasnio kome daje potporu u drugom krugu izbora - Darku Korenu ili Slavku Tucakoviću.  - Pita mene moja frizerka: za koga glasati u drugom krugu? Kažem joj da su tri izbora: ili ne izađeš, ili odabereš po svojoj savjesti između Tucakovića i Korena ili poništiš listić - kazao je Lacković.  U nedjelju će se za koprivničko-križevačkog župana boriti kandidat Mreže nezavisnih lista, kojega podržava HDZ, Darko Koren i SDP-ovac Slavko Tucaković. Koren je u prvom krugu dobio 41, Tucaković 28, a Lacković je ostao treći sa 22 posto osvojenih glasova.