Britanska zrakoplovna tvrtka British Airways ispričala se u subotu putnicima zbog kaosa izazvanog "globalnim padom sustava" te je poručila da radi na tome da problem riješi čim prije moguće, javlja BBC.  Nije poznato koliko je letova otkazano ili odgođeno no putnici su se žalili na teškoće s letovima iz zračnih luka Heathrow, Gatwick i Belfast. Kompanija se ispirčala putnicima "zbog globalnog pada sustava" i rekla "da radi na tome da problem riješi čim prije moguće".  Zračna luka Heathrow objavila je "da tijesno surađuje" s BA kako bi riješila teškoće.  Zrakoplovna tvrtka nije ponudila objašnjenje za teškoće, no neki britanski mediji nagađaju da je kompanija možda pogođena kibernetičkim napadom. PAD sustava IT dogodio se u vrlo prometnom danu na početku vikenda koji traje tri dana zbog školskih praznika.