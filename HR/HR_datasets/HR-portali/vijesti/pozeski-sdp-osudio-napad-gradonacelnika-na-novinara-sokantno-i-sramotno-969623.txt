Foto: Ivica Galovic/PIXSELL, 034 Portal NAKON što je danas 034 Portal objavio kako je gradonačelnik grada Požege Vedran Neferović fizički napao novinara Mladena Mirkovića, tako što ga je pritisnuo uza zid te udario njegovom glavom o zid, nakon čega ga je udarcima nogom izgurao iz gradske vijećnice, o svemu se očitovao i požeški SDP. > HDZ-ov gradonačelnik Požege izudarao novinara i udario njegovom glavom o zid > Napadnuti novinar: HDZ-ovac me šutirao nogama i urlao "Jebem vam mater, ubit ću tebe i sve ostale" Njihovo priopćenje, koje potpisuje Predsjednik ŽO Požeško-slavonske Zdravko Ronko, u nastavku prenosimo u cijelosti. "Šokiran sam, iako ne i iznenađen današnjim brutalnim napadom na novinara požeškog 034 portala Mladena Mirkovića. Ne znam što je u ovome redoslijedu današnjeg zbivanja strašnije - da se gradonačelnik Požege fizički šakama obračunava, da je jednog svog građanina brutalno zabio u zid, zabio mu glavu u zid, dok je istodobno taj građanin i novinar, predstavnik javnosti, a sve se događa na konferenciji za MEDIJE u gradskoj vijećnici i to u povodu dodjeljivanja nagrade najboljoj medicinskoj sestri". Sramotan incident "Na dan u kome se dodjeljuje nagrada medicinskoj sestri nažalost se radi fizičkog napada gradonačelnika Vedrana Neferovića za novinara tražila liječnička pomoć. Šokantno i sramotno. A kad se sjetimo one poslovice „Dobro je dok ne tuku“, evo došlo je do toga, da nas i tuku. Osuđujemo ovaj brutalni napad i pozivam građane da dignu svoj glas protiv takvog ponašanja ne samo aktualnog gradonačelnika Požege, Vedrana Neferovića, na čije smo ponašanje uzastopno upozoravali i ranije jer oni nije jedini u tom uredu koji pribjegava  nasilju najniže vrste, podsjećajući da takva praksa nije strana ni požeško-slavonskom HDZ-u. Vjerujem i nadam se da će policijska istraga biti nepristrana, a tu bojazan iskazujem zbog njihovih znanih performansa", piše Ronko.