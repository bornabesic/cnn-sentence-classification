Dvojici punoljetnih osumnjičenika (1981. i 1996. ) za fizički napad na iračkog azilanta u Karlovcu, sudac istrage Ante Ujević odredio je istražni zatvor od mjesec dana, dok će o trećem, maloljetnom napadaču, nakon što ga sasluša, odlučivati sutkinja za mladež Općinskog suda u Karlovcu, doznaje se u četvrtak na Županijskom sudu u Karlovcu. Sudac Ujević potvrdio je da su napadači na 18-godišnjeg Iračana lokalni karlovački Romi. U izjavi Hini istaknuo je da je istražni zatvor osumnjičenicima odredio zbog opasnosti od ponavljanja kaznenog djela, te zbog mogućeg utjecaja na svjedoke. Dodao je kako su osumnjičeni poricali da su napali mladog Iračanina (1999.), azilanta u Hrvatskoj, tvrdeći da je bilo obratno, da su oni bili napadnuti, ali, naglasio je sudac Ujević, o tome će ipak odlučivati Sud. Prema kaznenoj prijavi Policijske uprave karlovačke i nakon saslušanja na Općinskom državnom odvjetništvu, dvojica punoljetnih i jedan maloljetni osumnjičenik odgovarat će za kazneno djelo teškog tjelesnog ozljeđivanja. Kako stoji u izvješću Općinskog državnog odvjetništva, ispitivanjem je utvrđena osnovana sumnja da su osumnjičenici u utorak, 7. veljače, na ulici u Karlovcu, fizički napali državljanina Iraka sa statusom azilanta u Hrvatskoj, s ciljem da ga teško ozlijede. Prvoosumnjičenik je azilanta, utvrđeno je ispitivanjem, udario šakom u glavu, a zatim ga rukama uhvatio oko struka, te ga tako obuhvaćenog rukama držao dok su ga drugoosumnjičenik i treća, maloljetna osoba, rukama udarali po glavi i tijelu. Premlatili ga bez ikakvog razloga Nasilnici koji su u utorak navečer brutalno pretukli 18-godišnjeg Iračanina u karlovačkoj gradskoj četvrti Banija, saslušani su kod sutkinje Općinskog suda u Karlovcu te na karlovačkom Županijskom sudu. Riječ je o 36-godišnjaku i 21-godišnjaku koji žive u karlovačkom naselju Banija, te o maloljetniku koji je ispitan, ali ga zbog dobi nismo fotografirali.  Odrasli su napadači sami rekli da su dečka napali bez ikakvog povoda i razloga. Mladić je zadobio teške ozljede lica, jer su ga udarali rukama, nogama, na mjestima i bokserom, zbog čega je zamalo ostao bez oka. Mladi se azilant oporavlja nakon operacije čeljusti i lica u KBC-u Dubrava u Zagrebu, a nasilnike čeka sudski proces i zatvor. >> Iračaninu slomili čeljust: Istukli smo ga bez razloga >> Uhićena trojica napadača na iračkog azilanta, slomili mu čeljust 