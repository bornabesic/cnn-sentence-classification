Foto: Reddit, Instagram BILO je pitanje trenutka kada će netko uhvatiti za cjelokupnu autoindustriju bitan Teslin novitet čiji skori dolazak svi iščekuju, neki sa oduševljenjem, a neki sa zebnjom.  Ništa revolucionarno, reći će mnogi nakon što vide bijelu Teslu na najnovijim fotografijama. Da, eksterijer vozila je u potpunosti očekivan, a vrlo vjerojatno ništa čudesno nećemo naći ni u kabini. I tako dok se ne prisjetimo najavljene cijene, jer obiteljska limuzina s električnim pogonom i cijenom na razini konvencionalno pogonjenog rivala nije mala stvar. Realno, još nitko nije ponudio ništa slično, pa ne čudi toliki interes za, onako na prvu, tako  bezličnog automobila.   Bitno je da je Tesla Model 3 konačno izašla na javne prometnice kako bi se odradile posljednje provjere i dotjerivanja za srpanjsku premijeru. Sudeći po viđenom rokovi će biti ispoštovani, a više od 400.000 prijavljenih kupaca zadovoljno. Do tada se možete igrati s neslužbenim konfiguratorom i slagati svoju Teslu iz snova.