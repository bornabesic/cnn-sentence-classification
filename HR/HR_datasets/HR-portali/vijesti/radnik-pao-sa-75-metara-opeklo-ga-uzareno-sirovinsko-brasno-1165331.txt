Teško je ozlijeđen 53-godišnji radnik koji je u nedjelju oko 15 sati pao s visine od sedam i pol metara na tlo. Nesreća se dogodila dok je odštopavao vodu u odjeljku vruće linije u jednoj tvornici na području Našica. - Komprimiranim zrakom ispuhivao je cijev. Došlo je do nekontroliranog istjecanja užarenog sirovinskog brašna prema 53-godišnjaku te je pao na tlo - priopćila je policija. Prevezen je u našičku bolnicu, gdje su mu utvrđeni prijelom lopatice i opekotine drugog stupnja po nogama. Prebačen je potom u KBC Osijek. >> Nesreća na gradilištu: Trojica radnika ozlijeđena nakon pada sa 6 metara >> Tragedija u Dubrovniku: Radnik poginuo na gradilištu