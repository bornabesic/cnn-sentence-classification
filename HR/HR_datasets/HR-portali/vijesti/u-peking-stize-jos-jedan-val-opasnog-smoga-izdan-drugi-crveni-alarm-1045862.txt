Peking je izdao drugo upozorenje za onečišćenje zraka, tjedan dana nakon što su prvi put izdali takvo upozorenje. Kineski glavni grad prekrit će opasna magla smoga od subote do utorka, objavila je tamošnja meteorološka služba, a piše BBC. Osim Pekinga, pogođeno će biti i područje od Xiana u središnjoj Kini do Harbina na sjeveroistoku te države. Crveni alarm odnosi se na ograničenja pri upotrebi automobila, kao i rad tvornica te građevinske radove. Meteorolozi kažu kako će razina smoga ovoga puta biti vjerojatno veća nego prije tjedan dana kada je udio opasnih čestica bio PM 2,5. Svjetska zdravstvena organizacija smatra da je udio od 25 mikrograma po prostornom metru sigurna razina. Prema pekinškom centru za nadzor okoliša, u ponedjeljak je, naime, izmjereno 208 mikrograma, dok je prošlotjedni udio bio čak 666 mikrograma po kubičnom metru.  >> Zbog onečišćenja zraka u Pekingu prvi put proglašen crveni alarm 