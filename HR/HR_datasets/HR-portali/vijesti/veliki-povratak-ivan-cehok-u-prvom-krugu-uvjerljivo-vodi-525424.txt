Ivan Čehoh u izborima za gradonačelnika Varaždina osvojio je 41,09 posto nakon obrađenih svih biračkih mjesta. Alen Kišić iz koalicije SDP-HNS-HSS-HSU-Laburisti, je drugi s 22,22 posto glasova te će s Čehokom u drugi krug. HDZ-ov Damir Habijan ostao je treći s 14,92 posto glasova. Za mjesto župana će se boriti Radimir Čačić koji je u prvom krugu osvojio 35,75 posto glasova i Predrag Štromar. Čačić (Reformisti) u prvom je krugu osvojio 35,75 glasova, a Predrag Štromar iz koalicije HNS-SDP-HSS-HSU-Laburisti 29,86 posto. Ivan Čehok izjavio je za Hinu kako on i njegova lista, po informacijama s biračkih mjesta, pobjeđuju u gradu, a negdje je ta pobjeda i iznad 50 posto. Dobar rezultat te liste, po njegovim riječima, potvrđuje da nije riječ samo o jednom čovjeku te da prepoznati sposobni i kvalitetni ljudi s njegove liste. Dodao je da on vodi skupnu ljudi koji imaju reference i mogu uspješno voditi grad Varaždin. Čehok je već bio gradonačelnik Varaždina, i to u tri mandata u razdoblju od 2001. do 2011. U srpnju 2011. podnio je ostavku na to mjesto iz zatvora u Remetincu gdje se nalazio jer ga se teretilo da je grad Varaždin oštetio za 49,6 milijuna kuna. Vodeći u utrci za novi mandat župan Štromar izjavio je da sigurno vodi, ali će se za dva tjedna održati drugi krug, kao što je bilo i na lokalnim izborima prije četiri godine. Rekao je da se jedino još ne zna hoće li u drugi krug Runac ili Čačić. Za samu kampanju je rekao da je bila prljava, ali, dodao je, birači su kaznili one kandidate koji su se koristili takvom retorikom. Kandidatkinja Hrasta Snježana Sučić trenutačno ima potporu 4,2 posto glasova. Po privremenim rezultatima za varaždinsku županijsku skupštinu, najviše glasova ima koalicija HNS-SDP-HSU-HSS-Hrvatski laburisti, 41 posto, a slijede koalicija HDZ-HSLS s 29 posto, Reformisti s 14 posto te Živi zid s 5,4 posto. Most je zasad na 4,7 posto, Hrast na 3,5 posto te koalicija stranaka Pametno i Orah 1,8 posto. Tema: Lokalni izbori 2017.