Foto: FAH DRUGI čovjek HDZ-a Milijan "Vaso" Brkić danas je novinarima komentirao mogućnost održavanja prijevremenih parlamentarnih izbora, ponovno odbijajući direktno odgovoriti na pitanje o tome ima li HDZ većinu u Saboru.  Tako je Brkić na navode o tome da HDZ ima sve manje šanse složiti većinu - s obzirom na činjenicu da su šefovi HNS-a, IDS-a i HSS-a javno odbili sve moguće vidove suradnje s HDZ-om - kazao kako je potrebno pričekati kraj lokalnih izbora. "Sačekajmo drugi krug lokalnih izbora, nakon toga će sve biti jasno", rekao je Brkić.