Često je Đikić pisao i govorio o potrebi suočavanja hrvatske javnosti s ratnom prošlošću. Za njega je ono što se dogodilo u kolovozu 1995. bilo je - pobjeda, oslobađanje teritorija ali i moralni krah ove zemlje. Nedjeljni gost Aleksandra Stankovića bio je Ivica Đikić, novinar Pupovčevih Novosti čiji je bio i urednik. Tko je Đikić? Ivica Đikića rođen je u Tomislav Gradu prije 40 godina, a novinarstvom se bavi gotovo 25 godina. Prošao je redakcije Ferala, Slobodne Dalmacije, bio je glavni urednik Novog lista, i Novosti, u kojima i danas radi. S nepunih 20 godina Đikić objavljuje u Feralu veliku ispovijest Mire Bajramovića o likvidacijama koje su počinili merčepovci, nakon čega su uslijedila uhićenja pripadnika te postrojbe. Često je Đikić pisao i govorio o potrebi suočavanja hrvatske javnosti s ratnom prošlošću. Za njega je ono što se dogodilo u kolovozu 1995. bilo je – pobjeda, oslobađanje teritorija ali i moralni krah ove zemlje. “I dok ne počnemo razgovarati i o jednom i drugom i o pobjedi i oslobađaju svog teritorija u legalnoj operaciji i moralnom krahu ove zemlje koji se očitovao u ubijanju starih ljudi, paljenju njihovih kuća mi ne možemo govoriti o objektivnom suočavanju s tim vremenom”, smatra Đikić. O Đikiću je par rečenica rekao i general Željko glasnović. Za Glasnovića Đikić je jedan od onih koji su raspadom Jugoslavije ostali na čistini te, kaže, totalno izgubili svoj indentitet. Drži ga apologetom velikosrpskog imperijalizma. Đikić se afirmirao i kao književnik. Za svoj kratki roman Cirkus Kolumbija dobio je i nagradu Meša Selimović, a postao je i predložak za film Danisa Tanovića. Posljednji Đikićev roman je Beara. 2004. godine Đikić objavljuje političku biografiju hrvatskog predsjednika Stipe Mesića Domovinski obrat, u izdanju VBZ iz Zagreba. Godine 2007. Đikić objavljuje svoj drugi roman Ništa sljezove boje (u izdanju Feral Tribune-a, Split) koji se sastoji od tri odvojene priče – “Zeleni dvorac”, “Probaj zaspati, molim te”, “Kao da ništa nije bilo”. Gostovanje kod Stankovića Nakon kratkog uvoda o ‘besmislenosti pesimizma’, Stanković je prešao ‘na stvar’ i upitao Đikića kako, kao nekadašnji glavni urednik, komentira prozivke da Novosti šire netolerantnost. “Ne širimo netolerantnost, nisam čuo nijedan argument za to”, kazao je Đikić. “Kad Boris Dežulović piše o ‘šupačkoj Hrvatskoj’ treba vidjeti na koga se to odnosi i zašto to piše. Neki ljudi ne mogu podnijeti da se državnim novcem financiraju tekstovi koji im se ne sviđaju. I na HRT-u se objavljuju stvari koje se nekima ne sviđaju pa nema relevantnog i ozbiljnog čovjeka koji je rekao da se HRT ugasi”. Novosti se, tvrdi Đikić, drugačije doživljavaju od svih drugih novina. “Novac se donira i Jutarnjem listu i Večernjem listu, tiskanim medijima kroz smanjenu stopu poreza, a ispada da samo Novosti primaju novac. To nije točno!”, naglasio je Đikić. “Feral se prodavao u ozbiljnoj količini i mogao se financirati iz vlastitih prihoda, danas se najtiražniji tjednici ne prodaju ni upola kao Feral u to doba”, objasnio je novinar. Stanković je upitao Đikića zašto u Novostima, koje financira Srpsko narodno vijeće, nema ni slova protiv Milorada Pupovca, uz primjedbu da “ne može ni on protiv svog šefa”. “Ima tko ga hoće napadati. Milorad Pupovac je stalna meta, ne znam zašto bi ga napadale i Novosti”, kazao je Đikić i dodao da mu nije jasno zašto bi trebalo u Novostima dati prostora osobama koje će iznositi i iznose “objede i laži” na račun predstavnika srpske nacionalne manjine. “Sad ćemo mi napadati svog izdavača da bi nekome pokazali da smo vjerodostojni?”, upitao je. Na upit o eventualnom sukobu interesa Milorada Pupovca koji je, prema Stankovićevim riječima, “u svim tim tijelima”, Đikić je pokušao obraniti neobranjivo: “Nije koncept izradio Milorad Pupovac. U Vijeću za nacionalne manjine su predstavnici manjina pa tako i Milorad Pupovac. Vlada je odlučila da se o podjeli novca odlučuje konsenzusom u Vijeću. Ne mislim da Milorad Pupovac može nagovoriti deset ili koliko već ljudi sjedi tamo da mu daju novac”.