Foto: Instagram JEDETE zdravo, redovito vježbate, izbjegavate gazirana pića i alkohol te se suzdržavate od slatkiša, no vaš trbuh odbija biti ravan i utegnut? Masnoća na ovom djelu vašeg tijela, među ostalim, može se zadržavati i zbog ova 3 čudna razloga. 1. Ne spavate dovoljno Istraživanja pokazuju kako žene, koje dnevno spavaju manje od 5 sati, imaju 30 posto veću vjerojatnost za nakupljanjem kilograma i masnoća, od onih koje spavaju sedam ili više sati po noći. Imate problem sa spavanjem? Ostavite svoj pametni telefon i/ili laptop sat vremena prije nego legnete te umjesto toga posegnite za knjigom ili časopisom. Šanse su velike da ćete zaspati u sljedećih 30 minuta.  2. Živite u gradu Za ljude koji žive blizu prometnijih ulica, pokazalo se kako imaju i veći BMI, odnosno indeks tjelesne mase, koji se koristi kao pokazatelj stupnja uhranjenosti osobe te predstavlja omjer tjelesne mase u kilogramima i kvadrata tjelesne visine u metrima, ali i više trbušne masti. Znanstvenici su otkrili i da ljudi koji su redovito izloženi buci prometa, imaju 25 posto veću vjerojatnost da imaju veće strukove, a žene su ovdje ranjivije od muškaraca. Kada ste doma, umirite se glazbom i čepićima za uši, kada vam buka postane neizdrživa.  3. Nedostatak kalcija Većina žena, ali i muškarci, ne uzimaju preporučenu količinu kalcija, koji potiskuje hormon za skladištenje masti. Jedno je istraživanje, provedeno na Sveučilištu Tennessee, otkrilo kako žene koje su jele 180 ml jogurta s minimalnim udjelom mliječnih masti sa svakim obrokom, izgubile nevjerojatnih 81 posto više abdominalnih masnoća od žena koje su samo smanjile unos kalorija. Vodite računa o konzumiranju takvog jogurta, jer ne samo da ćete uštedjeti na kalorijama, već ćete i povećati unos kalcija.