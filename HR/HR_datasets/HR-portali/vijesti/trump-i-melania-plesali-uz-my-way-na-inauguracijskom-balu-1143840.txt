Novi američki predsjednik Donald Trump i njegova supruga Melania plesali su po prvi put kao predsjednik SAD-a i Prva dama u petak navečer na jednom od inauguracijskih balova u glavnom gradu Washingtonu. Predsjednički par zaplesao je uz "My way" Franka Sinatre na Liberty Ballu. Melania je, ovoga puta raspuštene kose, bila odjevena u dugu bijelu haljinu, golih ramena, s visokim prorezom, dok je Trump izabrao elegantno crno odijelo, bijelu košulju i crnu leptir mašnu. Očekuje se da će Trumpovi sudjelovati na tri inauguracijska bala u petak navečer, čime će završiti prvi dan izbora Donalda Trumpa za novog američkog predsjednika. 