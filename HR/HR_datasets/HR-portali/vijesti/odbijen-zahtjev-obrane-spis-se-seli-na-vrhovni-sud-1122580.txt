Optužno vijeće zagrebačkog Županijskog suda odbilo je prijedlog obrane da se dio dokaza iz optužnice u aferi Nadstrešnice izdvoji iz spisa kao nezakonit dokaz. Kako obrana na tu odluku suda ima pravo žalbe, spis će se preseliti na Vrhovni sud, pa se početak suđenja teško može očekivati prije iduće godine. USKOK u ovom predmetu tereti Davora Jelavića, Vesnu  Lubin, Petka Gavrilovića, Mladena Siketića i Antuna Fabeka za zloporabu tešku 12 milijuna kuna. Optužnica je podignuta u srpnju 2015., a u listopadu 2015. kada  je za prvi put bila zakazana sjednica optužnog vijeća, sud je USKOK-u vratio  optužnicu na doradu.  Sudu je sporno bilo kombinirano građevinsko-strojarsko vještačenje, u kojem prema stavu suda neke stvari nisu bile jasne, pa su od USKOK-a zatražena dodatna razjašnjenja. > > Obrana traži da se dio dokaza izdvoji, odluka suda idući tjedan 