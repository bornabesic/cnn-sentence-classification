Foto: Facebook VANESSA RANEY, Amerikanka koja je danas oko 18 sati tijekom privođenja kod Osijeka nožem pokušala zaklati policajca, tijekom noći je na svom Facebooku objavila više statusa u kojima je potvrdila da i dalje uhodi profesoricu s Filozofskog fakulteta, ali i da posjeduje nož. >> VIDEO, FOTO Amerikanka koja je uhodila i maltretirala profesoricu kod Osijeka pokušala zaklati policajca  >> Studentica terorizira profesoricu s Filozofskog: Dnevno šalje do 1200 poruka, ali i pornografiju U posljednjem statusu 41-godišnja Amerikanka je napisala:  I da, i dalje volim kostim vještice koji sam koristila za svoj projekt adaptacije. No, zar hrvatski (i slovenski i srpski) mediji koriste tu fotografiju kao dokaz da sam luda? I samo zato što imam nož ne znači da sam luda. Samo se brinem da će netko pokušati provaliti u moju sobu (Mislim da je to ono što Ivančica Banković-Mandić želi. Znate li, međutim, da sam ponudila da ću se ubiti ako mi sinoć odgovori na WhatsApp. Ranije tijekom dana pokušala me dobiti na video poziv putem Vibera. Zanimljivo, blokirala me na Viberu kad sam je pokušala nazvati nazad, ali to nije učinila na WhatsAppu pa sam je nazvala nekoliko puta. Dakle: Što je s tim?)  Jedno pitanje: Zašto joj trebalo više od godinu dana da kontaktira medije? Drugo pitanje: Zašto nije nikada promijenila broj telefona ako sam za nju bila takva noćna mora? Također: Zašto nije rekla ništa kada me vidjela u Kutini i Vukovaru?", stoji u statusu.   Raney je u ranijim statusima nekoliko puta napala medije koji su izvještavali o njezinoj priči.