Screenshot: Youtube DERBI za naslov Mađarske u zadnjem kolu igrali su bodovno poravnati Honved i Videoton, a nakon utakmice puno više se priča o potezu napadača gostiju, nego o rezultatu i ishodu napete borbe za prvaka. Golom Martona Eppela u 59. minuti Honved je pobijedio i osigurao titulu, ali ono što je pet minuta ranije napravio Videotonov srpski napadač Danko Lazović, ulazi u anale nogometnih prljavština, žicanja i glumatanja. Odmah nakon starta protivničkog braniča, potpuno bezazlenog duela kakvih je na svakoj utakmici desetke, Lazović se počeo nevjerojatno previjati, grčiti, tresti i po travi izvoditi kolutove i mini salta. Sve naravno, od "užasnih bolova i divljačkog faula" nad njim. Ukratko, ponašao se čovjek kojeg je odjednom pogodio teški epileptični napad i strujni udar. Što je najgore Lazović, inače poznati simulator i prljav igrač, ovu neviđenu glumačku, simulatorsku predstavu, izveo je iako je već imao žuti karton. Međutim, sudac Tamas Bognar nije učinio ono što je morao - dati mu drugi žuti, odnosno crveni.