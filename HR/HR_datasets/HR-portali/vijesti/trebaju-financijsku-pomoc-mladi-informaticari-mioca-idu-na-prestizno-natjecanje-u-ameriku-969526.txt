Foto: mioc.hr UČENICI XV. gimnazije iz Zagreba i ove godine sudjelovat će na američkom srednjoškolskom informatičkom natjecanju ACSL. Natjecanje već 39 godina okuplja najbolje učenike s područja informatike, a ove godine na njemu će se naći učenici više od 200 srednjih škola iz SAD-a, Kanade, Europe, Afrike i Azije.   Zagrebačka XV. gimnazija sudjelovala je od 1995. već 16 puta na finalnim turnirima u SAD-u, a učenici ove škole osvojili su veći broj nagrada u pojedinačnom i u timskom natjecanju. Prema ukupnom rezultatu, XV. gimnazija zasigurno je jedna od tri najuspješnije škole na ovom natjecanju.   Učenici zagrebačke gimnazije plasirali su se u finale All-Star ACSL turnira koji će se ove godine održati 27. svibnja u Newbury Park u Kaliforniji.   Sama škola nije u mogućnosti podmiriti visoke troškove sudjelovanja na finalnom natjecanju u SAD-u. Zbog velikih troškova, samo dva tima iz Zagreba ove će godine sudjelovati na turniru, a u priopćenju su iz MIOC-a napisali da su čak razmišljali i o odustajanju od natjecanja!  Kako im možete pomoći pročitajte u dokumentu: