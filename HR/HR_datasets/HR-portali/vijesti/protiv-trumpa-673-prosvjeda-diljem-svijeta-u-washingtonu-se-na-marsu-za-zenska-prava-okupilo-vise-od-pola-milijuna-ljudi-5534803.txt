WASHINGTON - Više od 500 tisuća prosvjednika sudjeluje u subotu na prosvjednom maršu u Washingtonu protiv predsjednika Donalda Trumpa, dan nakon njegove inauguracije.   REUTERS Prag, Češka   Organizatori i policija objavili su kako je na Ženski marši stiglo dvostruko više ljudi od očekivanog broja, koji prosvjeduju protiv misoginije, rasizma, homofobije i vjerske netolerancije. REUTERS London, Ujedinjeno Kraljevstvo   Planovi za marš objavljeni su kratko nakon Trumpove pobjede na izborima u studenome. "Retorika u prošlom izbornom krugu bila je uvredljiva, demonizira i prijeti mnogima od nas", napisali su organizatori u poruci objavljenoj na stranici skupa. REUTERS Madrid, Španjolska   Washingtonska gradonačelnica Muriel Bowser rekla je da će biti dodatnog osiguranja, no da se očekuje da prosvjed protekne u miru. Na prosvjedima za vrijeme inauguracije bilo je vandalizma i drugog nasilja. REUTERS Berlin, Njemačka   Okupljenima na prosvjednom maršu obratili su se, među ostalima, aktivistica za ljudska prava  Angela Davis, feministička autorica i aktivistica Glorija Steinem, pop pjevačice Katy Perry i Cher, filmski redatelj i producent Michael Moore, glumice Ashley Judd i Scarlett Johansson... REUTERS Ahmedabad, Indija   Prosvjedi su održani i u Londonu, Parizu, Berlinu, Tel Avivu i drugim gradovima širom svijeta. Ukupno su danas prijavljena čak 673 prosvjeda protiv Donalda Trumpa!