Akrobatska grupa Kraljevskog ratnog zrakoplovstva Red Arrows susreli su se s našim Krilima Oluje jutros na Zemuniku. Uz kratki dimni pozdrav sletjelo je 11 aviona pri povratku sa Cipra gdje je ponos Ujedinjenog Kraljevstva imao nastup.  Sunarodnjake prvi je dočekao britanski veleposlanik Andrew Stuart Dalgleish, a zatim i vođa Krila Oluje satnik Darko Belančić te ostatak članova koji nisu krili oduševljenje prema crvenim mlažnjacima proizvedenima 1983. godine.  - RAF-ova akrobatska grupa postoji od 1965. a nastupaju u prosjeku preko 60 puta godišnje - kaže bojnik David Montenegro te dodaje: - Iznimno cijenim kolege iz Krila Oluje jer letovi koji izvode su jako zahtjevni na takvom modelu aviona - rekao je. Inače, u 52 službene sezone Britanci su imali preko 4800 nastupa u 57 zemalja svijeta.