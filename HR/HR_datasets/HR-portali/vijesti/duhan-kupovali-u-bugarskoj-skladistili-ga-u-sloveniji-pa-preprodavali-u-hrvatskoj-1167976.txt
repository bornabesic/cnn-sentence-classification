Šest osoba, među kojima je i policajac Ivan Merkaš, optuženo je za zločinačko udruživanje u sklopu kojeg su prokrijumčarili najmanje 20 tona duhana, oštetivši proračun za oko 10 milijuna kuna. USKOK ih tereti da su se od travnja do 7. prosinca 2016. na području Zagreba, Krapinsko-zagorske županije i Slovenije povezali kako bi zajedno kupovali i preprodavali duhan. Kupovali su ga u Bugarskoj, prevozili i skladištili u Sloveniji, od kud su ga preko graničnog prijelaza Macelj prebacivali u Hrvatsku. Merkašev zadatak je bio da preko granice pusti duhan bez kontrole, a za tu uslugu je dobivao određenu novčanu nagradu. USKOK optuženike tereti da su najmanje osam puta tako krijumčarili duhan pri čemu su si pribavili imovinsku korist od 805.000 kuna, a novac su podijeli međusobno.   