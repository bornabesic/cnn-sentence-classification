Nakon što je u ponedjeljak otvoren stečaj nad tvrtkom Imota, većina od 75 radnika će ostati bez posla po sili zakona. Ta nekada velika vinarska tvrtka iz Donjeg Prološca, inače u većinskom vlasništvu države, otkupljivala je grožđe oko tisuću vinara Imotske krajine. Imota je završila u stečaju nakon 848 dana blokade računa s dugom većim od 27 milijuna kuna. Oko 90 posto duga otpada na potraživanja Porezne i Carinske uprave te državnog Centra za restrukturiranje i prodaju (CERP).