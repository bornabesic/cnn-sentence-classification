Foto: Hina U TEŠKOJ prometnoj nesreći koja se u ponedjeljak oko 15,15 sati dogodila na cesti od Novigrada prema Novoj Vasi, na umaškom području, poginuo je 59-godišnji austrijski državljanin, izvijestila je istarska policija. Do frontalnog sudara je došlo između kamiona pulskih registracija i osobnog vozila austrijske registracije, kojeg je vozio 59-godišnji Austrijanac, koji je od zadobivenih teških ozljeda umro u vozilu Hitne pomoći, na putu do bolnice. Očevid je u tijeku te se utvrđuju uzroci i okolnosti prometne nesreće. Cesta je do dovršetka očevida zatvorena za promet.