Foto:Hina JEDNA osoba je poginula, a tri su ozlijeđene u prometnoj nesreći koja se dogodila oko 15,30 sati na autocesti A1 kod čvora Pirovac, doznaje se u šibenskoj policiji. Prema prvim informacijama s mjesta događaja, u prometnoj nesreći sudjelovalo je samo jedno vozilo i to Toyota zadarskih registracija, a okolnosti nesreće utvrdit će se očevidom kojeg provodi županijski državni odvjetnik koji je na mjestu događaja s prometnom policijom. Neposredno nakon nesreće autocesta A1 je na čvoru Pirovac (300. kilometar) u smjeru Splita bila zatvorena za promet, a još sat vremena iza vozi se jednim trakom uz ograničenje brzine 40km/h, izvijestio je Hrvatski autoklub (HAK). Prema prvim dojavama s mjesta nesreće, cesta je puna krhotina i dijelova vozila.