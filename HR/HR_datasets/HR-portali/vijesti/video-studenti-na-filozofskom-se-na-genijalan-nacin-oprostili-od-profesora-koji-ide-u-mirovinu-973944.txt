Screenshot: Facebook STJEPAN DAMJANOVIĆ, profesor na Filozofskom fakultetu u Zagrebu, danas je trebao održati svoje posljednje predavanje prije odlaska u mirovinu. Krenuo je prema dvorani u kojoj je trebao održati predavanje, a kada je ušao, studenti su ga pozdravili ovacijama i pljeskom te ga ostavili bez riječi. U prepunoj dvorani studenti su mu priredili domjenak i fantastičan ispraćaj s fakulteta, a on nije mogao sakriti iznenađenje. Priredili su zakusku, ali i emotivan oproštajni govor koji je oduševio profesora Damjanovića.  Ekipa je čitav pothvat snimila i objavila na svojoj Facebook stranici, a video je lajkalo gotovo tisuću ljudi.