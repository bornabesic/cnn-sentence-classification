Muškarac koji je preskočio ogradu zoološkog vrta u Kini kako bi izbjegao platiti kartu od 15 funti za ulaz smrtno je stradao zbog svog suludog pothvata. Naime, žrtva imenovana samo kao Zhang skočio je preko tri metra visokog zida direktno u nastambu tigrova koji su ga izgrizli do smrti. Zhang je bio u pratnji prijatelja koji je zastao kada je vidio tigrove kako se približavaju i napadaju. Zhangova žena i dvoje djece koji su u zoološki vrtu ušli kroz prednji ulaz s plaćenom kartom, gledali su kako tri tigra razapinju njihovog oca i supruga. Na internetu se pojavila i snimka stravičnog napada na kojoj se vidi kako tigrovi grizu žrtvu koja je kasnije preminula u bolnici. - Vidio sam tigra kako je razdirao muškarca, njegovo lice bilo je prekriveno krvlju. Svaki put kad bi se pokušao uspraviti, tigar ga je gurnuo na pod - kazao je prestravljeni svjedok za South China Morning Post. Jedan od tigrova je upucan, a druga dva su otjerana signalnim pištoljima.