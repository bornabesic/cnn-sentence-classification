“Jeste li vi muško ili žensko? Kako da vas oslovljavam? Dajte da to prvo rasvijetlimo. U kaznenoj prijavi i podacima iz spisa vi ste Tito Gubić (51) koji je otac petero djece, a u potvrđenoj optužnici, zbog koje smo sad u sudnici, zovete se Ivana Zdravka Josipa Radoš i piše da ste majka petero djece. HANZA MEDIA   Jeste li vi tu djecu rodili? Situacija je nadasve groteskna ako nemate dokumente da me uvjerite da ste žena jer vi ste muško i tu djecu ni po jednom zakonu prirode niste mogli roditi. Dakle što ste?”, upitao je sudac Nenad Lukić transvestita Tita Gubića koji je u sudnicu Općinskog kaznenog suda u Zagrebu u lisicama doveden iz istražnog zatvora u Remetincu, gdje je završio krajem prošlog tjedna zbog prijetnji smrću novinarki Nove TV. I dok je modno osviješteni Gubić, u usklađenoj crvenoj odjevnoj kombinaciji, ustrajao da je žensko i da ima dokumente te da bi uskoro trebao realizirati operaciju spola, sudac Lukić sasvim se opravdano obrušio i na cijeli represivni sustav od policije do tužiteljstva ukazavši na niz propusta u slučaju okorjelog recidivista Gubića. Ranko Šuvar / HANZA MEDIA   - Očito je došlo do aljkavosti upravnog tijela pri promjeni imena jer se ne može promijeniti identitet osobi protiv koje su u tijeku kazneni postupci, a vi ih, okrivljeni, odnosno okrivljena, koliko vidim u tijeku imate jako puno. Ujedno, ne možete imati ni žensko ime ako prethodno niste promijenili spol. Državni odvjetnik je prije podizanja optužnice trebao tražiti poništenje upravnog poništenja vašeg imena i prezimena. Ako ni dokumentacijom o vašoj rodnosti ne budemo u mogućnosti otkriti vaš spol, provest će se kombinacijsko urološko-psihijatrijsko vještačenje pa ćemo vidjeti što urolog i psihijatar imaju reći o vašem slučaju. Ne želim da budete zakinuta, pardon zakinut, ali kako bih vodio ovaj postupak na sudu, ja moram znati kojom terminološkom odrednicom da vas oslovljavam. Nadam se da sam bio jasan - naglasio je dalje sudac Lukić koji će Gubiću, na njegov zahtjev, za iduće ročište odlučio dodijeliti odvjetnika po službenoj dužnosti. Za razliku od cijelog niza počinjenih prevara i prijetnji, Gubić se ovaj put našao na optuženičkoj klupi zbog krađe raskošnih haljina, kompleta i vjenčanica. Ranko Šuvar / CROPIX   Optužnica tereti Ivanu Zdravku Josipu Radoš da je od 16. do 20. siječnja ove godine u salonu vjenčanica “Renata” u zagrebačkoj Ilici isprobavala haljine i u jednom trenutku iskoristila nesmotrenost vlasnice butika te 13 odjevnih predmeta vrijednih 13.680 kuna utrpala u svoje torbe i pobjegla. Kad je vlasnica salona vidjela ispražnjene vješalice, bila je šokirana, a pregledom nadzornih kamera uvidjela je i tko je glavni krivac. Tužiteljstvo za 51-godišnjeg muškarca koji se šminka i odijeva kao žena traži 14 mjeseci zatvora. Vlasnica salona Renata B. ne može doći sebi od šoka, pogotovo nakon što je shvatila da nije usamljeni slučaj. - Ni u jednom trenutku nisam posumnjala da je ispred mene muškarac. Bio je bahat i govorio u ženskom rodu te rekao da se zove Ivana. Rekla je da se udaje, da je zaljubljena i da će sutradan doći vremešni mladoženja Alojzije kako bi joj pomogao u odabiru između dvije vjenčanice. Isprobavala ih je, a sutradan je došla s nekom bakom koja je tri sata čekala u salonu dok je ova isprobavala haljine - ispričala je vlasnica salona.