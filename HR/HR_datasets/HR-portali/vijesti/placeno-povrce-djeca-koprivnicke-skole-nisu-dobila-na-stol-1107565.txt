Protiv Ksenije Vukić, bivše ravnateljice koprivničke škole za rehabilitaciju “Podravsko sunce”, i Gordane Kovačić, voditeljice računovodstva, Državno odvjetništvo podiglo je optužnicu tvrdeći da su neurednim vođenjem poslovnih knjiga prouzročile štetu ustanovi od oko 30.000 kuna. U razdoblju od 2009. do 2014. iznosi isplaćeni proizvođačima povrća veći su od vrijednosti salate, blitve, kelja, poriluka i drugog povrća koje se koristilo u pripremanju obroka za djecu. – Ne znam potankosti, ali mogu potvrditi da su knjige vođene neuredno – izjavila je ravnateljica Radmila Popović. K. Vukić i G. Kovačić suspendirane su do kraja postupka. Odvjetništvo traži uvjetne zatvorske kazne.   >>Novi parkovi oko osnovnih škola, djeca neće izlaziti direktno na cestu >>Treba li u osnovne i srednje škole opet vratiti ocjene na polugodištu 