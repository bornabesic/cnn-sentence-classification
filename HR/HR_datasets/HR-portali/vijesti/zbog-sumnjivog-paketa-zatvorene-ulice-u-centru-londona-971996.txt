Foto: 123rf  LONDONSKA policija je tijekom jutra zatvorila stanicu Victoria coach zbog sumnjivog paketa koji je pronađen u blizini.   Paket je prijavljen nakon noćašnjeg smrtonosnog napada na koncertu Ariane Grande u Manchester Areni u kojemu su 22 osobe izgubile život.   Iako je prema pisanju Independenta javljeno da sumnjivi paket nije predstavljao nikakvu opasnost, policija savjetuje da se zaobilazi to područje.   Nakon napada, ulice u centru Londona su zatvorene, jednako kao i pristupna cesta do Buckinghamske palače.   Britanska policija je izvijestila i kako će tijekom dana izvesti nekoliko operacija kao odgovor na incident u Manchesteru i druge potencijalne incidente.