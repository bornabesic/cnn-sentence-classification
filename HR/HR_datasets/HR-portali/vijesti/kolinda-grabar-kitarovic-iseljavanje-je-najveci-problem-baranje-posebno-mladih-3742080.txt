Hrvatska predsjednica Kolinda Grabar-Kitarović izjavila je u srijedu u Batini kako je najveći problem u Baranji iseljavanje, posebice mladih, no da ima i drugih problema koje država može riješiti decentralizacijom. Nakon obilaska mjesta i sastanka s čelnicima baranjskih jedinica lokalne samouprave predsjednica Grabar-Kitarović rekla je  kako je iz belomanastirske osnovne škole, koja ima oko 800 učenika, ispisano oko 100 učenika, a da  i u općini Bilje koja bilježi porast stanovništva broj djece u školi i vrtiću pada, što dokazuje da odlaze mladi ljudi. "To pokazuje da ne vide perspektivu na ovome području, odnosno da prije svega treba ostvariti pretpostavke za gospodarski razvoj, ali i životne uvjete koji će poticati optimizam te uvjerenost u vlastitu budućnost i budućnost Baranje", poručila je predsjednica Grabar Kitarović. Ocijenila je kako postoji niz problema, koje bi centralna država mogla riješiti kroz funkcionalnu i fiskalnu decentralizaciju te prebaciti što je moguće više ovlasti na jedinice lokalne samouprave. Upozorila je da su izmjene Zakona o područjima od posebne države skrbi ostavile duboke posljedice u Baranji te izrazila bojazan da se one neće moći nadoknaditi sredstvima europskih fondova. Zatvori Slika 1/12 Objavljeno: 11.05.2016. Vlado Kos / EPH / CROPIX Objavljeno: 11.05.2016. Vlado Kos / Cropix / CROPIX Objavljeno: 11.05.2016. Vlado Kos / Cropix / CROPIX Objavljeno: 11.05.2016. Vlado Kos / Cropix / CROPIX Objavljeno: 11.05.2016. Vlado Kos / Cropix / CROPIX Objavljeno: 11.05.2016. Vlado Kos / EPH / CROPIX Objavljeno: 11.05.2016. Vlado Kos / EPH / CROPIX Objavljeno: 11.05.2016. Vlado Kos / Cropix / CROPIX Objavljeno: 11.05.2016. Vlado Kos / EPH / CROPIX Objavljeno: 11.05.2016. Vlado Kos / Cropix / CROPIX Objavljeno: 11.05.2016. Vlado Kos / Cropix / CROPIX Objavljeno: 11.05.2016. Vlado Kos / EPH / CROPIX Istaknula je kako se država  mora pobrinuti da se riješe problemi, poput pitanja vlasništva nad zemljištem, gdje, kako smatra, kad je riječ o investicijama problem predstavlja Državni ured za upravljanje državnom imovinom (DUUDI). Također treba riješiti pitanje statusa poljoprivrednog zemljišta te statusa malih poljoprivrednika s OPG-a, koje bi trebalo izjednačiti s koncernom "Belje", kako bi im se dala prilika da što više zarađuju, šire svoje poslovanje i otvaraju nova radna mjesta. Drago mi je vidjeti da se u Baranji razvija turizam, posebice dolascima riječnih kruzera, međutim turizam može biti dobra dodana vrijednost gospodarstvu ovoga kraja, ali gospodarstvo prije svega treba temeljiti na proizvodnji, posebice poljoprivrednoj proizvodnji te poticanju malog i srednjeg poduzetništva, obrtništva i stvaranju uvjeta za ostanak mladih ljudi na ovome području, rekla je predsjednica. Osječko-baranjski dožupan Dragan Vulin upozorio je kako je iseljavanje veliki problem u cijeloj Županiji, ali  i loše stanje u gospodarstvu,te decentralizacija, pri čemu je upozorio na djelovanje Državnog ureda za upravljanje državnom imovinom, koji,  kako tvrdi,  "ovdje blokira potencijalne investicije". Vjerujemo da će to predsjednica prenijeti premijeru i Vladi i da će to pridonijeti razvoju ovoga kraja, kazao je Vulin.