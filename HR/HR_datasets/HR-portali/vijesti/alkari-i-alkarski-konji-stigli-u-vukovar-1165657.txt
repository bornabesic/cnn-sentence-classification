Od ovoga tjedna park šuma Adica, kod Vukovara, privremeni je dom više od 20 alkarskih konja koji će 6. svibnja u Vukovaru trčati Svečanu Sinjsku alku. Za 26 plemenitih životinja osigurane su pokretne staje smještene ispod cerade šatora. Tu su i dovoljne količine hrane, vode, a što im je najvažnije tu su i alkari koji ih jašu i osobe koje i inače vode brigu o njima. Nekoliko alkara danas su, zajedno sa svojim konjima, po prvi put danas trčali stazom u Županijskoj ulici gdje će se trčati alka. Između tribina koje primaju preko 5.000 gledatelja postavljena je staza napravljena od zemlje i pijeska koja se nabija valjcima. Staza bi prema planovima morala biti gotova do 29. travnja kada započinju svakodnevni treninzi koji će se moći i pratiti s tribina. Sve do tada konji će svoje uobičajene šetnje i istrčavanja imati u Adici. 