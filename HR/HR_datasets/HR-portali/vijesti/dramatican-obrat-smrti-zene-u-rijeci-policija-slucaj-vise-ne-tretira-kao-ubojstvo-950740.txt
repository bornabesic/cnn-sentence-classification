Foto: Nel Pavletić/ Pixsell NAKON što se jučer na desetke policajaca iz nekoliko policijskih postaja diglo na noge zbog sumnjive smrti žene u Rijeci, danas je objavljeno kako se događaj ne tretira kao ubojstvo.   Objavljeno je to na konferenciji policije održanoj danas nešto poslije 15 sati. Još uvijek nisu poznata policijska saznanja niti točan razlog zbog čega je došlo do ovakve promjene. "U vezi ovim događajem dovode se osobe koje bi imale informacije o događaju, a koje nisu dostupne. Policija provodi sve mjere i radnje pronalaska tih osoba", rečeno je na konferenciji o smrti 33-godišnjakinje. "Ovaj događaj policija nije potvrdila kao ubojstvo i ne vodi ga kao ubojstvo. Nemamo više komentara", rečeno je na konferenciji. Podsjetimo, jučer je u riječkom naselju Vežice pronađeno mrtvo tijelo mlađe žene. Uskoro je blokiran veliki dio Rijeke, ali i Duge Rese gdje su policajci s dugim cijevima zaustavljali sve živo. Pretpostavljalo se da je za ubojstvo osumnjičen muškarac iz Duger Rese. No, činoi se da se slučaj u manje do 24 sata iz temelja promijenio.