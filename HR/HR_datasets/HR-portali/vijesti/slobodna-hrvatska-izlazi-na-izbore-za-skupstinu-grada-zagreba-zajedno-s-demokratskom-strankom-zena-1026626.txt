Iz Slobodne Hrvatske poručuju biračima: „Prema odluci Središnjeg odbora Slobodne Hrvatske pored naših lista podršku ćemo dati neovisnim kandidatima i listama gdje nemamo svoje liste pa vam preporučujemo da birate kandidate stranaka koje nisu svojim pogrešnim odlukama doprinijele sadašnjem stanju u Zagrebu, što bi značilo da svoj dragocjeni glas ne dajete listama HDZ-a i SDP-a" Slobodna Hrvatska izlazi na lokalne izbore 2017. u Zagrebu s listom za Skupštinu Zagreba, četiri općinske i osam mjesnih odbora, sve u koaliciji s Demokratskom strankom žena. Danijel Galović supredsjednik Slobodne Hrvatske je nositelj gradske liste, Milan Perkovac nositelj je liste za četvrt Trešnjevka jug, a Enes Begulić nositelj liste u gradskoj četvrti Novi Zagreb zapad, osim toga imaju nositelje za četiri mjesna odbora. “Iz izbornog programa ističemo da će se zalagati za 0 kn poreza na nekretnine, za besplatni tramvaj, nižu cijenu vode, smanjenje prireza, povećanje transparentnosti rada gradskog vijeća i gradonačelnika, izgradnju vrtića i škola, općenito podizanje standarda običnih ljudi, bolje prometne povezanosti, izgradnje biciklističkih staza i povećanja sigurnosti u prometu što do sada nije bila praksa aktualnog gradonačelnika Milana Bandića. Iako je Slobodna Hrvatska politička stranka koja je osnovana početkom 2016. na nacionalnoj razini idemo u izbornu utrku s nekoliko svojih lista, a naglasak na ovim izborima dajemo na suradnju s nezavisnim listama zbog velikog nepovjerenja birača u stranke općenito, kao i zbog promoviranja općih interesa naroda i zajedništva. Za kratko vrijeme Slobodna Hrvatska se isprofilirala u stranku koja sve više postaje važan subjekt na hrvatskoj političkoj sceni zbog svoje borbe za rušenje sadašnjeg Ovršnog zakona, kao glavni organizatora međunarodnog marša protiv Monsanta i GMO-a, po borbi protiv korupcije u pravosuđu, po ukazivanju na neregularnost rada DIP-a, po borbi protiv izgradnje odlagališta nuklearnog otpada u Dvoru na Uni, a ovih dana i po prijavi protiv Plenkovića, Glasnovića i drugih aktera u trgovini s glasovima u Hrvatskom saboru”, priopćili su iz Slobodne Hrvatske. Iz Slobodne Hrvatske poručuju biračima: „Prema odluci Središnjeg odbora Slobodne Hrvatske pored naših lista podršku ćemo dati neovisnim kandidatima i listama gdje nemamo svoje liste pa vam preporučujemo da birate kandidate stranaka koje nisu svojim pogrešnim odlukama doprinijele sadašnjem stanju u Zagrebu, što bi značilo da svoj dragocjeni glas ne dajete listama HDZ-a i SDP-a. Vaše biračko pravo je vaše najjače oružje. Ne dopustite da drugi odlučuju od vama jer se vi ne bavite politikom i sličnim pričama. Imajte na umu da je i nebavljenje politikom zapravo politika kad drugi odlučuju o vašoj sudbini. Zato pozivamo sve naše članove i simpatizere da izađu na lokalne izbore 21. svibnja 2017.“ 