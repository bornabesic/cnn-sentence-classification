Foto: Getty BOMBAŠ samoubojica raznio se na zapadu Iraka i ubio 14 osoba, kazali su medicinski i sigurnosni izvori o napadu u kojem su i 23 osobe ranjene. Napad se dogodio sinoć kasno u gradu Hitu u zapadnoj pokrajini Anbar, rekli su izvori. Među žrtvama je i izvjestitelj iračke televizije. Zasad nitko nije preuzeo odgovornost  Policija je objavila da je ubijeno 14 osoba, a petnaesti poginuli je bombaš samoubojica. Zasad nitko nije preuzeo odgovornost za napad za koji nije navedeno jesu li sve žrtve civili. Napad na zapadu Iraka slijedio je nakon jučerašnjeg dvostrukog atentata u glavnome gradu Bagdadu s najmanje 28 žrtava, za koje je odgovornost preuzela takozvana Islamska država (IS). Zadnjih mjeseci napadi sve češći Zadnjih mjeseci džihadistički IS pojačava napade u raznim dijelovima Iraka prkoseći ofenzivi iračke vojske potpomognute Amerikancima na grad Mosul, koji je njihovo uporište na sjeveru Iraka. IS je osvojio Mosul, drugi najveći grad u Irak u blitzkriegu 2014. godine, kada je osvojio i dijelove Sirije te na tim područjima proglasio svoj kalifat. Od tada ta ekstremistička skupina gubi teritorije i trpi poraze u obje države.