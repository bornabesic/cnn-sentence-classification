Predsjedništvo zagrebačkog SDP-a priopćilo je da je koalicija moguća sa svima osim s Milanom Bandićem I HDZ-om. "Na 40. sjednici predsjedništva zagrebačkog SDP-a održanoj u srijedu jednoglasno je donesen politički stav o pregovorima i sklapanju koalicija u vijećima gradske četvrti i vijećima mjesnih odbora sa listama Sandre Švaljek (bez Konzervativne stranke), Zagreb je naš, Živi zid, Most te nezavisnim listama. Dakle, koalicije su moguće sa svima osim sa Bandić Milan 365 -stranka rada i solidarnosti i HDZ-om", stoji u priopćenju zagrebačkog SDP-a.