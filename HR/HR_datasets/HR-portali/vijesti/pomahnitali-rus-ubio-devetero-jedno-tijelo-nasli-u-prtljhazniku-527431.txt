Muškarac (45) iz Moskve ubio je devetero ljudi u vikendici 180 kilometara od ruskog glavnog grada. Policajci su pronašli tijela dviju žena i šest muškarca na mjestu nesreće, a kasnije su još jedno tijelo žene našli u prtljažniku. Ubio ih je lovačkom puškom, prenosi Russia Today. Istražitelji su naveli da su svi ubijeni i ubojica građani Moskve, te da su najvjerojatnije bili poslovni suradnici.  Tijekom proslave u vikendici u okrugu Redkino Konakovo među prisutnima je izbio verbalni sukob nakon čega je jedan od njih otišao. Uskoro se vratio naoružan lovačkom puškom i počeo pucati, stoji u priopćenju policije.  Policija regije Tver najprije je pokrenula istragu za ubojstva osmero ljudi. No, uskoro su na području uz kuću u jednom od strojeva u odjeljku za prtljagu pronašli još jedno tijelo žene s prostrijelnim ranama, kazala je glasnogovornica tverske policije Svetlana Petrenko. Izvor blizak policiji je rekao da je ubojica električar koji je obavljao poslove na vikendici. Dodao je i kako je 45-godišnjak prilikom napada bio u alkoholiziranom stanju. Napadač je u pritvoru.