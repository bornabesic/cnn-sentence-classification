Screenshot: Facebook VJEROJATNO ste primijetili da već neko vrijeme niste vidjeli dnevnu dozu teorija zavjera Ivana Pernara, no vašem čekanju došao je kraj. U 15-minutnom videu, koji je emitirao uživo (jer tako nešto ne možeš ne emitirati uživo) Pernar je našao sugovornika koji je uvjeren da se na Šamarici (Čavić brdu - bivši relej JNA) sada NATO baza s američkim vojnicima koji često uhićuju planinare, gljivare i bicikliste. "To bi značilo da se američka vojska u Hrvatskoj bavi špijunažom", mudro zaključuje Pernar, na što se njegov sugovornik počne ograđivati da ne zna čime se bave. Razlog zbog kojeg njegov sugovornik Damir Božićević, inače skijaški i teniski trener, misli da se gore odvija nešto sumnjivo je - jedan crnac. "Pazite, mene crnac privede u Dvor...", počne on, a Pernar ga prekida da ga navede na to da ispriča da ga je u Dvor vozila hrvatska policija, dok je crnac bio u "šarenoj uniformi". "Ovo su jako frapantne činjenice", zaključuje Pernar, a njihov razgovor nastavlja se još 12 minuta.  "Ovo što ste mi rekli ostaje među nama", na kraju je "zakucao" Pernar.