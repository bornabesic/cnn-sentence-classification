Foto: Instagram  ČIM krenu vrućine, teško je izgledati svježe i lijepo, a pogotovo ujutro na poslu. To zvuči gotovo nemoguće. Možda vam frizura i make up uspiju preživjeti do posla, no kad stres, znojenje, vlaga i brojni drugi faktori upletu svoje prste, brzo pokvare vaš izgled.  Ali to ne mora biti tako. Čak i ako na posao odlazite u najranijim jutarnjim satima i tijekom dana trpite nesnosne vrućine, možete izgledati lijepo. A u tome vam pomaže ovih 7 jednostavnih trikova koje morate isprobati:   1. Koristite primer Vaša šminka imat će najviše šanse za "preživljavanje" dana na poslu ako u svoju make up rutinu dodate primer. On priprema kožu za šminku i pomaže ju održati na mjestu, usprkos svim lošim vanjskim utjecajima. Naravno, prije nanošenja primera lice je svakako potrebno namazati hidratantnom kremom jer taj korak ne biste nikada smjeli preskakati. 2. Spasite kosu šamponom za suho pranje Ako ste zaboravili večer prije oprati kosu, a probudili ste se prekasno kako bi to obavili ujutro, tu je vaš vjerni pomoćnik - šampon za suho pranje. Stvoren baš za ovakve (ne)prilike, ovaj šampon u trenu može osvježiti vašu splasnutu i masnu kosu, a koristite ga čak i ako ćete ju taj dan svezati u punđicu ili rep.  3. Nabavite puder u prahu Nakon cijelog dana na poslu koža postaje sve sjajnija i sjajnija, ali ne u pozitivnom smislu. To se pogotovo događa u ljetnim mjesecima, kada znoj dodatno potiče sjaj. A to nikako nije look kojeg želite postići, pa bi bilo najbolje da nakon šminkanja na lice nanesete lagani sloj pudera u prahu, koji će koži dati mat izgled.  *Bonus savjet: Umjesto spužvicom, puder u prahu nanesite kistom, kako biste ga lakše mogli dozirati.   4. Nosite svugdje sa sobom blot papiriće  Blot, odnosno papirići za matiranje lica, proizvod su kojega trebate uvijek imati u svojoj torbici. T-zona se u stresnim okolnostima masti još češće, ali ovi papirići će u trenu upiti tu mast, a vi ćete izgledati svježije i ljepše.  5. Ostanite hidratizirani Ovaj savjet isplati se ponoviti još stotinu puta ako treba, jer ako ne pijete dovoljno vode, to se negativno odražava na vaš izgled, ali i na cjelokupno zdravlje. Nemojte čekati da dođete do posla kako biste utažili žeđ, nego uvijek u torbi nosite bocu obične vode. A ako na poslu zbog stresa često zaboraviti piti vode, onda instalirajte neku od brojnih aplikacija koje će vas na to podsjetiti. 6. Posprejajte se vodom Termalna voda u spreju također je jedan od proizvoda kojeg ćete obožavati čim ga prvi put isprobate. Čim osjetite da vanjski utjecaji narušavaju vaš izgled, posprejajte malo vode po licu i u trenu ćete se osjećati svježe, a vaše pore će prodisati.   7. Kad sve propadne... Ponekad dan na poslu može biti takav da baš nijedan od ovih trikova ne pali. U tim danima najbolje je imati sa sobom još jedan dodatan outfit ili bar još jednu bluzu ili majicu. Kad se počnete osjećati loše i neprivlačno, svježi i mirišljavi komad odjeće popravit će vam dan i raspoloženje.