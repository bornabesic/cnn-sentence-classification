Ne vidim problem u Zagrebu. U drugom krugu izbora gradonačelniku će biti sve u redu, 'ko bio taj ost'o. Bit će smicalica, raznih kritiziranja, ali uzaludan trud. Malo će se natezati tako da što duže zadrže fokus javnosti, govori Vera Čudina, parapsihologinja. Za Anku Mrak Taritaš kaže da bi teško mogla postati gradonačelnica. Smatra da je mogla imati šansu da je drugačije postavila kampanju.  - Bit će tu borbe, proradit će tu i klizišta, o kojima je gospodin Bandić često znao pričati. Ali nisam uvjerena da bi pobjeda gospođe Mrak Taritaš bila neka uvjerljiva pobjeda. Ako je netko dugo na vrhu i ako su građani vidjeli nešto u toj osobi i smatraju da je ta osoba nešto napravila za grad, onda imaju debeli razlog da ga opet biraju. Biraju ga iznova i iznova, a uvijek se priča nešto loše o njemu. Ja nisam pristrana, ne kažem da je netko bolji ili ne - objašnjava Čudina.  Ispuni anketu: Tko će pobijediti u Zagrebu? Za Sandru Švaljek kaže da u drugi krug nije ušla jer je jako nježna. Smatra da bi ona uspjela kao gradonačelnica, ali ne bi bila dugog vijeka.  - Čudne su to struje, treba znati plivati u dva smjera. Ona nije ušla u drugi krug jer je na jedan pozitivan i preoptimističan način ušla u kampanju. Ona je smatrala da je red da dođe do promjene. A ponekad red stvori nered - govori Čudina.  U Kninu će, kaže, biti dosta neugodnih iznenađenja. HDZ tamo ima jednu čvrstu poziciju, ali to nema isključivo veze sa gospođom Rimac.  - Ljudi uvijek biraju onoga tko im se čini naizgled kompleksnijim. Izgled nekada vara. Nezavisni kandidat prolazi u Kninu. Situacija će djelovati kao da će gospođa Rimac biti blizu pobjede, ali će gradonačelnik biti muškarac, vrlog britkog glasa i izuzetnog naglaska - kaže Čudina.  U Metkoviću kaže da na mjestu gradonačelnika vidi muškarca, rasnog, stasitog i koji zna što hoće. Njega, kaže, nitko neće skinuti s pozicije na koju on želi bit postavljen. Ove godine mostova kandidatkinja tamo nema baš šanse- kaže parapsihologinja. U Rijeci, kaže, Obersnel ne može izgubiti vlast ni da hoće.  - On tamo neće biti do vječnosti, ali je u čvrstoj poziciji. Malo mu se zaklima stolac, ali neće on tako lako pasti, ima dovoljno težine - govori Čudina.  Ispuni anketu: Tko će pobijediti u Rijeci? Kada je u pitanju gradonačelnik Splita, kaže da je za Kerumovu kandidaturu ove godine nesiguran teren. Zna da će gradonačelnik biti starija muška osoba.  Ispuni anketu: Tko će pobijediti u Splitu? - Bit će netko tko nije bio - a bio je. Na mjestu gospodina Keruma ja bih odustala, taman i da prođem. Loša je putanja u pitanju, pa bolje spriječiti nego liječiti. Jedna je to previše gusta šuma iz koje će teško izaći, pa bi mogao požaliti - kaže Čudina. Putanju izabranog kandidata u Splitu opisala je kao kružni tok, ali smatra da je moguće da ne ostane do kraja u mandatu. Što se tiče parlamentarnih izbora, kaže da ih do kraja ove godine neće biti.  - Bit će nekih upita, naznaka, ali iduća je godina turbulentnija za skandale, za ono 'tko će gori tko će doli'. U tri će se ministarstva tresti donji veš. To će početi ove godine, ali iduće je doći do krajnosti. Osim izbora, moguće je i da se sve raspadne. Neki bi možda trebali prosipati mrvice da bi se znali vratiti kući - govori Čudina.  Iz njezine perspektive, drugi je krug izbora zapravo vrlo neuravnotežen.   Ispuni anketu: Tko će pobijediti u Osijeku? - Narod neka bude siguran da bira dobro, ali mislim da se moja poruka razumije. Kada oni koji kroje naše puteljke imaju povjerenja u sebe, onda je na narodu da to prihvati, i da izabere smatrajući da je taj izbor najbolji. Neka ljudi izađu u što većem broju na izbore. Da se vidi da volimo svoju zemlju Hrvatsku, da smo joj vrlo odani građani. Tu nikakve veze nema živimo li mi na vrhu ili na dnu. Mi ćemo se i ovako i onako još turbulencija nagledati - kaže Čudina.  Prema njenom smatranju, Hrvatska sjedi na minama, a građani trebaju biti sretni što sve još funkcionira.  - Politikom se ne igra, politika se živi. Kada se njom počne igrati, onda se igra ljudskim životima. Žrtve su neminovne. Mi smo navikli živjeti kao žrtvena janjad. Narod je jako inteligentan, zna čitati između redova. Ispada da mi imamo širom zatvorene oči i uvjeravamo se da smo na jednom putu iskupljenja, da idemo naprijed i da nam se podiže standard. Da li je to zaista tako, ne provjerava nitko. Vjerovati u svoju zemlju se treba, i treba ju voljeti - govori Čudina.  Za kraj objašnjava da ljudi u politici moraju znati da su kraljevine davno nestale i da su kraljevi obične figure.  - Trebali bi malo sići u narod i vidjeti tko ima kruha, tko ima kolača, a tko zapravo spava pored odlagališta smeća. Pozdravila bih svoj narod kao najhrabriji narod svijeta koji može izdržati ama baš sve. Mi smo heroji čitavog svijeta. Treba nas uramiti i držati na zidu za sve buduće generacije svijeta, koliko mi zapravo možemo podnijeti - završila je Čudina.  ISPUNI ANKETU: Tko će pobijediti u drugom krugu? Tema: Lokalni izbori 2017.