Oko Agrokora nema političke pozadine. Politički ćemo podržati bilo koje rješenje koje će zadovoljiti Agrokor i naše banke, kazao je ruski ministar vanjskih poslova Sergej Lavrov nakon razgovora s hrvatskim kolegom Davorom Stierom danas u Moskvi. Odbacio je špekulacija da iza Agrokora postoji politička pozadina, odgovarajući na pitanje je li trenutačna situacija u toj kompaniji poruka Rusije nakon izjava premijera Andreja Plenkovića u Ukrajini. – Ne vidimo nikakvu političku pozadinu. Razgovarali smo o tom pitanju za ekonomiju i mislimo da ima mnogo potencijala u suradnji u bankarskom sektoru.   To bi trebao biti problem kreditora Agrokora. Naše bankarske institucije žele Agrokor vidjeti ponovno na nogama. Također smo proučili hrvatski pravni okvir. Vjerujemo da ovo pitanje trebaju riješiti ekonomski čimbenici. Politički ćemo podržati bilo koje rješenje koje će zadovoljiti Agrokor i naše banke – kazao je Lavrov. Razgovarali su i o pitanju rafinerije u Bosanskom Brodu Riječ je o pitanju zaštite okoliša. Zagađenje zraka postoji već neko vrijeme. Predstavnici Hrvatske, BiH i Zarubežnjefta, vlasnika rafinerije, još 2012. oformili su zajednički mehanizam monitoringa s predstavnicima Hrvatske, BiH i Zarubežnjefta, vlasnika rafinerije. Znači, ta grupa postoji, samo treba biti učinkovitija, odgovorio je ruski ministar vanjskih poslova Sergej Lavrov na pitanje ima li s ruske strane konkretnih pomaka oko rafinerije u Bosanskom Brodu i s obzirom na to da se Milorad Dodik protivi spajanju na Hrvatski plinovodni sustav, radi li to uz potporu Rusije. Prema grubim kalkulacijama, i prema sadašnjem planu, zagađenje bi se trebalo smanjiti i doseći standarde propisane u BiH. No, bez obzira na to, vjerujemo da treba nastaviti pregovore. Zarubežnjeft je u kontaktu s kompanijama na tom području i mogao bi se izgraditi kratki potez plinovoda, objasnio je Lavrov – Nema prepreka. Postoji želja da se riješi ovo pitanje tako da bude ekonomski prihvatljivo i da ne ometa opskrbu plinom u regiji. Vjerujemo da rješenja ima, da neće puno koštati. Konkretno, što se tiče načina opskrbe plinom u BiH, naravno da ćemo vidjeti što o tome kažu u BiH i Republici Srpskoj – dodao je Lavrov.