Prije točno godinu dana, 20. listopada 2014., branitelji su postavili šator ispred Ministarstva branitelja u Savskoj ulici. – Mi, braniteljske udruge, pratili smo rad Vlade i konstanto pokušavali uspostaviti dijalog s našim ministrom Matićem te s premijerom Milanovićem. Međutim, stalno smo nailazili na zid. Ova je Vlada prema braniteljima od samoga početka pokazale veliko nepoštivanje i bahatost. Naš ministar Matić, kao i premijer Milanović, konstantno su ignorirali pokušaje braniteljskih udruga da se uspostavi dijalog istovremeno radeći na omalovažavanju hrvatskih branitelja i Domovinskog rata uz pomoć medija – priopćili su iz pokreta 100 % za Hrvatsku. Ističu kako smo nebrojno puta imali priliku u medijima čuti da je Hrvatska imala građanski, a ne Domovinski rat, da je Hrvatska slučajna država, da je Hrvatsku branila neobrazovana sirotinja, da su branitelji privilegirani i slične izjave. – Cilj je ovakvih izjava premijera države, koja je krvlju izborena, izjednačiti krivnju između onih koji su se branili i onih koji su Vlada je također u svojim ciljevima imala zacrtano da na sve moguće načine, a posebno putem medija, okrene hrvatsku javnost protiv hrvatskih branitelja te da hrvatske branitelje međusobno posvađa. Istina je da, bez obzira na sve te pokušaje, Šator u Savskoj 66 i dalje opstaje svakodnevno ukazujući na probleme koji opterećuju hrvatski narod, a ne samo Kroz šator je prošlo nebrojeno mnogo nezadovoljnih hrvatskih građana: od Udruge Franak pa do djelatnika Imunološkog zavoda i neizmjeran broj malih ljudi koji su došli i iznijeli svu realnost današnje Hrvatske. Šator u Savskoj 66 kroz ovih godinu dana bio je jedini konstantni otpor vlasti koja je svim svojim snagama udarila na dostojanstvo Hrvatske i hrvatskog naroda, posebice na dostojanstvo onih koji su stvarali slobodnu i nezavisnu Hrvatsku – ističu branitelji. Kažu kako je šator u Savskoj postao simbol otpora.   – Činjenica je da je ova Vlada donijela zakon o razdvajanju braniteljski mirovina na opći i posebni dio, da branitelji dobivaju rješenja na kojima im se ratni staž smatra povlaštenim dijelom kao da su u to vrijeme sjedili u saborskim foteljama, a ne krvarili na ratištu. Činjenica je da je ova Vlada, a posebno premijer Milanović, branitelje nazvao neškolovanom sirotinjom, a Domovinski rat preimenovao u građanski – kažu branitelji koji prosvjeduju već godinu dana. >> Godina dana braniteljskog prosvjeda: vojnici i trgovci iz Savske 66 