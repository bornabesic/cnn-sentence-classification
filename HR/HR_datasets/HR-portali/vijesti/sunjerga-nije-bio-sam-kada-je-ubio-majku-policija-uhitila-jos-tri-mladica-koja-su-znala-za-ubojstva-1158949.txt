Nakon što je jučer u Tribunju uhićen Tin Šunjerga koji se sumnjiči za ubojstvo vlastitih roditelja, oca Marina i majke Silve, policija je priopćila kako je u tijeku kriminalističko istraživanje nad osumnjičenim 19-godišnjakom za dva kaznena djela teškog ubojstva. – Osim toga, provodi se kriminalističko istraživanje i nad jednim maloljetnikom 17-godišnjakom te 18-godišnjakom i 20-godišnjakom za neprijavljivanje počinjenog kaznenog djela – izvijestila je policija.  ŠibenikIN piše kako 19-godišnjak nije bio sam kada je u polju kod Čiste Velike iz vatrenog oružja ubio svoju 45-godišnju majku. S njim je  bio još jedan mladić koji je jučer također uhićen. Druga dvojica mladića znala su za ubojstvo jer im se Šunjerga svima povjerio kasnije kada su zajedno pili po kafićima u Vodicama.  Šunjerga je prvo oko 16 sati ubio majku, a dva sata kasnije i oca. Poslije su bili na rođendanskoj zabavi u privatnoj kući u vodičkom zaleđu, gdje je bilo dvadesetak osoba. Na toj zabavi bila su dvojica mladića kojima je Šunjerga rekao što je učinio, ali oni to nisu prijavili policiji.  >> Pripadnik specijalne policije i njegova supruga pronađeni mrtvi, sin nakon bijega uhićen u Tribunju >> Policija pucala na Mercedes da zaustavi sina ubijenih: 'Za sve je kriva droga koja je Tinu popila mozak' 