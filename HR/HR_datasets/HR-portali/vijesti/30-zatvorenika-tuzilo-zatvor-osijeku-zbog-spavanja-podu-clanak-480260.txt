Čak 30 zatvorenika osječkog zatvora na Gajevu trgu tužilo je tu kaznenu ustanovu zbog loših uvjeta smještaja. Zatvor je to koji se ubraja u pet najnapučenijih u državi, a danas u njemu boravi ''samo'' 170 iako se nekada znalo ugurati i do 250 zatvorenika, piše Glas Slavonije. – Koliko mi je poznato, dosad ni jedna tužba nije presuđena u korist zatvorenika, a svi traže novčanu nadoknadu zbog lošeg zatvorskog smještaja. U slučaju da sada uzmemo zatvorenika u trenutku kada nemamo slobodnih kreveta i da ga smjestimo na madrac, svjesno se izlažemo novoj tužbi. U ovom trenutku pronašli bismo slobodan krevet za novog zatvorenika, ali postoje dani kada nemamo slobodne kapacitete pa nismo u mogućnosti primiti još jednu osobu te ih u slučaju lakših prekršaja šaljemo kući – komentirao je Tomislav Cvitanušić, upravitelj osječkog zatvora tužbe za nehumano tretiranje koje su podnijeli zatvorenici. No prenapučenost i spavanje na podu na madracima nisu jedini problem s kojim se susreću u ovoj ustanovi. Tako su u protekle dvije godine maloljetni zatvorenici zbog pomanjkanja smještajnih kapaciteta uz odobrenje suca smještani u ćelije s odraslim zatvorenicima, ali samo pod određenim uvjetima. – Ali samo pod uvjetom da su to osobe koje neće imati negativan utjecaj na njih. To znači da ih ne smijemo smjestiti u sobu s homoseksualcima, ovisnicima i recidivistima kaznenih djela – objasnio je upravitelj Cvitanušić. >>Zatvorenik "griješio" na slobodnim danima, prebačen u osječki zatvor