Europska komisija naložila je Luksemburgu i Nizozemskoj da naplate nenaplaćeni porez od Fiata i Starbucksa nakon što je otkrila da su se te dvije kompanije i dvije države ponašale nezakonito. Luksemburg je omogućio Fiatu da izbjegne plaćanje poreza, a Nizozemska je omogućila Starbucksu to isto, no EK je naložio da i Fiat i Starbucks plate po barem 20 milijuna eura za izbjegnuti porez. – Porezna rješenja koja umjetno umanjuju porezni teret neke kompanije nisu u skladu s propisima EU. Protuzakonita su. Nadam se da će se nakon ovih odluka ta poruka jasno čuti – rekla je europska povjerenica Margrethe Vestager. 