Mostovac Nikola Grmoja gostuje u gost je emisije Nedjeljom u 2. Među ostalim, komentirat će i današnje izjave bivšeg premijera Zorana Milanovića da je Most stranka koja će za dvije godine nestati s političke scene. Sinoćnji napad na zagrebački klub Super Super tijekom LGBG tematske zabave Grmoja je oštro osudio. - U ovoj zemlji svatko se mora osjećati sigurnim. Pozivam nadležne da ispitaju cijeli slučaj i pronađu odgovorne za ovaj nemili događaj - kazao je.  Skandal ministra Barišića Stanković ga je upitao zašto je Most suzdržan kad govorimo o plagijatorskom skandalu ministra Pave Barišića. - Svi zastupnici u Saboru glasovali su za Božu Petrova i za sve potpredsjednike, neovisno što ja mislim o drugima. Vlada ne može opstati ako netko tko je partner uvjetuje kadrovsku politiku nekoj drugoj stranci.  Ako glasujemo protiv ministra koji je u Vladi, za kojeg je i premijer, došlo bi do novih izbora. Nismo zaključili priču svojim odlukama, ali građani ne bi dobro reagirali da smo mi u ovom trenutku ponovno izazvali izbore. To ne znači da ćemo štiti Vladu pod svaku cijenu - poručio je Grmoja.  Otvaranje arhiva komunističkog sustava - Od Mosta se očekuju reforme i na tome radimo. U proceduri je nekoliko naših zakonskih prijedloga i radimo na tome što smo obećavali našim građanima, primjerice Plan gospodarenja otpadom i Zakon o HRT-u. Priču o povijest treba zatvoriti i to jedino ako je prepustimo povjesničarima. Puno je manje priča o ustašama i partizanima otkad se pojavio Most na hrvatskoj političkoj sceni. Trezveno smo rekli da idemo otvoriti arhive i da ćemo povijest ostaviti onima koji se time bave - kaže. Dodao je da reforma obrazovanja nije Mostov resor, ali da ga kao profesora zanima obrazovanje. - Bitno mi je da moje kolege, profesori, učitelji, nastavnici imaju sredstva za rad - kazao je. Roman Leljak u Saboru - Taj čovjek je amater istraživač i on je u münchenskom procesu bio jedan od svjedoka i donio je jedan od ključnih dokumenata koji su dokazali djelovanje republičke i savezne Udbe. Želio sam nakon njegovog istupa da Most ne planira otvoriti arhive, nego ih zatvoriti, pokazati naše planove ljudima koji se bave i amaterskim istraživanjem. Ne poznajem ga i nije sudjelovao u izradi prijedloga našeg zakon - tvrdi Grmoja. Mostovac tvrdi da nije znao da je Leljak bio osuđeni kriminalac jer je prevario više od 40 ljudi te je krivotvorio potpise ljudi kako bi podizao kredite. - Nismo znali za te podatke, doveli smo ga zbog konkretnih razloga. Da smo znali, drugačije bismo postupili, ali to nije najbitnija stvar. Imamo nultu toleranciju na korupciju i protiv toga se oštro borimo na lokalnoj, ali i na nacionalnoj razni. Svaku potencijalnu aferu za koju smo znali da se može dogoditi, pokušali smo stopirati - kaže. Slučaj Tomislava Saucha - Ne mogu tvrditi da ima Milanovićeve odgovornosti, on ga je postavio kao svog čovjeka. Meni je žalosno da se radi o mom saborskom kolegi, to dodatno ruši povjerenje građana u političare. Mislim da je potrebno stvari mijenjati. Za razliku od grada Metkovića gdje morate napisati sve račune, kilometražu, mislim da to u Saboru i Vladi ne postoji, treba stvari postrožiti. Ljudi nemaju povjerenja u političare, moramo imati veće kriterije kao političari od onih koje očekujemo od građana. Kritike Milanovića i tripartitna vlada Zoran Milanović u današnjem intervjuu za N1 rekao je da je Most magla te da će nestati u godinu ili dvije. - Svjestan sam da zbog svega što je bilo Zoran Milanović ne može imati simpatije prema Mostu. Istu sintagmu koristio je i Stipe Gabrić Jambo - poručio je.  - Vjerovali smo u tripartitnu vladu, htjeli smo započeti proces krupnih reforma u Hrvatskoj, ali kad je to sve puklo bilo je očito da nas SDP pokušava samo privući u vlast i onda eliminirati, a s druge strane imali smo HDZ s kojim smo mogli sastavaiti Vladu - tvrdi Grmoja.  - Kad je bilo očito da nas SDP želi razbiti imali smo dvije opcije - ići na nove izbore ili ići u dogovor s HDZ-om. Odugovlačenje je iritiralo već sve hrvatske građane - poručuje. INA-MOL: Što će nam benzinske crpke? - Naš tim za energetiku smatra da bi kupovina INA-e bila dobar potez jer je bitan za hrvatsku energetsku neovisnost. Model prodaje 25 posto dionica HEP-a može biti model, ali ne želimo dopustiti da se sa HEP-om dogodi daljnja privatizacija kao s INA-om - kaže.  Crkva i Most - To je pokušaj da se prikaže da netko stoji iza našeg uspjeha. U Metkoviću se skupila skupina ljudi koja je odlučila mijenjati stvari na lokalnoj razini, potom se povezali s drugim ljudima. Zapitali smo se zašto ne bi mijenjali stavri na nacionalnoj razini koje nas koče. - Ja sam praktični vjernik. Svaki građanin financira Crkvu, ali i neke udruge s kojima se ne slaže, to je neki solidaran model. Ako odaberete model u kojem svatko daje novac onome tko želi, onda stvarate neke podjele. Naravno da poteže i priču Vatikanskih ugovora. Mislim da crkvi to ne bi štetilo, bila bi samo vjerodostojnija glede ono što propovijeda. To je moje osobno mišljenje, ali vjerujem da ima kolega koji dijele moje mišljenje. Pitanje je solidarnosti u društvu i do kakvog stanja u društvu bi to dovelo. Mislim da ima i onih u Crkvi koji dijele moje mišljenje - smatra. Smanjenje plaća političarima - Ukinuta je privilegija 6+6, svi naši zastupnici iz bivšeg saziva su se toga odrekli. Mi se trudimo biti aktivni  i biti u Saboru. Mi smo tražili da se kažnjava nedolazak u Sabor svaki dan, ali HDZ na to nije pristao. Mi nemamo dovoljnu potporu za naše prijedloge. Mi idemo u tom prijedlogu. Ići će kažnjavanje nedolazaka petkom u Sabor - zaključuje Grmoja. >> Grmoja: Ako su točni napisi o autoplagiranju, nema šanse da Barišić ostane ministar >> Bernardić: Jučer je napadnuta LGBT manjina, a sutra si možda ti na redu 