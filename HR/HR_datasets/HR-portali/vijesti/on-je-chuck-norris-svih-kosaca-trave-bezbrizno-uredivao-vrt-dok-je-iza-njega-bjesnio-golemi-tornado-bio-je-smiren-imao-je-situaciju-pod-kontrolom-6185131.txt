- Spavala sam u kući kad me probudila devetogodišnja kći. Bila je izvan sebe. Bojala se za tatu, koji se nije htio skloniti od strašne oluje. Kad sam pogledala kroz prozor, on je, potpuno smiren, kosio travnjak i uopće nije imao namjeru maknuti se iz dvorišta - rekla je Cecilia za BBC. Dodala je kako je tornado od njezina supruga Theunisa bio udaljen barem dva kilometra, iako se na fotografiji čini kao da je tik iza njega. Facebook   - Bio je potpuno svjestan što mu je iza leđa, ali s obzirom da ima iskustva s tornadima, a nedavno je bio i na seminaru koji su organizirali lovci na iste, znao je da nije u opasnosti i da će oluja brzo proći. Tako je i bilo - objasnila je gospođa Wessels. Nakon što je fotografiju poslala majci u Južnoafričku Republiku, ona se počela širiti društvenim mrežama.