Srbijanski premijer Aleksandar Vučić ocIjenio je u ponedjeljak da revizija tužbe čije pokretanje najavljuju Bošnjaci iz BiH nije dobra za situaciju u regiji. “Revizija nas udaljava od povjerenja, dijaloga i pomirenja u regiji,” naglasio je Vučić tijekom posjeta Vrbasu dodavši da “treba spustiti loptu i radićemo na tome”. "Mi ćemo na profesionalan način odgovoriti, čini mi se, dobićemo i očekivani odgovor", istaknuo je srbijanski premijer rekavši da je o reviziji tužbe već razgovarao s predsjednikom Republike Srpske Miloradom Dodikom i najavio da će o tome pričati i s Mladenom Ivanićem. Bošnjački član Predsjedništva Bosne i Hercegovine Bakir Izetbegović rekao je u petak kako će pred Međunarodnim sudom pravde (ICJ) biti pokrenut postupak revizije presude iz 2007. po tužbi kojom je BiH teretila bivšu SR Jugoslaviju odnosno današnju Srbiju za agresiju i genocid.