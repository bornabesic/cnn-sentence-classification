Sisački biskup Vlado Košić blagoslovio je u sisačkom prigradskom naselju Galdovo križ i spomen ploču s imenima 27 mještana ovog naselja koji su 15. lipnja 1946., nakon nekoliko presuda prijekog suda, strijeljani u capraškoj šumi Lasinja te se još uvijek ne zna lokacija gdje su pokopani. Riječ je bilo o bivšim pripadnicima oružanih snaga NDH-a, ali i civilima među kojima su bila i braća Viktor i Branko Tomazetić, Stjepan i Pero Čubrić,  Mišo i Ivo Draženović, Pero i Ivo Sabljak... Riječ je o petoj spomen ploči koju su na sisačkom području u posljednjih godinu dana postavili članovi sisačkoga Ogranka “Hrvatskog domobrana” i županijskoga povjerenstva za obilježavanje stratišta i grobišta iz Drugog svjetskog rata. 