Na zatvorenom djelu sjednice Vlada je raspravljala o kadrovskim pitanjima te je pritom povukla ovlaštenje državnom službeniku Sandru Mustafagiću za obavljanje poslova glavnog tajnika Ministarstva za demografiju, obitelj, mlade i socijalnu politiku. Za to su ovlastili državnu službenicu Dijanu Matić sve do provedbe javnog natječaja za imenovanje glavnog tajnika. Vlada je razriješila vršitelja dužnosti ravnatelja Hrvatskog državnog arhiva Marija Stipančevića te je novim ravnateljem imenovala Dinka Čuturu. Vlada je također skupštini društva HŽ – Cargo predložila opoziv dosadašnjeg predsjednika Uprave Danijela Krakića i člana Uprave Alena Ambrinca. Za novog predsjednika Uprave, najdulje na šest mjeseci, predlaže imenovanje Željka Pokrovca. Skupštini društva HŽ – Putnički prijevoz predložen je opoziv dosadašnjeg direktora Roberta Frdelje te imenovanje Željka Ukića najviše na šest mjeseci. Skupštini društva Plovput d.o.o., Vlada Republike Hrvatske predlaže opoziv dosadašnjih članova Nadzornog odbora društva Stipe Krželja i Rade Bobanca te imenovanje dijela članova Nadzornog odbora društva, i to Ante Bašića i Marije Pelivan najviše na šest mjeseci. – Razriješeni su dosadašnji članovi Povjerenstva za rješavanje žalbi prema Zakonu o veterinarstvu Željka Domijan, dr. med. vet., Žaklin Acinger-Rogić, dr. med. vet., Miljenko Jurjević, dr. med. vet., Marijan Mačković, dr. med. vet. i Sunčica Marini. Novim su članovima Povjerenstva, kao predstavnici ministarstva poljoprivrede, imenovani Žaklin Acinger-Rogić, dr. med. vet., Nikolina Grizelj, dr. med. vet., Marija Đurica, dr. med. vet., Miljenko Jurjević, dr. med. vet. i Slobodan Fruk, dr. med. vet. Vršiteljem dužnosti direktora Fonda za zaštitu okoliša i energetsku učinkovitost, na prijedlog Upravnog odbora Fonda, imenovan je prof. dr. sc. Ljubomir Majdandžić i to do imenovanja direktora na temelju provedenog javnog natječaja, a najduže do godinu dana – stoji u priopćenju Vlade.