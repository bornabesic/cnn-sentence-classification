Uoči početka službene kampanje za izbor predsjednika SAD-a, analitička stranica Quote.com objavila je analizu kompleksnosti i načina govora dvaju glavnih kandidata, Hillary Clinton i Donalda Trumpa. Prema analizi Trumpovih riječi, republikanski kandidat za predsjednika SAD-a govori na razini djeteta u sedmom razredu osnovne škole, dok je demokratska kandidatkinja Hillary Clinton prošla tek malo bolje – govore održava na razini djeteta u osmom razredu. Priopćenje stranice Quote.com došlo je nakon analize 4000 riječi koje se pojavljuju u govorima političara u posljednje dvije godine. Kako bi objedinili razinu jednostavnosti govora upotrijebljeno je šest algoritama, dok je u slučaju Clinton i Trumpa upotrijebljeno njih osam. Autori studije naglašavaju da elokventnost nije indikator inteligencije. Trumpov govor na istom je nivou kao govor Opre Winfrey ili direktora Amazona Jeffa Bezosa.      >> I Hillary Clinton najavila da je TTIP stvar prošlosti 