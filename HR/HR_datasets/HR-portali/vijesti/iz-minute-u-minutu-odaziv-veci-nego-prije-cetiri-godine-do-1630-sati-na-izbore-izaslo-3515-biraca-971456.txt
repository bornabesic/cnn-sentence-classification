DANAS se u Hrvatskoj održavaju lokalni izbori, a birališta širom zemlje otvorena su točno u 7 sati.   >> Hrvatska izlazi na izbore, evo što morate znati  Na ovim lokalnim izborima pravo glasa ima 3.720.000 birača, što je 39.500 birača manje nego prije četiri godine. Glasa se na 6618 biračkih mjesta, a izbore prati više od 12.000 promatrača.  Za oko 9500 mjesta natječe se 47.601 kandidat.  Birači mogu glasati do 19h navečer, nakon čega biti objavljeni rezultati izlaznih anketa. Prve rezultate izbora objavit će Državno izborno povjerenstvo, čiji predsjednik Branko Hrvatin je sinoć pozvao građane da se odazovu na izbore u što većem broju.  Bira se 20 župana, gradonačelnik Zagreba, grada koji ima i status županije te još 555 gradonačelnika i općinskih načelnika kao i njihovi zamjenici. Zamjenici župana iz reda nacionalnih manjina biraju se u 11 županija, zamjenici gradonačelnika u 16 gradova, a zamjenici općinskih načelnika u 35 općina.    Tijek izbora iz minute u minutu pratite na Indexu  18:00 Birališta su otvorena još sat vremena. 17:30 Nešto manje od 1,2 milijuna birača, 35,2 posto, gotovo isto kao i prije četiri godine, izašlo je do 16,30 sati na nedjeljne lokalne izbore.   Do 16,30 sati glasovalo je milijun i 190 tisuća birača, prije četiri godine svoju je dužnost do tog vremena obavilo milijun i 184 tisuće birača, dakle šest tisuća manje.  U postotcima, odaziv je ove godine oko 2,2 posto veći nego 2013.  No, treba napomenuti da se prije četiri godine odaziv mjerio do 16 sati, te da ove, u odnosu na 2013., glasuje 39.500 birača manje, navode iz DIP-a. 17:15 U Gradu Zagrebu vodi se velika bitka i svaki glas je bitan. Stoga je zanimljiva usporedba odaziva ove godine i lokalnih izbora prije četiri godine. 16.55 Na izbore je do 16.30 sati izašlo 35,15 posto birača. U odnosu na prošle lokalne izbore to je 2 posto više birača. Do 16.30 sati glasalo je 1.190.760 birača, dok je prije četiri godine na izbore do 16 sati izašlo 1.184.813 birača. 16:50 DIP će u 17 sati objaviti nove podatke o izlaznosti na izborima do 16.30 sati. 15:55 HDZ je uložio prigovor DIP-u zbog kršenja izborne šutnje od strane stranke Pametno, koja se oglašavala na splitskom portalu ERL Dnevnik. "Navedenim djelovanjem grubo se krši izborna šutnja, pa molimo Gradsko izborno povjerenstvo da žurno intervenira i prekine oglašavanje stranke Pametno za vrijeme izborne šutnje", priopćili su iu HDZ-a. 15:20 Iz županijskog povjerenstva u Dubrovniku javili su da su zaprimili prijavu jednog kandidata na području Stona da su glasovale dvije osobe koje se uopće nisu pojavile na biračkom mjestu. Opširnije... 14:18 Predstavnici političkog vrha slušali biskupa kako drobi o "sotonskom komunizmu" na dan izborne šutnje. Opširnije...  13:20 Sljedeće podatke o odazivu DIP će objaviti u 17 sati, a obuhvatit će birače izašle na birališta do 16,30 sati.  12:56 HNS-ov Vrdoljak je glasao u Osijeku. Opširnije...  12: 35 Svoj glas je dao i kandidat HDZ-a za gradonačelnika Zagreba, Drago Prgomet. Opširnije...  12:15 Glasao je i Gordan Jandroković, kaže kako postoji zamor građana. Opširnije...  12:00 Stigli su i prvi postoci odaziva birača u 11.30 sati. Iznose 15,98% u cijeloj Hrvatskoj, što je više nego prije četiri godine, kad je odaziv bio 13,55%. Opširnije...  11:45 GONG upozorava na nepravilnosti u glasanju. Opširnije...  11:20 Dok traje glasanje, predsjednica i premijer su na misi. Opširnije...  11:00 Marijana Puljak je glasala i poručila kako se ne boji nikoga. Opširnije...  10:15 Svoj glas dao je i Marko Sladoljev iz Mosta. Opširnije...  10:10 Glasao je i Kerum u Splitu. I on je došao s obitelji. Opširnije...  10:05 Glasala je i Anka Mrak Taritaš u Ulici Antuna Bauera. Opširnije...  10:00 Glasao je i Davor Bernardić. Opširnije...  9:55 Svoj glas dao je i Ivan Vilibor Sinčić. Opširnije...  9:51 Glasao je i Tomislav Tomašević iz Zagreb je naš. Opširnije...  9:50 Glasala je i predsjednica Kolinda Grabar Kitarović, ovaj put nije fotografirala listić. Opširnije...  9:40 Svoj glas je dao i kandidat za gradonačelnika Osijeka Ivan Vrkić.  9:35 Glasao je i premijer Plenković. Pojavio se sa sinom na izborima. Opširnije...  9:30 Glasala je i Bruna Esih na biračkom mjestu Mikulići  9:15 Sandra švaljek izašla je na izbore. Opširnije...  8:45 Božo Petrov i Nikola Grmoja dali su svoje glasove u Metkoviću. Opširnije... 8:30 HDZ-ov kandidat za gradonačelnika Splita također je glasao. Opširnije...  7:00 Milan Bandić izašao je među prvima na izbore. Rekao je kako ne sumnja u kliker Zagrepčana te da ima dijamantnu disciplinu. Opširnije...  Šaljite nam u inbox ili na desk@index.hr za koga ste glasali i zbog čega. Na kraju dana, objavit ćemo najbolje razloge.