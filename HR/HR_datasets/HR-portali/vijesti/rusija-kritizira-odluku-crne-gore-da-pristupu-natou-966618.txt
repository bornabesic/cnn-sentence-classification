Foto: 123rf RUSKO ministarstvo vanjskih poslova kritiziralo je odluku crnogorskog parlamenta da ratificira pristupanje NATO-u. Glasanje je provedeno "pod izlikom imaginarne ruske prijetnje", ocjenjuje ministarstvo.  Oni koji su glasali za pristupanje NATO-u "odgovorni su za posljedice materijalizacije planova vanjskih sila koje žele produbiti postojeće podjele u Europi i na Balkanu", ističe se u priopćenju.  Pristupanje NATO-u pogoršat će regionalne napetosti unošenjem razdora u crnogorske odnose "koji se temelje na dubokim povijesnim vezama sa Srbima i Rusima", upozorava ministarstvo.  Rusija smatra širenje NATO-a izravnom prijetnjom svojoj nacionalnoj sigurnosti.