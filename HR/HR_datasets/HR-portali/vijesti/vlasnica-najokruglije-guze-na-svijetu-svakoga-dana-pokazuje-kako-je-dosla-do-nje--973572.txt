Foto: Instagram  VELIKU slavu koju je stekla na Instagramu kao fitness trenerica Brittany Perille Yobe započela je zapravo fotografijama svog tada besprijekorno mišičavog tijela, no tada, 2013. godine, njen najveći adut bio je njen trbuh. Njime je privukla mase, ne samo kao fanove na društvenim mrežama, već je baš zahvaljujući njemu dobila puno klijenata koje je vježbala između svojih treninga.  No kako je od tada prošlo dosta vremena, a u njenom životu to znači i dosta vježbe, oblik njenog tijela toliko se mijenjao da je na kraju postala slavna po svoj stražnjici. Iako joj je trbuh i dalje stvarno veličanstven sam pogled na njenu okruglu stražnjicu zaista nas navodi da i sami zaključimo - moguće je.  A ona nas u to uporno uvjerava sustavno objavljujući vježbe s kojima je ona dostigla tu divnu formu i figuru. Dodamo li tome i podatak da je nedavno rodila, rezultati su tim dojmljiviji.   Koliko je dugo radila na njoj?  Otkako se počela baviti fitnessom, a i majka joj je bila fitness trenerica, sustavno je radila na cijelom tijelu. No, nije se uvijek bazirala samo na stražnjici sve dok i sama nije primijetila razliku na sebi. A tada je tek zapela da bi stigla do guze kakvu ima sada i za koju joj redovno pristižu ogromne pohvale, ali i oni klasični nevjernici koji je tu i tamo znaju optužiti da laže.   Takvima je posebno posvetila svoje objave - da vide kako je takvu guzu itekako moguće dobiti prirodnim putem, unatoč genetici koja poprilično određuje oblik i veličinu naših stražnjica.   Ona guzu vježba tri puta tjedno i tada joj posveti oko sat vremena do maksimalno sat i 15 minuta te u to vrijeme obavezno radi 10-ak vježbi s kojima pokreće mišiće stražnjice iz svih kuteva. Zato joj guza i je tako predivno okrugla, a najdraža joj je vježba podizanje kukova s velikim utegom (Barbell Hip Thrust) koju izvodi s takvom očitom lakoćom.    Što želi poručiti svojim fanovima  "Kao što vidite čvrsta, okrugla guza može postati svačiji dosanjani san - ali ne i bez truda. No, prirodnije od toga niti ne može biti.", poručuje svima onima koji ne vjeruju, ali onima koji žele izgledati kao i ona. No na pitanje koja je vježba stvarno najbolja i jesu li čučnjevi apsolutan must have kada pričamo o jačanju mišića stražnjice, ona ima svoj stav: Čučnjevi jesu dobri jer zaista potiču jačanje mišića stražnjice, ali zaista - nije sve u čučnjevima. da bi stražnjica mogla rasti morate raditi i na jačanju svih okolnih mišića, od nogu do donjeg dijela leđa. Zato trening za guzu mora imati različite varijacije vježbi s kojima ćete doista pokrenuti baš svaki mišić tog dijela tijela.  A hrana? Koja hrana hrani ovakvu okruglu guzu?  Nikuda bez proteina. Što više radite više će vam proteina i trebati kako bi spojili tu potrebnu simbiozu vježbe i pravog "goriva", no ipak - morate pripaziti da ne pretjerujete.  Ona zato najčešće jede prilično slične obroke - prije treninga malo "žešće", odnosno oko sat i pol prije treninga, a nakon vježbe obavezno svoje mišiće počasti s još jednom zdravom dozom proteina, ali manjom. Primjerice - s grčkim jogurtom s kojim uglavnom završava svaki svoj dan.