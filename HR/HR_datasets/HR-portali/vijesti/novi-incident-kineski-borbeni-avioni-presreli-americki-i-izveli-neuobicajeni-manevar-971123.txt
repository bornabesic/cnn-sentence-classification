Screenshot: YouTube  DVA kineska lovca Su-30 presrela su avion američkih zračnih snaga za detekciju radijacije iznad Istočnog kineskog mora, javlja CNN.  Posada američkog aviona WC-135 okarakterizirala je ovaj potez kao "neprofesionalan".  "Još uvijek istražujemo incident, ali prvi izvještaji govore da se radilo o neprofesionalnom potezu. Incident će se istražiti i iskomunicirati prema Kini standardnim diplomatskim i vojnim kanalima", kažu iz SAD-a.  Izvor iz SAD-a za CNN je kazao da su dva kineska lovca prišla američkom avionu na udaljenost od svega 50-ak metara. Jedan od njih letio je naopako, točno iznad američkog aviona.