Foto: Hina MINISTAR turizma, Gari Cappeli je prije sjednice vlade odgovorio na pitanja novinara o preseljenju ministarstva turizma.   "Razgovara se o preseljenju ureda između Berlina i Frankfurta, nikakva druga preseljenja ne vidim. Na Hrvatskoj turističkoj zajednici je da vidi hoće li ostati na Iblerovom trgu ili će pronaći nešto bolje", rekao je ministar i dodao kako ga je informacija o preseljenju koja se pojavila u medijima zatekla.   Govorio je i o manjku prostora u ministarstvu te pozvao medije da se uvjere kako u ministarstvu nema dovoljno prostora.  "Mi smo razbacani na tri mjesta, turističke inspekcije su po županijama. Bilo bi dobro da smo zajedno, ali nema mjesta. Evo, pozivam vas sve da nas posjetite i uvjerite se da nemamo prostora. Mi smo zajedno s Ministarstvom prometa, a i oni su razbacani po gradu", dodao je Capelli.   Dodao je i kako turizam ide u odličnom smjeru i kako su prognoze odlične te kako će to doprinijeti BDP-u Hrvatske s 20 posto.