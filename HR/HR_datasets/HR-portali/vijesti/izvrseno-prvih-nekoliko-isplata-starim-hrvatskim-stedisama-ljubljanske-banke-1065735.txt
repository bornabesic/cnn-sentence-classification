Slovenija je, nakon više od 20 godina, 3. ožujka počela isplaćivati devizne štediše Ljubljanske banke iz Hrvatske i BiH - na račune 39 štediša i njihovih nasljednika do 14. ožujka sjest će ukupno 685 tisuća eura, kažu iz slovenskog Fonda za sukcesiju. Riječ je o štedišama koji nisu imali primjedbe na informativni izračun te su tako njihova rješenja o isplati postala pravomoćna, javlja agencija STA.   Slovenija je presudom Europskog suda za ljudska prava u Strasbourgu iz 2014. dužna vratiti staru deviznu štednju štedišama Ljubljanske banke u Hrvatskoj i BiH. Od 1. prosinca, kad je počeo teći rok za predaju zahtjeva, iz Hrvatske i BiH primili su 15.500 zahtjeva za isplatom, od čega je više od polovine iz Hrvatske. U prosincu su, kažu u Fondu, primali 400-tinjak zahtjeva na dan, a ove godine po 200.    Štediše i njihovi nasljednici zahtjeve za povratom stare devizne štednje Ljubljanske banke mogu predati do kraja 2017. Zahtjevi se obrađuju redom kojim su zaprimljeni. >>Slovenija: Imamo teškoće s verifikacijom zahtjeva iz BiH za povrat devizne štednje >>Slovenci presudili u korist štediše Ljubljanske banke