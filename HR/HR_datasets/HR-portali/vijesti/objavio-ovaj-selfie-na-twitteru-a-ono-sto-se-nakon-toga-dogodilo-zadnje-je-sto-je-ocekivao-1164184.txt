Da trebamo pripaziti što objavljujemo na društvenim mrežama, još jednom je dokazao jedan muškarac koji se fotografirao tijekom vožnje pa je tu fotografiju objavio na svom profilu na Twitteru.  Muškarac pod korisničkim imenom Geordie Aviator objavio je, naime, selfie na Twitteru, no ono što se dogodilo nakon toga sigurno nije očekivao. Odraz u njegovim sunčanim naočalama otkrio je kako se fotografirao dok je vozio automobil, što je strogo zabranjeno.  – Posljednja noć kao slobodan muškarac. Oženjen čovjek od sutra. Strašna vremena – napisao je u potpisu fotografije, na što mu je policija sa sjevera Engleske odgovorila:  – Nismo dobili pozivnicu za veliki dan, ali ćemo svejedno poslati maleni poklon... U vrijednosti od 200 funti i 6 bodova – objavila je Policijska postaja Northumbria na svom profilu na Twitteru.  Njegov selfie prvo je primijetio jedan policajac koji je objavio kako ''ljudi poput njega uništavaju tuđe živote zbog vlastite gluposti''. No, kada mu je policija preko Twittera ''poslala'' kaznu, muškarac je odmah obrisao svoj korisnički račun.  >> Dvogodišnja djevojčica začepila usta prodavačici i postala hit na Facebooku >> Pronašla urnebesan natpis na vratima ginekološke ambulante koji je odmah postao hit