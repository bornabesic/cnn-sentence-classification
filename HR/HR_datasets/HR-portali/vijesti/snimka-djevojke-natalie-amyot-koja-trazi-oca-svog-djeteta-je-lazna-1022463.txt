Ovih dana internetom se proširio video na kojem djevojka, francuska turistikinja, traži oca svog nerođenog djeteta s kojim je ostala trudna tijekom odmora u Australiji. Vijest su prenijeli i brojni mediji, no na kraju se ispostavilo da je riječ o podvali u sklopu marketinške kampanje. Prevaru su otkrili novinari australskog izdanja Huffington Posta kojima su se profili djevojke pod imenom Natalie Amyot na društvenim mrežama učinili čudnima, između ostalog i zato što su napravljeni tek prije nekoliko dana. Na kraju se pokazalo da se djevojka ne zove Natalie Amyot već Alizee Michael te da je video dio kampanje australske turističke organizacije Sunshine Coast Destination Ltd koja je na taj način htjela privući turiste na veliki događaj Queensland on Stage ovog vikenda. U međuvremenu je objavljen i video u kojemu priznaju da se radi o prevari. Vlasnik turističke tvrtke Nigel Lucas rekao je da je ideja za video stvorena prije nekoliko tjedana, nakon razgova s prijateljem koji vodi tvrtku za društvene medije. Cilj mu je bio ispromovirati turističko naselje Mooloolaba. - Rekao je da će to uznemiriti nekoliko ljudi. Pitao sam ga hoće li ispuniti naše ciljeve i rekao je da hoće - rekao je Lucas. >> Francuskinja traži oca nerođenog djeteta s kojim je imala seks za jednu noć 