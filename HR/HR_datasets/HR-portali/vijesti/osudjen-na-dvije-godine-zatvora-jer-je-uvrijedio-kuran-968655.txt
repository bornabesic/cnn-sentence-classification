Screenshot: Wikipedia GRADONAČELNIK Jakarte Basuki Tjahaja Purnama, poznat kao Ahok, osuđen je na dvije godine zatvora zbog svetogrđa i poticanja nasilja, piše BBC.  Ahok je prvi kineski kršćanin na položaju gradonačelnika glavnog indonezijskog grada. Optužen je da je uvrijedio islam kada je naveo jedan redak iz Kurana tijekom govora u izbornoj kampanji.  Ekstremisti zahtijevali smaknuće zbog uvrede vjere  Na sudu je porekao optužbe te izjavio da će se žaliti na odluku. Njegovi komentari o islamu izazvali su nasilje među vjernicima, koji su pokrenuli niz prosvjeda. Zatražili su njegovu osudu, a neki ekstremisti su zahtijevali da bude pogubljen.  Purnama je navodno pogrešno upotrijebio jedan stih iz Kurana koji navodi da muslimane ne bi trebali predvoditi pripadnici drugih vjera. Optuženi je tvrdio da je upotrijebio stih protiv političara koji "neispravno" koriste taj stih protiv njega, a ne protiv same vjere.