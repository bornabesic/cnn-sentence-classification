Osnovno (obvezno) osiguranje od autoodgovornosti, nažalost, često nije dovoljno pa je preporučljivo ugovoriti i policu kaska.  Kasko osiguranje vašeg vozila omogućuje vam da dobijete naknadu za materijalnu štetu na vozilu nastalu u prometnoj nezgodi i onda kada ste vi uzrokovali prometnu nezgodu. Pokriva i mnoge druge materijalne štete: provalu, krađu vozila, elementarne nepogode, lom stakla. Ako vam i to nije dovoljno, u HOK osiguranju misle na sve pa su vam dostupna i dodatna pokrića koja pružaju proširenu zaštitu poput HOK Expressa. Riječ je o asistenciji koja, u slučaju prometne nezgode ili kvara vozila, omogućuje adekvatnu pomoć prilagođenu konkretnom slučaju. To može biti popravak ili vuča vozila, zamjensko vozilo, otključavanje istoga, dostava goriva, vuča vozila u slučaju pogrešnoga goriva, pokriće troškova povratka i smještaja u slučaju prometne nezgode, i to sve na području RH i Europe.  Uz HOK policu kaska možete ugovoriti i zaštitu stečenog bonusa - što znači da u slučaju nastanka štete zadržavate svoje pravo na stečeni bonus koji u narednoj godini ostaje nepromijenjen. Dodatnim pokrićem Autonezgoda pokrivaju se trajne posljedice na zdravlje/život vozača i putnika koje mogu proizići iz nezgode za vrijeme upravljanja motornim vozilima, a osigurani rizici su trajna invalidnost ili smrt uslijed nezgode. Premija ovisi o ugovorenim iznosima osiguranja, broju registriranih mjesta i statusu vozača, odnosno je li riječ o  vozaču amateru ili profesionalcu. No, ne odlučuju se svi vozači na policu kaska. Glavni razlog je najčešće financijski, a u HOK–u misle na sve te su nam ponudili opciju ugovaranja "mini kaska". Riječ je zapravo o suženim pokrićima klasičnog kaska. Između "mini" kasko paketa možete izabrati: START, PRO ili FORTE. Izaberite kombinaciju proizvoda koja vam odgovara po opsegu pokrića. Donosimo kratak pregled pokrića po paketima: KASKO START je namijenjen starijim vozilima, odnosno osobama koje nemaju namjeru osigurati vozilo od punog kaska, a nudi pokriće od sudara s poznatim vozilom, krađe i razbojstva.  KASKO PRO namijenjen je onima koji se smatraju dobrim vozačima i vjeruju da najveću opasnost za njihov automobil predstavljaju rizici na koje ne mogu utjecati – tu su rizici kao što su krađa, tuča, požar, oluja, poplava, udar groma, eksplozija, snijeg i led, krađa guma i ključeva. KASKO FORTE namijenjen je osobama koji su u svoje vozilo investirali značajna novčana sredstva ili su ga kupili putem kredita te bi ga htjeli zaštititi od velikih i totalnih šteta, dok im manje štete ne predstavljaju problem, odnosno ne ugrožavanju njihovu investiciju. Proizvod je pogodan za novija vozila jer premija i pokriće punog kaska nisu prilagođeni potrebama starijih vozila.  I na kraju, svakako vam savjetujemo da zovete i raspitate se o paketima. Najvažnije je utvrditi vaše želje kako bi vam proizvod koji ste si priuštili dao željenu sigurnost, zadovoljstvo i povjerenje u vašeg novog partnera – HOK osiguranje.  Tema: Promo sadržaj