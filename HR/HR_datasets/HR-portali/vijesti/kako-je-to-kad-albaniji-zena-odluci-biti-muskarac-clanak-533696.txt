Na sjeveru Albanije i danas ima žena koje su svojevoljno odlučile da se neće udavati i osnivati obitelj nego da će živjeti kao muškarci. Te zaklete djevice svoju su odluku izricale javno i time stjecale neka prava koja su imali samo muškarci, primjerice pravo nasljeđivanja imovine. One su time mogle postati i vođe obiteljskoga klana. No, nerijetko je motivacija bila i uživanje veće slobode koju su imali samo muškarci. Procjenjuje se da u gorskim zabitima sjeverne Albanije danas živi pedesetak takvih zakletih djevica. Televizijska ekipa Deutsche Wellea uspjela je doći do nekih od njih – a neke su bile spremne i razgovarati o svojoj odluci iz mladosti. >> Krivi jer su se rodili – dva brata i sestra od rođenja osuđeni na smrt