Foto: Marko Mrkonjić, Duško Marušić, Nikola Čutuk, Vjeran Zganec-Rogulja, Hrvoje Jelavić, Ivo Čagalj, Žarko Bašić/ Pixsell PRVI maj predstavlja rijetko viđen spoj jeftinog populizma političara i tužne svakodnevice u kojoj se nalazi velik broj onih koji pohode na besplatni grah, fažol ili kako se gdje već kaže. Još kad se u tu paradu uključi i predizborna kampanja, onda je jeftinom licemjernom populizmu samo nebo granica. Kao metal na magnet, tako se politička krema nepogrešivo sjati na izletišta diljem Hrvatske kako bi, eto, iz prve ruke služili građanstvu koje ih je izabralo.   Milan Bandić, kao bog populizma, danas je od služenja naroda dobio i bruh zbog čega će završiti na operaciji već večeras.   "Znači, tko traži vraga, dobije ga. Dobio sam kilu na lijevoj preponi dižući 80 kila lonac, ali nema veze. Operirat će me i sutra ću opet raditi", rekao je Bandić koji je punio tanjure i želuce tisućama Zagrepčana u nadi da će oni njegovim zaokruženim imenom za točno 20 dana puniti glasačke kutije.   No, iako kralj populizma, nije Bandić usamljen u ovoj priči. Od Zagreba pa do zadnjeg najzabitijeg sela nema toga političkog vođe koji drži do sebe, a tko neće ovaj dan iskoristiti da napuni želuce i srca onih jadnika koji su mu lagodan život omogućili.  Dijelio se tako danas grah u cijeloj unutrašnjosti, fažol u Dalmaciji, a nema tog političara kojeg danas nismo vidjeli nasmiješenog među narodom.   I ne, nije tužno to što rade. Tužno je što će mnogima koji se guraju u redu pred Bandićem i raznim bandićima diljem zemlje to biti jedini obrok danas. Što ne znači da već za dvadeset dana iste one koji su im ovako jadan život omogućili neće opet izabrati. U nastavku pogledajte kako je Praznik rada izgledao diljem Hrvatske. Osijek: Grah dijelio gradonačelnik Ivica Vrkić  U Puli Miletić Sisak Bernardić se građanima dodvoravao u Čakovcu Goran Pauk se promovirao u Nacionalnom parku Krka Župan Šibensko- kninske županije grah je narodu dijelio u Nacionalnom parku Krka. U Splitu kampanju odrađivao Arsen Bauk