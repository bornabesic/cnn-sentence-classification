Foto: FAH RUSIJA je u ponedjeljak osudila najnovije lansiranje rakete u Sjevernoj Koreji, pozvavši međunarodnu zajednicu na suzdržanost, objavila je agencija RIA pozivajući se na zamjenika ruskog ministra vanjskih poslova.   "Istodobno pozivamo partnere s kojima radimo da pokažu suzdržanost, uključujući vojne aktivnosti u regiji", kazao je Vladimir Titov a prenosi agencija.  Glasnogovornik japanske vlade najoštrije je u ime vlade osudio najnovije testiranje rakete koje je u ponedjeljak ujutro izvela Sjeverna Koreja, za koju se vjeruje da je pala unutar japanske ekskluzivne ekonomske zone.  Raketa je u ponedjeljak ujutro lansirana s istočne obale Sjeverne Koreje, no trenutno nema izvješća o štetama vezanih uz zrakoplove ili brodove u tom području, objavio je Yoshihide Suga.  "Ne možemo tolerirati opetovane provokacije. Žestoko prosvjedujemo protiv Sjeverne Koreje i osuđujemo lansiranje", kazao je Suga a prenosi novinska agencija Kyodo.     Sjeverna Koreja ispalila je u ponedjeljak ujutro balistički raketu koja je pala u more ispred istočne obale, što je posljednji u nizu raketnih testova Koje je Sjeverna Koreja poduzela u posljednje vrijeme izazvavši pritisak u svijetu u prijetnju novim sankcijama.