Screenshot: Youtube GUMENI čamac pun migranata iznenada se zapalio. Portugalski helikopter koji je bio u blizini kao ispomoć europskoj agenciji za zaštitu granica i obala, Frontexu, snimio je događanja na čamcu. Na čamcu su bila 34 migranta koja je morska struja nosila Sredozemnim morem. U jednom trenutku, čamac je planuo. Kako bi se spasili od plamena, migranti su spas potražili u moru. Članovi portugalskih zračnih snaga bacili su im čamac za spašavanje i pozvali su u pomoć španjolsku obalnu stražu. Razlog zbog kojeg je na gumenom čamcu planula vatra je još uvijek nepoznat.