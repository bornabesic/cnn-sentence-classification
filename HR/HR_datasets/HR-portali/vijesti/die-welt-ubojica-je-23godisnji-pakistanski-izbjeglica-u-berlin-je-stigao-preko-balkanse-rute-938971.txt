Foto: Twitter UBOJICA koji je jučer kamionom u Berlinu oduzeo život najmanje 12 osoba te ozlijedio još 48 njih ima 23-godine. Radi se o Navedu B., izbjeglici iz Pakistana, piše Die Welt, koji je stigao u Njemačku u veljači preko balkanske migrantske rute, doznaju njemački mediji od sigurnosnih izvora. Dodaje se i kako je muškarac živio u izbjegličkom centru kraj Berlina te je od ranije poznat policiji zbog manjih prekršaja. Danas u 7.43 sati po lokalnom vremenu njemačke specijalne postrojbe upale u hangar bivšeg aerodroma Tempelhof u južnom Berlinu.  Tempelhof, jedan od najvećih građevinskih kompleksa na svijetu, a koji su uglavnom izgradili nacisti, trenutačno se koristi kao izbjeglički centar. Podsjetimo, njemačka policija objavila je da je u napadu kamionom na božićni sajam u Berlinu poginulo dvanaestero ljudi, a najmanje 48 je ozlijeđeno, od kojih neki teže. Napad se dogodio u ponedjeljak navečer, u vrijeme kada se najviše ljudi okupilo pored tradicionalnih štandova s božićnim proizvodima, hranom i pićem. > NAPAD KAMIONOM NA BOŽIĆNOM SAJMU U BERLINU Najmanje 12 ljudi mrtvo, napadač je izbjeglica > LIVE STREAM IZ BERLINA Ovako mjesto tragedije izgleda jutro nakon napada