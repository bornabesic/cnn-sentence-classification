Na Savici su se danas sukobila dva prosvjeda građana, oni koji su za i oni koji su protiv novog uređenja parka Trnjanska Savica. Na svakoj se strani prosvjeda nalazi oko 500 ljudi, a prosvjed za sada osigurava oko 20 policajaca. Sve je počelo mirno, no onda su se sudionici oba prosvjeda krenuli šetati po parku. Jedni su počeli vikati 'hoćemo park!' a drugi 'imamo park!'. Postavili su se svaki na svoju stranu parka, i potom su krenule provokacije. - Ne dižite tenzije, past će krv, vikao je jedan od prosvjednika. Zatvori Slika 1/13 Objavljeno: 26.04.2017. Davor Pongračić / CROPIX Objavljeno: 26.04.2017. Ronald Goršić / CROPIX Objavljeno: 26.04.2017. Ronald Goršić / CROPIX Objavljeno: 26.04.2017. Ronald Goršić / CROPIX Objavljeno: 26.04.2017. Ronald Goršić / CROPIX Objavljeno: 26.04.2017. Ronald Goršić / CROPIX Objavljeno: 26.04.2017. Ronald Goršić / CROPIX Objavljeno: 26.04.2017. Ronald Goršić / CROPIX Objavljeno: 26.04.2017. Ronald Goršić / CROPIX Objavljeno: 26.04.2017. Davor Pongračić / CROPIX Objavljeno: 26.04.2017. Davor Pongračić / CROPIX Objavljeno: 26.04.2017. Davor Pongračić / CROPIX Objavljeno: 26.04.2017. Davor Pongračić / CROPIX Tada su na lokaciji bila samo dva policajca koji su morali smirivati situaciju. Izbio je fizički sukob koji je izazvao alkoholizirani muškarac koji je prosvjedovao za park, a probleme je stvaralo i nekoliko prosvjednika koji su se htjeli naguravati na drugu stranu. Policija je pozvala pojačanje i pristiglo je oko desetak interventnih policajaca, te još toliko redovnih. Među prosvjednicima koji zahtjevaju uređenje parka našao se i pomoćnik pročelnika centra za komunalno redarstvo Grada Zagreba Juroslav Dragun, koji živi u Remetama. Rekao nam je kako želi podržati dobar projekt, u bilo kojem dijelu Zagreba on bio. Nevenka Trumbetaš - Bakić iz inicijative 'Čuvajmo naš park' rekla je kako je to sve 'Bandićeva igra', te da je 'on njih sve pozvao da dođu jer želi na taj način doći do parka'. Kako se počela spuštati noć, većina prosvjednika koji su tražili preuređenje parka se razišlo, dok je ostala većina prosvjednika protiv preuređenja.