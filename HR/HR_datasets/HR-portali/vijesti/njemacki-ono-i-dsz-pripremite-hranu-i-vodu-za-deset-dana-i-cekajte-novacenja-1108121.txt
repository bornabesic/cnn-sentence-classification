Njemačka će vlada zahtijevati od građana da stvore zalihe hrane i vode za najmanje 10 dana i tako se pripreme za moguće izvanredno stanje. To je možda najzvučniji podatak nove strategije Civilne zaštite, no u 69 stranica plana o kojem bi tamošnja vlada trebala raspravaljati sutra, pojavljuje se jedna šokantnija mjera: ona predviđa čak i moguće obvezno novačenje. Građani podržavaju vojsku Podatak da je Njemačka uopće krenula u izradu strategije zaštite od opasnosti, i to prije dvije godine, kad su parlamentarni odbori počeli rad na njoj, govori da ta država postaje itekako svjesna svog promijenjenog statusa u Europi i svijetu te da se priprema i za aktivniju ulogu na međunarodnoj sceni, unutar EU, ali i NATO-a. Situaciju u Njemačkoj su u posljednje dvije godine dodatno zaoštrili imigrantska kriza te posebice teroristički napadi i stalna prijetnja sigurnosti građana. Posljednja takva strategija usvojena je potkraj hladnoga rata, u siječnju 1998. godine. Konvencionalni napad na Njemačku nije izgledan, kaže se u strategiji, no kao mjera opreza građani se trebaju primjereno pripremiti za događaje koji ugrožavaju život i koji se ne mogu kategorički eliminirati, piše u strategiji, u koju je uvid imao list Frankfurter Allgemaine Zeitung. Uz hranu i vodu, a procjenjuje se da jednoj osobi dnevno trebaju dvije litre, građani bi trebali pripremiti zalihu novca i lijekova, što bi im omogućilo da dočekaju pomoć vlade. Zaštititi vladu Građani su ključni u stvaranju infrastrukture koja bi podržavala vojne postrojbe i postrojbe za hitne intervencije, kaže se. Drugi je prioritet ojačavanje građevina odnosno korištenje novih, inovativnih materijala koji bi ih učinili otpornijima, a koji se već sad koriste na važnim objektima u Afganistanu, te povećanje kapaciteta u zdravstvenom sustavu. Treba uvesti sustav uzbunjivanja i vratiti se na sirene, no komunikacija se prvenstveno oslanja na nove tehnologije. Već postoji besplatna aplikacija za telefone nazvana Nina koja u realnom vremenu javlja podatke o opasnostima, od pucnjava do prirodnih nepogoda. Funkcioniranje vlade i zaštita vladinih tijela također je edan od prioriteta, kaže se u dokumentu, te se predlaže da se olakša predavanje ovlasti s jednog na drugo tijelo. Njemački ministar unutarnjih poslova Thomas de Maizière odbio je komentirati navode iz strategije. >> Njemačka objavila mjere protiv terorista: Učinit ćemo sve što je moguće 