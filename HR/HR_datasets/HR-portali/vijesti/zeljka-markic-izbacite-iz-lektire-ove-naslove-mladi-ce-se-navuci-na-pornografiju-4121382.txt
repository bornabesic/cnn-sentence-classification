Udruga 'U ime obitelji' Željke Markić napisala je zahtjev u kojem su navedene primjedbe na Nacrt prijedloga kurikularne reforme. Smatraju kako je potrebno u cijelosti revidirati popis lektirnih naslova i izbaciti niz hrvatskih autora kao što su Zoran Ferić, Dubravka Ugrešić, Slavenka Drakulić i drugi, koji, kako kažu, mlade  navlače  na  teme  seksualnosti  i  svih  mogućih  devijacija  na  tom području i uz to obrađene tako da će mladi prije steći ovisnost o pornografiji, nego želju za čitanjem klasika i proširivanjem spoznajnih vidika, što je suprotno odgojnoj dimenziji škole i nastave hrvatskoga jezika. Također, ističe 'U ime obitelji', djela su neprimjerena nastavi tematski, sadržajno i jezično (perverzije, pornografija,pedofilija, vampirizam, kanibalizam…vulgarizmi) jer su u suprotnosti s principom primjerenosti dobi učenika i njihovu kulturnome i životnom iskustvu, te su ti naslovi štetni za emocionalno, duhovno i intelektualno zdravlje učenika. Na listi zabranjenih lektira su našla se književnici: Silvija Šesto (Debela), Zoran Ferić (Anđeo u ofsajdu), Haruki Murakami (Kafka na žalu), Kristian Novak (Črna mati zemla), Patrick Suskind (Parfem), Dubravka Ugrešić (Forsiranje romana reke), Slavenka Drakulić (Mramorna koža), Marquerite Duras (Ljubavnik). Primjedbe Željke Markić na kurikulum