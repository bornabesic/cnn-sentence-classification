LGBT zajednica u Hrvatskoj može biti ponosna na svoju državu. Na godišnjoj listi jednakosti organizacije ILGA, koja mjeri razinu prava LGBT osoba u 49 država Europe, Hrvatska je zauzela visoko 11 mjesto. Najviše prava imaju gejevi na Malti, a u prvih pet još su se smjestile i Norveška, Velika Britanija, Belgija i Francuska.  Hrvatska ispred Švedske, Austrije i Njemačke... Potom slijede Portugal, Finska, Danska, Španjolska i Nizozemska. Hrvatska se našla ispred razvijenih država zapadne Europe –Švedske, Austrije i Njemačke.  Kada se pogledaju države regije, Hrvatska je daleko ispred svih – Mađarska je na 19., Slovenija na 20., Crna Gora na 21., BiH na 25, a Srbija je najgora na 28. mjestu.  Zadnja četiri mjesta, među 49 država, zauzele su Turska, Armenija, Rusija i Azerbejdžan.