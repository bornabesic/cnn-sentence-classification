Screenshot: Facebook HDZ-ov kandidat za gradonačelnika Imotskog Ivan Budalić ipak nije uspio pobijediti u prvom krugu, nedostajalo mu je desetak glasova.   Iako se, dok su se brojali glasovi, činilo izglednim da će HDZ stvari riješiti odmah, na kraju - šok. Budalić je osvojio 2301 glas, a to mu je bilo dovoljno za "samo" 49,83 posto.   U drugi se krug tako plasirao nezavisni Ivica Kukavica koji je dobio 1888 glasova ili 40,88 posto.   Kad je već došlo do drugog kruga, postoci daju naslutiti da sada Imotski nije jedna od onih sredina gdje je to samo formalnost. Kukavica ima zaostatak od 400-tinjak glasova, no drugi je krug nova utakmica.  A ako ga HDZ izgubi, nikad neće prežaliti tih nekoliko glasova koliko im je nedostajalo da stvari riješe odmah. Što je najgore, Budalić je pomalo bahato održao pobjednički govor. Hoće li mu se to obiti o glavu?