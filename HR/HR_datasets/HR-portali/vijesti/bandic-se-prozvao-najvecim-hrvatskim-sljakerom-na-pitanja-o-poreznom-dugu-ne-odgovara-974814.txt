Foto, video: Marko Prpić/Pixsell  NOVI-STARI gradonačelnik Zagreba u sedam je ujutro bio u Ježdovcu. Tamo je išao provjeriti radove koji su u tijeku. Zanimljivo, poziv za današnja događanja poslao je sinoć oko 20.50, kada je bilo jasno da je opet izabran.     Nakon Ježdovca bit će na otvorenju reciklažnog dvorišta u Svetoj Klari, a zatim ide u posjet Hrvatskom generalskom zboru. Nakon toga je na rasporedu sastanak oko zapošljavanja osoba s invaliditetom.  "Jeste li dužni 18 milijuna?" > IMAMO DOKUMENT Bandić je dužan gotovo 18 milijuna kuna poreza  Novinari su ga pitali o poreznom dugu od 18 milijuna kuna. No, odgovora na to pitanje i dalje nema. Još u petak je kazao kako o tome ne može razgovarati jer mu je tako savjetovao odvjetnik te je zaprijetio novinarima kaznenom prijavom. Također, najavio je tužbu protiv Indexa jer je objavio, kako je kazao, "nešto pravno protuzakonito", no ništa nije demantirao.  "Mislio sam da je predizborna kampanja gotova", odgovorio je Bandić, a na dodatno pitanje o dugu ponovio: "Odgovorio sam na pitanje. Nema više 18 milijuna kuna, ni prosvjednika na Savici, nema ni mnogo drugih stvari, pobijedili su Zagrepčani, ponovo."  "Ja sam najveći hrvatski šljaker"  Novinari su ga pitali smatra li se najmoćnijim hrvatskim političarom nakon Franje Tuđmana. "Najmoćniji? To je smiješno. Ja se smatram najvećim hrvatskim šljakerom. Ja ne znam što je moć, ako je moć krenuti jutros od sedam, onda jesam moćan", rekao je Bandić.