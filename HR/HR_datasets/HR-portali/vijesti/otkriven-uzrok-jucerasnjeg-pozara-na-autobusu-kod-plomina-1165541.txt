Tehnički kvar na električnim instalacijama uzrok je požara na autobusu zagrebačkog prijevoznika „Croatia bus“ koji je jučer u potpunosti izgorio na cesti između Rijeke i Pule iznad Načinovića kod Plomina.  Uzrok požara očevidom je utvrdio inspektor zaštite od požara Policijske uprave istarske, izvijestila je policija u utorak.  U trenutku požara autobusom marke Volvo upravljao je 66-godišnjak, iz smjera Rijeke prema Puli. U autobusu se nalazilo 16 putnika te vozač i suvozač, koji su odmah po uočavanja dima izašli iz autobusa.  Materijalna šteta se procjenjuje na oko 400 tisuća kuna, a požar su ugasili labinski vatrogasci. Putnici su putovanja nastavili zamjenskim autobusom istog prijevoznika. >>Požar u Zagrebu - kuća u potpunosti izgorjela >>Iznad Načinovića kod Plomina u potpunosti izgorio autobus 'Croatia busa'! 