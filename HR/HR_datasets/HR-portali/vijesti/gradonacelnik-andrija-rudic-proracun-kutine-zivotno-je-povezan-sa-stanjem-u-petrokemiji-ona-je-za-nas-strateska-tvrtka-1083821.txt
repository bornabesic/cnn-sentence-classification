Petrokemiju d.d. Kutinčani opravdano smatraju strateškom tvrtkom, a s obzirom da je proračun Grada Kutine životno povezan sa stanjem u Petrokemiji d.d. Grad Kutina i od prošlih je vlada tražio, a i od sadašnje Vlade traži transparentniji odnos i uključivanje Grada Kutine u donošenje odluka o ključnoj kutinskoj tvrtki –  ističe gradonačelnik Kutine SDP-ov Andrija Rudić nakon jučerašnje Vladine odluke o skidanju Petrokemije s popisa tvrtki od starteške važnosti za RH i najave njene privatizacije. Istog dana, naime, i Skupština Ppetrokemije imenovala nove članove Nadzornog odbora tvrtke.Opozvani su dosadašnji članovi Nadzornog odbora Petrokemije d.d., Sonja Ivoš, Branimir Fleković i Krešimir Huljev, a za nove članove Nadzornog odbora izabrani su Ladislav Turčinović, Marijan Kuprešak, Mladen Novak i Mijo Šepak. – Odluka Skupštine Petrokemije d.d., na prijedlog Vlade Republike Hrvatske, ponovo je potpuno ignorirala sva upozorenja i traženja Grada Kutine koji ni u novom Nadzornom odboru nema svoga predstavnika i ni na koji način nema utjecaja na donošenje ili barem praćenje poslovnih odluka u Petrokemiji. Budući se ova zemlja nagledala privatizacija koje i danas svoje repove vuku po sudovima posebno vezano za korupciju i netransparentne postupke, tražio sam i od premijera Milanovića, a sada tražim i od premijera Oreškovića da politika prema Petrokemiji bude transparentna. Sve informacije i postupci u vezi sa Petrokemijom moraju biti dostupni jer o Petrokemiji je Vlada šutjela četiri mjeseca, a onda ju je jučer dekretom skinula s liste strateških i tvrtki od posebnog interesa. Očito je da se priprema prije nekog vremena šturo najavljena ubrzana privatizacija, a Grad Kutina životno je zainteresiran za tako ključne odluke koje Vlada namjerava donijeti– kazuje gradonačelnik Rudić ponovivši, još jednom, da se lokalna zajednica najprije informira o namjerama, a zatim i uključi u praćenje transparentnosti donošenja svih odluka koje se izravno tiču i budućnosti same Kutine. >> Končar je prvi na listi od državnih kompanija koje će u prodaju 