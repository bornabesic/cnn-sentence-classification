Na upit je li istina da je dužan 18 milijuna kuna poreza Bandić je odgovorio da je mislio da je predizborna kampanja gotova Gradonačelnik Milan Bandić nakoj jučerašnje pobjede na izborima danas je u 7 sati ujutro već obišao radove u Ježdovečkoj ulici i time najavio da će istim tempom nastaviti nakon izborne pobjede nad Ankom Mrak Taritaš, piše Večernji list. “Idemo popit kavu pa idemo na reciklažno dvorište u Klaru”, izjavio je Bandić, a na novinarski upit koja je tajna njegova uspjeha odgovorio je: “Tajna je u radu. Volim ljude i volim posao koji radim”. Na upit je li istina da je dužan 18 milijuna kuna poreza Bandić je odgovorio da je mislio da je predizborna kampanja gotova. “Nema više ni 18 milijuna kuna, ni prosvjednika na Savici, ni sijanja iluzija i obećanje. Ponovno su pobijedili Zagrepčani”, poručio je Bandić, a na upit s kime će formirati većinu u Gradskoj skupštini,  odgovorio je: ‘S onima koji obično idu s pobjednicima, a s njima obično idu svi”, piše Večernji list.