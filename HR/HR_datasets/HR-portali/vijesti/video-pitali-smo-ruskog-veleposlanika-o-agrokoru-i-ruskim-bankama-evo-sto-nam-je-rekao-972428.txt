Screenshot: Index  VELEPOSLANIK Ruske Federacije Anvar Azimov odjeven u uniformu, prije nekoliko mjeseci, zaprijetio je Agrokoru da mora početi plaćati dugove. Bio je to početak kraja te goleme tvrtke. Danas je, međutim, bio puno opušteniji na druženju s članovima Društva hrvatsko-ruskog prijateljstva.    >> Rusi bi mogli ispasti najveći luzeri u priči o Agrokoru  Nakon pozdrava s bivšim predsjednikom Stjepanom Mesićem i nekadašnjim ministrom vanjskih poslova, a današnjim savjetnikom predsjednice, Matom Granićem, Index je od njega uspio dobiti rijetku izjavu.     Upitali smo ga što misli o Lex Agrokoru i misli li da će ruske banke biti njegove žrtve.  "Nemamo ništa protiv Lex Agrokor i poštujemo sve odluke Vlade. Mislim da će se nastaviti suradnja ruskih banaka s Agrokorom u interesu očuvanja stabilnosti. Ponajprije Republike Hrvatske", rekao je veleposlanik Azimov.   Prevedeno s diplomatskog meta jezika, moglo bi se reći da je Azimov upozorio da će Rusija, ne dogovori li se Agrokor s ruskim bankama, ugroziti stabilnost cijele države.