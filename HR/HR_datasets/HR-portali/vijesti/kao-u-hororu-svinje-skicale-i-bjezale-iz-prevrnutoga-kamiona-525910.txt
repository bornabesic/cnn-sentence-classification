Životinje su izlazile iz razbijenoga kamiona. Bile su krvave. Nekima su na dnu vozila virile noge. Čulo se skičanje. Grozna scena, rekao nam je jedan od čitatelja koji je snimio fotografiju. U srijedu u 8.54 sati kamion prepun svinja sletio je s ceste između Viljeva i Podravske Moslavine kraj Donjeg Miholjca. - Kamion je bio na lijevom boku. Vozač je iz njega izašao kroz suvozačeva vrata. Po tragovima kočenja čini mi se kao da je vozilom zahvatio rubnjak, pa ga je bacalo lijevo-desno prije nego što se prevrnuo - dodaje čitatelj. U policiji su nam kazali kako je vozač ozlijeđen. Nisu znali težinu njegovih ozljeda. Svinje koje nisu stradale pretovarili su u drugi kamion.