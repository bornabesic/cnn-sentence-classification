Papa Franjo poveo je sa sobom 12 sirijskih migranata u Vatikan nakon posjeta prihvatnom centru za izbjeglice na grčkom otoku Lezbosu u subotu gdje je rekao da su "migranti ponajprije ljudi, a tek onda brojevi", javljaju svjetske novinske agencije. Tri obitelji, uključujući šestero djece, su muslimani kojima su bombardirani domovi u sirijskom ratu, izvijestio je BBC. Vatikan je priopćio da su dvije obitelji iz prijestolnice Damaska, a jedna iz Deir Azzora, na području koje je zauzela Islamska država. Papin zrakoplov s neočekivanim gostima poletio je iz Grčke oko 15.30 sati po mjesnom vremenu (14.30 po srednjoeuropskom vremenu). Papa je podsjetio tijekom posjeta Lezbosu da smo "svi mi izbjeglice" i istaknuo da se "nikada ne smije zaboraviti da su migranti ponajprije ljudi, lica, imena, priče, a tek onda brojevi". Tisuće migranata blokirane su na Lezbosu nakon prošlomjesečnog sporazuma između EU-a i Turske kojemu je svrha zaustaviti priljev migranata. Izbjeglice koje Sveti Otac vodi sa sobom već su bile na Lezbosu prije početka primjene tog sporazuma, priopćio je Vatikan. Prema sporazumu EU-Turska, migranti koji su ilegalno došli na grčke otoke iz Turske nakon 20. ožujka bit će deportirani ako ne ispunjavaju uvjete za dobijanje azila. Migranti, kojima se Franjo susreo, plakali si, ljubili mu ruku i molili ga za pomoć. On se rukovao sa stotinama ljudi u prihvatnom centru Moria, u kojemu se nalazi oko 3.000 ljudi, u nedostojnim uvjetima, kako njihovo stanje opisuju humanitarne organizacijama koje im ondje pomažu. Najmanje tri puta izbjeglice su se bacile Papi pod noge plačući i moleći za pomoć. Papa često brani izbjeglice i poziva katoličke župe u Europi da ih prihvate. Novinarima u zrakoplovu na putu za Lezbos rekao je da je taj posjet "malo drukčiji od ostalih... to je put obilježen tugom". "Susrest ćemo se s najvećom humanitarnom katastrofom od Drugog svjetskog rata. Vidjet ćemo puno ljudi koji pate, koji ne znaju kuda ići, koji su morali bježati. Također idemo na groblje, more. Toliko je puno ljudi umrlo tamo... to mi je u srcu dok putujem tamo. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!