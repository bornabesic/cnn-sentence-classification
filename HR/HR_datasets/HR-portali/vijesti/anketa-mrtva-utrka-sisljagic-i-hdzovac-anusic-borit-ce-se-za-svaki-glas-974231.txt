Foto: Promocija Plus PROMOCIJA PLUS provela je istraživanje preferencija birača u Osječko-baranjskoj županiji u drugom krugu lokalnih izbora u kojem će se birati župan te županije.  Istraživanje je provedeno na uzorku od 1000 ispitanika u razdoblju od 29. do 30. svibnja.   Prema anketi, u drugom krugu izbora sigurno će glasati 38,9 posto birača, dok njih 29,1 posto sigurno neće izaći na izbore.   U drugom krugu se bira između kandidata HDZ-a Ivana Anušića i nezavisnog kandidata Vladimira Šišljagića. Prema rezultatima ankete, vodit će se mrtva utrka. Za Ivana Anušića glasat će 35,5 posto birača, a za Šišljagića njih 34,9 posto. Neodlučno je 5,5, posto birača, a glasati neće njih 24,1 posto.  Među onima koji sigurno izlaze na izbore njih 46,8 posto će glasati za Anušića, a njih 46 posto za Šišljagića.   Za Anušića će glasati 37,8 posto muškaraca i 33,4 posto žena, dok će za Šišljagića prema anketi glasati 32,5 posto muškaraca i 37 posto žena.