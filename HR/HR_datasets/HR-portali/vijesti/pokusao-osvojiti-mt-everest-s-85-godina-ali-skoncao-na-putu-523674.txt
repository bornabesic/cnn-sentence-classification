Preminuo je čovjek koji se ponovno želio domoći titule najstarijeg osvajača Mount Everesta. Min Bahadur Sherchan (85), doživio je srčani udar u baznom logoru i preminuo od posljedica. Njegovo tijelo prevezeno je u glavni grad Nepala, Katmandu, a na sprovodu se okupilo više stotinjaka ljudi.  Sherchan, djed 17 unučadi i šestero praunučadi, prvi put je osvojio Everest u svibnju 2008. sa 76 godina i postao najstariji osvajač najvećeg svjetskog vrha. Njegov rekord srušio je tada 80-godišnji Japanac Yuichiro Miura, pet godina kasnije. Prema nepalskom zakonu, penjač mora imati najmanje 16 godina, dok gornja dobna granica nije definirana. Prije polaska u avanturu, Sherchan je izjavio: - Ili ću se vratiti mrtav, ili ću opet osvojiti Mount Everest. Nažalost, pogodio je ovo prvo... 