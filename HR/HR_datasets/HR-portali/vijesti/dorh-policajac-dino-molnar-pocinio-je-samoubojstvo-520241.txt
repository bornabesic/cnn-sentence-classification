Županijsko državno odvjetništvo u Varaždinu zaključilo je nakon provedene istrage da je policijski službenik Dino Molnar 21. siječnja počinio samoubojstvo, čime je opovrglo glasine da je možda bio ubijen. – Prikupljeni su relevantni podaci i utvrđeni materijalni tragovi s mjesta događaja te je naloženo provođenje sudsko-medicinskog vještačenja, a iz rezultata je na temelju svih podataka iz spisa zaključeno da lokalizacija i karakter prostrijelne rane, kao i utvrđeni tragovi te ostali podaci, odgovaraju onima koji nastaju kod osoba koje su počinile samoubojstvo – priopćili su u DORH-u i zaključili da ne postoje obilježja kaznenih djela za koja se progon poduzima po službenoj dužnosti. Priča o D. Molnaru (27) tu ne staje. Županijsko državno odvjetništvo nastavlja s izvidima radi utvrđivanja svih relevantnih činjenica iz njegove predstavke o šikaniranju i nepravilnostima u policiji, koju je prije smrti poslao na više adresa. >>Šefovi Dine Molnara sređivali su kazne svojim donatorima