U jutarnjim satima u srijedu, 17. svibnja, zaprimljena je dojava da se u rijeci Savi između mjesta Žirčica i Tišina Kaptolska, općina Martinska Ves, nalazi automobil. Nakon što je vozilo sisačkih registracija izvučeno iz rijeke, u njemu je pronađena mrtva 45-godišnja žena.  Obavljenim očevidom je utvrđeno da je ona upravljajući spomenutim automobilom iz smjera Martinske Vesi prema Sisku, iz neutvrđenih razloga sišla niz nasip i sletjela u rijeku, gdje se vozilo prevrnulo na krov. Tijelo preminule je prevezeno na prosekturu sisačke Opće bolnice gdje će se obdukcijom utvrditi uzrok smrti, dok policija nastavlja daljnji rad na utvrđivanju svih okolnosti nesreće, priopćila je sisačko-moslavačka policija. 