Foto: Pixsell/Kristina Stedul Fabac POLICIJA je dovršila kriminalističko istraživanje nad napadačima koji su napali i teško ozlijedili mladog Iračanina u Karlovcu. Inače, mladić je štićenik Doma za odgoj djece i mladeži, a napad u kojem je sudjelovalo više napadača dogodio se izvan ustanove. Srećom, policija ih je pronašla u manje od 24 sata, a oni su otkrili razlog zbog kojeg su poslali mladog azilanta u bolnicu.   >> Grupa napadača prebila 18-godišnjeg azilanta u Karlovcu, teško ozlijeđeni mladić čeka na operaciju  Bez razloga i povoda  Iz Policijske uprave karlovačke je stiglo priopćenje, u kojem stoji: "Policijski službenici Policijske postaje Karlovac dovršili su kriminalističko istraživanje vezano za fizički napad na 18-godišnjeg državljanina Iraka - azilanta u RH. Naime, 21-godišnjak, 36-godišnjak i jedna maloljetna osoba sumnjiče se da su 7. veljače u 20.10 sati u gradskoj četvrti Banija u Karlovcu bez osobitog povoda i razloga fizički napali 18-godišnjaka koji je tom prilikom teže ozlijeđen."  "Zbog sumnje u počinjenje kaznenog djela teška tjelesna ozljeda sva trojica, danas tijekom dana bit će predani pritvorskom nadzorniku", zaključuje se u policijskom priopćenju.  Nije jedini azilant  Pretučeni Iračanin nije jedini azilant koji je smješten u Domu - ima ih još sedam.  "Napad se dogodio izvan ustanove, dijete je u statusu azilanta i ima sva prava kao i ostali štićenici, pa tako i pravo kretanja", dodaje ravnateljica.