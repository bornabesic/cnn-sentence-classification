Foto: FAH TWEET koji je sinoć oko tri ujutro objavio šef HNS-a Ivan Vrdoljak, a u kojemu navodi kako će "reforme obrazovanja biti, makar mu to bilo zadnje što napravi u politici", nastavlja izazivati reakcije na hrvatskoj političkoj sceni. > Vrdoljak se usred noći zakleo: "Bit će reforme obrazovanja, makar mi to bilo zadnje u politici" Među zadnjima je ona SDP-ovog Gordana Marasa, koji je Vrdoljakovu objavu doživio kao stvaranje prostora za podršku HNS-a HDZ-u. "Onaj koji bi iza kurikularne reforme sakrio svoju podršku HDZ-u, Plenkoviću i foteljama, svakako bi to napravio kao posljednje u politici. Bilo bi mu to zadnje nakon slijedećih parlamentarnih izbora, kada god oni bili", neizravno je Maras zaprijetio Vrdoljaku. Vrdoljak u međuvremenu spustio loptu Ipak, nije trebalo dugo da Vrdoljak odbaci spekulacije o podršci HDZ-u. "Bolje tableta za spavanje, nego tvit u 3 ujutro! HNS ostaje odan svojim vrijednostima, kako danas, tako i sutra. Fokus mora biti na Bandiću!", napisao je šef HNS-a.