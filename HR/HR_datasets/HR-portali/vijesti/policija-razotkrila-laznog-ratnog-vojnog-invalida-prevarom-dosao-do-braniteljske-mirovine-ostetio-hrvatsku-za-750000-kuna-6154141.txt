Policijski službenici Službe gospodarskog kriminaliteta dovršili su kriminalističko istraživanje nad 47-godišnjakom i 53-godišnjakom, piše Slobodna Dalmacija. Sumnjiče se da su od travnja 2006. do veljače 2007. godine izradili liječničku i drugu dokumentaciju na ime 47-godišnjaka s kojom je isti pokrenuo postupak za stjecanje statusa hrvatskog branitelja domovinskog rata, te na osnovu takve dokumentacije dobio status nakon čega je ostvario status HRVI-a kao i mirovinu. Muškarac (47) se sumnjiči da je počinio kaznena djela prijevare i ovjeravanje neistinitog sadržaja čime je oštećen državni proračun za oko 751 tisuću kuna, dok se 53-godišnjak sumnjiči da je počinio kazneno djelo pomaganje u prijevari, krivotvorenje isprave i davanje lažnog iskaza, piše Slobodna.