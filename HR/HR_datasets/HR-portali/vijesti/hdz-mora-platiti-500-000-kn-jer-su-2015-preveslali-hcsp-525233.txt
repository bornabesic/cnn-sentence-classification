Nakon izbora 2015. HDZ nije ispoštivao koalicijski dogovor i dao jedan mandata partneru HČSP-u čiji je član trebao ući u Sabor. Zbog toga sada moraju platiti 569.067,25 kuna, i to s kamatama od 1. prosinca 2015. godine, piše Telegram.  Hrvatska čista stranka prava tužila je HDZ Trgovačkom sudu u Zagrebu, a ako presuda postane pravomoćna HDZ će morati platiti i 11.380 kuna sudskih troškova. Pravaši su krajem travnja pokrenuli proces zbog kršenja Sporazuma o političkoj suradnji što su ga s HDZ-om sklopili 19. listopada 2015., kako bi zajedno izašli na parlamentarne izbore 2015. u jedanaest izbornih jedinica. Na osnovu tog Sporazuma, HDZ se obvezao da će 11. mjesto u 10. izbornoj jedinici pripasti predstavniku HČSP-a. Osim toga, obvezali su se omogućiti predstavniku HČSP-a ulazak u Hrvatski sabor kao zamjeniku zastupnika HDZ-a za cijeli mandat te mu prepustiti sva materijalna prava koja pripadaju iz tog mandata.