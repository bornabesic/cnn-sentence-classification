Saudijci su u subotu na društvenim mrežama uvelike hvalili ljepotu Ivanke Trump, kćeri američkog predsjednika, a ni bračne ponude objavljene putem Twittera nisu izostale. Odjevena u crno bijelu haljinu dugih rukava i nepokrivene glave, Ivanka je sletjela u saudijski glavni grad u subotu ujutro u sklopu Trumpova posjeta kraljevini bogatoj naftom na prvoj postaji njegove međunarodne ture Bliskim istokom i Europom. Saudijci su je odmah komentirali na društvenim mrežama hvaleći njezinu ljepotu. "Trebali bismo ojačati naše veze s Trumpom i zajamčiti njegovoj kćeri mnoga ulaganja kako bi što češće dolazila u našu zemlju", napisao je korisnik Twittera Rakan al Atibi. REUTERS   Drugi korisnik napisao mu je da mu je žao što se svjetloputa Ivanka mora preznojavati pod jarkim suncem Saudijske Arabije. Temperatura u Rijadu skočila je na više od 40 stupnjeva Celzijevih u subotu. U video snimci postavljenoj na Twitteru muškarac odjeven u tradicionalnu saudijsku odjeću predstavio se kao Badr bin Fahd i zaprosio je Ivanku no malo je pogriješio pri izgovoru njezina imena. Obraćajući se kralju Salmanu, Badr je rekao: "Molim našeg kralja, čuvara dviju svetih džamija, za ruku kćeri američkoga predsjednika Evikane." Profimedia, Zuma Press - News Profimedia, Abaca