Foto: 123rf KAKO javlja Russia Today, u Rusiji su uhićena 4 člana terorističke mreže povezane s ISIL-om. Oni su planirali napade u javnom prijevozu u Moskvi. "Ruska federalna sigurnosna služba je u Moskvi uhitila četiri člana terorističke grupe koja se sastojala od građana Rusije i zemalja središnje Azije. Pripremali su terorističke napade na javni prijevoz Moskve pomoću eksplozivnih naprava", poručili su iz FSB-a, prenosi Russia Today. Za vrijeme pretrage domova uhićenih osoba, agenti FSB-a su pronašli laboratorij za proizvodnju eksploziva. Teroristi su planirali izvesti napad u Moskvi, a potom se pridružiti militantima ISIL-a u Siriji.