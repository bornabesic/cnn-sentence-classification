Foto: Hina OPĆINSKI sud u Karlovcu ovih je dana presudio da okrivljeni B.T. mora platiti Hrvatskom zavodu za zdravstveno osiguranje 112,33 kuna. Toliko je, naime, koštala obrada ozljeda njegove nevjenčane supruge koje joj je nanio u izljevu bijesa prije tri godine, piše Kaportal.   Jadnica u Općoj bolnici Karlovac prvotno nije htjela odati nasilnika, rekavši da ju je pretukla nepoznata osoba, no ubrzo je otkriveno da je to bio njezin partner. Iz bolnice su prijavili slučaj PU karlovačkoj, prenijevši policiji da je oštećenoj dijagnosticirano natučenje desne strane lica, oba lakta te lijeve šake.  Policija je odradila istragu te njome utvrdila da je napad počeo u jednom karlovačkom kafiću u središtu Karlovca, a potom i u haustoru. Dva puta ju je ošamario po licu, a kada je pala na tlo, “iscipelario” ju je po tijelu. Uhvatio ju je potom rukama za ramena, digao i prislonio uza zid. Tortura se na isti način nastavila i u njihovom stanu. Prekršajno ja kažnjen uvjetnim zatvorom te mu je izrečena zaštitna mjera zabrane približavanja žrtvi.