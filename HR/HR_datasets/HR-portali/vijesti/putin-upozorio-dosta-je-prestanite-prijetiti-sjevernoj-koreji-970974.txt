NOVINARI portala CNN James Griffiths, Matthew Chance i Steve George u nedavnom članku izvještavaju o odnosima Rusije, Sjeverne Koreje i Sjedinjenih Američkih Država, u kontekstu nuklearnog naoružanja. U nastavku prenosimo dijelove njihovog članka. "Ruski predsjednik Vladimir Putin osudio je posljednje sjevernokorejsko lansiranje bombe, no zabranio je da se tu zemlju "zastrašuje", a u govoru u Kini pozvao je na mirno rješenje, posebno u vezi sa Sjedinjenim Američkim Državama. Sjeverna Koreja je u svoju obranu izjavila da je nuklearni test odgovor na nuklearnu opasnost i prijetnju koju joj predstavlja SAD". Teritorij SAD-a u dometu raketa? "Sjeverna Koreja u nedjelju je testirala projektil Hwasong-12 s dometom od 4500 kilometara, čime može doseći Guam, teritorij SAD-a. Time je pokazala da se može suprotstaviti SAD-u. Putin je na komentar glasnogovornika Bijele kuće Seana Spicera da je i Rusija vrlo blizu područja nuklearnih testova odgovorio da sve strane trebaju pronaći mirna rješenja. To je rekao na summitu "One Belt One Road" ("Jedan pojas, jedna cesta") u Pekingu, gdje se susrelo 29 poglavara država, a koji je organizirao kineski predsjednik Xi Jinping, kako bi promicao svoju viziju globalnoga širenja Kine". Ruski odnosi sa Sjevernom Korejom "Rusija i Sjeverna Koreja nemaju jake trgovačke veze, ali grade gospodarske odnose. Rusija je dozvolila da oko 50.000 stanovnika Sjeverne Koreje sudjeluje u fizičkim radovima na projektima u svojoj zemlji. Jedna je od rijetkih koja održava diplomatske veze sa Sjevernom Korejom. Matthew Chance, CNN-ov dopisnik iz Moskve, kaže da Rusija smatra da pomoću Sjeverne Koreje može steći prednost pred SAD-om te da ne reagira toliko na njihovo nuklearno naoružanje jer zna da nije jedna od sjevernokorejskih meta". Američko vijeće za nacionalnu sigurnost osuđuje lansiranje raketa "Američko vijeće za nacionalnu sigurnost (UNSC) u ponedjeljak je objavilo da će nastaviti pratiti zbivanja u Sjevernoj Koreji, koju smatra nestabilnom, te da će prema potrebi odrediti sankcije. UNSC je osudio sjevernokorejsko ranije lansiranje projektila , a poduprli su ga Rusija i Kina. Američki predsjednik i njegova administracija prije su prijetili poduzimanjem izravnih vojnih napada, ali shvatili su da takav način sučeljavanje nema učinka, pa su razvoj budućih zbivanja prepustili UNSC-u", zaključuje se u članku CNN-a.