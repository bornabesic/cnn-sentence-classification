U bolnici Lankao, u kineskoj provinciji Henan, izbio je incident koji je do sada skupio četiri milijuna pregleda na kineskim društvenim mrežama. Snimke sa sigurnosne kamere prikazuju kako se doktor i sestra prepiru, nakon čega sestra pokuša udariti kirurga, a on nju opetovanim udarcima ruši na pod. Nagađa se kako je razlog svađe bilo kršenje operacijskog protokola od strane medicinske sestre. Svjedoci tvrde da je tučnjava izbila nakon što je sestra negirala optužbe nepraćenja protokola. Na kraju ozlijeđenu sestru otpraćuje osoblje bolnice. Bolnica je izjavila kako nije bilo ozbiljnih ozljeda te da se neće službeno očitovati oko incidenta, kojeg tretiraju kao osobni sukob.