"Spokojan sam kao beba". Tim je riječima bivši ministar branitelja Predrag Matić komentirao izvide koje DORH provodi u Ministarstvu branitelja zbog nepravilnosti na putnim nalozima u njegovom mandatu. Matić unatoč nepravilnostima niječno odgovara na pitanje je li ikad pomislio da je idući Tomislav Saucha. - Nikada nisam to pomislio. Žao mi je zbog ove spin afere zbog se najviše sekiraju moji roditelji. To je klasični obrazac HDZ-a za skretanje pozornosti: To su tehničke nepravilnosti. Glavni revizor mi je rekao da se tu radi o tehničkim nepravilnostima prilikom popunjavanja putnih naloga i tu nema kaznene odgovornosti. Spokojan sam kao beba - rekao je Matić u razgovoru za Novu TV. Komentirao je i svoje kritike na račun vodstva SDP-a, a na pitanje je li svjestan da ga zbog njegove retorike mogu izbaciti na stranke odgovara: "I to je neka opcija". - Ja smatram da sam jedan od najpopularnijih članova stranke zbog toga što govorim istinu. Ako netko smatra da će se rejting stranke poboljšati mojim izbacivanjem, dapače, samo neka probaju - rekao je Matić. Objasnio je i kako je izračunao da bi prebacivanje statusa vojnika HVO-a u status vojnika Hrvatske vojske koštalo milijardu kuna. - Nas je 250 pripadnika HVO-a tužilo i uzelo, ja držim nepripadajuće, 245 milijuna kuna. Kada pomnožimo 6750 preostalih pripadnika HVO-a koji su na mirovini u RH,  koji bi nas tužili, onda dolazimo do iznosa od 1,2 milijarde kuna - rekao je Matić. >> 'Neki čuvari u logoru prema meni su se ponašali bolje nego dio vrha SDP-a'