Foto: HAK MOKRI su i skliski kolnici mjestimice u Gorskom kotaru, a magla smanjuje vidljivost i usporava vožnju na autocesti A6 Rijeka-Zagreb između čvora Oštrovica i tunela Tuhobić, izvijestio je Hrvatski autoklub (HAK) .  Kroz tunel Sveti Ilija, danas, 11. svibnja od 8 do 14, vozit će se naizmjence zbog radova.  Pojačan izlazak teretnih vozila  Na državnoj cesti D403 od čvora Škurinje do Stanice za tehnicki pregled Škurinje vozit će se naizmjence, uz ručnu regulaciju prometa, danas, od  8 do 16 sati.  Na dionici državne ceste DC1 u Kninu zbog sanacije mostova Bulin 1 i Bulin 2 vozi se naizmjence, jednim trakom (do 14. srpnja). Promet je zabranjen vozilima čija ukupna masa prelazi pet tona. Obilazak za autobuse: Knin-DC33-Vrbnik-ŽC6056-Oklaj-ŽC6055-DC59-Očestovo-DC1, a za teretna vozila: Knin-DC33-Drniš.  Pojačan je izlazak teretnih vozila na graničnim prijelazima Bajakovo i Rupa. S obzirom na povremene, sustavne granične kontrole i pojačan promet moguća su čekanja na pojedinim graničnim prijelazima sa Slovenijom, BiH i Mađarskom.  Trajekti i katamarani plove prema plovidbenom redu.