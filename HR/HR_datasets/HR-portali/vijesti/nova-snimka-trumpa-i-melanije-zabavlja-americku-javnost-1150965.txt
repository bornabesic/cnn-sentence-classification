Otkako je Donald Trump inauguriran kao američki predsjednik, mediji i društvene mreže sa zanimanjem prate njegovu suprugu Melaniju. Točnije, njezino, prema mnogima, neobično ponašanje u prisutnosti njezina supruga. Svima je u pamćenju ostao trenutak na samoj inauguraciji kada se Trump u jednom trenutku okreće prema Melaniji i, kako se čini, nešto joj govori. Potom se okreće naprijed, a dotad nasmiješena Melania poprima mnogo tužniji izraz lica. Američka javnost danima se pitala što je to Trump rekao svojoj supruzi da joj je tako drastično promijenilo raspoloženje. pic.twitter.com/IDrGPkJQSl   U međuvremenu su se Amerikanci zabavljali još nekim neobičnim javnim interakcijama bračnog para Trump, uključujući smrknuto lice Melanije na mnogim javnim događanjima. Posljednji u nizu je video na kojem je prikazano kako Melania na Floridi govori molitvu za pozornicom, a u jednom trenutku Trump joj  prilazi iza leđa i dodiruje je za ruke, od čega se ona uočljivo "štrecnula".   Nedavno su izvori bliski prvoj dami za Us Weekly rekli kako se Melania bori s odgovornostima i dužnostima koje joj je ta uloga donijela. – Ovakav život nije bio njezin san. To je bio Donaldov san i Melania se ne zna nositi s ovom situacijom – rekao je prijatelj obitelji Trump i stilist Phillip Bloch. >> Melania je očajna i nesretna, nije ovo željela >> Melania Trump napala Slovence: Ne smijete to više raditi 