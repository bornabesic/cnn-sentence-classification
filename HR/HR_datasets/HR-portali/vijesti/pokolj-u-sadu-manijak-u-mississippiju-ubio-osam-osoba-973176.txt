Foto: 123rf VLASTI su potvrdile kako su zamjenik šerifa i još sedam osoba ubijeni u napadu koji se odvio na nekoliko lokacija u okrugu Lincoln u državi Mississippi.   Osumnjičeni za napad je priveden, a lokalni mediji su ga identificirali kao 35-godišnjeg Willieja Coryja Godbolta. On je u trenutku uhićenja držao 16-godišnjeg tinejdžera kako taoca. Srećom, taoc nije ozlijeđen prilikom uhićenja, piše Fox News.  Fox News piše kako Godbolt iza sebe ima duži kazneni dosje, koji uključuje razna optužbe od napada to oružane pljačke.  Guverner države izdao priopćenje  Guverner države Mississippi, Phil Bryant u priopćenju je zamolio stanovnike da mole za žrtve te je upozorio i na žrtvu koju je dao zamjenik šerifa, piše CBS News.  "Svakog dana, muškarci i žene koji nose uniformu daju neku žrtvu kako bi zaštitili i služili svojim zajednicama. Prečesto gubimo svoje najbolje ljude. Zahvaljujem snagama sigurnosti na njihovom teškom radu", poručio je.  Optužnica još uvijek nije podignuta protiv napadača jer je prerano za utvrđivanje motiva napada, izjavio je glasnogovornik odjela za istrage, Warren Strain. Očevid je u tijeku na lokacijama na kojima se odvio napad. Osumnjičeni razgovarao s novinarima dok je čekao uhićenje Osumnjičeni za pucnjavu je razgovarao s novinarima Clarion Ledgera dok je čekao na svoje uhićenje, prenosi CBS News. Mediji su snimili video u kojemu osumnjičenik razgovara s njima i pojašnjava im kako je došlo do zločina.  On u videu sjedi na cesti, ima lisice i okružen je policajcima.  Rekao je kako je razgovarao sa svojom suprugom kada je netko pozvao policiju.  "Razgovarao sam sa svojom suprugom i njezinim očuhom i njezinom mamom i s njom, sa svojim ženom, o tome kako ću odvesti djecu doma. Netko je pozvao policiju, ljudi koji nisu ni živjeli u kući. To rade. Interveniraju", rekao je.  "Oni su ga koštali života", dodao je vezano za smrt zamjenika šerifa.  "Žao mi je", poručio je.   Isto tako je rekao kako nije planirao da ga policija pronađe živog.   "Moja namjera je bila da me Bog ubije. Ponestalo mi je metaka. Htio sam da me policajci ubiju", rekao je. Uskoro opširnije...