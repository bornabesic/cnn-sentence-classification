Stručnjaci istražuju uzrok incidenta U iranskom gradu Širazu ozlijeđeno je 37 osoba u eksploziji koja je odjeknula u trgovačkom centru, izvijestili su iranski državni mediji. Uzrok eksplozije još se istražuje. Nijedna ozlijeđena osoba nije u kritičnom stanju, potvrdio je šef hitne službe pokrajine Fars, prenosi novinska agencija IRNA. Zidovi supermarketa su se srušili, a šef vatrogasne službe Širaza izjavio je da je zgrada evakuirana te da stručnjaci istražuju uzrok incidenta.