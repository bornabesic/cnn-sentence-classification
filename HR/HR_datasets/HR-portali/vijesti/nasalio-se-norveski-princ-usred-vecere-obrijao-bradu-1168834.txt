Norveški princ Haakon ima, čini se, dosta zanimljiv smisao za humor. Na zajedničkoj proslavi 80. rođendana kraljice i kralja odlučio se našaliti tako da je tijekom večere obrijao bradu. Na početku večere održane u čast njegovim roditeljima Haraldu i Sonji imao je punu bradu, ali je večeru u jednom trenutku napustio kako bi se diskretno obrijao, a sve zbog šale, prenosi Metro. Do kraja večere brade na njegovu licu više uopće nije bilo. I kraljica i kralj ove godine pune 80 godina. Harald je svoj rođendan već proslavio 21. veljače, a Sonja će svoj 4. srpnja. Kraljevski par održat će i veliko primanje na svojoj jahti Norge. Na kraju ovog tjedna kraljevska garda marširat će od kraljevske palače kroz Oslo, sve do opere, a dan će biti okončan velikim vatrometom. 