Koliko je Hrvatska kao zemlja partner važna za Iran dokazuje i to što sam za veleposlanika u Hrvatsku poslao svojeg najbližeg suradnika i prijatelja, kazao je iranski predsjednik Hassan Rohani predsjednici Hrvatske Grabar-Kitarović za vrijeme njezinog nedavnog posjeta Iranu.  Nj.E.g. Mohammad Reza Sadegh sa oduševljenjem je prihvatio odgovornost i mandat veleposlanika Islamske Republike Iran u Republici Hrvatskoj. Prošli mjesec, u svibnju 2016, predao je vjerodajnice predsjednici Republike Hrvatske Kolindi Grabar-Kitarović i odmah se vratio u Iran kako bi bio domaćin tijekom njenog službenog posjata Iranu. Ova posjeta na visokom nivou je protekla uspješno. Na sastanku s predsjednicom Dr. Rohani je rekao da je slanje svog savjetnika za veleposlanika u Hrvatsku odraz velike važnosti koju pridaje odnosima s Hrvatskom. Novi veleposlanik Irana u Hrvatskoj ima izuzetnu političku moć i utjecaj u Iranu s obzirom da je bliski prijatelj i kolega aktualnog predsjednika Irana Hassana Rohania. U mladosti je bio aktivan, vrlo inovativan, kreativan i spretan u komuniciranju i uspješan u jačanju društvenih veza. Još kao srednjoškolac imao je interes za islamske teme koje je proučavao. Diplomirao je ekonomiju na Teheranskom sveučilištu nakon čega je svoje znanje i misli uokvirio magisterijem na Političkim znanostima. 55-godišnji Mohammad Reza Sadegh od svoje 20.godine obnaša mnoge značajne i važne dužnosti u Islamskoj Republici Iran. Tijekom osmogodišnjeg rata Saddama Hosseina protiv Irana, kao novinar upravljao je pravovremenim izvještavanjem o ratnim zbivanjima. Mnogo puta je , u izuzetno teškim situacijama, vodio strane novinare, izvjestitelje, predstavnike svjetskog javnog mnijenja u gradove Bane i Sardasht kako bi ih upoznao s istinom o tom ratu, izlažući se pri tom velikim rizicima. U travnju 1986 vodio je stotine novinara, liječnike, promatrače udruga za ljudska prava na područje Halabja da na licu mjesta pokaže stvarno stanje i razmjere Saddamovih zločina nad Kurdima. To smatra jednim od svojih najznačajnijih rezultata – otkrivanje istine o genocidu nad Kurdima. Veleposlanik Sadegh je uložio veliki trud u informiranje javnosti o svim aspektima tog strašnog rata. Organizirao je brojne izložbe fotografija, želeći upoznati javnost s nasilnom prirodom Saddamovog rata. Bio je ratni izvjestitelj koji je preko vodećih svjetskih novinara informirao cijeli svijet. Svi neovisni novinari i mediji u zemljama članicama EU i Nesvrstanih bili su upoznati  od strane veleposlanika Sadegha o ratu Iraka protiv Irana pa je kao Glavni tajnik Udruge novinskih agencija 1990.g. izabran na četverogodišnji mandat za Voditelja tajništva Opće skupštine pokreta Nesvrstanih koji broji 94 zemlje članice. Isto tako, u vrijeme Domovinskog rata u Hrvatskoj i Bosni i Hercegovini, veleposlanik Sadegh je uložio mnogo truda kako bi pokazao  činjenice o ovom ratu. Nekoliko puta je kao novinar i i voditelj Press grupe boravio u područjima koja su se nalazila u velikoj opasnosti. I u Afganistanu, za vrijeme okupacije Talibana, veleposlanik Sadegh je uložio veliki trud da svijetu predoči nasilje nad Afganistanskim narodom, diplomatima. U jednoj od tih prilika ubijen je iranski novinar Mahmoud Saremi. Između ostalog, veleposlanik Sadegh je u proteklih 30 godina aktivno prisutan u najvišim političkim krugovima u Iranu. Dobri odnosi sa svima su odnovne značajke njegovog komuniciranja i rada. Poštovanje koje uživa od različitih političkih struja, Iranskog vrhovnog vođe, visokopozicioniranih dužnosnika rezultat je njegove kreativnosti, skromnosti, iskrenosti i upornosti. Njegovi politički stavovi temelje se na moralu što je razlog da su ga istaknuti iranski lideri konzultirali tražeći njegovo mišljenje i savjet. Na izborima 2013 koji su doveli na vlast Dr. Rohanija, bio je istovremeno viši suradnik i Dr. Rohania i Ajatollaha Hashemi Rafsanjania. Mnogi politički analitičari smatraju da je angažman gospodina Sadegha uz podršku Ajatollaha Rafsanjania dala vjetar u leđa kampanji Dr. Rohania i dovela do njegove pobjede. U tim danima g. Sadegh je bio opunomoćeni predstavnik tima Dr. Rohania za nadzor tijela izbora. Vijeće čuvara i g. Sadegh vršili su tu svoju dužnost tako dobro da su dobili priznanje i od najžešćih zastupnika. Gospoda  Rijaji, Kuchekzadeh, Zareij, bili su vodeći zagovornici struje bivšeg predsjednika Ahmadinejada, ali nisu mogli inicijativu g. Sadegha staviti u pitanje ili prigovoriti. Veleposlanik Reza Sadegh poznat je kao osoba od najvećeg povjerenja Ajatollaha Jannetia. G. Khatami, g. Rafsanjani, bivši iranski predsjednici, Dr. Rohani, aktualni predsjednik, visoki vjerski autoritet Ajatollah Jannati, Tajnik Vijeća experata i voditelj Iranske skupštine eksperata g.Mohsen Rezaei, mnogi politički aktivisti , viši zapovjednici iz rata (Iraka protiv Irana), kao i g. Galibaf, g. Hadad Adel, g. Aref, predsjednički kandidati na zadnjim izborima, svi poštuju g. Sadegha kao fer političara koji  je ujedno bio glavni savjetnik Dr. Rohania za sastavljanje današnje Vlade Irana i blizak je sa svim članovima Vlade. 