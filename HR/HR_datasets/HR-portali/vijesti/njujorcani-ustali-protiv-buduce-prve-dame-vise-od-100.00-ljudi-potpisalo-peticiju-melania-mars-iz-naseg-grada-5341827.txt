Gotovo 100.000 osoba zatražilo je da Melania Trump napusti New York nakon što je u petak objavljeno da prva dama namjerava ostati u gradu sve dok ne završi školska godina njezinog sina Barrona, piše Independent. Običaj je da se obitelj izabranog predsjednika preseli zajedno s njim u Bijelu kuću čim preuzme Ovalni ured, ali Melania je odlučila drugačije, što porezne obveznike košta milijun dolara dnevno zbog sigurnosnih troškova vezanih uz njezin ostanak u New Yorku. Stoga su građani predali peticiju guverneru države New York Andrewu Cuomu i gradonačelniku New York Cityja Billu De Blasiju u kojoj stoji da odbijaju plaćati zaštitu prve dame nakon što se Donald Trump iseli iz penthousea smještenom u Trump Tower na Petoj aveniji.  - Građani New Yorka odbijaju plaćati milijun dolara dnevno kako bi Melania mogla ostati u gradu. Ako su njih dvoje tako odlučili onda bi sami trebali plaćati troškove njenog ostanka. Dolari poreznih obveznika u New Yorku trebaju se koristiti za ceste, škole, prijevoz, sanitarnu mrežu, nove poslove i druge troškove grada. Novci poreznih obveznika trebaju se koristiti za dobrobit svih građana, a ne samo jednog/ne - stoji u peticiji ljutih građana.