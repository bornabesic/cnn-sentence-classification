U ZAGREBU je danas poslijepodne, nešto prije 18 sati, buknuo požar u ulici Šenoina 11.  Kako je priopćila policija, primili su dojavu da je došlo do požara u stanu.  Jedna je osoba ozlijeđena i prevezena u bolnicu. "Danas u 17:57 Javna vatrogasna postrojba Grada Zagreba dobila je dojavu o požaru stana, na adresi Ulica Augusta Šenoe 11. Na intervenciju je izašlo 13 vatrogasaca sa tri vozila, službenici Policijske uprave zagrebačke i djelatnici Nastavnog zavoda za hitnu medicinu Grada Zagreba.   U požaru su lakše ozlijeđene dvije osobe, te jedna osoba teže ozlijeđena i prevežena u kliniku za traumatologiju. Požar je ugašen, a uzrok će se znati nakon što službenici Policijske uprave zagrebačke obave očevid. Na mjestu požara nalaze se 9 vatrogasaca koji osiguravaju požarište", priopćili su iz Ureda za upravljanje hitnim situacijama.