Foto: Hina  BOJAN GLAVAŠEVIĆ, bivši pomoćnik ministra branitelja, na Twitteru je objavio kako je Tomislava Karamarka prijavio Povjerenstvu za odlučivanje o sukobu interesa.  Podsjetimo, lobist MOL-a Josip Petrović Karamarkovoj supruzi Ani, odnosno njenoj tvrtki Drimia, pune je dvije godine plaćao usluge savjetovanja. Ukupno joj je platio najmanje pola milijuna kuna.  > Lobist MOL-a platio najmanje pola milijuna kuna Karamarkovoj supruzi da je savjetuje  Bojan Glavašević u nekoliko je objava na Twitteru komentirao aferu Karambol.  "A kad se sjetimo da je Karamarko tražio prekid arbitraže i investiranje u elektranu koju gradi njena firma..." "Ponovimo: Ana Karamarko dobila je 60.000 eura od lobista MOL-a za savjetovanje. Karamarko kao prvi potpredsjednik Vlade zagovara povlačenje iz arbitraže s MOL-om." "Zbog mogućeg kršenja ZSSI-ja pisao sam Povjerenstvu za odlučivanje o sukobu interesa i tražio da istraže navode iz članka", objavio je Glavašević.