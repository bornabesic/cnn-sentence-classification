Prema prvim izlaznim anketma agencije Ipsos Puls Milan Bandić u utrci za gradonačelnika Zagreba je osvojio 30,8 posto glasova. Moguća statistička greška iznosi od 3 do 4 posto. Bandić je osvojio oko 4 posto glasova više od prve pratilje, kandidatkinje HNS-a i SDP-a Anke Mrak Taritaš koja je osvojila 26,78 posto. Sandra Švaljek našla se na trećem mjestu sa 17,67 posto glasova, a iza nje se smjestila Bruna Esih koja je osvojila 10,26 posto glasova. HDZ-ov kandidat za gradonačelnika Drago Prgomet osvojio je 5,75 posto glasova, a Tomislav Tomašević, kandidat platforme Zagreb je naš, osvojio je 4,01 posto.   Prvi komentar nakon izlaznih anketa dao je šef HNS-a Ivan Vrdoljak "Preko 70 posto građana želi promjenu. Konačno imamo kandidata koji pokazuje da je moguće pobjediti. Idemo to pokazati u drugom krugu", kazao je Vrdoljak.