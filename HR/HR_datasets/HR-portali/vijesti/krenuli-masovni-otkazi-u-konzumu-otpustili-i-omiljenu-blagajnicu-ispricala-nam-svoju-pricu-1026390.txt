Ivicu Todorića za to nije briga jer on uživa u svom dvorcu. Njegova kći Iva Balent otvorila je novu firmu. Svi koji su bili uz njih imaju gdje biti, i od čega živjeti. A što će naša blagajnica i svi ostali koji će dobiti otkaz? Imate li plan i za njih premijeru Plenkoviću? Blagajnica iz Konzuma koja je prije nekoliko dana dobila otkaz nam je ispričala svoju priču, ali nas pritom i zamolila da ostane anonimna, jer mnogi njeni kolegice i kolege i dalje tamo rade, te bi zbog njenog eventualnog javnog istupa, mogli imati ozbiljnih neugodnosti. U Konzumu je radila četiri i pol godine i za svoj rad dobivala samo pohvale. Jednom prilikom pohvalile su je tako i mušterije na društvenim mrežama zbog čega ju je i sam Konzum predstavio u jednom od svojih reklamnih biltena. Po njenim riječima, nakon što se Ivica Todorić povukao, u Konzumu je uspostavljen strogi režim. Zaposlenici su u strahu i nitko više ne vjeruje nikome. Stvorena je mračna atmosfera u kojoj se radnike potiče, čak i otvoreno traži, da stalno prijavljuju svoje kolege radi stvarnih ili izmišljenih prijestupa. U veoma kratkom vremenu ovoj blagajnici su tako upisali tri „pogreške“ poput recimo služenja mobitelom za vrijeme radnog vremena, što je bio sasvim dovoljan razlog za otkaz. Kao u nekoj paralelnoj staljinističkoj stvarnosti zaposlenici opstaju i zadržavaju radnu mjesto samo ako podmetnu drugima. Da je Konzum osnovala „Udba“ znali smo i ranije, ali ovakve udbaške metode unijeti među normalan i običan svijet koji se bori za opstanak, uistinu mogu samo pokvareni umovi. Računica je jasna. Ovakvim načinom otpuštanja radnika stvara se privid kako nema masovnih otkaza a ujedno se ne moraju platiti ni zakonske otpremnine za sporazumni raskid radnog odnosa, jer su na papiru radnici sami krivi za otkaz. Blagajnica nam je potvrdila kako ovo nije izoliran slučaj već se otkazi događaju planski, kao dio strategije koja se dogovorila na višem nivou. „Kad sam došla po papire tamo je već bio red od dvadeset ljudi i svi su dobili otkaz.“ Izgleda da u bankrotiranom koncernu nema više novca za plaće zaposlenika ali Vlada to ne želi priznati. Na pomolu je prava katastrofa koja se nikako neće moći izbjeći. Ovakve nemoralne mjere otpuštanja radnike mogu eventualno kupiti nešto vremena (valjda za lokalne a vjerojatno i prijevremene parlamentarne izbore) ali sudbina Agrokora je jasna. Mnogi će završiti na cesti a imovina će se rasprodati kako bi se namirio bar dio dugovanja. Ivicu Todorića za to nije briga jer on uživa u svom dvorcu. Njegova kći Iva Balent otvorila je novu firmu. Svi koji su bili uz njih imaju gdje biti, i od čega živjeti. A što će naša blagajnica i svi ostali koji će dobiti otkaz? Imate li plan i za njih premijeru Plenkoviću? 