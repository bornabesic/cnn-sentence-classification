- Da li smo mi u Istri bogatiji ili siromašniji zato što imamo dvojezične tabele, mislim da smo bogatiji. Ćirilica se u Vukovaru koristila i prije rata i ona je koliko i srpsko, toliko i hrvatsko pismo – kazao je danas u Puli nezavisni saborski zastupnik Damir Kajin poručivši HDZ-u kako je dosta huškanja, jer kaos nikome ne treba. - Devedesetih godina bila je bitna mirna integracija i kažnjavanje zločinaca, pismo niko nije spominjao. Nakon toga su se Sanader i Pupovac, zbog izbora 2009., dogovorili o dvojezičnosti Vukovara. Slažem se sa stožerom da se ne smije udarati na Vukovar, ali i da se ne smiju voditi političke bitke oko Vukovara - zaključio je Kajin. Poručio je Vukovarcima da se ugledaju na Antu Gotovinu, a prisjetio se i riječi generala Bobetka koji mu je rekao kako su se borili da bi živjeli po pravilima. >> 'Zaustavili 28 autobusa na putu za Vukovar' Policija: Ne znamo ništa!