Foto: Hina RAT Keruma i Opare koji traje mjesecima jučer je dosegnuo vrhunac. Na burnom sučeljavanju uoči drugog kruga lokalnih izbora Kerum je prijetio Opari da će ga fizički napasti, a pale su i uvrede na račun Opare. Kerum u svojem ispadu nije birao riječi.  >> Kerum Opari: "Prostituirao si se u Milanu, pederčino. Ti si dno dna"  Jutros se Kerum ponovo oglasio. Na svojem profilu na Facebooku piše kako ima potrebu građanima iznijeti istinu o svemu što se dogodilo.  Fani ga upozorila da ne ide na sučeljavanje  U svojoj poruci piše kako ga je supruga Fani upozoravala da ne ide na sučeljavanje i kako se uplašio Opare koji ga je, kako tvrdi, cijelo vrijeme provocirao. Kerumovu poruku donosimo u cijelosti.  "Poštovani građani, jako sam potresen i žalostan zbog jučerašnjeg incidenta na sučeljavanju mene i Opare. Osjećam potrebu da vam iznesem istinu (koju možete provjeriti na videu). Naivno sam jučer ujutro prihvatio sučeljavanje u Slobodnoj. Prilikom izlaska iz kuće, žena mi govori 'Nemoj ići na sučeljavanje, upravo sam doznala ankete, vodiš s 45 posto, Opara 41 posto, namještaju ti igru'. Ja kažem: 'Obeća sam doć' i odem na sučeljavanje. I sada se zbog toga grizem." U pogledu 'suluda mržnja' "Putem zovem urednika i pitam koliko će trajati emisija i hoće li bit objektivna. Kaže: 'Hoće, 60 minuta'. Dolazim, počinje snimanje, Opara me gleda agresivno. U pogledu mu se vidi suluda mržnja. U izlaganju sam puno bolji, uvjerljiviji, konkretniji, jasniji, prolazi 50 minuta, Opara me provocira, pita šta ga ne gledam u oči (znate one fore 'šta me gledaš, šta me ne gledaš'), ja izbjegavam provokaciju i govorim uredniku da vrijeme istječe, da se držimo teme ili idem, emisija se nastavlja, Opara i dalje provocira, vrijeđa".