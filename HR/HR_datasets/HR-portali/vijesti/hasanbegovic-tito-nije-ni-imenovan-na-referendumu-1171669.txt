Bivši član HDZ-a Zlatko Hasanbegović je odgovorio na pitanje je li mu prihvatljiva ideja da o promjeni imena Trga maršala Tita odluče građani na referendumu, piše Tportal. - Naravno da nije jer nije ni imenovan na referendumu, rekao je Hasanbegović. Lista Brune Esih, na čijoj se našao i Hasanbegović, ostvarila je veliki uspjeh osvojivši pet vijećničkih mandata na lokalnim izborima . Njihovi glasovi mogli bi biti presudni pri sklapanju većine koja bi pružala podršku Milanu Bandiću pa je već počelo nadigravanje. Podsjećamo, već tijekom izborne noći Hasanbegović je promjenu imena Trga maršala Tita postavio kao uvjet za bilo kakvu suradnju.