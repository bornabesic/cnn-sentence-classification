Screenshot: YouTube IAKO svi govore o električnim automobilima, malo tko ih je spreman i kupiti. Ne i u Norveškoj, u kojoj električna vozila imaju značajan udio na tržištu.  Norveškom već sada vozi oko 100.000 električnih vozila, a udio prodaje na tržištu im nezaustavljivo raste. Trenutačno iznosi 37%, više nego igdje drugdje u svijetu. I ne samo to, Norveška je odlučila raskrstiti s automobilima pogonjeni fosilnim gorivima, i to već od 2025. godine.  Brojni su razlozi za rast popularnosti električnih vozila, a sve ih je osigurala norveška vlada. Tako su kupci električnih automobila oslobođenih poreznih i inih davanja, svoje automobile mogu parkirati besplatno, a u gradovima mogu voziti trakama rezerviranim za javni prijevoz.  O fenomenu Norveške bavi se i reportaža PBS NewsHoura koja jasno pokazuje kako je za rast popularnosti električnih vozila najodgovornija vlast. U Hrvatskoj to svi potencijalni kupci električnih automobila jako dobro znaju, čekajući bolja vremena za kupovinu.