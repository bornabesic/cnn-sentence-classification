Ladislav Iličić, predsjednik stranke HRAST, članice vladajuće Domoljubne koalicije koji je u III. izbornoj jedinici osvojio 2930 glasova (5,79%), gostovao je u Studiju 4 HRT-a.Komentirao je  razvoj događaja vezano za reformu kurikuluma i rekao da se radi o dramatičnoj situaciji punoj emocija, a tako ne bi trebalo biti.  "To je velika stvar koja se radi više godina, i u tom slučaju treba biti otvorena duha. Boris Jokić je bio vrlo isključiv i to me žalosti. SDP, koji ga je imenovao više nije na vlasti i s tim se Jokić mora pomiriti ", poručio je Ilčić.  "Nije on jedini u Hrvatskoj koji nešto zna o obrazovanju. Nakon emocionalnih istupa gospodina Jokića, tek danas se može čuti mišljenje nekih drugih znanstvenika", dodao je.   Nije zadovoljan suradnjom unutar Domoljubne koalicije jer, se Savjet za suradnju nije sastao dva mjeseca. Stari funkcioniraju na Vladi između HDZ-a i Mosta, ali sa svime nisu upoznati ostali koalicijski partneri, kazao je Ilčić te najavio kako će se Savjet od 1. lipnja sastajati svake prve srijede u mjesecu. Govoreći o mogućoj suradnji SDP-a i Mosta, kazao je kako su razlike između tih dviju opcija sve vidljivije - "SDP nastupa partijski, a Most je otvoren i reagira na argumente".  Govoreći o odnosima s Božom Petrovim, Ilčić je rekao da su ti odnosi odlični. Uvjeren je da će se takva suradnja i nastaviti. Za Ilčića tripartitna vlada nije realna opcija. >> Jokić odgovorio ministru Šustaru nakon što nije prihvatio ostavku ekspertne skupine: Nije ovo tržnica! 