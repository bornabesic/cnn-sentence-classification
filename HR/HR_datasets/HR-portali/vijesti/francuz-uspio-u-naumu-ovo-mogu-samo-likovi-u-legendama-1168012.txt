Nešto više od tri sata zadržao se francuski ronilac u dubinama Crvenog jezera gdje je uspio u svom naumu da dotakne dno jezera. - Voda je u jezeru niska, ali sve je prošlo u najboljem redu. Frederic je dodirnuo samo dno, fotografirao se i uzeo uzorke sedimenta za znanstveni dio ovog spektakularnog zarona - rekao je za 24 sata Luka Kolovrat direktor TZ Imotski. Ronilac Frederic Swierczynski zaronio je na 245 metara i dodirnuo dno što se nitko do sada nije usudio. - Ovo što je napravio Francuz do sada su mogli samo ispričani likovi u imotskim legendama - kroz šalu su komentirali Imoćani koji su pratili povijesni pothvat.