Ivan Čehok na senzacionalan način se vratio u hrvatsku politiku. Varaždinski političar, koji je neko vrijeme i proveo u pritvoru, postao je novi gradonačelnik Varaždina. Čehok nakon skoro 50 posto prebrojenih glasova ima skoro 70 posto glasova! Alen Kišić, kandidat SDP-a, HNS-a, HSS-a, HSU-u i Laburista, ima tek 27,52 posto. Međutim, najjača vijest za SZ Hrvatske glasi - Radimir Čačić je novi župan! Bivši HNS-ovac pobijedio je sadašnjeg HNS-ovog kandidata Predraga Štromara i tako zadao možda najteži udarac Ivanu Vrdoljaku.Nezavisni kanidat dr.sc. Marko Jelić uvjerljivo je slavio u drugom izbornom krugu za gradonačelnika Knina osvojivši 60 posto glasova birača izišlih na izbore. Dugogodišnja 'kninska kraljica', kandidatkinja HDZ-a Josipa Rimac osvojila je, pak, 39,14 glasova kninskog biračkog korpusa. Premda su ovoj još uvijek neslužbeni rezultati, Josipa Rimac priznala je poraz. - Čestitam gospodinu Jeliću na izbornoj pobjedi. Ovaj puta večinsko kninsko biračko tijelo stalo je na stranu mog protukandidata. Zahvalila bih se svim građanima koji su još jednom dali svoj glas HDZ-u i meni osobno. Život ide dalje – kazala nam je Josipa Rimac. Iako se na početku činilo da će se u utrci za župana Splitsko-dalmatinske županije voditi velika bitka između HDZ-ovca Blaženka Bobana i Mostovca Mire Bulja, na kraju će pobjeda uvjerljivo otići na stranu HDZ-ovca! Nezavisni kandidat Marko Grubelić novi je načelnik općine Tribunj. Ovaj mladi magistar ekonomije u drugom krugu osvojio je 72 glasa više od kandidata HDZ-a Damira Pilipca, koji je funkciju općinskog načelnika obnašao deset godina ili od osnutka općine Tribunj. Marko Grubelić osvojio je 577 glasova ili 53 posto glasova birača izašlih na izbore, dok je za Pilipca glasalo 504 birača ili 47 posto.