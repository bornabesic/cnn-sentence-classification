Cijena prijevoza kombijem je 250 eura. Mjesečna je cijena sobe u kući s još četiri muškarca 350 eura. Za život do prve plaće potrebno je ukupno oko tisuću eura. Polazak je u srijedu. Hoće li u tri dana spakirati svoj život u maksimalno dva kofera i otići u Cork, razmišljalo je u subotu sedam vozača kamiona koji su došli na razgovor za taj posao u Irskoj. Bio je to grupni razgovor s predstavnicima jedne agencije koja hitno traži 50 vozača kamiona za rad u toj zemlji. Kod nas plaća 5000 kuna Zemlji koja je postala “nova Njemačka” mladim Hrvatima koji su se tamo, moglo se čuti na razgovoru, pokazali kao izvrsni radnici. Uvjeti koji su im ponuđeni nikoga nisu “izuli iz cipela”, ali im je agent svima i rekao da im nudi konkretnu i realnu ponudu bez velikih priča i obećanja. Konkretno im je početna satnica 9,5 eura bruto i pola eura više nakon tri do šest mjeseci. – Nas ovo treba motivirati da odemo, a ja prvi ovo neću prihvatiti – komentirao je gospodin koji se ipak na kraju odlučio otići raditi u Njemačku. U perspektivi, nakon šest mjeseci rada za istu kompaniju, ako se pokažu kvalitetnim kadrom, dobit će ugovor za stalno i mogu očekivati neto plaću od oko dvije tisuće eura. Predstavnik agencije Matej Šišmanović objasnio nam je kako su dobili ugovor s više velikih tvrtki koje hitno traže radnike i stoga su i oni hitno organizirali ovakvo događanje u subotu u Zagrebu. Najavio je kako će regrutaciju organizirati još češće, oglašavati u Hrvatskoj i druga radna mjesta za irske poslodavce. – Kad sletite u Dublin, dolazimo po vas i vozimo vas do kuće, dva su dana potrebna za dokumentaciju i jedan za certifikat – rekao je ovaj agent sedmorici okupljenih profesionalnih vozača kamiona koji su se potom javno izjašnjavali mogu li u srijedu krenuti na taj put. Neki će i otići unatoč tako kratkom roku jer, kako smo mogli čuti iz razgovora s ovim ljudima, neki rade “na crno”, drugi su potplaćeni, jedan gospodin nedavno je dao otkaz... Konkretno, za gotovo 190 sati rada mjesečno plaća jednog od vozača u nas je pet tisuća kuna. I taj je gospodin irskim skautima na pristojnom engleskom jeziku otvoreno rekao da je spreman otići tamo ako to znači da će moći pristojno živjeti. Ne želi otići – na isto – Pristojan život za moju ženu i dijete jedini je razlog što sam ja danas ovdje i što razmišljam o odlasku – rekao je vozač koji će svoju odluku potencijalnom irskom poslodavcu javiti u ponedjeljak. Zanimalo je te ljude koliko košta vrtić, kakve su cijene hrane i života općenito jer ih je opravdano strah otići – na isto. U svakom slučaju, tko god od njih otišao u srijedu u Irsku, neće biti u toj kompaniji prvi Hrvat. > > Uzbuna na tržištu rada: Hrvatskoj treba još 16.000 stranih radnika. Pogledajte koji radnici se traže! > > Hrvatskoj nedostaju stotine profesionalnih vozača 