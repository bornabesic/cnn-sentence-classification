Film smo pogledali i ostali šokirani viđenim! Naime, po prvi put uopće prezentiraju se dokumenti KGB-a koji pokazuju kako su velike svjetske tajne službe itekako bile zainteresirane za sve što se događalo u Međugorju. Prije nekoliko dana na našu je email adresu stigla obvaijest da pogledamo 4 trailera za film pod naslovom “Od Fatime do Međugorja”, redatelja Ami Drozda iz Izraela. Film je napravljen u produkciji “Nazareth filma”, američko-izraelske kompanije. Film se od jučer (na 100.obljetnicu ukazanja Gospe u Fatimi) može pogledati uz plaćanje od 4.99 USD, na web stranici: www.medjugorje-to-fatima.com. Traileri su napravljeni vrlo profesionalno i vrlo provokativno, tako da se dobije želja film pogledati sto prije. Možete ih vidjeti i na nasoj stranici. Film smo pogledali i ostali šokirani viđenim! Naime, po prvi put uopće prezentiraju se dokumenti KGB-a koji pokazuju kako su velike svjetske tajne službe itekako bile zainteresirane za sve što se događalo u Međugorju. Naime, odmah nakon dva tjedna od kako su djeca posvjedočila da im se ukazala Gospa u Međugorju, u Beograd stize visoka delegacija KGB-a koja se sastaje s predstavnicima UDBA-e! Njih ne zanima vjera, njih zanima kako Međugorje može ugroziti komunistički poredak! I u Jugoslaviji i u svijetu. Dokumenti svjedoče o višegodišnjem praćenju Međugorja od strane KGB-a i UDBA-e . To možda i ne čudi, ali ono sto je šokantno jest (osim originalnih dokumenata iz Moskve) svjedočenje visoko rangiranoga agenta KGB-a , general-pukovnika Maksimova koji u detalje opisuje kako se ostvarivala suradnja UDB-e i biskupa Žanića. Kako on, nakon što su mu predočeni neki , po njega kompromitirajući dokumenti, pristaje suradjivati s jugoslavenskom tajnom službom! I kako je za mnogo toga optuživao hercegovačke franjevce u kojima je vidio neprijatelje (neki od tih franjevaca zavrsili su zbog toga i u zatvoru!). On se od najvećega promicatelja Međugorja u samo dva mjeseca, nakon što ga je “pritisnuo” poznati UDBA-š Lasić Gorankić, pretvorio u najvećega negatora međugorskih ukazanja. Također , vrlo šokantno djeluje svjedočenje Maksimova kada govori o sastancima KGB-ovih agenata i biskupa Perića koji, po njemu, nije želio kontakt s jugoslavenskom tajnom službom, ali s KGB-om je imao prisne kontakte. Maksimov ga opisuje kao inteligentnu osobu koja isključivo gleda svoj interes, ali koji patološki mrzi franjevce. Ovaj film nešto je potpuno novo u tretiranju Međugorja. Ta priča otkriva nešto o čemu se šuškalo i nagađalo, ali nikada nitko nije izašao s materijalnim dokazima oko suradnje biskupa s UDBA-om. O KGB-u da se i ne govori. Običan gledatelj kojemu je jedino stalo do mira u dusi, ostat će zatečen podacima i tvrdnjama koje ovaj film donosi. Zar je moguće da su na takav nacin komunicirali biskupi i komunističke tajne službe?! Bit će zanimljivo čuti sto će mostarski biskup Perić reći na tvrdnje autora filma oko njegovih kontakata sa sovjetskom tajnom službom, kao i o tvrdnji da patološki mrzi franjevce zbog njihovoga utjecaja na hercegovačke Hrvate.