Mađarski premijer Viktor Orban branio je svoje protuimigrantsko stajalište izjavivši u južnoj Njemačkoj da je Mađarska na strani "europske slobode". "Obećavam vam da će Mađarska i u budućnosti biti na strani europske slobode", rekao je Orban u svom govoru pred parlamentom Bavarske u ponedjeljak. Mađarska je uvijek bila zemlja koja je odbijala prihvatiti okupaciju, gušenje sloboda  i diktaturu, kazao je on na događaju upriličenom povodom 60. godišnjice mađarskog ustanka protiv Sovjetskog Saveza 1956. Orban se također osvrnuo na kretanje migranata, većinom s Bliskog istoka i iz Afrike, kroz Europu nazvavši ga "ugrožavajućim". Bavarski premijer Horst Seehofer, jedan od najoštrijih kritičara odluke kancelarke Angele Merkel da ostavi njemačke granice otvorenima za izbjeglice, prošle je godine počeo usvajati dio Orbanove restriktivne politike prema migrantima. Njih su se dvojica triput sastala tijekom prošle godine. >> Turska: Nastave li se sukobi u Siriji izbit će Treći svjetski rat 