Foto: 9GAG JEDNA je djevojka objavila niz poruka koje joj je slao njezin bivši suprug dok su bili zajedno i pokazala kako izgleda svakodnevno zlostavljanje, prenosi 9Gag. Odlučila je anonimno podijeliti svoju priču u nadi da nekome pomogne i otvori oči, ali i da napravi svojevrsni zaključak najtežeg perioda u njezinom životu.  "Ovo je dobar primjer hrpe poruka koje bi dobila tijekom svoje smjene na poslu", rekla je za prvi niz poruka. "Gdje si? Gdje si bila na ručku? Moramo pričati. Sad odmah. S kim si? Kad ideš na ručak? Reci mi kad završiš smjenu", pisao joj je tadašnji muž Adam. "Tony je moj kolega koji mi je jednom pomogao promijeniti gumu i sad se, ako se pita mog dečka, ševimo", objasnila je. "Gdje je Tony?", napisao je Adam. "Ne znam, radio je jutarnju smjenu", odgovorila mu je. "Naravno. Laži", odgovorio je. "Istina je. Otišao je u 12.30", napisala je. "Htio sam biti pristojan. Uvijek me provociraš. Sviđa mi se što znaš točno kad on dolazi i odlazi s posla. Pratiš njegov raspored", napisao je. Jednu je večer prespavala kod prijateljice i ni tad je nije poštedio. "Gdje si spavala sinoć? Postavio sam ti zamke da vidim hoćeš li spavati ovdje. I nisi. Nemoj mi lagati. Ovo je bio test, a ti si napravila točno ono što sam mislio da ćeš napraviti. Sad znam, ali želim to čuti od tebe. Usput, nemaš se pravo ljutiti na mene ako si u tajnosti izašla i lagala o tome", napisao je. "Uslikaj sliku na kojoj držiš tri prsta i pošalji mi je odmah. Napravi to tako da se vidi da si u maminoj kući. Imaš pet minuta", napisao je Adam kad mu je rekla da ide kod svoje mame u posjet. Osim što ju je psihički maltretirao, djevojka je rekla i da ju je fizički zlostavljao. "Čekao bi me ispred zgrade gdje radim cijelu moju smjenu. Za svoj 23. rođendan htjela sam izaći s dvije prijateljice i rekla sam mu to nekoliko tjedana prije. Kad je došla ta večer, udario me u lice, a zatim me uhvatio za glavu i udario njome o pod. Pokušala sam otići na policiju, ali pratio me je cijelim putem. Otišla sam i njegovim roditeljima, a oni su rekli da je to normalno na početku braka. Čak je i njegov otac pastor rekao da je to normalno", ispričala je. Kaže da ga je napokon napustila kad je ozlijedio njezinog psa i mačku. Spakirala je stvari, otišla kod kolegice s posla i sve prijavila policiji. Nedugo zatim su se rastali, a on je kažnjen s osam mjeseci pritvora. "Dijelim ovu priču jer mi treba zaključak kojeg nikad nisam dobila, a i možda pomogne nekome. Danas sam dobro, živim sama i volim svoj posao. Čuvam ove poruke kako bi se podsjetila koliko sam daleko dogurala. Iako sam još uvijek loša u vezama, samopouzdanje mi je jako poraslo", zaključila je svoju priču.