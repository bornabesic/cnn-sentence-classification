Jeste li upoznati sa skupinom The Hunted One? Ekipa britanskih lovaca na pedofile radi odličan posao i redovito ostavlja potencijalne zlostavljače u šoku. Dođu u kontakt s pedofilom, predstave se kao maloljetnica i tu kreće akcija, koja završi neslavno za onu iskusniju stranu priče. No, najnoviji primjer zgrozio je i same lovce... Ivor Gifford je s 92 godine na leđima postao najstariji uhvaćeni pedofil, a uhvatili su ga na ulici sa štapom u ruci. Ekipa se predstavila kao dvije djevojčice u dobi od 11 i 12 godina, a Ivor je ubrzo počeo poticati seksualni odnos s njima. - Bio je uporan u svojim pokušajima. U više od sto stranica razmijenjenih poruka većina se odnosi na seks, a gospodin Gifford je detaljno opisivao svoje maštarije i čak poslao svoje gole fotografije, izjavio je Owen Williams, tužitelj u ovom slučaju. Gifford je zatim napravio korak više i pokušao dogovoriti sastanak s jednom od "djevojčica". Ipak, na vrijeme je ulovljen i optužen za pokušaj seksualnog zlostavljanja i iskorištavanja maloljetnica. Pokušao se opravdati svojom usamljenošću i time da je vjerovao kako su djevojčice starije, ali sud je te izlike odbio. Čeka ga suđenje.