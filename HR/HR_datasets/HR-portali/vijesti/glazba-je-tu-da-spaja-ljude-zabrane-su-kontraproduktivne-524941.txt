Nakon što je zabrana Thompsonovog koncerta u Mariboru izazvala političku buru u Sloveniji i Hrvatskoj, oglasili su se i iz Ureda predsjednice Kolinde Grabar Kitarović. - Predsjednica je razgovarala sa svojim slovenskim kolegom proteklih dana i prenijela mu je svoje mišljenje da je glazba tu da spaja ljude, a da su zabrane kontraproduktivne, rekao je glasnogovornik Ureda predsjednice Luka Đurić. Premijer Plenković zatražio je da se ispita o čemu je riječ i izvijesti koji su razlozi za zabranu koncerta. Podsjetimo, mariborska policija odlučila je zabraniti Thompsonov koncert najavljen u tom zgradu za subotu zbog "prevelikog sigurnosnog rizika". - Thompsona bi mogli doći slušati njegovi obožavatelji iz Hrvatske. Neki od njih su radikalni, a mi nemamo nikakvih drugih informacija o njima pa to za nas može biti sigurnosni rizik, kažu u policiji. 