Milijun vjernika pratilo je u subotu blizu Milana misu koju je predvodio papa Franje čime je potvrđena popularnost argentinskog pape koji je dio svog posjeta lombardskoj prijestolnici posvetio siromašnima. U golemu parku u Monzi, dvadesetak kilometara od Milana, oko 9000 pjevača zbora sudjelovalo je u proslavi pred masom brojnih obitelji s djecom, mladima i starijim osobama. Organizatori, koji su očekivali 700.000 vjernika na misi u gradu s 3,2 milijuna stanovnika, objavili su da se okupilo njih milijun. Talijanska policija za sada nije mogla potvrditi taj podatak. U propovijedi je Papa rekao "velikom božjem narodu da su njegovo bogatstvo njegova multikulturalnost i multietničko obilježje". "To je narod pozvan prihvatiti razlike, uključiti ih uz poštovanje i kreativnost i slaviti novinu koju mu donose drugi. To je narod koji se ne boji prihvatiti potrebite". Svoje putovanje u Milano, prijestolnicu mode, luksuza i dizajna,  Papa je ponajprije posvetio zadaći otvaranja prema drugima. Tako se prvo zaustavio u čestvrti Case Bianche na istočnoj periferiji grada. "Radi se o simboličnom izboru. Papa je želio otići u središte Milana posjetivši prvo periferiju", objasnio je svećenik Augusto Bonora. Oko 10.000 stanovnika te siromašne četvrti gdje živi miješano stanovništvo, kao i iz susjednih četvrti, okupilo se da vidi i čuje Papu koji je ondje posjetio obitelji, među kojima i muslimanske. "Crkva ide u susret i nekrešćana i nevjernika", objasnio je Sveti Otac. Papa Franjo je zatim otišao u Duomo, slavnu milansku katedralu, na susret sa svećenicima koje je pozvao da rade na davanju nade društvu koje je postalo neosjetljivo na tuđu bol. Tom prigodom, nadbiskup Milana, Angelo Scola je rekao da će biskupija na raspolaganje osobama bez stalnog prebivališta staviti 50 stanova. "Ovo je Papa svih ljudi, običnih ljudi, on nije Papa elite, on je Papa za sve", rekao je Vincenzo Aulette koji je s obitelji došao na molitvu angelusa ispred katedrale. Papa Franjo je zatim otišao u zatvor San Vittore, gdje se sastao sa zatvorenicima i osobljem zatvora te ručao sa zatvorenicima za dugim stolom u hodniku. Nakom mise u Monzi, Papa je krenuo na stadion San Siro na susret s više desetaka tisuća mladih. >> U Vječnom gradu udaraju se temelji nove Europske unije >> Revolucionarna promjena: Papa spreman razmotriti zaređivanje oženjenih muškaraca