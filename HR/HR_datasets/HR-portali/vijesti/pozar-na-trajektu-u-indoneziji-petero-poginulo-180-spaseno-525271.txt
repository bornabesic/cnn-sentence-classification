Petero ljudi je poginulo a više od 180 je spašeno nakon što je na trajektu buknuo požar kod indonezijskog otoka Jave, rekli su dužnosnici u subotu. Trajekt Mutiara Sentosa prevozio je oko 200 putnika kad je brod zahvatio požar u petak navečer pored Masalembua u pokrajini na istoku Jave, rekao je šef lokalne spasilačke službe.  Potraga za putnicima koji se još vode kao nestali i dalje traje, rekao je. U Indoneziji su pomorske nesreće česte, a uzroci su uglavnom slaba sigurnosna provjera i loše održavanje.