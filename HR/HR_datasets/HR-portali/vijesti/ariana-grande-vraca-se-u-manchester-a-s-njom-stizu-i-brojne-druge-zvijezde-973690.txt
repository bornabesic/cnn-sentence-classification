Foto: FAH/Twitter ARIANA GRANDE održat će dobrotvorni koncert u Manchesteru u nedjelju, 4. lipnja. Uz nju, nastupit će i Miley Cyrus, Coldplay i Pharell Williams, piše TMZ. Osim njih, na koncertu će navodno nastupiti i Justin Bieber, Katy Perry, Take That, Usher i Niall Horan. Koncert pod nazivom "One Love Manchester" posvećen je svim žrtvama terorističkog napada na njezinom koncertu 22. svinja u mančesterskoj areni i sav prihod će biti namijenjen fondu za pomoć žrtvama. Na zadnjem koncertu Ariane Grande u Manchesteru 22 osobe su izgubile život, a najmanje 57 ljudi je ozlijeđeno. Potresena pjevačica je navodno kontaktirala obitelji žrtava i ponudila da će platiti troškove pogreba.