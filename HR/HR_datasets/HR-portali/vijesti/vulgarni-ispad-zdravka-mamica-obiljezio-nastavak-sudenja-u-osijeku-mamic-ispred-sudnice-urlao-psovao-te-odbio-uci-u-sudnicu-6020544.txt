Na Županijskom sudu u Osijeku nastavljeno je suđenje Zdravku Mamiću, Zoranu Mamiću, Damiru Vrbanoviću i porezniku Milanu Pernaru, optuženima za izvlačenje 117 milijuna kuna iz Dinama i utaje 12 milijuna kuna poreza. Iako je Zdravko Mamić dosao na sud, u sudnicu nije ušao. Vlado Kos / HANZA MEDIA Zdravko Mamić ispred suda Neposredno prije početka rasprave na hodniku je imao verbalni ispad te je otišao sa suda. Mamić je čekao početak rasprave stojeći pored stubišne ograde, dok su kod samih vrata raspravne dvorane razgovarali tužitelji Sven Mišković, Tonći Petković, Mamićeva braniteljica Jadranka Sloković i sudac Darko Krušlin. Mamić se u jednom trenutku iznenada obrušio na jednog od njih, činilo se zamjenika ravnateljice USKOK-a Svena Miškovića. Vlado Kos / HANZA MEDIA Vlado Kos / HANZA MEDIA Vlado Kos / HANZA MEDIA   - Što se stalno smiješ, što se smiječ koji ku**c..., povikao je Mamić nekoliko puta. Potom se glasno požalio kako mu se stalno uskraćuju njegova prava. - E sad neću ni ući pa ćemo razgovarati preko novina, galamio je Mamić i krenuo niz stubište prema izlazu sa suda. Njegova odvjetnica Sloković cijelo ga je vrijeme pokušavala smiriti, ali nije pomoglo. Suđenje je nastavljeno bez Zdravka Mamića svjedočenjem poreznice Ane Štimac koja je vodila porezni nadzor u Dinamu 2008. godine.