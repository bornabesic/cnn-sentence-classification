Policija je u četvrtak u 7.50 sati dobila dojavu da je vozačica sletjela s kaštelanske ceste između Solina i Kaštela u dvorište privatne tvrtke. Vozačica je probila ogradu, preletjela metar i pol vrta i sletjela na parkiralište koje je oko dva metra niže od ceste. Automobil se prevrnuo na krov. Sve su vidjeli djelatnici tvrtke i odmah su ženi priskočili u pomoć. Kažu da je bila pri svijesti, ali ja bila dosta natučena i smetena. Dali su joj stolac da sjedne do dolaska Hitne. Policija još nije dala službene informacije o nesreći niti koliko vozačica ima godina tek su rekli da je prevezena u bolnicu. Doznajemo da nije životno ugrožena. Djelatnici tvrtke su rekli da žena ima između 40 i 50 godina. Kažu i da je u to vrijeme bio vrlo jak pljusak. Fiat Punto kojim je žena sletjela je uništen. Dio ograde koji je srušen je razbio stražnji dio drugog auta koji je bio parkiran na parkiralištu.