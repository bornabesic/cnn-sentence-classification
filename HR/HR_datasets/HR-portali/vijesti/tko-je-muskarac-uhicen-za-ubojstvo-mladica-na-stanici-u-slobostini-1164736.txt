Džemalu Palošu zvanom Kobra, osumnjičenom za ubojstvo 29-godišnjeg Ante Škembera, određen je jednomjesečni istražni zatvor, doznaje Hina na velikogoričkom Županijskom sudu. Glasnogovornik suda Ante Zeljko potvrdio je da je državno odvjetništvo tražilo da se Paloš zatvori zbog opasnosti od bijega i ponavljanja nedjela, ali mu je istražni zatvor u konačnici određen samo zbog opasnosti od ponavljanja ili počinjenja težeg kaznenog djela. 24 sata pišu, dok su policajci Paloša vodili na ispitivanje, da mu je prolaznik dobacio: 'Marš, smrade!'. Umirovljenik i otac troje djece kuću u Velikom Polju, mjestu između Novog Zagreba i Velike Gorice, izgradio je početkom 80-ih godina, a susjedi ga opisuju kao nekonfliktnu osobu. Javnosti je poznat iz postupka protiv Tomislava Merčepa. Paloš je na svom Facebook profilu, dva dana nakon ubojstva, objavio snimku kako se vozi na autocesti. "Nisu Alpe, ali jest naš Velebit", napisao je Paloš u statusu uz snimku vožnje po snježnoj autocesti. Pretpostavlja se da još na početku Paloš nije bio svjestan da je ubio Škembera, nego je to u ponedjeljak saznao iz medija. Potom je otišao u Dalmaciju, gdje su ga u srijedu priveli policajci. Tužiteljstvo je ranije najavilo da će od suca istrage Županijskog suda u Velikoj Gorici tražiti da se Paloša zatvori tijekom istrage u kojoj je osumnjičen da je nakon svađe u autobusu nožem uboo Škembera koji je u nedjelju pronađen teško ozlijeđen na livadi u novozagrebačkom naselju Sloboština, a od zadobivenih ozljeda je potom umro u bolnici. Detalje ubojstva jučer su otkrili županijski državni odvjetnik u Velikoj Gorici Dražen Diklić, privremeni načelnik zagrebačke policije Željko Prša i Antun Čavčić iz Sektora kriminalističke policije. Kako je pronalazak tijela na Uskrs prijavila slučajna prolaznica policija isprva nije znala o čemu je riječ, no u vrlo kratkom roku rekonstruirali su posljednji dan preminulog koristeći se nizom nadzornih kamera. Kamere iz autobusa su snimile da je ubijeni oko 17.40 sati ušao u gradski autobus te da nije htio kupiti kartu pa vozač nije želio krenuti. Putnici su negodovali, a u svađu se uključio 60-godišnjak. Među njima je najprije došlo do verbalnog sukoba, a potom i naguravanja nakon čega su izašli iz autobusa. 60-godišnjak je Škembera tada uboo nožem, a on je ostao na nogama, dok je autobus, zajedno s ubojicom otišao. U policiji kažu da vozač ni ostali putnici nisu primjetili da je mladić uboden jer je ostao stajati na nogama. >>Ubojica se uspaničio kada je saznao da je mladić preminuo. Pobjegao je u Dalmaciju >>Nakon svađe zbog karte za bus putnik (60) ga je ubo nožem 'skakavcem' u trbuh >>'Mislimo da znamo tko ga je ubio, zna i policija, pa neka ga nađu i privedu'