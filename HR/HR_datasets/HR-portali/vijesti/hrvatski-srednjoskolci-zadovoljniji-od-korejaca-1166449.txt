Jedan od glavnih čimbenika cjelokupnog osjećaja zadovoljstva među 15-godišnjacima jest i osjećaj pripadnosti školi. Naime, učenici koji imaju dobre odnose s nastavnicima koji im pružaju podršku i razumijevanje, sretniji su u školi, a i po tome kriteriju u istraživanju naši su učenici zabilježili iznadprosječne rezultate. Za osjećaj velike pripadnosti školi izjasnilo se 82,2 posto naših učenika. Dobri odnosi s profesorima i nastavnicima u školi mogu po istraživanju pojasniti ni zašto naši učenici za razliku od mnoge druge djece ne osjećaju strah prije ispita. Istraživanje kaže – 47% učenika osjeća strah, no takav rezultat ispod je prosjeka istraživanja. Hrvatski petnaestogodišnjaci zadovoljni su svojim učeničkim životom, podrškom roditelja, kao i podrškom koju od svojih profesora dobivaju u školi. Zadovoljstvo im je toliko da su se plasirali na šesto mjesto u svijetu ocijenivši vlastito zadovoljstvo ocjenom 7,9 od najviše moguće desetke. Takav rezultat prikazan je u izvješću PISA 2015, a u čijem je istraživanju sudjelovalo ukupno 540 tisuća učenika, od kojih je 5809 njih predstavljalo Hrvatsku. Jednako rezultatima naših učenika zadovoljni su i petnaestgodišnjaci iz Finske i Litve, dok najmanje zadovoljnih učenika živi u Koreji, Hong Kongu i Kineskom Taipeiju iako u školama ostvaruju odlične rezultate. Dapače, baš ti učenici, na provedenim PISA 2015 ispitima, zabilježili su iznadprosječne rezultate, no školski ih uspjeh, očigledno ne čini sretnima. Prema provedenom istraživanju u kojem su učenici rješavali ispite znanja i ispunjavali upitnik kojim su se prikupljali podaci o velikom broju pozadinskih utjecaja na obrazovna postignuća, u Hrvatskoj je 47,8 posto vrlo zadovoljnih učenika, dok je nezadovoljnih njih tek 7,3 posto. Naši učenici, za razliku od ostalih 15-godišnjaka, mogu se pohvaliti i iznadprosječnom podrškom roditelja. Naime ona, u spomenutom istraživanju prosječno iznosi 93,5 posto, no hrvatski su se učenici, čak njih 95,6 posto, izjasnili da se njihovi roditelji redovito zanimaju i informiraju o školskim aktivnostima, a jednako visok postotak učenika (95 posto) ima roditeljsku potporu u teškoćama koje se javljaju tijekom obrazovanja, što je više od OECD-ova prosjeka. Roditeljska podrška, srećom, veća je od njihovih očekivanja pa i to ide u prilog zadovoljstva naših učenika. Naime 36,1 posto hrvatskih roditelja očekuje od svoje djece završetak sveučilišnog studija, što je po istraživanju ispod prosjeka. Baš zato što nemaju pritiska, niti su opterećeni velikim očekivanjima roditelja, naši su učenici odgovorili izrazitom motiviranošću i porukom da imaju velika očekivanja od budućnosti. – Čak 93,6 posto hrvatskih petnaestogodišnjaka u Hrvatskoj, po završetku srednje škole, želi odabrati najbolje mogućnosti daljnjeg razvoja, dok je međunarodni prosjek za nastavka školovanja po najboljim kriterijima 92,7 posto – stoji u samim rezultatima istraživanja. Najzadovoljniji učenici koji su se izjasnili ocjenom većom od osam su oni iz Dominikanske Republike, Meksika i Kostarike. Jedan od glavnih čimbenika cjelokupnog osjećaja zadovoljstva među 15-godišnjacima jest i osjećaj pripadnosti školi. Naime, učenici koji imaju dobre odnose s nastavnicima koji im pružaju podršku i razumijevanje, sretniji su u školi, a i po tome kriteriju u istraživanju naši su učenici zabilježili iznadprosječne rezultate. Za osjećaj velike pripadnosti školi izjasnilo se 82,2 posto naših učenika. Dobri odnosi s profesorima i nastavnicima u školi mogu po istraživanju pojasniti ni zašto naši učenici za razliku od mnoge druge djece ne osjećaju strah prije ispita. Istraživanje kaže – 47% učenika osjeća strah, no takav rezultat ispod je prosjeka istraživanja. 