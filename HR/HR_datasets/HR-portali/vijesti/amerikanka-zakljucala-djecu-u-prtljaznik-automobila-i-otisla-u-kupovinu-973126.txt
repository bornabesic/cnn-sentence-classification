Foto: 123rf ŽENI iz SAD-a prijete optužbe za zlostavljanje djece nakon što je svojih dvoje djece zaključala u prtljažnik automobila i otišla u kupovinu u Utahu, izjavili su iz policije.   Tori Lee Castillo uhićena je nakon što se vratila do automobila, a njezina djeca u dobi od dvije i pet godina je preuzela socijalna služba, izjavili su iz policije u Riverdaleu.   Iz policije su poručili kako su primili poziv svjedoka koji je vidio ženu kako gura djecu u prtljažnik na parkingu i potom odlazi, piše CNN. Prestrašena djeca  "Mala djeca...počela su bučiti i brzo se pomjerati zbog čega se automobil tresao. Nekoliko dobrih samaritanaca je vidjelo što se događa te su došli u pomoć djeci", poručili su iz policije.   Promatrači su navodili starije dijete kako da otvori prtljažnik iznutra.   Kada su napokon uspjela izaći iz prtljažnika, djeca su plakala, ispričala je svjedokinja za KTVX.