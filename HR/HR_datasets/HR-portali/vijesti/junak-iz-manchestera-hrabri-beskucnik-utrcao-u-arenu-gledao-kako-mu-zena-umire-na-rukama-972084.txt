Screenshot: YouTube HRABRI beskućnik je za Independent ispričao tragičnu priču o tome kako je spašavao žrtve napada u Manchesteru, a jedna žena mu je umrla na rukama. Pomogao djevojčici koja je izgubila obje noge Chris Parker (33) rekao je da redovito prosi kod ulaza u arenu u Manchesteru. Bio je tamo za vrijeme terorističkog napada, kada ga je snažna eksplozija srušila na tlo. Bez obzira na ozljede, Parker je odmah utrčao u zgradu kako bi pomogao žrtvama. Prvo je pomogao djevojčici koja je u tragediji izgubila obje noge, a zatim je sve do posljednjeg daha na rukama držao ženu koja je preminula od teških ozljeda noge i glave. "Instinkt me naveo da potrčim unutra i pokušam pomoći" "Svi su trčali van. Čuo sam eksploziju i vidio bljesak, srušio sam se na tlo. Instinkt me naveo da potrčim u arenu i pokušam pomoći ljudima", rekao je Parker. "Vidio sam malu djevojčicu... nije imala noge. Zamotao sam ju u jednu od majica s prodajnog štanda i upitao gdje su joj mama i tata. Rekla je da je tata na poslu, a mama unutra". "Nisam prestao plakati. Ne mogu zaboraviti smrad spaljenog mesa" Zatim je pokušao spasiti ženu za koju kaže da je imala oko 60 godina: "Preminula je na mojim rukama. Nisam prestao plakati". "Najšokantnija je činjenica da je ovo bio koncert za djecu. Dijelovi tijela bili su posvuda. Ljudi su imali rupe u leđima", nastavio je mučnu priču. "Ne mogu zaboraviti vrištanje i smrad... ne želim pričati o tome, ali smrdjelo je po spaljenom mesu. Mislim da sam još uvijek u šoku".