U srijedu će biti još hladnije jer će nam pritjecati hladan zrak s istoka kontinenta, a zatim će temperatura zraka porasti. Na moru će sutra još biti hladno, na jugu ponegdje uz malo kiše i snijega, a bura će oslabjeti. U četvrtak će zapuhati jugozapadnjak pa jugo koje će jačati i s kojim će stići naoblačenje, zatim i kiša. Ona se očekuje potkraj četvrtka na sjevernom dijelu, a u petak, uz mjestimičnu grmljavinu, i drugdje, piše HRT. Tijekom noći s četrvrtka na petak i u petak kiša bi trebala prijeći u snijeg, a kolike se količine snijega očekuju na kopnu možete pogledati OVDJE. Istovremeno, Norveški meteorološki institut, jedan od svjetski najcjenjenijih, na svojoj je službenoj stranici Yr.no, koja se dosad pokazala prilično točnom u prognoziranju vremena, najavio kako će u Zagrebu oborine prestati preko vikenda, no od ponedjeljka ponovno možemo očekivati bijele pahulje. Dapače, njihovi meteorolozi danas ujutro su prognozirali kako će snijeg idućeg tjedna u Zagrebu padati puna četiri dana! Yr.no Najnovija dugoročna prognoza za Zagreb, izvor: yr.no