Foto: Getty, REX GLUMICA baš uvijek osvoji svojom elegancijom. Radi se o 49-godišnjoj Oskarovki Nicole Kidman, koja se također našla među mnogobrojnom elitom u Cannesu, gdje se održava 70. filmski festival.  Glumica koja je oduševila ulogom u hit seriji "Big Little Lies", čiju drugu sezonu željno iščekujemo, na crvenom tepihu se posljednjih dana pojavila u tri zanimljive i elegantne kombinacije, kojima je oduševila modnu kritiku.  No, nažalost, njima se nije pridalo toliko pažnje, koliko se pridaje mlađahnim "Instagram manekenkama", koje su preplavile francusku rivijeru, a pažnju uglavnom privlače golišavim i neprimjerenim kombinacijama.  Tako se npr. Kendall Jenner jučer na crvenom tepihu pojavila u kratkim, traper hlačicama, što se itekako kosi sa strogim "dress code" pravilima Cannesa, no Nicole nije palo na pamet učiniti tako nešto.  Bijelo-crnu haljinicu, u stilu balerine, potpisuje Calvin Klein, a najviše pažnje privukle su neobične, crne štikle, koje je nosila.  Dan prije Nicole je blistala u midi haljini u zemljanim tonovima, koju potpisuje slavni Dior, dok je za srebrnu haljinu sa šljokicama, glumica dobila najviše pohvala. Koji vam je styling najbolji?