Policijski službenici Policijske postaje Sesvete dovršili su kriminalističko istraživanje nad muškarcima (33 i 42). Sumnjiče ih da su u Bjelovarskoj ulici u Sesvetama u subotu u Konzumu ukrali snimače video-nadzora i oko 200.000 kuna.  Sumnja se da je zaštitar (33) koji je radio u trgovini omogućio muškarcu (42) da neometano uđe u trgovinu u subotu između 21.20 i 21.39 sati i ukrade pet snimača video-nadzora, Poe swich, a iz sefa iz trezora prostorije oko 200.000 kuna. Ukupna materijalna šteta iznosi oko 250.000 kn.  Policijski službenici osumnjičene su predali pritvorskom nadzorniku, a posebno izvješće dostavili su nadležnom državnom odvjetništvu.