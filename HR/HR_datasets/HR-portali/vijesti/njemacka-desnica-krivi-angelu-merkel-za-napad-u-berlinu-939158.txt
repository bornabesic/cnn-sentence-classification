Foto: FaH  NADBISKUP u Berlinu pozvao je Nijemce da zbiju redove i ne dopuste da ih međusobna optuživanja razdvoje u utorak navečer na misi za žrtve napada Islamske države, na stadionima je odana počast žrtvama, a kancelarka Angela Merkel kritizirana je zbog svoje migracijske politike.  Nadbiskup Heiner Koch pozvao je u berlinskoj protestantskoj crkvi kongregaciju da bude jedinstvena sada kada je to krajnje potrebno.  "Zbijmo redove u ovoj noći terorističkog napada", rekao je, kako prenosi agencija dpa.  Žrtvama ne pomaže da ublažimo ili trivijaliziramo situaciju niti ljudima pomaže da razmjenjuju optužbe koje ih dijele, rekao je nadbiskup.   Njemački mediji i stranke već su počeli kritizirati njemačku kancelarku i pokolj na božićnom sajmu u Berlinu bi mogao biti novi težak udarac za nju koja je već  izložena kritikama zbog politike otvorenih vrata prema migrantima. Merkel je kriva što su mrtvi, tvrdi ekstremna desnica  "Atentat je košmar i za Angelu Mekrel kojoj padaju izgledi da bude ponovno izabrana 2017.godine", ocijenio je tjednik Der Spiegel na svojoj mrežnoj stranici, prenosi agencija afp.  Njemačka populistička desnica, predvodnica kritika zbog prihvata izbjeglica u zemlji, dovela je u pitanje imigracijsku politiku kancelarke, iako je policija otklonila sumnje da je osumnjičeni za napad tražitelj azila.  "Merkel je kriva što su mrtvi", rekao je jedan od dužnosnika pokreta Alternativa za Njemačkui, AfD, Marcus Pretzell na društvenoj mreži Twitter.  Međutim, kritike kancelarki Merkel stižu i iz njezine koalicije. Pokolj u Berlinu ponovo je potaknuo Bavarce iz CSU, konzervativne saveznike Merkeline stranke CDU koji dulje od godinu dana traže, do sada bezuspješno, da se odredi godišnja kvota tražitelja azila koji smiju ući u Njemačku. Sljedeće godine održat će se parlamentarni izbori u Njemačkoj  "Sada moramo razmotriti koje opasnosti za nas predstavlja dolazak velikog broja izbjeglica u zemlju", upozorio je ministar unutrašnjih poslova Bavarske Joachim Herrmann.  Tragedija na božićnom sajmu dogodila se u trenutku kada se kancelarka tek počela oporavljati od gubitka popularnosti koja je pala prije 16 mjeseci zbog migrantskog vala 2015. Zadnje ankete davale u joj potporu 37 posto birača za izbore 2017, nakon što su prethodno bili pali na 30 posto. Zbog tog oporavka Merkel je najavila krajem studenoga da će se natjecati za četvrti mandat i tom je prilikom osjetno zaoštrila ton prema imigraciji kako bi se obvezala biračima.  Sada je "glavni izazov za nju da dozna kako će reagirati njezina vlastita stranka", smatra Christian Moelling, analitičar iz instituta German Marshall Fund.