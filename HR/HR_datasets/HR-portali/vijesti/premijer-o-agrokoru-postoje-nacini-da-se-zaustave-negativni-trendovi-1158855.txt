Premijer Andrej Plenković, govoreći o Agrokoru, kazao je kako postoje načini da se zaustave negativni trendovi i nastavi poslovanje koje bi donosilo prihode uz mirovanje potraživanja. Upitan radi li se o pogledu podmirenja obaveza, Plenković je za Novu TV odgovorio potvrdno i dodao da bi se istodobno našao način da se namire dobavljači "dobivanjem svježe likvidnosti". Na pitanje bi li onda dobavljači morali otpisivati dio svojih dugova, Plenković je odgovorio da su to "nijanse i detalji". - To je moguće i bez ovakvog zakonskog okvira. Odnosi između različitih kompanija podrazumijevaju ponekad i takve situacije, ali ja u to u ovom trenutku ne bih ulazio, to je za kasniju fazu ove teme - rekao je Plenković. >> Agrokor treba spasiti?! A gdje su bile vlade dok su ubijali Velebit, KGK, Jugoturbinu, Josip Kraš... >> Pravnici: Zabraniti prevelika zaduživanja 