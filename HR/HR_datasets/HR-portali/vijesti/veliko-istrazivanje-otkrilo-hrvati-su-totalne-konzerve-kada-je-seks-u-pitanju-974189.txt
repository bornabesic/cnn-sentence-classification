Foto: Lazeeva/Instagram GOTOVO pola milijuna ljudi sudjelovalo je u velikom istraživanju seksualnih navika koje je provela Lazeeva, tvrtka koja se bavi distribucijom virtualnog sadržaja za odrasle. Istraživanje seksualnih navika obuhvatilo je 100 gradova diljem svijeta, a ispitanici su odgovarali na pitanja o seksualnom životu, eksperimentiranju, pornićima i toleranciji LGBT zajednice. Sa seksom su najbolji Parižani, koji su jako seksualno aktivni, vole eksperimentirati s igračkama, svinganjem i zabavom za odrasle, a kontracepcija je dostupna širokoj masi i većina Parižana je koristi. Nadalje, Parižani su prema ovom istraživanju izrazito gay friendly, a spolovi su ravnopravni. Veliko istraživanje dotaknulo se i seksualnih navika Zagrepčana, ali rezultati nisu ni blizu pariškima. Naime, Zagreb se na ovoj ljestvici našao na 76. mjestu na svijetu. Što se tiče seksualne aktivnosti, Zagrepčani su dobili visoku devetku, ali što se eksperimentiranja u krevetu tiče ocjena je manja od 1, točnije 0.7, a kada je riječ o seksualnim igračkama i broju orgazama, penje se iznad osam. Zagreb je podbacio i po pitanju pornografije, swinganja i zabave za odrasle, kao i po pitanju broja ljudi koji koriste kontracepciju. Te brojke su sramotno male. Što se tiče gradova u regiji, Beograd je pri dnu ljestvice seksa što se svijeta tiče i nalazi se na 98. mjestu u svijetu, ako je vjerovati istraživanjima. Beograđani su iznad prosjeka samo po učestalosti seksualnih odnosa, ali debelo ispod prosjeka što se tiče orgazama, eksperimentiranja, seksi igračaka, kontracepcije, swinganja i pornografije.