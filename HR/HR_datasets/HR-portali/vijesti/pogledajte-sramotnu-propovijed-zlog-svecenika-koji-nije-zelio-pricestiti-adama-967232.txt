Screenshot: YouTube/Dalmacija Danas NADBISKUP đakovačko-osječki, monsinjor Đuro Hranić, odlučio je u nedjelju smijeniti svećenika Alojzija Asića, župnika župne crkve Sv. Franje Asiškog u Gradištu, koji je Adamu Kadiću i još dvoje djece s posebnim potrebama želio uskratiti primanje hostije s ostalim prvopričesnicima.  Na nedjeljnoj misi svećenik Asić ipak je pričestio Adama Kadića i ostalo dvoje djece s posebnim potrebama u grupi s ostalom djecom, no nije sve prošlo bez problema.   “Stvaraš gužvu meni”, rekao je svećenik malenom Admu koji nije želio primiti hostiju u usta  “On neće, šta da mu ja radim”, rekao je potom župnik u kameru.  Na kraju je svećenik ipak popustio i Adamu dao hostiju u ruku, na što su okupljeni u crkvi zapljeskali.  Portal Dalmacija Danas ustupio nam je video snimke dijela propovijedi ovog svećenika koju je održao prošle nedjelje. U svojoj posljednjoj propovijedi u crkvi u Gradištu svećenik se okomio na vlastite župljane, a najviše na Slavicu, Adamovu majku. Izrazio je žaljenje što mu se sve u 17 godina događalo u župi Gradište. Kritizirao je činjenicu da je na Susret hrvatske katoličke mladeži došlo 30.000 ljudi, a iz Gradišta samo 23. “To nama ne znači ništa. Oni su svi ludi, jedino smo mi pametni!”, rekao je uzbuđeno.  Svećenik Asić je rekao da se po Gradištu priča da ne plaća radnicima, dok misionari tvrde da je on jedan od najboljih svećenika u Nadbiskupiji.  "Svi znaju tko sam ja i ne vjeruju ono za što ste mene optužili. Ljaga pada na vas. Jedino što možete da odete biskupu i da mu kažete što je sve na stvari", rekao je svećenik.  Za Adamovu majku prvopričesnika Adama, Slavicu, je rekao: “Sve je ona zakuhala!”. Onda je nastavio još skandaloznijom izjavom.  "U Francuskoj kažu, kada se nešto dogodi “Cherche la femme” – što znači “tražite ženu!”, rekao je svećenik u propovijedi na što je u crkvi nastalo komešanje.  "Možete se vi veseliti i bacati kape u zrak što ću ja otići, ali moja djela zna Gospodin", zaključio je svećenik.  Video snimku dijela posljednje Asićeve propovijedi u Gradištu pogledajte ovdje: