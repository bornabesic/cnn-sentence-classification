U tijeku je suđenje Darku Bodišu (24), optuženom za dvostruko ubojstvo. Zločin je počinio u listopadu prošle godine, kada je u obiteljskoj kući u Cuglinima nasmrt izbo dvojicu muškaraca, inače kumova, Vladu Plešeja (67) i Ivicu Pilija (42). Tužiteljstvo je, ispitavši Bodiša, zaključilo da je brutalan zločin počinio ponukan ljubomorom i željom za osvetom.  Prema onom što je na mjestu događaja, malo nakon ubojstva, pričala rodbina ubijenih, Bodiš s bivšom djevojkom ima dijete. Ona je dijete odvela iz vrtića, a da ga nije o tome obavijestila, i nekamo otišla s djetetom. Ubojica je to shvatio kao otmicu te je sve navodno prijavio i policiji, no u policiji ta informacija nije potvrđena.