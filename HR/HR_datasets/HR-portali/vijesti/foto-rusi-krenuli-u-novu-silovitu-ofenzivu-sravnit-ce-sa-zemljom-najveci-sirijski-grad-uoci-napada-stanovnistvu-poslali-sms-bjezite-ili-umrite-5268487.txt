Sirijski zrakoplovi u utorak su prvi put nakon mjesec dana bombardirali istočni pobunjenički dio Alepa, objavio je Sirijski opervatorij za ljudska prava (SOHR), a ruska vojska pokrenula je veliku ofenzivu protiv ekstremista u pokrajinama Idlib i Homs. - Režimske snage izvele su zračne napade i bombardirale nekoliko stambenih četvrti istočnog Alepa, prvi puta nakon 18. listopada, rekao je direktor SOHR-a Rami Abdel Rahmane. Rusko i sirijsko zrakoplovstvo prekinulo je napade 18. listopada, tri dana prije primirja koje je, po tvrdnjama Moskve i Damaska trebalo omogućiti izlazak pobunjenika iz istočnog Alepa. Oko 300.000 ljudi živi pod vladinom opsadom u istočnom Alepu. Izvješća govore da im nedostaju hrana, voda, struja i lijekovi. - Ruske vojne snage pojačavaju svoje napade na protivnike režima u Siriji, potvrdio je ruski ministar obrane Sergej Šojgu nakon uobičajenog brifinga kod Vladimira Putina. Rekao je da je u utorak krenula velika operacija intenzivnog gađanja položaja ISIS-a i al-Nusre. Šojgu je potvrdio da je velika novost i korištenje moćnog obalnog raketnog sustava Bastion. Ovi kompleksi su u stanju uništiti pomorske ciljeve na udaljenosti od 350 kilometara. REUTERS   - Raketni sustav pokriva gotovo cijelu sirijsku obalu. Naše baze u Siriji, ali i naše pomorske snage sada su sigurne. Velika novost u napadima predstavlja i činjenica da je prvi put iskorišten i nosač zrakoplova 'Admiral Kuznjecov'. REUTERS   - Zrakoplovi s 'Admirala Kuznjecova' provode napade na ISIS, a s broda 'Admiral Grigorovič' lansiramo krstareće projektile koji su upereni protiv niz terorističkih uporišta diljem zemlje - rekao je Šojgu. REUTERS Obnova napada na najveći sirijski grad podudara se s pokretanjem velike ruske zračne ofenzive na ekstremističke skupine u sjeverozapadnoj pokrajini Idlib i zapadnoj Homs. REUTERS U Alepu su stanovnici u ponedjeljak dobili SMS poruku, najvjerojatnije od vlasti Bašara al-Asada, u kojoj je zlokobno pisalo: 'Bježite ili umrite'. REUTERS