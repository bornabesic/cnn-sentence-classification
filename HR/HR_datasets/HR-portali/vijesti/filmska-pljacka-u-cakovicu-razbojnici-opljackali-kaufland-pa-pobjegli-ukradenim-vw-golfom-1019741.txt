Policija moli sve građane koji raspolažu s korisnim informacijama o ovom kaznenom djelu da se jave osobno u najbližu policijsku postaju Proteklog vikenda na području PU međimurske evidentirane su četiri krađe i jedna teška krađa. Policija je  izdvojila tešku krađu koja se dogodila u subotu 22. travnja nešto prije 21 sat u Čakovcu, kada su nepoznati počinitelji provalili u trgovački centar u Obrtničkoj ulici i ukrali nekoliko stotina tisuća kuna. U trenutku dok je 30-godišnja djelatnica brojila novac, počinitelji su provalili u prostoriju trezora i ukrali novac. Zaposlenica je u trenutku provale pobjegla iz prostorije i nije ozlijeđena. S mjesta događaja počinitelji su se udaljili VW Golfom, tzv. ‘trojkom’, plave boje, čakovečkih registarskih oznaka, kojeg su prethodno ukrali s ograđenog prostora privatnog poduzeća u Obrtničkoj ulici. Policija moli sve građane koji raspolažu s korisnim informacijama o ovom kaznenom djelu da se jave osobno u najbližu policijsku postaju ili nazovu na broj 192, odnosno pošalju e-poruke na adresu [email protected] 