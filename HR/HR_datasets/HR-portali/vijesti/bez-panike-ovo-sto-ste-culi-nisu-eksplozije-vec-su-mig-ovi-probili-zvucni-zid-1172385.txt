MiG-ovi koji su danas letjeli iznad Zagreba probili su zvučni zid, zbog čega su se čuli zvukovi slični eksploziji. MORH je najavio da će od 9.00 do 16.00 sati provoditi redovite letačke aktivnosti tijekom kojih se može očekivati probijanje zvučnog zida. Letovi će se provoditi na području Osječko-baranjske, Brodsko-posavske, Sisačko-Moslavačke, Zagrebačke i Požeško-slavonske županije, na visini iznad 10 000 metara, uz pridržavanje svih sigurnosnih mjera.