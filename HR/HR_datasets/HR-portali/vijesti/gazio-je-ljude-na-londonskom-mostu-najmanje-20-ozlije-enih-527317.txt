Londonska policija kazala je u nedjelju da su naoružani policajci, uz London Bridge, također angažirani i oko incidenta blizu Borough Marketa, a maloprije je Scotland Yard izvijestio da su angažirani i u Vauxhallu u južnom dijelu. Sumnja se da je riječ o terorizmu. Reuters nije bio u mogućnosti odmah dobiti potvrdu za te izjave svjedoka. Nekoliko svjedoka kazalo je i da je čulo pucnjeve. Očevidac, vozač taksija, za LBC radio rekao da su iz kombija na London Bridgeu "izašla tri čovjeka s velikim noževima i nasumično duž Borough High Streeta probadali ljude". U incidentima u Londonu koji su se zbili sa subote na nedjelju najmanje je jedna žrtva izgubila život, javila je londonska policija. Prema prvim informacijama deseci su ozlijeđeni.  Bijeli kombi zaletio se u subotu navečer u ljude na londonskom mostu. U trenutku napada na mostu je bilo 15 do 20 ljudi.    Ne zna se koliko je bilo napadača, ali je prema pisanjima medija policija nekoga uhitila.  Navodno je još nekoliko napadača u bijegu.  Napadi su se dogodili samo dva mjeseca nakon napada na Westminsterkom mostu.