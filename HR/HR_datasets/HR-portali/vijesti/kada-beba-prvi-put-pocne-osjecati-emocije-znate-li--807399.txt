Foto: 123rf MAMA je prvi učitelj svojoj bebi, od trenutka začeća beba započinje vrlo važan dio "školovanja" koji se često zanemaruje. Sve informacije koja beba dobiva još u trbuhu ona koristi kao prilagodnu na vanjski svijet koji ju čeka. Beba prisluškuje emocije trudnice i tu je početak emocionalne veze mame i bebe, mnogo prije djetetova rođenja. Posteljica tako ima ulogu najmodernijeg komunikacijskog uređaja.  Ako osjećate tjeskobu srce brže kuca, adrenalin raste, a tijelo počinje s proizvodnjom kortizola, hormona stresa koji dolazi i do posteljice. Upravo to je razlog zbog kojeg bi trudnice trebale izbjegavati stres tijekom cijele trudnoće. Kronični stres u trudnoći može dovesti i do zdravstvenih problema kao što su prijevremeni porod i visok krvni tlak. No, postoje posljedice stresa i za dijete, bebe koje su tijekom trudnoće bilo izložene neprestanom stresu više plaču i mnogo slabije spavaju.   Kada osjećate sreću i beba je sretna, kada osjećate ljubav i beba to osjeća, a taj cijeli proces izmjenjivanja različitih emocija bebi već u trbuhu započinje emocionalni razvoj.    Postoji li bolji razlog za izbjegavanje stresa u trudnoći? Smanjite ga s mnogo smijeha. Znate li da smijeh, makar i na silu, pomaže da se osjećate bolje i ono najvažnije - djeluje trenutno! Meditacija, dovoljno kretanja i duboko disanje također su odlični u borbi protiv stresa i nakupljene tjeskobe. Osim toga, ako je umor prisutan tijekom dana, odrijemajte tek 15 - 20 minuta jer je već malo sna dovoljno da uvelike smanjite količinu nakupljenog stresa.