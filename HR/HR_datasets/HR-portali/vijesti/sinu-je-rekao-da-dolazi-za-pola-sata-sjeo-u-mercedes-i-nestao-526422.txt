Ante Zovko iz Splita nestao je prije tri dana na području Makarske. Posljednji put je viđen u petak u Makarskoj, oko 15 sati, kako ulazi u vozilo marke Mercedes (E klasa, srebrne boje, zagrebačkih oznaka). Sjeo je na suvozačevo mjesto. Javio se sinu i kazao mu da stiže u Split za pola sata. Oko 16 sati mu je isključen mobitel te mu se gubi svaki trag, piše Dalmacija News. Zovko je rođen 16.10.1971. godine. Visok je 180 cm, ima kestenjastu ravnu kosu i srednje je tjelesne građe. U trenutku nestanka na sebi je imao majicu kratkih rukava, i plave jeans hlače. U slučaju da posjedujete informacije o ovoj osobi molimo vas da obavijestite najbližu policijsku postaju ili nazovete na broj 192. Također, informacije možete dostaviti i putem e-mail adrese: nestali@nestali.hr.