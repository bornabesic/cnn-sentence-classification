Bivši lider HNS-a, šef Reformista Radimir Čačić poput feniksa se vratio na mjesto varaždinskog župana! On je sa 62,46 posto glasova pobijedio HNS-ova Predraga Štromara, koji je osvojio 61,61 posto glasova. Drugi veliki povratnik je nekadašnji HSLS-ovac Ivan Čehok (68,50%) koji u drugom krugu za gradonačelnika Varaždina pobijedio Alena Kišića (27,26%).  - Očekivali smo pobjedu 70 prema 30 posto. Vi možete građane neko vrijeme držati u zabludi. Imao sam protukandidate koji su pričali neistine punih šest godina. Ali sve te zablude, neistine, laži, to vam ne može izgraditi vrtiće, popraviti škole, donijeti nova radna mjesta. Građani znaju i sjećaju se kako je bilo mojih deset godina i vidjeli su da sad šest godina nije bilo ništa, da se nije pomaklo s mjesta -  izjavio je Čehok nakon izborne pobjede dodavši da je u zadnje vrijeme puno mladih ljudi otišlo, te da je grad izgubio prepoznatljivost u gospodarstvu. - Normalno je da građani kažnjavanju one koji su do sada vladali, SDP i HNS. Građani vjeruju ljudima koji donose homogenost, koji su kohezivan čimbenik, a ne onima koji su sve razjedinili i posvađali, gledali svoje uske stranačke interese. Pružam ruku suradnje i onima koji su nas pljuvali jer nam treba suradnja. Moramo početi raditi u Gradskom vijeću, Varaždin nema vremena čekati - poručio je Čehok. - Dopustite da se zahvalim svim Varaždinkama i Varaždincima na podršci koja nas još više obvezuje i čeka nas puno posla i sutra sam spreman pružiti svima ruku - rekao je za HRT Čehok i osvrnuo se na novi proračun grada. - Proračun moramo donijeti do kraja godine. U što kraćem roku moramo donijeti proračun jer ima još puno projekata koje možemo napraviti do kraja jeseni - rekao je i odgovorio na pitanje što će s balama smeća koje se nalaze na ulazu u Varaždin. - Rekao sam da ćemo dio bala koje nisu pod koncesijom da ćemo ih početi odvoziti uskoro, a onaj dio koji je pod koncesijom i s obzirom da postoji spor oko toga pokušat ćemo to riješiti i sanirati i tamo napraviti novu gospodarsku zonu. Jamčim da ćemo nastaviti raditi istom brzinom kao i prijei napravit ćemo bolje standarde za građane - poručio je.   Ako Čačić zadrži prednost to će biti jedno od najvećih iznenađenja izbora jer je u drugi krug ušao za svega 16 glasova. I Čačić i Čehok su se smatrali davno politički otpisanima, Čačić zbog zatvorske kazne i isključenja iz HNS-a, a Čehok zbog optužnica. No obojica se čini se, uspješno vraćaju...     Tema: Lokalni izbori 2017.