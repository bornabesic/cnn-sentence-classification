Screenshot: YouTube/Instagram NEKI od korisnika dark weba odlučili su otkriti što su sve vidjeli na njemu, a neke od stvari zaista su uznemirujuće. Dark web je najmračniji kutak interneta, a na njemu možete naći sve ono što na "normalnom" internetu nećete naći jer je ilegalno. Dark webu ne možete pristupiti uobičajenim tražilicama. To ga čini savršenim mjestom za sve bez morala, pervertite, dilere droga i druge kojima treba takva platforma za prodaju usluga ili nalaženje sadržaja koje drugdje ne bi našli. Ponekad "slučajni" korisnici interneta zalutaju u taj mračni svijet, a na Redditu su odlučili progovoriti o tome što su tamo vidjeli. "Korisnici deep weba koji ste na Redditu, što je najluđa i najporemećenija stvar koju ste vidjeli", upitao je jedan korisnik, a odgovori su gori nego što zamišljate, piše Unilad. "Postoje tone ruskih pedofilskih porno filmova te grupe ljudi koje oglašavaju usluge ubijanja koga god želite ubiti", piše GUMP1147. "Najzanimljivija stvar koju sam našao su stranice koje vam pomažu da u potpunosti promijenite identitet. Primjerice, za iznos od 6000 do 10.000 dolara možete dobiti američku identifikacijsku karticu, putovnicu, vozačku dozvolu i sve papire da se uselite u Ameriku pod imenom koje želite. Osim toga, tu je zanimljiv PDF s 1000 stranica u kojem bivši zatvorenik piše kako preživjeti u zatvoru, kako dilati drogu u zatvoru, kako nabaviti oružje...", objašnjava DRIXGOD. "Postoje tutorijali za izradu bombi, za počinjenje različitih zločina, prevara...", piše VLEDA. "Ogromne količine droge koje se prodaju. Nemam pojma je li to istina, ali ljudi tvrde da imaju kilograme i kilograme kokaina, heroina i sličnog", piše LUKEPA. "Najčudnije sranje koje sam vidio na internetu je oglašavanje medicinskih usluga. Naime, tvrdili su da imaju puna skladišta ljudi u različitim zemljama i različitim stanjima (od beskućnika iz New Yorka do robova iz zemalja trećeg svijeta). Za određenu sumu novca mogli ste na ljudima izvoditi bilo koji eksperiment koji želite. Osim toga, objavili su papire o eksperimentima koje su sami provodili. Uglavnom je bila riječ o isprobavanju tvari koje mogu ubiti čovjeka ili uzrokovati pobačaj. To je jedna od najuznemirujućijih stvari koje sam vidio, jer se činilo realističnim i manja je vjerojatnost da je neka prevara, poput oglasa profesionalnih ubojica", napisao je CRISISOFCONSONANT. "Ubojice koji prodaju oružje u Europi, čak i u Ujedinjenom Kraljevstvu gdje je nemoguće dobiti dozvolu za oružje. Izgledalo je kao da potječe iz istočne Europe (no nisam stručnjak), a cijena je bila manja od 1000 funti", piše SUGARCOATEDKNIFE. "Nisam siguran da je stvarno, no netko je objavio vodič kako pretvoriti čovjeka u seks lutku koja ne može komunicirati. Pisao je o šivanju glasnica i udova te zamjeni zuba sa silikonima. Autor je tvrdio da je oteo nekoliko žena kojima je to napravio", ispričao je JORTSS.  Ako vas zanima još bolesnih priča, možete ih naći na Redditu.