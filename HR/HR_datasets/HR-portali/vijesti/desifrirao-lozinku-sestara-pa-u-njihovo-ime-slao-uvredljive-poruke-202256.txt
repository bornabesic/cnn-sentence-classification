SPLIT - Policajci iz Trogira proveli su kriminalističko istraživanje nad 15-godišnjakom za kojeg osnovano sumnjaju da je od 13. do 31. kolovoza ove godine, na štetu dviju maloljetnica, 17-godišnjih sestara iz Vrsina kod Marine, počinio kazneno djelo povrede tajnosti, cjelovitosti i dostupnosti računalnih podataka. Petnaestogodišnjak je uspio dešifrirati njihovu osobnu lozinku na računalu te u njihovo ime pisao razne uvredljive sadržaje. Nije poznato što je pisao kao ni kako je uspio “provaliti” u računalo. Protiv mladog hakera policija je podnijela posebno izvješće Općinskome državnom odvjetništvu za mladež. 