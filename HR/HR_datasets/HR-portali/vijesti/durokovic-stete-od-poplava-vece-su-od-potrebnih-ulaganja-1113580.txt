Generalni direktor Hrvatskih voda Zoran Đuroković danas je u Požegi najavio nova ulaganja u učinkovitu zaštitu od poplava u Požeško-slavonskoj županiji. On je istaknuo kako će Hrvatske vode ovih dana potpisati ugovor s tvrtkom koja će raditi studiju o mogućnostima ulaganja na ovom području kako bi se pripremila dokumentacija za povlačenje sredstava iz Europske unije na razini 85 posto. U prvom će planu biti radovi na orljavskom nasipu. – Svjedoci smo klimatskih promjena i ekstremnih hidroloških prilika. Nemamo više vremena za preduge studije i potrebno je zajedničko djelovanje. Svi vidimo da dosadašnji način koordinacije kroz dulji period nije dao rezultate. Štete koje se događaju od poplava uvijek su veće od potrebnih ulaganja. Vremenske promjene su brže od nas i zato moramo unaprijediti dinamiku – rekao je Đuroković.  >> U deset godina Hrvatske vode u Vukovarsko-srijemsku županiju uložile su 1,9 milijardi kuna