U dva dana  Melanija Trump odbila je ruku svojeg supruga Donalda. Prvi put u ponedjeljak tijekom posjeta Izraelu, a u drugi put u utorak popodne tijekom dolaska u Rim.  Neki to tumače kao probleme u braku. Trumpa se na početku mandata prozivalo kako ignorira svoju suprugu. Prilikom izlaska iz automobila ili zrakoplova ostavljao je Melaniju iza sebe. Mnogi su komentirali kako Trumpu očito nedostaje odgoja, a neki su zaključili da u tom braku više nema ljubavi. Trump je jednom prilikom odbio primiti Melaniju za ruku odnosno primio ju je, potapšao po ruci i ispustio. Ne zna se da li mu se sada Melanija osvećuje zbog toga. Prilikom posjeta Izraelu u svečanoj povorci Trump je htio primiti Melaniju za ruku. Ona ga je udarila po njoj. Iako je to mnogima izgledalo kao posljedica klimave veze između Trumpa i Melanije neki su komentirali da je Melanija Trumpa udarila po ruci jer nije primjereno da se u defileu drže za ruke. Smatraju da Melanija svojeg muža tako uči ponašanju. Kada su u utorak došli u Rim i izašli iz aviona Trump je Melaniju opet htio uhvatiti za ruku. No ona je to vrlo vješto izbjegla tako što si je rukom namjestila frizuru. On ju je onda lagano dotaknuo po stražnjici. Ipak, u ponedjeljak, dok su još bili u Izraelu i nakon incidenta za vrijeme mimohoda, bračni par Trump se ipak držao za ruke, točnije za prste dok su čekali dolazak helikoptera, piše Daily Mail. Držali su se i za ruke prije puta iz Tel Aviva u Rim.