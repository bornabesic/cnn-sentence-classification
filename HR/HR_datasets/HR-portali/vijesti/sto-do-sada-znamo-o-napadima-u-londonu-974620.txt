Foto: Getty  U LONDONU su večeras potvrđena dva teroristička napada. Prvo se kombi na London Bridgeu zabio u pješake u kojem je ubijeno šest osoba. No, do napada je i došlo u nedalekom Borough Marketu, tamo su nepoznati napadači izboli ljude dugačkim noževima. Ubijena su trojica napadača.  Do prvog je napada došlo na London Bridgeu. Taj napad dogodio se nešto poslije 22 sata po lokalnom vremenu u subotu navečer. Uskoro je cijelo područje zatvoreno.   BBC-eva reporterka Holly Jones koja se u trenutku napada zatekla na mostu rekla je kako je kombi vozio brzinom većom od 80 kilometara na sat.  "Prošao je kraj mene i pregazio pet, šest ljudi", rekla je.   Policija je zasad potvrdila samo da "ima više od jedne smrtno stradale osobe".   Nešto kasnije policija je dobila dojavu da je došlo i do napada nožem kod Borough Marketa.   Oba ova incidenta tretiraju se kao teroristički napadi.   Policija je dobila i dojavu o napadu nožem u Vauxhallu. No, uskoro se ustanovilo da je riječ o izdvojenom slučaju koji nema veze s terorizmom.