Vlada je u potrazi za strateškim partnerom Croatia Airlinesa (CA) početkom ove godine angažirala IFC, fond Svjetske banke koji je u međuvremenu provjerio interes europskih i svjetskih avioprijevoznika za hrvatsku nacionalnu aviokompaniju. Kako doznajemo, zasad su najveći interes za CA iskazali južnokorejski Korean Air i Eva Air s Tajvana. Jedan od najvećih u Aziji Korean Air je jedna od najvećih azijskih aviokompanija s flotom od 153 zrakoplova od kojih je 125 za putnički, a 28 za cargo prijevoz. Zrakoplovi te aviokompanije lete na 128 destinacija u 45 zemalja. Prošle godine je Korean Air imao prihod od 13,24 milijarde dolara, a prevezao je 23,26 milijuna putnika. Ako bi taj korejski avioprijevoznik postao strateški partner CA, onda bi hrvatska aviokompanija morala izaći iz Star Alliancea, udruženja avioprijevoznika kojem sad pripada jer je Korean Air član konkurentskog udruženja – Sky Team. No u slučaju da joj suvlasnik postane Eva Air, CA neće morati mijenjati “dres” jer je i tajvanska aviokompanija članica Star Alliancea. Eva Air je 20 godina mlađa aviokompanija od Korean Aira, koji je osnovan 1969. Tajvanski avioprijevoznik prošle je godine prevezao 8,9 milijuna putnika s ukupno svojih 65 zrakoplova, a leti na 72 destinacije. Prihodi su mu u 2014. iznosili četiri milijarde dolara. Inače, Eva Air privukla je medijsku pozornost kad je svoje zrakoplove ukrasila s mega popularnom Hello Kitty što je bio odličan marketinški potez. CA pak u svojoj floti ima 12 zrakoplova, lani je ostvario prihode od 1,59 milijardi kuna (237 milijuna dolara) i prevezao 1,82 milijuna putnika. Naknada savjetnicima Savjetnici iz IFC trebali bi Vladi do kraja rujna, odnosno početkom listopada predložiti najbolji model za privatizaciju hrvatske nacionalne aviokompanije. Nakon toga bi trebao biti raspisan javni natječaj, i to samo ako bude sigurno da će se netko na njega javiti. Naime, prvi natječaj za privatizaciju CA neslavno je propao jer se na njega nitko nije javio. Tada su se kao potencijalni strateški partneri spominjali indonezijska Garuda i neke kineske aviokompanije. Prema propisima Europske unije, tvrtke izvan EU mogu u aviokompanijama iz članica steći najviše 49 posto udjela. Interes europskih aviokompanija za CA, kako doznajemo, gotovo da i ne postoji. Savjetnici iz IFC-a će za svoje usluge traženja strateškog partnera za CA dobiti do dva milijuna kuna, a koliko će na kraju dobiti, ovisi o tome koliko će biti uspješni u tome. >>Piloti Croatia Airlinesa mirno su reagirali u jako stresnoj situaciji i prizemljili avion >>'Ja sigurno neću ostaviti lešine kao što ih je meni ostavio Kalmeta' - 65 zrakoplova ima u floti Eva Air, a pokriva 72 destinacije - 8,9 milijuna putnika prevezao je prošle godine Korean Air - 4 milijarde dolara iznosili su prihodi Korean Aira u 2014. godini 