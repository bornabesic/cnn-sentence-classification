Državna revizija utvrdila je nepravilnosti u Ministarstvu vanjskih i europskih poslova za mandata Vesne Pusić vezane uz isplate prema ugovoru o djelu, prenosi HRT. Od 2013. do kraja prošle godine administrativnoj tajnici zaposlenoj u Ministarstvu isplaćeno je gotovo 300 tisuća kuna bruto preko ugovora o djelu za poslove koje je trebala obavljati u sklopu redovitog rada. Državna revizija dostavit će izvješće DORH-u i Saboru.  Vesna Pusić nije htjela komentirati slučaj. Rekla je da nije vidjela nalaz Državne revizije, no ako u njemu navedeno stoji, da je tajnica sve to i zaslužila. – Za te poslove sa zaposlenicom ministarstva nisu se smjeli zaključivati ugovori o djelu. To je po Zakonu o državnim službenicima – pomoćnica glavnoga državnog revizora za odnose s javnošću Biserka Čoh Mikulec. Na pitanje novinarke: "Dakle, oni su time prekršili zakon?" odgovorila je: "Da tako je. Mi smo to naveli u izvješću." Dodala je kako je Ministarstvo vanjskih poslova prihvatilo njihov nalaz te potvrdili kako će postupiti po Zakonu o državnim službenicima. >> Državna revizija: Vladi je Sabor trebao potvrditi prodaju CO-a 