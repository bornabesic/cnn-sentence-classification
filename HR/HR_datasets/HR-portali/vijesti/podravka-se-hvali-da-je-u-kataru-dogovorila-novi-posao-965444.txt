Foto: FAH  IAKO je u Kataru prisutna već dvije godine, Podravka je sada potpisala ugovor s katarskim distributerom kojim će joj se omogućiti ulazak na sva prodajna mjesta u toj arapskoj državi.  Na Burzi su iz Podravke izvijestili da su ugovor potpisali Hany Al Sayed, generalni direktor Arabian Suppliesa,  podružnice jedne od najjačih katarskih grupacija - Tadmur Holding i Nermin Salman, izvršni direktor Podravke Gulf FZE.  "Time će im se omogućiti ulazak na sva prodajna mjesta u Kataru te dugoročni razvoj poslovanja na jednom od ključnih tržišta regije Bliski istok i Sjeverna Afrika", poručili su. Agencija Hina javlja da je ugovor vrijedan 300.000 dolara.  Prošle je godina cjelokupan izvoz Hrvatske u Katar iznosio 51 milijun eura.  Iz koprivničke tvrtke ističu da su ugovor potpisali u sklopu programa posjeta predsjednice Republike Hrvatske, Kolinde Grabar-Kitarović, predsjednika Hrvatske gospodarske komore Luke Burilovića i delegacije hrvatskih gospodarstvenika.