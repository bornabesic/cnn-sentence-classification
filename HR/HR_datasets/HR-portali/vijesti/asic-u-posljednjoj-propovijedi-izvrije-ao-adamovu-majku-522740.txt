Svećenik Alojz Asić koji je dječaku s Downovim sindromom htio zabraniti da na prvoj pričesti stoji uz ostalu djecu na nedjeljnoj propovijedi izvrijeđao je njegovu majku i ostale župljane.  Asića je smijenio nadbiskup Đuro Hranić i ispričao se zbog neugodnosti, no svećenik poraz nije htio priznati pa se u posljednjoj propovijedi okomio na Slavicu Kadić i župljane koji su jedva dočekali da ode.  - Sve je ona zakuhala - izjavio je za Adamovu majku, dodavši: 'U Francuskoj kažu, kada se nešto dogodi 'Cherche la femme' – što znači 'tražite ženu!' Portal Dalmacija danas objavio je video u kojem je župljanima poručio da ljaga pada na njih. - Svi znaju tko sam ja i ne vjeruju ono za što ste mene optužili. Ljaga pada na vas. Jedino što možete da odete biskupu i da mu kažete što je sve na stvari. Možete se vi veseliti i bacati kape u zrak što ću ja otići, ali moja djela zna Gospodin - rekao je. 