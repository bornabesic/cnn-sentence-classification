Screenshot: YouTube ZLOGLASNI plastični kirurg koji je izveo niz nepotrebnih operacija nakon što je pacijenticama lagao da imaju rak dojke osuđen je na zatvorsku kaznu od 15 godina. Ian Paterson (59) je u Nottinghamu optužen za 17 slučajeva namjernog ranjavanja, zbog kojeg su njegove žrtve ostale pune ožiljaka i unakažene. Majka zbog operacija izgubila sposobnost dojenja Paterson je na sudu izjavio da nije kriv, zbog čega je 10 njegovih žrtava podvrgnuto forenzičkoj istrazi. Jedna od njih bila je majka na kojoj je izveo dvije nepotrebne operacije, zbog čega je izgubila sposobnost dojenja. Druga žrtva je na sudu izjavila da joj je Paterson uništio život. Sudac Jeremy Baker je tijekom izricanja presude poručio: "Namjerno ste se igrali s najvećim strahovima pacijenata, tako što ste namjerno preuveličavali rizik od raka, ili ste ga izmišljali. Pridobili ste njihovo povjerene, zbog čega ste dobivali pristanak na operacije". Uništio na stotine života zbog novca Paterson je suspendiran 2012. nakon optužbi da je na više od 700 žena izveo nekonvencionalnu mastektomiju, zbog koje su mnoge morale na nove operacije. Više od 450 žena uvjerio je da imaju rak dojke iako su bile potpuno zdrave. Sudac je naglasio da je Patersonov glavni motiv bio novac.