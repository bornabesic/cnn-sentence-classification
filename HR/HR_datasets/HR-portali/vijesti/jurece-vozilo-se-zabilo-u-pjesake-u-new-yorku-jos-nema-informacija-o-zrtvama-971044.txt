Foto: Index, FAH DANAS u popodnevnim satima vozilo se bri velikoj brzini zabilo u pješake u New Yorku na Times Squareu, još nema informacija o žrtvama, piše Reuters. Tijek događaja pratite uživo na Indexu: 19:13 Vozilo o kojem je riječ bila je crvena Honda sedan. "Svi su bježali, bojeći se za svoje živote", rekao je jedan očevidac za CSB.  19:00 Automobil se zaletio u stup i zaustavio na križanju 45. ulice i Broadwaya. Sedmero ljudi odneseno je na nosilima, rekao je jedan očevidac. 18:48 Iz Bijele kuće su objavili kako je predsjednik Donald Trump upoznat sa situacijom. 18:47 CNN javlja kako je vozač od ranije poznat policiji po vožnji u pijanom stanju. 18:36 CBS javlja kako je ozlijeđeno najmanje 20 ljudi. 18:30 Policija je objavila kako se vjerojatno radi o nesreći koju je skrivila osoba pod utjecajem alkohola, a ne o terorističkom napadu. 18:28 Lokalna policija objavila je kako je najmanje 13 osoba ozlijeđeno te da se 4 osobe nalaze u kritičnom stanju, piše Fox News. 18:26 Daily Mail piše kako je poginula mlađa žena. 18:20 Njujorška policija ogradila područje. 18:16 Reuters javlja kako je, prema navodima svjedoka, najmanje jedna osoba preminula. Svjedoci tvrde i kako je automobil vozio po pločniku te nalijetao na pješake. 18:11 Očevidac je za Reuters kazao kako je najmanje 10 osoba ozlijeđeno uslijed udara vozila u pješake. 18:10 Policija je objavila kako je vozač izgubio kontrolu nad vozilom te kako je priveden. Objavljena je i snimka događaja. Uskoro opširnije...