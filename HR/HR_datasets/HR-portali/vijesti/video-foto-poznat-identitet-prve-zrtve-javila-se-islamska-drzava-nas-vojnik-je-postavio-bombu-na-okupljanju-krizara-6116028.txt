Što znamo o napadu u Manchesteru? - U eksploziji bombe koju je na ulazu u Manchester Arenu aktivirao bombaš samoubojica, netom nakon koncerta Ariane Grande, poginule su najmanje 22 osobe, među njima i djeca, a ranjeno je najmanje 59, od kojih neki s ozljedama opasnim po život. - Napad je počinjen u ponedjeljak oko 22:30 po lokalnom vremenu, taman na kraju koncerta Ariane Grande, naročito popularne među djecom i tinejdžerima. - Odgovornost za napad je preuzela Islamska država koja tvrdi da je ovo djelo "vojnika kalifata", što može značiti i da je riječ o osobi koju je inspirirala ideologija ISIS-a, ali koja nije imala njihovu direktnu pomoć. - Policija iz Manchestera smatra da je napadač djelovao sam i da je poginuo u eksploziji. - Identitet napadača je poznat policiji, otkrila je premijerka Theresa May, ali njegovo ime nije pušteno u javnost. - U vezi s napadom uhićen je 23-godišnji muškarac, potvrdila je policija, a naknadno su uhićene još dvije osobe. Osim toga, policajci su pretražili jedan stan na širem području Manchestera, a istražitelji nastoje ustanoviti je li napadač bio dio šire mreže potencijalnih terorista. - Široko područje oko Manchester Arene i dalje je zatvoreno za javnost ----------------------------------- NOVO 14:53 - Policija iz Manchestera je uhtilia još dvije osobe i provela kontroliranu eksploziju u sklopu istrage oko jučerašnjeg napada, piše Guardian. ----------------------------------- 14:22 - Imenovana je i druga žrtva napada, Saffie Rose Roussos kojoj je bilo tek osam godina, piše Guardian.   13:49 - Reuters javlja da je Islamska država preuzela odgovornost za napad.  Puna objava Islamske države u preuzimanju odgovornosti za napad u Manchesteru najavljuje "još ozbiljnije stvari":   - S Alahovom milošću i pomoći vojnik Kalifata je uspio postaviti eksplozivnu napravu u središtu okupljanja križara u britanskom gradu Manchesteru, kao osvetu za Alahovu religiju, u nastojanju da se terorizira nevjernike i da se odgovori na njihove transgresije protiv muslimanskih država. Eksplozivne naprave aktivirane su u besramnoj dvorani za koncerte, rezultirajući smrću 30 križara i ranjavanjem njih 70. A ono što slijedi bit će još ozbiljnije za poklonike Križa i njihove saveznike, uz Alahovu dozvolu - stoji u objavi džihadista. S druge strane, BBC javlja da je napadač ili Britanac ili dolazi iz Velike Britanije. Ta informacija je još uvijek neslužbena. ----------------------------------- 13:17 - Dawn Waddy, koja je na koncertu bila sa svojom kćerkom Holly i jednom prijateljicom, kaže da je tijekom koncerta sjedila pokraj žene koja je se čudnovato smješkala i cijelo vrijeme gledala prema ulazu u dvoranu, gdje je kasnije eksplodirala bomba.  - Izgledala je vrlo sumnjivo, cijelo vrijeme je nervozno prčkala po svojoj torbi koju je stavljala malo na pod, malo preko puta sebe...  Bila je sama i gledala u smjeru gdje je kasnije eksplodirala bomba. Rekla sam svojoj prijateljici da mi se to ne sviđa i obavijestila osiguranje - rekla je Dawn za Sky News.     - Djelovala je baš nervozno, ali kad sam sve ispričala osiguranju nisu poduzeli ništa, samo su je diskretno promatrali sa stepenica. Samo minuti, dvije prije kraja koncerta ova je gospođa nestala i naravno, tada je eksplodirala bomba - rekla je Waddy koja nije propustila žestoko kritizirati osiguranje na koncertu.  ----------------------------------- 13:05 - Identificirana je prva žrtva napada na koncertu, 18-godišnja Georgina Callander. ----------------------------------- 12:54 - Policija iz Manchestera je upravo potvrdila prvo uhićenje - u vezi s napadom priveden je 23-godišnji muškarac. ----------------------------------- Britanska premijerka Theresa May obratila se javnosti nakon sastanka s čelnicima antiterorističkih jedinica i izrazila sućut obiteljima i prijateljima osoba poginulih u napadu nakon koncerta Ariane Grande u Manchester Areni. May je rekla da je napad, u kojem je poginulo najmanje 22 ljudi i ranjeno minimlano 59, najgori u povijesti grada i da se "ističe kukavičlukom". Potvrdila je da je napadač poginuo u napadu, ali i dodala da su mnogi od ozlijeđenih u teškoj situaciji, na rubu života i smrti. May je dodala kako policija vjeruje da je napad počinila jedna osoba, čiji je identitet poznat policiji, ali se još uvijek neće otkriti javnosti. Policija i dalje utvrđuje da li je napadač potencijalno imao pomagača, usprkos pretpostavci da je djelovao sam. Hrvatski veleposlanik u Velikoj Britaniji kazao je u utorak kako se pretpostavlja da među stradalima na koncertu u Manchesteru gdje su poginule 22 osobe nema hrvatskih državljana, ali da to ne može sa sigurnošću potvrditi dok ne dobije konačnu informaciju. - Mi smo se upravo čuli s britanskim vlastima. Oni još nemaju informacija o državljanstvima stradalih u napadu u Manchesteru. Pretpostavljamo da nema hrvatskih državljana ali ne možemo biti sigurni dok ne dobijemo konačnu potvrdu. Britanske vlasti su nas obećale obavijestiti čim nešto saznaju - rekao je za Hinu hrvatski veleposlanik Ivan Grdešić. Hrvatski je veleposlanik kazao da u Manchesteru građani i policija reagiraju s puno sućuti i brige, a da je i u britanskoj prijestolnici povećana aktivnost policije. - Ono što se može vidjeti, i građani i policija reagiraju s puno sućuti prema žrtvama, pokazuju brigu za stradale, za djecu i njihove roditelje, ne samo za one koji su stradali nego i za one koji su bili tamo jer će im to biti sigurno biti jedna grozna životna rana koju će ponijeti sa sobom premda su ostali živi i zdravi". Veleposlanik Grdešić kazao je da se još uvijek ne zna koliko je među stradalima bilo djece, naglasivši da se pretpostavlja da ih je bilo mnogo. Američka pjevačica Ariana Grande (23), na čijem je koncertu u Manchester Areni u ponedjeljak navečer došlo do napada, tinejdžerska je zvijezda pa se može pretpostaviti da je na koncertu bilo dosta djece i mladih. Po dosadašnjim informacijama poginule su 22 osobe, 59 je ozlijeđenih. Što se tiče Londona, "povećana je aktivnost policije u zaštiti javnih objekata ali nema nikakvih novih uputa o ograničenjima putovanja ili kretanja", dodao je hrvatski veleposlanik. Napadač, koji je djelovao sam i također je poginuo u napadu, aktivirao je bombu kućne radinosti u predvorju dvorane oko 22,30 sati, neposredno nakon završetka koncerta, a britanskoj je policiji u ovoj fazi istrage prioritet utvrditi je li napadač, za kojeg vjeruju da je djelovao sam, bio dio neke mreže. Zatvori Slika 1/26 Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, SWNS Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Profimedia, Zuma Press - News Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Christopher Furlong / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Dave Thompson / Getty Images Objavljeno: 23.05.2017. Andrew Yates / REUTERS Objavljeno: 23.05.2017. Jon Super / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Jon Super / REUTERS Objavljeno: 23.05.2017. Jon Super / REUTERS Objavljeno: 23.05.2017. Andrew Yates / REUTERS Objavljeno: 23.05.2017. Andrew Yates / REUTERS Objavljeno: 23.05.2017. TWITTER.COM/HANNAWWH/via Reuters TV / REUTERS Objavljeno: 23.05.2017. Jon Super / REUTERS Objavljeno: 23.05.2017. Jon Super / REUTERS Riječ je o najsmrtonosnijem napadu na teritoriju Velike Britanije od srpnja 2005. kad su četvorica britanskih muslimana ubila 52 osobe u samoubilačkim bombaškim napadima u londonskoj podzemnoj željeznici. Propusti u organizaciji Nakon napada pojavile su se i glasine o velikim sigurnosnim propustima uoči samog koncerta. Neki tvrde da torbe uopće nisu bile provjeravane na ulazu u dvoranu. - Puštali su nas u dvoranu bez da su nas pregledavali. Zaštitare je jedino zanimalo nosimo li sa sobom boce vode. Imala sam torbicu i baš nitko je nije pregledao - rekla je Čehinja Nikola Troktova koja je bila na sinoćnjem koncertu. Njezinu priču potvrdilo je dosta ljudi preko Twittera. Stručnjak za terorizam: 'Bojim se da nije gotovo' Nekoliko sati nakon napada bivši čelnik nacionalnog odjela za anti-terorističke aktivnosti, Chris Phillips, je za BBC rekao da je napada izveden "vrlo profesionalno" i upozorio da "potencijalno nije sve gotovo":  - Bio bih vrlo iznenađen da je u pitanju samo jedan samoubilački pojas, bit ću vrlo iznenađen ako se koristio samo jedan "set" eksploziva, a pogotovo bih bio iznenađen ako je samo jedna osoba odgovorna za napad - rekao je Phillips. Trump: To su luzeri! Svjetski vođe uputili su u utorak potporu i izraze sućuti Velikoj Britaniji nakon terorističkog napada na koncertu u Manchesteru u ponedjeljak navečer u kojem je poginulo 22 ljudi, među kojima ima i djece. Američki predsjednik Donald Trump poručio je iz Betlehema, jedne od postaja njegove prve međunarodne turneje otkad je postao predsjednik, da osuđuje napad koji su počinili "zli gubitnici", te je uputio najdublju sućut. "Toliko divnih mladih ljudi koji vole život, koje su ubili zli gubitnici. Ne bih ih nazvao čudovištima jer oni vole tu riječ", rekao je Trump u izjavi nakon sastanka s palestinskim čelnikom Mahmudom Abasom, prenosi Reuters.   Njemačka kancelarka Angela Merkel rekla je kako je tužna i užasnuta nakon vijesti o atentatu u kojem je poginulo 22 ljudi. "Njemačka je uz vas", poručila je Britancima u priopćenju. "Ovaj teroristički napad samo će ojačati našu odlučnost da se zajedno s britanskim prijateljima borimo protiv onih koji izvršavaju takve neljudska djela", dodala je. "Nezamislivo je da netko koristi koncert vesele pop glazbe da bi ubijao ljude ili im nanio teške ozljede", kazala je kancelarka koja je uputila "izraze duboke sućuti žrtvama, ranjenima i njihovim bližnjima". Izraze sućuti uputio je i njemački šef diplomacije Sigmar Gabriel, kao i predsjednik Frank-Walter Steinmeier. Najmanje 22 ljudi poginulo je u napadu bombaša samoubojice u ponedjeljak navečer u Manchester Areni, objavio je šef policije Ian Hopkins. Napadač, koji je djelovao sam i također je poginuo u napadu, aktivirao je bombu kućne radinosti u predvorju dvorane oko 22.30 sati, neposredno nakon završetka koncerta američke pjevačice Ariane Grande. Među žrtvama ima i djece, a ozlijeđenih je 59. "Ovo smatramo terorističkim napadom i u ovoj fazi istrage vjerujemo da je napadač bio sam. Sada nam je prioritet utvrditi je li bio dio neke mreže", rekao je Hopkins. Emmanuel Macron, novi predsjednik Francuske, zemlje koja je na sličan način bila pogođena islamističkim napadima, kasnije tijekom dana nazvat će britansku premijerku Theresu May i ponuditi joj suradnju, rekao je njegov ured. "Upućujem svoje misli britanskom narodu, žrtvama i njihovim voljenima", napisao je Macron na Twitteru. "Borimo se zajedno protiv terorizma". Predsjednik Europske komisije Jean Claude Juncker kazao je: "Slama mi srce pomisao da, još jednom, terorizam teži posijati strah tamo gdje bi trebala biti radost, podjele tamo gdje bi mladi ljudi i njihove obitelji trebali zajedno slaviti". "Danas žalimo s vama. Sutra ćemo s vama, jedni uz druge, raditi kako bismo uzvratili onima koji žele uništiti naš način života", rekao je Juncker u priopćenju. "Ovi kukavički napadi samo jačaju našu odlučnost da zajedno radimo na pobjedi nad počiniteljima takvih podlih djela". Zastave Europske unije spuštene su u utorak na pola koplja pred sjedištem Unije u Bruxellesu. I drugi čelnici izrazili su solidarnost Britaniji, među njima belgijski premijer Charles Michel, bivši predsjednik EP-a Martin Schulz koji je trenutno protukandidat kancelarki Angeli Merkel na izborima u rujnu, te glavni Unijin pregovarač za Brexit Michel Barnier. Iran je također osudio napad ali je naglasio da "umjetni savezi" neće eliminirati takve prijetnje. U očitoj aluziji na sigurnosnu suradnju Zapada i zemalja Zaljeva, glasnogovornik ministarstva vanjskih poslova Bahram Kasemi kazao je: "Terorizam će biti iskorijenjen samo sveobuhvatnim mjerama, i izbjegavanjem dvostrukih standarda". "Umjetni savezi neće zaustaviti širenje kancerogenog terorizma u svijetu", kazao je.