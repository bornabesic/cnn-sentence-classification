'Gradonačelnik Manchestera Andy Burnham kaže da je napad djelo ekstremista. Ekstremnog čega? Ekstremnog zeca?', kaže poznati muzičar Morrisey u svojoj kritici britanskih političara koji se ne usude preko ustiju prevaliti riječ 'Islam' Glazbenik Morrissey je bijesan na britanske političare koje je doslovce razorio statusom napisanim nakon terorističkog napada u Manchesteru, gdje su stradala uglavnom djeca i teenageri, uglavnom djevojčice. Da, ovo je rat protiv žena, između ostalog, ali o tome nećete čitati na stranicama liberalnog tiska koji stalno trubi o tome da Trump i njemu slični vode ‘rat protiv žena’, homoseksualaca, koga već. On kaže kako je političarima lako reći da ih napad nije uplašio, i kako im je lako ostati “odlučnima” dok istovremeno nisu u stanju jasno izreći koji su stvarni uzroci terorizma, i dok se skrivaju iza vlastitog robusnog policijskog osiguranja i agenata tajnih službi. Ionako tuđa djeca pogibaju zbog njihovih politika. 58-godišnji bivši frontman Smithsa kaže kako je slavio svoj rođendan u Manchesteru kad je čuo za teroristički napad. Podsjetimo, samoubilački bombaški napad na koncertu američke teen-pop zvijezde Ariane Grande je odnio živote 22 ljudi, a deseci se još bore za život. Najmlađa žrtva je imala svega osam godina. “Bijes je monumentalan. Ima li razloga zašto bi ovo ikad prestalo?”, napisao je Morrissey, a potom nastavio poimence kritizirati britanske političare, pa i kraljicu osobno. Kad smo kod toga – Sveti Augustin je rekao da nada ima dvije lijepe kćeri, srdžbu i hrabrost. Prva jer su stvari takve kakve jesu, druga zato da takve ne bi vječno i ostale. No srdžba na one koji ubijaju našu djecu više nije dozvoljena: samo plišani medvjedići i mantre o toleranciji. Ako budemo tolerantniji prema njima, možda će nas prestati ubijati. To je filozofija žene koju muž sustavno premlaćuje, a ona se nada da će biti bolji ako ga bude više voljela i više mu tolerirala piće. “Theresa May kaže da nas takvi napadi “neće slomiti”, no ona svoj život živi u balonu otpronom na metke, i ona očito nema potrebu identificirati nikog svog među mladim ljudima koji danas leže u mrtvačnicama Manchestera”, kaže Morrisey o britanskoj premijerki. “Također, “to nas neće slomiti” znači da tragedija neće slomiti nju, niti njenu politiku masovne imigracije. Mladi ljudi u Manchesteru su već slomljeni – svejedno, hvala, Theresa. Sadiq Khan (gradonačelnik Londona) kaže da je London ujedinjen s Manchesterom, ali ne želi osuditi Islamsku državu – koja je preuzela odgovornost za bombu”. Pjevač je također kritizirao kraljicu jer nije otkazala party zakazan za utorak u Buckinghamskoj palači, a i gradonačelnika Manchestera Andyja Burnhama jer je teroristički napad nazvao činom ekstremista i ostao na tome. “Ekstremnog čega? Ekstremnog zeca?”, pita Morrisey. “U modernoj Britaniji svatko se boji javno reći ono što svi govore privatno”, zaključuje on. “Političari nam govore da se oni ne boje, ali oni nikad nisu žrtve. Lako je ne bojati se kad nisi na vatrenoj liniji, kad si zaštićen. Ljudi nemaju takvu zaštitu”. Dolje je čitava Morriseyeva izjava. “Slaveći svoj rođendan u Manchesteru čuo sam vijest o bombi u Manchesterskoj areni. Bijes je bio monumentalan. Iz kojeg razloga bi to ikad trebalo prestati? Theresa May kaže da nas takvi napadi  “neće slomiti”, ali ona svoj život živi u neprobojnom, na metke otpornom mjehuriću, i ona očito nema potrebe identificirati ikog od mladih ljudi koji danas leže u mrtvačnicama Manchestera. Također, “neće nas slomiti” znači da tragedija neće slomiti nju, ni njenu politiku masovne imigracije. Mladi ljudi u Manchesteru su već slomljeni – svejedno, hvala, Theresa. Sadiq Khan kaže “London je ujedinjen s Manchesterom”, ali ne osuđuje Islamsku državu – koja je preuzela odgovornost za bombu. Kraljica dobiva apsurdne pohvale za svoje “snažne riječi” protiv napada, ali svejedno nije otkazala današnju vrtnu zabavu u Buckinghamskoj palači – a to nije dozvoljeno kritizirati u Britaniji koja ima “slobodne medije”. Gradonačelnik Manchestera Andy Burnham kaže da je napad djelo ekstremista. Ekstremnog čega? Ekstremnog zeca? U modernoj Britaniji svatko se boji javno reći ono što svi govore privatno. Političari nam govore da se oni ne boje, ali oni nikad nisu žrtve. Lako je ne bojati se kad nisi na vatrenoj liniji, kad si zaštićen. Ljudi nemaju takvu zaštitu”. No zato je u obranu političke korektnosti stala jedna od najglasnijih zagovornica Hillary Clinton i protivnica Donalda Trumpa, koja je obećala da će odseliti u Kanadu ako on dobije izbore, Katy Perry. “Bez barijera, bez granica, svi mi moramo jednostavno koegzistirati”, rekla je ona u jučerašnjem intervjuu, i dodala kako misli da je najveća stvar koju možemo uraditi da se ujedinimo i volimo jedni druge. Zašto ona misli da muslimani žele koegzistirati s njom, samo zato jer ona želi koegzistirati s njima? Takve poput nje u islamskom svijetu ionako kamenuju.