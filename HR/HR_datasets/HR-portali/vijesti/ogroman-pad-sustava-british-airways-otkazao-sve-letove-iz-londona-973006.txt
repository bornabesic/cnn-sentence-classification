Foto: Wikipedia BRITISH Airways otkazao je sve letove iz londonskih zračnih luka Gatwick i Heathrow jer bi problemi s njihovim računalnim sistemom mogli izazvati kaos diljem svijeta. Putnicima je rečeno da ne dolaze na aerodrome zbog "ekstremnih gužvi" na terminalima, a otkazani su svi letovi prije 18 sati. "Doživjeli smo ogroman pad sustava koji uzrokuje kritične smetnje diljem svijeta" Glasnogovornica tvrtke je izjavila: "Doživjeli smo ogroman pad kompjuterskog sustava koji uzrokuje kritične smetnje našim operacijama diljem svijeta". Dodala je da nema dokaza da se radi o cyber napadu. "Jako nam je žao zbog poteškoća koje su naše mušterije zbog ovoga doživjele. Radimo na tome da riješimo problem što je brže moguće", dodala je glasnogovornica British Airwaysa.