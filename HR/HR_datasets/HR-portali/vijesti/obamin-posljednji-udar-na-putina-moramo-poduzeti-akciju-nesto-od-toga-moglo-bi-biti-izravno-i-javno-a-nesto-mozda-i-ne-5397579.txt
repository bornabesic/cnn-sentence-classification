Američki predsjednik Barack Obama jučer je najavio kako će uzvratiti Rusiji nakon što se ta država navodno uplela u američke predsjedničke izbore. U intervjuu za NPR, rekao je kako 'ne postoji sumnja da treba poduzeti akciju kada bilo koja strana vlada pokuša utjecati na integritet naših izbora'. Dodao je i kako će sam odabrati mjesto i vrijeme za uzvrat. - Nešto od toga moglo bi biti izravno i javno, nešto od toga moglo bi i ne, rekao je. - Gospodin Vladimir Putin je svjestan mojih osjećaja po tom pitanju, jer sam razgovarao s njim o tome. Obama je u intervjuu izrazio i kako je iznenađen da republikanska stranka podržava vanjskopolitičke stavove izabranog predsjednika Donalda Trumpa, koji je na strani Putina. - Ovdje se radi o nekome, bivšem šefu KGB-a, tko je odgovoran za razaranje demokracije u Rusiji, ušutkavanje medija, bacanje disidenata u zatvor, sukobljavanje s američkim pokušajima širenja slobode na svakom koraku; trenutno donosi odloke koje vode do pokolja u Siriji, rekao je Obama. - I veliki dio republikanske stranke, koja se za vrijeme Ronalda Regana i u desetljećima koja su uslijedila ponosila time što je bila zid protiv ruskog utjecaja, sad ga odjednom prigrljuje.