Foto: Instagram/Pinterest JEDNOSTAVNA, osvježavajuća, baš za ovo doba, bez glutena, bez zlokobnog šećera i masti, samo fino, fino i zdravo!  Baš bogomdana slastica za ove vruće dane, a za ljeto kada breskve preplave tržište ovaj će vam recept već biti u malom prstu pa ćete moći nastaviti uživati u njegovom božanstvenom okusu.  Priča o savršenom sorbetu od breskvi za koji će vam trebati samo 4 namirnice, blender i tek malo slobodnog vremena.  Za 4 dobre porcije trebat će vam:   5 srednje velikih opranih breskvi   2 žlice meda  1/4 šalice nezaslađenog bademovog ili kokosovog mlijeka  malo naribane limunove korice (ne više od dvije male žličice)    Breskve operite i narežite na kockice te stavite u frizer da se lagano smrznu (ne trebaju biti smrznute skroz do kraja, iako, možete ih staviti danas pa sorbet napraviti sutra).  Ako ste ih smrznuli dan ranije morat ćete pričekati da breskve malo omekšaju pa ih tek tada stavite u blender. Njih prvo izmiksajte, a potom, kada dobijete jednoličnu smjesu, dodajte ostale namirnice, miksajte dok se ne sjedine, a potom sve prebacite u posudu za zamrzavanje. Ostavite još jedno vrijeme u frizeru da se sorbet stisne, a potom uživajte bez imalo grižnje savjesti.