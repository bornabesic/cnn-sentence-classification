Diljem Hrvatske maturanti su u utorak slavili svoje posljednje dane u srednjoj školi. I dok je velika većina maturanata oproštaj sa srednjom školom slavila uz pjesmu, ples i manje ili više alkohola, maturanti iz Primorja svoju su norijadu odlučili proslaviti fašističkim pozdravom. Nakon što je sporna fotografija završila na Facebooku,  jedan od srednjoškolaca na fotografiji javio se redakciji te istaknuo da je bila riječ isključivo o zafrkanciji, a ne o veličanju fašističkih režima. Danas je u redakciju stigla nova isprika koju prenosimo u cijelosti u integralnom obliku.   'Ovim putem se iskreno ispričavamo zbog našeg neprimjerenog ponašanja dana 17. svibnja 2016. Nema dovoljno dobre isprike za naše postupke i, iako smo svjesni da ničime ne možemo umanjiti značaj , kao i štetu koju smo počinili samo sebi , našim roditeljima , našoj Školi , našem gradu i domovini , osjećamo potrebu javno se ograditi od ustaškog , nacistickog , i fastistickog režima. Obilježja koja smo nacrtali na majicama i nacistički pozdrav nisu za nas imali nikakvo politicko značenje . Do sramotnog incidenta je došlo usljed konzumacije alkohola i naše potrebe da budemo drugačiji od ostalih maturanta . Učinili smo to na nepromišljen , nedopustiv i potpuno neprikladan način kojeg se danas sramotimo ', stoji u isprici maturanata.