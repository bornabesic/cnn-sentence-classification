Screenshot: Facebook U VRSARIMA kod Zadra jučer je predizborna kampanja izmakla kontroli u tolikoj mjeri da je intervenirala i policija. Došlo je do sukobva dvojice muškaraca, a kako su napisali iz Pokreta mladih Općine Vrsi u središtu svega nalazi se Goran Vukić, brat Sandre Vukić, HDZ-ove načelnice Općine Vrsi. Vukić je drugom muškarcu prijetio "da će ga zaklati", a onda je špatulom kojom je skidao plakate Pokreta mladih Općine Vrsi nasrnuo na Marina Perinića te ga je ranio. Ranjeni Marino Perinić brat je kandidata za načelnika Pokreta mladih Luke Perinića.   "Prije sat, dva, igrom slučaja snimljen je nevjerojatan događaj. Objavljujemo snimku da vidite istinu s vlastitim očima. Prvo je brat od načelnice Sandre Vukić, Goran Vukić, zaustavio Marina Perinića (Malac) i pitao ga je li on kandidat za načelnika, na što mu je on odgovorio da nije već njegov brat Luka. Zatim odlazi skidati naše plakate sa špatulom te dolazi do verbalnog okršaja s Mateom Perinićem kad mu je prijetio da će ga zaklati i fizički ga napada te mu sa špatulom prolazi blizu vrata! Pri tome je ranio Marina Perinića, sina od Matea. Policija je pozvana, i još uvijek se čeka da dođu na očevid. Zgroženi smo s ovim događajem! Zar se trebamo bojati za svoje živote jer smo se upustili u politiku, jer želimo bolje za sve Vas?", objavili su jučer na svojoj Facebook stranici Pokret mladih Općine Vrsi. Priložili su i snimku spornog događaja.