U nepopustljivim udarima ruskih i sirijskih snaga na istočni Alep teško su oštetili jednu od tri preostale gradske bolnice. Rusi su napali najmanje pet područja na dijelovima Alepa koji je pod kontrolom oporbe. Vjeruje se kako su za napad na bolnicu odgovorni helikopteri sirijskog režima. Ranije ovog tjedna zrakoplovi su bombardirali druge dvije bolnice i jedni preostali centar za porode. To je izazvalo gorke reakcije američkih diplomata, a Washington je 'razmatrao mogućnosti' o tome kako ublažiti i spriječiti pogoršanje humanitarne krize. Napadi na Alep pogoršali su se od kada je došlo do prestanka prekida vatre nakon što su, kako Guardian piše, ruske i sirijske snage napale i uništile konvoj kojem je dopušteno da prijeđe do oporbenog dijela zemlje. SAD i Europa ponašanje Rusije opisali su kao nepodnošljivo te su je optužili da krši međunarodna prava.  New York Times objavio je snimku razgovora Johna Kerryja sa grupom sirijskih aktivista u New Yorku u kojoj je američki državni tajnik kazao kako SAD nemaju pravno opravdanje za napad na režim Bašara al-Assada dok je Rusija pozvana da se pridruži sukobu u ime sirijskog lidera. Posljednja eskalacija dolazi na prvu godišnjicu ruske intervencije koja je bila usredotočena na sjeverozapad Sirije, no proširila se na bojišta u cijeloj zemlji.  Moskva je upozorila da bi pokušaji SAD-a da zaustave napade doveli do "zastrašujućih tektonskih pomaka na Bliskom istoku". >> Alep pod žestokim ruskim udarima iz zraka, u gradu se vode borbe >> Rusi ubili 5500 pobunjenika i islamista te 3800 civila u 365 dana rata 