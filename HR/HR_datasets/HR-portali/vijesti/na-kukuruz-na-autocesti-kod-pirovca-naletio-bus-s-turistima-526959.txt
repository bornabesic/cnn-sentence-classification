Naišao sam desetak minuta nakon same nesreće. Nije se moglo proći od tih staklenki iz kojih se rasuo kukuruz. Sve je mirisalo na njega, ispričao nam je čitatelj koji je u četvrtak oko 4 sata vozio autocestom A1 prema Splitu. Kod čvora Pirovac naišao je na prevrnuti kamion iz kojega se rasuo teret.  - Dvadesetak minuta smo čistili autocestu kako bi mogli brže proći. Bili su tamo neki turisti, vozači kamiona i autobusa, svi smo uzeli palete i njima razgrtali teret da oslobodimo barem jedan trak ceste za vozila - kazao je čitatelj koji je nesreću i snimio.  Iz šibenske policije kazali su nam da je nesreću prouzročio vozač teretnog vozila koji je udario u rubnik nakon čega se iz njegove prikolice na cestu rasuo teret. - Na teret je prvo naletjelo vozilo austrijski registracija, a potom i autobus talijanskih putnika. U nesreći nitko nije ozlijeđen, a promet se odvijao jednim trakom uz regulaciju - kažu u policiji.