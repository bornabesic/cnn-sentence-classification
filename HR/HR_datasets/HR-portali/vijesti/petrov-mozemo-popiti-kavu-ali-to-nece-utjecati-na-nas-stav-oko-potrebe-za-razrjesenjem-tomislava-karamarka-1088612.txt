Uoči sutrašnjeg razgovora premijera Tihomira Oreškovića sa svojom dvojicom potpredsjednika Vlade Božom Petrovom i Tomislavom Karamarkom, razgovarali smo s liderom Mosta.  "Da, mi možemo popiti kavu. Važno je razgovarati o svim temama koje se dotiču projekata, reformi i planova Vlade. Funkcionalnost Vlade treba postojati jer je stabilnost Vlade najvažniji interes građana RH. Ona ne smije ovisiti o bilo kakvim političkim sporovima, ali to neće utjecati na naše stajalište oko potrebe za razrješenjem Tomislava Karamarka. Uostalom, Most je od samog formiranja Vlade cijelo vrijeme naglašavao potrebu za stabilnošću Vlade i borio se da se bilo kakvi politički odnosi ne prelijevaju na rad Vlade. To je bio naš stav od početka i isti je i danas. Uvijek smo razdvajali rad Vlade od odnosa političkih stranaka i rada u Saboru. Nažalost, naša šutnja zbog želje za očuvanjem Vlade od njezina formiranja, pri određenim problematikama nije bila katkada razumljiva građanima, a drugi su je iskorištavali. Ali, uvijek smo htjeli probleme rješavati na diskretan, diplomatski način. Smatramo da to jest pravi put, dok god postoji mogućnost za to. Ali cilj je uvijek isti, očuvanje Vlade, provedba njezina plana i politička odgovornost svih nas koji u njoj djelujemo", rekao nam je potpredsjednik Vlade i lider Mosta Božo Petrov. >>Premijer Orešković sastaje se s Karamarkom i Petrovom kako bi smanjio tenzije među njima 