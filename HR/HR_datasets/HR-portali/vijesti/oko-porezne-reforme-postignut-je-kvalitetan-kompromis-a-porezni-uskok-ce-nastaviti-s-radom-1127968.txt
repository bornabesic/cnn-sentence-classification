Premijer i predsjednik HDZ-a,  Andrej Plenković,  izjavio je u Dubrovniku da će porezni USKOK nastaviti raditi u sustavu porezne uprave, a na pitanja o stajalištu stranke prema Božidaru Kalmeti protiv kojega je potvrđena optužnica, rekao je da će se tome pristupiti racionalno i oprezno i podsjetio da postoji institut presumpcije nevinosti. Na pitanje novinara treba li Kalmeta odstupiti s mjesta predsjednika županijskog HDZ-a s obzirom na optužnicu i hoće li imati podršku ako se kandidira opet za gradonačelnika Zadra, Plenković je rekao da u stranci još nisu razgovarali o tome. "U hrvatskom kaznenom pravu kao i u drugima postoji institut presumpcije nevinosti. Razgovarat ćemo o novoj situaciji, bilo je i drugih slučajeva koji su kasnije završili oslobađajućim presudama. Pristupit ćemo tome vrlo oprezno i racionalno," rekao je. Niječno je odgovorio na pitanje novinara ukida li se porezni Uskok. "On je dio sustava porezne uprave odnosno Ministarstva financija i nastavit će s radom", rekao je Plenković. U vezi s nezadovoljnim glasovima o poreznoj reformi, Plenković je ocijenio da je postignut kvalitetan kompromis. "Mislim da je Vlada, kada je u četvrtak usvojila paket što novih, što izmjena i dopuna postojećih zakona napravila kvalitetan iskorak koji će ostvariti sva tri temeljna cilja. To je da će većina naših građana imati veći dohodak; da će se porez na dobit smanjiti, a da ćemo osigurati - i ovim mjerama koje se odnose na socijalnu komponentu pdv-a - jednu važnu poruku građanima. Istodobno će poduzetnici biti u najvećoj mejri rasterećeni, kada se gleda cjelina porezne reforme, a doći će do održivosti javnih financija to jest državnog proračuna", rekao je. Očekuje temeljitu i angažiranu raspravu o poreznom paketu u Saboru i nada se da će, kao što je planirano, stupiti na na snagu 1. sijčnja 2017. a dio malo kasniije. "Hrvatska Vlada čvsto stoji iza branitelja, hrvatskih generala, a ja osobno iza potpr Vlade ministra obrane Damira Krstičevića. Znat ćem načine na koje ćemo zaštititi hrvatske nacionalne interese i dignitet Domovisnkog rata i pripadnike hrvatskih branitelja koji su bili u okviru HVO-a,"  rekao je na pitanje novinara o kaznenim prijavama iz BiH.    "Vidjet ćemo temeljito što je od ovih prijava supstancijalno potkrijepljeno da bi eventualno moglo postati optužnica, imamo Savjet za suradnju s međunarodnim kaznenim sudovima, posebno povjerenstvo koje će brinuti o postupcima prema hrvatskim braniteljima koji su bili pripadnici HVO-a, koje vodi ministar branitelja Tomo Medved. Sve službe su angažirane, provjeravaju navode", rekao je.  Ponovio je da za zločine treba odgovarati, ali da se protivi "orkestriramnim tajminzima i selektivnom  pristupu  pojedinim istragama". Ponovio je i da će  otvoriti dijalog s vlastima u Bosni i Hercegovini na političkoj i na pravosudn razini i iznaći rješenje koje će umiriti naše branitelje i zaštitit hrtatske nacionalne interese. Plenković je u Dubrovnik danas došao na proslavu 27. obljetnice utemeljenja tamošnjeg HDZ-a, a sastat će se i s čelnicima Grada i Županije. >>'Reforma je rađena na stručnim principima i nikakve demagoške stvari neće je ugroziti' 