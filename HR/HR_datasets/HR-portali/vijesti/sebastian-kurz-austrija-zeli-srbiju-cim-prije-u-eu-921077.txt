Austrijski ministar vanjskih poslova Sebastian Kurz kazao je kako je Austrija oduvijek davala podršku Srbiji za koju želi da postane članica Europske unije čim prije. - Perspektiva pristupanja Uniji uvijek je bila poticaj za reforme koje se trebaju izvršiti u zemljama kandidatima za članstvo - kazao je Kurz za Večernje novosti. Upitan vidi li simboliku u činjenici da je Srbija pregovore s Europskom unijom započela na godišnjicu Prvog svjetskog rata, Kurz je kazao: "Zbilja je simbolično to što se sve poklopilo sa stogodišnjicom početka Prvog svjetskog rata. Ali, imamo jaku naklonost prema Srbiji, ne samo zbog naše povijesti, već i zbog međusobne ekonomske suradnje i, također, zbog naših građana. Mnogi Srbi žive u Austriji, a i dosta Austrijanaca posluje sa Srbijom". >>Kurz: Postoji interes austrijskih poduzetnika za nove investicije u RH 