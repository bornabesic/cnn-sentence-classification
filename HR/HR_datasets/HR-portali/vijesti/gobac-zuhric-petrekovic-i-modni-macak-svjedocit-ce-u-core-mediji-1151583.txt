Marko Grubnić, Davor Gobac, Zlatan Zuhrić, Mario Petreković i Pjer Žardin samo su neka od zvučnih imena s domaće estrade koji će se u ulozi svjedoka pojaviti na suđenju u aferi Core Media. Riječ je o postupku u kojem se bivši supružnici Vladimir Šelebaj i Dijana Čuljak terete da su od četvero suoptuženika tražili da im pronalaze tvrtke kojima je Core media isporučivala fiktivne račune te na ovaj način izvukla 24 milijuna kuna. Obrana je predložila da se Grubnić i ostali ispitaju kao dodatni svjedoci jer su sudjelovali u produkciji emisija tvrtke Media Spot u vlasništvu Edvina Softića, koji tvrdi da je Dijana Čuljak bila mozak akcije izvlačenja milijuna iz produkcijskih tvrtki.  >> Dijana Čuljak: Ovaj postupak protiv mene rezultat je sprege tužiteljstva i tadašnjih odvjetnika moga bivšeg supruga >> Šelebaj u obrani odbacio optužbe za izvlačenje novca iz producentskih tvrtki