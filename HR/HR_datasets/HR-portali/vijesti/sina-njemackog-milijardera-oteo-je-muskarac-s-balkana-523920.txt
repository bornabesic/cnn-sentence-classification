U slučaju otmice sina njemačkog milijardera Reinholda Würtha (82) policija je nakon dvije godine došla do novih dokaza. Oni pokazuju da bi otmičar mogao biti s područja Balkana.  Markus Würth (52) živio je lipnju 2015. godine u instituciji jer je od djetinjstva, zbog greške tijekom cijepljenja, oduzet. Markus nije došao na obrok i nastala je panika. Reinhold Würth i njegova žena su tada bili na poslovnom putu u Grčkoj. Počela je velika potraga. Onda se dogodio obrat. Otmičari su policiji prijavili točnu lokaciju na kojoj su zarobili Markusa. Policija ga je pronašla dan nakon otmice, neozlijeđenog. Bio je vezan za stablo. Niti dvije godine kasnije ne zna se tko je oteo Markusa i tražio otkupninu od dva milijuna eura. U travnju ove godine državno odvjetništvo u Mainzu je reklo da su opet analizirali telefonski poziv. - Otmičar je govorio njemački dijalekt koji je očito naučio na području regije Frankfurt Rajna-Majna. Pretpostavljamo da je tamo neko vrijeme živio ili radio - kažu u odvjetništvu. Istraga je pokazala da je otmičar star između 40 i 52 godine, a najvjerojatnije potječe iz Sandžaka. Navodno je 2001. otišao u Njemačku. Policija je analizirala glas otmičara, ali i mobitel. Analizom mobitela su istražitelji napravili sliku kretanja otmičara. Analiza je pokazala da je otmičar kupovao u nekoliko trgovina na području spomenute regije, a na dan otmice je bio u trgovini blizu mjesta gdje je nađen Markus. Policija za informaciju koja bi dovela do pronalaska otmičara iznosi 30.000 eura, piše SWR.de.  