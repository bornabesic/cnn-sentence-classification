Šarović je dodao da to "ne znači da dugovanja nisu još i veća" Ministar vanjske trgovine i ekonomskih odnosa u Vijeću ministara BiH, Mirko Šarović, potvrdio je da su dugovanja hrvatskog koncerna Agrokor prema dobavljačima u Bosni i Hercegovini najmanje 250 milijuna konvertibilnih maraka ili 128 milijuna eura, objavila je Aljazeera Balkans. Šarović je istaknuo da će u utorak razgovarati s predstavnicima tvrtki kćeri Agrokora o financijskim problemima tog koncerna i mogućim posljedicama po Bosnu i Hercegovinu. Sastanku bi, kažu, trebali prisustvovati veleposlanik Republike Hrvatske u BiH Ivan Del Vechio, direktor Konzuma za BiH Tomislav Bagić te direktori četiriju firmi kćeri Agrokora. Aljazeera Balkans navodi da je Šarović dodao da to “ne znači da dugovanja nisu još i veća”. Stoga sutrašnji sastanak smatra vrlo bitnim i “prvim u nizu”. 