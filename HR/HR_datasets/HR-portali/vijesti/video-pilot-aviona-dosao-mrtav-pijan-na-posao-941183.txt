Screenshot: YouTube DVOJICA šefova u jednoj aviokompaniji u Indoneziji su dali otkaz nakon što su se pojavile tvrdnje i video o tome kako se jedan njihov pilot pojavio na letu pijan.   Snimka pokazuje kapetana leta Tekada Purnu, koji je bio pilot Citilinka, kako teturajući ulazi u detektor metala na sigurnosnoj provjeri aerodroma Surabaya u Indoneziji.   U snimci pilot gubi svoje stvari po podu, dok mu ih zaštitari skupljaju. Vjeruje se kako je uspio doći do aviona, u kom su brojni putnici uložili pritužbe na njega. Putnicima je postalo sumnjivo stanje pilota kada su čuli kako mrmlja objave i kako govori nejasno.   Neki od putnika su napustili let i zahtijevali zamjenu pilota za kog su tvrdili kako je pod utjecajem droga ili alkohola.   Ostavke zbog skandala  Predsjednik i direktor proizvodnje Citilinka su najavili svoje ostavke zbog ovog skandala, iako su najprije negirali optužbe, te tvrdili kako su testovi na drogu i alkohol bili negativni.   Ipak je naknadno objavljeno kako je pilot otpušten, te kako se očekuju novi rezultati testiranja.  Prošle godine su uhićeni pilot i dvije stjuardese zbog navodnog korištenja metamfetamina