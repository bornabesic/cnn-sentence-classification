Foto: Hina PREDSJEDNIK Kluba zastupnika MOST-a Miroslav Šimić za Index je prokomentirao činjenicu da je lobist MOL-a Josip Petrović Karamarkovoj supruzi platio otprilike pola milijuna kuna za savjetovanje. > Lobist MOL-a platio najmanje pola milijuna kuna Karamarkovoj supruzi da ga savjetuje  Kako je rekao za Index, ne želi još govoriti kako će se MOST postaviti u ovoj situaciji, sve dok Tomislav Karamarko ne da svoje objašnjenje te dok se ne utvrdi da su informacije zaista vjerodostojne.   Očekuje da će Tomislav Karamarko danas dati izjavu vezano za navode. Također je ponovio stav MOST-a oko arbitraže INA-MOL.  "Mi smo doista bili transparentni oko toga, smatramo da se s arbitražom mora nastaviti. To je i stav resornog ministra. Mislim da odgovore treba dati gospodin Karamarko. Ako se pokaže da su dokumenti vjerodostojni, onda on od odgovora ne može pobjeći", kazao je Šimić za Index.