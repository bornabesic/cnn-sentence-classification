S tržišta se povlači i opoziva brazilski "Pileći file smrznuti – Super Frango" u kojem je utvrđena bakterija salmonela, izvijestilo je u nedjelju Ministarstvo poljoprivrede. Riječ je o proizvodu Pileći file smrznuti – Super Frango, soljeno min 1,2%,“,težine 2 kg, LOT 0001, datuma proizvodnje 20. veljače 2017., najbolje upotrijebiti do 19. veljače 2019., proizvođača Sao Salvador Alimentos, Brazil, odobrenog broja 3404, zbog utvrđene prisutnosti bakterije Salmonella spp., navodi se u priopćenju. Uzorkovanje spomenutog proizvoda provedeno je u sklopu Plana monitoringa hrane životinjskog podrijetla kod subjekta EURO ALFA d.o.o., Radnička 202, Zagreb. Proizvod nije u skladu s Uredbom 2073/2005 o mikrobiološkim kriterijima za hranu. 