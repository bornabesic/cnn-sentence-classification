Čula sam jak udarac i vidjela oblak prašine, rekla nam je čitateljica. U petak oko 10 sati u Trpimirovoj ulici u Kninu automobil se zabio u brdo i prevrnuo na krov te po cesti klizao najmanje pet metara. U njemu je bio mladić i dvije djevojke. Vozač i jedna djevojka nisu imali vidljivih ozljeda, dok je druga djevojka ozlijeđena. - Odmah sam nazvala Hitnu pomoć. Ispred kuće su im pomagali. Plakale su i govorile kako ne smije saznati mama. Kako će ne saznati kad je na vratu imala Šancov ovratnik, a čitava leđa su joj zamotana oblozima? Najveći problem je da mama ne sazna, a nije im problem što su mogli poginuti. Vjerojatno su maturantice jer su na sebi imale jer su imale ispisane majice - kaže naša čitateljica. Kaže kako je vozač rekao da je dobro i stalno pitao kako su cure. Pretpostavlja da je nedavno položio, a smatra kako je uzrok nesreće vjerojatno neprilagođena brzina te ih je zanio zavoj. Iz predostrožnosti sve su ih vozilom Hitne pomoći prevezli u bolnicu. - Ovo nam se događa već drugi put. Prije nekoliko godina na tom mjestu su poginula dva pješaka. Nesreće na tom mjestu su česte. Tu nam se igraju djeca. Netko bi nešto trebao hitno poduzeti prije nove katastrofe - zaključuje čitateljica. Policija je dojavu o nesreći dobila u 10.16 sati. Opel Vectrom šibenskih registracija upravljao je mladić (19). Uzrok nesreće je neprilagođena brzina. Uz njega su u vozilu bile dvije putnice. Lakše su ozlijeđene i puštene na kućnu njegu. Vozač je još uvijek na liječničkoj obradi. Neslužbeno saznajemo da je lakše ozlijeđen i da nije bio alkoholiziran. Tema: Reporteri