U mostarskom restoranu 'Romanca' u ponedjeljak navečer razgovarali su Andrej Plenković i Aleksandar Vučić, a hrvatski premijer čestitao je novom predsjedniku Srbije na nedjeljnoj pobjedi. Večeru je priredio hrvatski član Predsjedništva BiH Dragan Čović uoči današnjeg otvaranja jubilarnog 20. međunarodnog sajma gospodarstva. U Mostar je doputovao i crnogorski predsjednik Filip Vujanović, a na večeri je bio Bakir Izetbegović i Milorad Dodik. Tom Dubravec / CROPIX Kako Jutarnji saznaje, Plenković i Vučić najviše vremena razgovarali su o krizi u Agrokoru i planovima da ova kompanija koja ima razgranate poslove i u Srbiji nastavi s normalnim poslovanjem. Vučić je upoznao Plenkovića sa situacijom koju Agrokor ima u Srbiji, dok je hrvatski premijer iznio planove hrvatske Vlade da se kompanija stabilizira u što kraćem vremenu. Predsjedništvo BiH   Bilo je govora i o hrvatsko-srpskim odnosima, te konkretnim inicijativama koje bi trebale uslijediti da se riješe nagomilani problemi iz prošlosti. Plenković je Vučiću naglasio da će se Hrvatska zalagati za nastavak proširenja EU, ali da svaka zemlja mora ispuniti kriterije koji su joj postavljeni. Tom Dubravec / CROPIX Razgovor Plenkovića i Vučića bio je srdačan i to je njihov drugi susret u kratko vrijeme. Srpska strana ponovila je želju da uskoro dođe i do službenog posjeta hrvatskih dužnosnika u Srbiju i da je poziv otvoren. Na večeri su lideri jugoistoka razgovarali i o stanju u tom dijelu Europe, a premijer Plenković je rekao da je situacija u Europi, ali i na sjeveru Afrike, te na Bliskom istoku nije bila kompleksnija od 1989. godine. - Imamo razloga voditi računa da svi odgovorni političari damo doprinos za stabilizaciju stanja. Tom Dubravec / CROPIX   Hrvatski premijer koji je po dolasku u Mostar razgovarao sa Draganom Čovićem ponovio je stav Hrvatske da će podržati BiH na njenom europskom putu i da je hrvatski interes da sve zemlje regije ušu u europsku obitelj. - Želimo ubrzati i pomoći taj put. Hrvatska je zemlja koja cijeni BiH, koja je njen prijatelj i saveznik i stoga i pomažemo sve napore koji se odnose vezano za upitnik. Tom Dubravec / CROPIX Aleksandar Vučić u svim istupima koje je imao u Mostaru isticao je da treba prevladatu prošlost I okrenuti se budućnosti. - Bolje svakog dana da razgovaramo i pregovaramo. Mislim da je budućnost u razvoju, i to nije, kako vi to u BiH kažete, šuplja priča', već jedina moguća priča. Želim da vjerujem da svi normalni ljudi hoće samo normalan život i budućnost. Tom Dubravec / CROPIX   Crnogorski predsjednik Filip Vujanović istaknuo je važnost ulaska Crne Gore u NATO. - Nikada NATO nismo doživljavali kao odnos protiv bilo koga, već kao stratešku potrebu Crne Gore da doprinese stabilnosti, razvoju i boljitku svojih građana. Logično je da pripadamo toj političkoj i vojnoj alijasi i to za nas predstavlja priliku za ekonomski boljitak. Tom Dubravec / CROPIX Lideri država jugoistoka Europe prisustvovat će sutra svečanom otvorenju dvadesetog Međunarodnog sajma gospodarstva, čije zemlja partner je ove godine Hrvatska. Sajam je inače jedna od najznačajnijih gospodarskih manifestacija u regiji, a Hrvatska je po treći put zemlja partner. Uz hrvatske izlagače na Sajmu su i izlagači iz tridesetak zemalja. Tom Dubravec / CROPIX Nikakve nervoze nema, sve su to interpretacije zapadnih političara koji krivo tumače stvari. Ima malo prijetnji od terorizma kao što ih ima i u drugim državama u Europi, ali ništa izvanredno... Te su riječi Milorada Dodika, predsjednika Republike Srpske, možda najbolje ilustrirale ozračje u Mostaru gdje su se okupili politički lideri Balkana na Gospodarskom sajmu, na kojem je zemlja partner ove godine Hrvatska. Sve te analize o krizi u BiH koja prijeti eskalacijom, sve te međusobne nervoze i prozivanja po pitanju izbjeglica, sve te kupovine oružja i javno dodvoravanje moćnim zaštitnicima, sve to nestalo je, izgleda, s posljednjim u krugu balkanskih izbora na kojima je predsjednikom Srbije postao još aktualni premijer te zemlje - Aleksandar Vučić. Izabrani su dakle svi koji su trebali biti izabrani u zadnjih godinu dana i sada se možemo okrenuti nekim drugim temama. Nakon što se zagrlio s Draganom Čovićem, hrvatskim članom Predsjedništva BiH, Andrej Plenković, hrvatski premijer, ocijenio je Vučićevu pobjedu očekivanom i javno mu čestitao, najavivši kako će o pitanju Agrokora biti riječi i s kolegama u BiH i Srbiji, zemljama u kojima posrnuli koncern zapošljava tisuće ljudi: - Mi smo tu i da pričamo o europskom putu Bosne i Hercegovine za koji se Hrvatska intenzivno i snažno zalaže. Hrvatska cijeni BiH, prijatelj joj je i saveznik na putu u euroatlantske integracije, no želimo voditi računa o ravnopravnosti i konstitutivnosti hrvatskog naroda u BiH – kazao je Andrej Plenković prije sastanka s Čovićem. Stabilnost BiH, boljitak zemalja u regiji i stabilnost, poruke su Aleksandra Vučića kojeg je Čović dočekao netom je otpratio Plenkovića. Naglasio je i kako će razgovarati s hrvatskim premijerom o problemu Agrokora, dodavši kako je tu Hrvatska u nešto delikatnijoj situaciji nego Srbija jer je Hrvatska članica Europske unije, pa ne može baš tako otvoreno intervenirati u gospodarstvo. Dakle, nije bilo ljubljenja, ni dvaput i triput. Umjesto poljubaca, pali su zagrljaji. Nakon što je otpratio i jednog i drugog, Dragan Čović uputio se za svojim gostima u restoran prikladnog imena 'Romanca'. Nakon ugodne večere, a počela je - kako se moglo vidjeti kroz guste zavjese - Čovićevom zdravicom s nogu. Član Predsjedništva BiH Bakir Izetbegović otkrio je u čemu je bila suština razgovora. Osim otopljavanja odnosa i međusobnih napora da se situacija u Bosni opet stabilizira, bilo je govora i o položaju Hrvata u BiH. - Nema govora o ustroju trećeg etniteta, ali se treba intenzivno poraditi na tome da Hrvati dobiju autentične predstavnike, kazao je Izetbegović. Dragan Čović je potom, u društvu Andreja Plenkovića koji je opet naglasio potporu europskom putu BiH, pojasnio: - U roku od sljedećih petnaestak dana dogovoreno je da se provede izmjena izbornog zakonodavstva kako bi Hrvati dobili legitimne predstavnike. To je preduvjet bilo kakvog daljnjeg razvoja, kao i proceudre za status kandidata za članstvo u Europskoj uniji, pojasnio je detalje razgovora Čović. (Marijo Kavain / SD)