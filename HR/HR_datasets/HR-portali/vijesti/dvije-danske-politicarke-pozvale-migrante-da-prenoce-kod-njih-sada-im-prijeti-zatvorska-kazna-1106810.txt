Dvjema danskim lokalnim političarkama prijeti zatvorska kazna jer su u rujnu prošle godine nekoliko migranata iz Afrike omogućile da prespavaju u njihovu stanu, a drugi dan im kupile kartu za vlak prema Norveškoj. – Radilo se o o svjesnom omogućavanju ilegalnog prijelaza i boravka migranata, zato za obje zahtijevamo pritvor do donošenja presude – kazao je u sudnici tužitelj Jacob Balsgaard Nielsen. Optužene Anne Hegelund i Maria Sloth dijele zajednički stan. Obje je kao perspektivne mlade političarke za mjesta u nacionalnom parlamentu na idućim izborima kandidirala  "crveno-zelena" koalicija Enhedslisten. Ta koalicija je jaka u gradu Aarhusu  gdje žive, a Sloth je uz to i općinska vijećnica. Optužene su se na sudu branile šutnjom, ali su prije, govoreći medijima o tom slučaju, kazale kako su afričkim izbjeglicama pomogle iz  humanitarnih motiva te da u tom trenutku nisu niti razmišljale radi li se o ilegalnim migrantima i krše li time zakon. Ako na sudu ne dokažu da se radilo o posebnim okolnostima kad su migrantima iz Afrike dopustile da kod njih prespavaju, mogle bi biti osuđene i na zatvorsku kaznu, no to je malo vjerojatno jer su za slične prekršaje u Danskoj prošle i ove godine sudovi uglavnom izricali novčane kazne od 5 do 25 tisuća danskih kruna. >>Novo žarište migrantske krize: Više stotina ljudi spava na ručnicima i plahtama u parku >>Njemačka očekuje rast broja nezaposlenih zbog izbjeglica 