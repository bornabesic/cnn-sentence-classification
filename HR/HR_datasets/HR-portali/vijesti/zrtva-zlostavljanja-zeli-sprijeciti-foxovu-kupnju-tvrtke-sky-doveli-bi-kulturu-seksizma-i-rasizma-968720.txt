Screenshot: YouTube ŽENA koja tvrdi da je žrtva zlostavljanja na mreži Fox News zatražila je od britanskih tvrtki za regulaciju medijskih propisa da blokiraju ponudu 21st Century Foxa za kupnju tvrtke Sky, piše BBC.  "Dovođenje kulture seksualnog i rasnog zlostavljanja u Veliku Britaniju"  Pravni tim Wendy Walsh izjavio je da bi kupnja dopustila Foxu "dovođenje kulture seksualnog i rasnog zlostavljanja" u Veliku Britaniju.  Britanska tvrtka za regulaciju medija Ofcom trenutno istražuje je li potpuno vlasništvo nad tvrtkom Sky dio javnog interesa. Fox već posjeduje 39 posto vlasništva nad tvrtkom.  "U Foxu vlada epidemija seksualnog zlostavljanja i osvete"  Prethodni pokušaj kupnje Skyja također je blokiran zbog skandala oko hakiranja telefona u Murdochovim novinama. Iz 21st Century Foxa su izjavili da su "krenuli u brzu i odlučnu istragu navoda o seksualnom zlostavljanju na mreži Fox News".  Nedavno su tri zaposlenika osoblja Fox Newsa napustili tvrtku zbog optužbi za seksualno zlostavljanje i zloupotrebu položaja.  Odvjetnica Lisa Bloom izjavila je da u Foxu vlada "epidemija seksualnog zlostavljanja i osvete": "Ovo je drugi dio skandala s hakiranjem telefona", rekla je Bloom.  Murdoch: "Ništa se ne događa i imamo rekordnu gledanost"  Vlasnik tvrtke Rupert Murdoch izjavio je da se "ništa ne događa" u Fox Newsu te da imaju rekordnu gledanost, tako da "uopće nije zabrinut".  Bivši voditelj Bill O'Reilly i izvršni direktor Roger Ailes napustili su tvrtku, ali poriču optužbe za seksualno zlostavljanje.