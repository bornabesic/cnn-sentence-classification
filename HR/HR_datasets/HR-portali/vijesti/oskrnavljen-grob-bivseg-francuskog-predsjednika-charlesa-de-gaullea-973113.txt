Foto: FAH GROB bivšeg francuskog predsjednika Charlesa de Gaullea u mjestu Colombey-les-deux-Eglises, na istoku Francuske, oskrnavljen je u subotu poslijepodne.  "Grob koji neprestano snima kamera je u 17,14 sati oštetio muškarac od tridesetak godina koji se na njega popeo i dva puta jako nogom udario u postolje križa koji je pao. Postolje nije oštećeno", rekao je državni odvjetnik Chaumonta Frederic Nahon.  Policija je potvrdila da je križ visok 1,5 m razbijen. Muškarac pljunuo na grob  Državni odvjetnik je rekao da sve dogodilo vrlo brzo, u manje od jedne minute.  "Osoba koju tražimo je djelovala sama i nije imala maskirano lice. Čini se da je pljunuo na grob".  Charles de Gaulle (1890.-1970.), ključna figura francuskog dvadesetog stoljeća, bio je predsjednik deset godina, od 1959. do 1969.