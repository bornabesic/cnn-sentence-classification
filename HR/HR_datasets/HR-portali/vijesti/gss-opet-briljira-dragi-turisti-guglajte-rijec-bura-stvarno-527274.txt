HGSS je na facebooku objavio poruku na nekoliko svjetskih jezika uoči nove turističke sezone: Dragi turisti, dobrodošli u Hrvatsku. Mi smo Hrvatska gorska služba spašavanja. Guglajte nas. Možda ćemo vam zatrebati. Mi se nadamo da vam nećemo trebati. Dok ste u Hrvatskoj, i ako volite biti u prirodi (a u Hrvatskoj imamo puno prirode, naveliko! I sjajna je! Velika! Najveća ikad!) htjeli bismo vam skrenuti pozornost na nekoliko stvari: - Zrak je čist, nebo plavo, more je veliko, planine visoke...i onda se izgubite. Koga ćete nazvati? 112 (broj za hitne slučajeve u Hrvatskoj), a ne Istjerivače duhova. - Koliko god da cijenimo vaše znanje, nemojte precjenjivati vaše sposobnosti. Kad ih precijenite, dolazi do situacije 'megasranja' i na kraju vas mi vozimo doma. Možda vam to zvuči kao scenarij iz ljubavne pjesme, ali nije. Bilo bi nam draže da uživate u svom odmoru bez nas. - Onog trenutka kada navučete 'japanke' na stopala, isključite opciju planinarenja u svojoj glavi. Vjerujte nam. - Ako već idete u brda i planine, neka vam je baterija mobitela puna i štedite je. Ako želite nešto predivno iz prirode objaviti na twitteru, sačekajte da se vratite na mjesto odakle ste krenuli - Voda znači život. Pijte je. Mislite na to. - Slikanje selfieja na rubu stijene može biti posljednja stvar koju ćete napraviti prije nego shvatite da padate, a ne letite. Molimo vas, znamo da izgledate sjajno, ali ipak stanite na loptu s tim selfiejima. Nisu vam toliko potrebni. - Ako u bilo kojem trenutku na planini pomislite da ste u problemu, vjerojatno jeste. ne oklijevajte zatražiti našu pomoć. Naše Hitne službe poput Gorske službe spašavanja će vam pomoći. Ali, nažalost, ne čitamo misli. Pokušali smo i to, ali ne ide. zato, kad ste u nevolji, koristite telefon. #112. Zapamtite! - Proguglajte riječ 'bura'. Ozbiljno. Proguglajte je. Uživajte u svom boravku u Hrvatskoj. I čuvajte se da se možete vratiti dogodine. Srdačno vaša, Hrvatska gorska služba spašavanja