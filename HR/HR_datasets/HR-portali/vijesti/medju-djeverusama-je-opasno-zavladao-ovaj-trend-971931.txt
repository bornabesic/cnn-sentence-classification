Foto: Instagram ŽELITE li nešto posebnije vjenčanje, ovo je jedan od načina kako da to postignete.  Iako tradicija nalaže da djeveruše budu jednako obučene, s malim razlikama u samom dizajnu, na vrata je pokucao jedan novi trend, a djeveruše diljem svijeta odmah su ga objeručke prigrlile. Naime, djeveruše na ovogodišnjim vjenčanjima sve češće nose potpuno različite haljine, a trend je prigrlila i jedna od poznatih holivudskih glumica, Rachel Bilson.  Ona je nedavno bila na vjenčanju jedne od svojih najbliskijih prijateljica te je podijelila nekoliko slika s istog na Instagramu, gdje je bilo društvo od 14 djeveruša te je svaka nosila svoju haljinu. Osim što svaka cura na taj način može izabrati ono u čemu se najbolje osjeća, kada vidite fotografije s vjenčanja, morate priznati kako cure izgledaju sjajno.  Što kažete na ovaj trend?  Pssst! Razlog zašto djeveruše nose identične haljine, pomalo je jeziv, a datira još iz rimskog doba. Naime, tad se smatralo da svaki radostan događaj privlači zle duhove (ali i sve nesretne prosce koje je mladenka eventualno odbila prije mladoženje) pa su se djeveruše oblačile identično kao mladenka kako bi zbunile zle duhove (i ljutite mladiće). One su na taj način trebale štititi mladenku dok ne razmijeni zavjete s mladoženjom - ako bi se dogodilo nešto loše, one su prve na meti