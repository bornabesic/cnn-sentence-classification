U kuloarima se može čuti o nezadovoljstvu dijela HNS-ovaca zbog Vrdoljaka, no službenih potvrda zasad nema Krajem izbornoga dana javila se informacija da je Andro Vlahušić zatražio ostavku Ivana Vrdoljaka na mjesto šefa HNS-a. Neslužbeno, u tome ga podržava počasna predsjednica stranke, Vesna Pusić. Navodno bi se mnogo HNS-ovaca složilo s Vlahušićevim zahtjevom pa se šuška o Vrdoljakovu odlasku s funkcije. Dio HNS-a smatra da je Vrdoljak svojim postupcima ozbiljno naštetio Anki Mrak Taritaš, kao i da je on glavni krivac za njezin poraz u drugom krugu lokalnih izbora. Vrdoljak je u stožeru Anke Mrak Taritaš izjavio: “Morali smo maknuti Anku od stranke, moj potez je bio spin da bi to napravili, ideja je bila da se stranka što više odvoji od kandidata. Imali smo zaostatak od 8 posto, možda i pobijedi. Od početka smo radili tako da ne bude preveliki žig stranke na Anki”, rekao je Vrdoljak koji je potom napustio stožer dok je Mrak Taritaš davala izjavu.