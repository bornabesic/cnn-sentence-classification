Foto: FaH "TAKVU odluku treba promatrati u kontekstu vremena. To je bilo 2005., prije toga su nam iz Srbije odnijete benzinske, skladišta... Ni danas ne možete normalno poslovati sa Srbijom. Bilo bi nepošteno zaustaviti partnera da ode tamo samo zato što vi ne možete. Siguran sam da je u to vrijeme to bila dobra odluka", rekao je Tomislav Dragičević bivši predsjednik Uprave INA-e u razgovoru za N1 Televiziju.  Naime, Ugovorom između Vlade i MOL-a iz 2003. gdoine MOL-u nije bio dozvoljen samostalan ulazak na tržište Republike Srbije. Ivan Šuker, Božidar Kalmeta, Tomislav Dragičević, Josip Petrović i Tomislav Thur kao tadašnji članovi Nadzornog odbora to su omogućili kada su 2005. godine donijeli odluku o širenju MOL-a u Srbiju na štetu INA-e.  "Kao tadašnji članovi Nadzornog odbora INA-e 2005. godine, donijeli su odluku protivnu Ugovoru koji je vlada sklopila s MOL-om o strateškom partnerstvu u Ini. Oni su time dramatično potkopali poslovanje Ine i nanijeli joj teško sagledive negativne posljedice", objavio je ovog tjedna Nacional. Ivan Šuker rekao je da se on tog uopće ne sjeća.