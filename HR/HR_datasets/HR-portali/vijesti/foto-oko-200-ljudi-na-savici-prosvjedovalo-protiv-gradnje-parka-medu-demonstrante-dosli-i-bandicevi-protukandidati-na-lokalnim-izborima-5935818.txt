Među 200-tinjak stanovnika Savice koji su prosvjedovali protiv odluke gradonačelnika Milana Bandića da na njihovoj livadi izgradi rekreativno-zabavni park s dječjim igralištima, stazom za trčanje i biciklizam, te pozornicom na otvorenome, bili su i oni kojima se projekt sviđa i oni kojima se ne sviđa. Međutim, i jedni i drugi su izrazili nezadovoljstvo načinom na koji je gradnja počela. Goran Mehkek / CROPIX Na fotografiji: Ploča s slikom budućeg parka. - Nisam protiv parka, mislim da je to dobro osmišljeno, ali način nije dobar, nitko nas ništa nije pitao želimo li park ili ne i to je loše - rekla je stanovnica Tatjana Mitrović. Ipak, organizatori prosvjeda iz inicijative Čuvamo naš park zaključili su kako će se nastaviti boriti protiv, kako su rekli, Bandićeve samovolje. Na prosvjedu su se pojavili i Bandićevi protukandidati na predstojećim izborima - Anka Mrak-Taritaš, Sandra Švaljek i Tomislav Tomašević iz platforme "Zagreb je naš". Goran Mehkek / CROPIX Goran Mehkek / CROPIX Na fotografiji: Tomislav Tomašević.