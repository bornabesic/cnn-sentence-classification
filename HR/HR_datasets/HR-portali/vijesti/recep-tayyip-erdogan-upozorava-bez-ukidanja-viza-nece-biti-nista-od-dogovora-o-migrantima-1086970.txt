Turski parlament odbacit će dogovor s EU o povratu migranata ako Unija ne ukine vize za turske građane, upozorio je danas turski predsjednik Recep Tayyip Erdogan. – Ako pregovori budu uspješni, dobro. Ako ne budu, morat će se poduzeti korak u turskom parlamentu i zakon o provedbi sporazuma o readmisiji neće biti ratificiran – rekao je Erdogan u Istanbulu. Turska je pristala primiti natrag ilegalne migrante iz EU koji se služe njezinim teritorijem kako bi se dohvatili zapadnih zemalja, morskim rutama uz pomoć krijumčara ljudi, u zamjenu za veću financijsku pomoć za zbrinjavanje izbjeglica, ubrzanje pristupnih pregovora i ukidanje viza. Njemačka kancelarka Angela Merkel kazala je u ponedjeljak da vize neće biti ukinute 1. srpnja kako je prvotno bilo planirano jer Turska nije još ispunila sva 72 kriterija. EU traži od Turske da suzi pravnu definiciju terorizma, optužujući je da taj zakon koristi kao izliku za progon političkih protivnika i novinara koji kritiziraju vladu. Turski parlament je tako prije tjedan dana skinuo imunitet pretežito prokurdskim zastupnicima što se tumači kao politički potez smišljen koji bi se oslabila potpora kurdskom pitanju.  Erdogan je poručio da to ne treba očekivati. Merkel je također istaknula važnost neovisnog pravnog sustava te neovisnih medija. >> Ako ne ispuni uvjete, Turskoj opet vize