Foto: Hyundai HYUNDAI Elec City namijenjen je javnom gradskom prijevozu, a s jednim punjenjem baterija može prijeći 290 km.  Električni autobus premijerno je predstavljen u Koreji, a u prodaju stiže početkom iduće godine. Pogonjen 240 kW snažnim elektromotorom napajanim iz seta baterija kapaciteta 256 kWh prelazi do 290 km, što je osjetno više i od kućnog električnog automobila Ioniqa čija je autonomija oko 200 km.  Pridodamo li svemu mogućnost brzog punjenja baterija kada je za puni kapacitet dovoljno tek sat vremena, nema sumnje kako se radi o autobusu koji itekako može konkurirati klasično konvencionalnim autobusima. Očekuje se kako će električni autobusi kroz 10 godina dominirati uslugom javnog gradskog prijevoza.