Screenshot: YouTube AWDHESH SINGH autor je nekoliko knjiga o emocionalnoj inteligenciji i duhovnosti. Korisnik Quore pitao ga je kako znati da si zaista inteligentan, a Awdhesh je istaknuo ovih deset pitanja koje si morate postaviti, piše Indy100. 1.	Možeš li riješiti velike životne probleme? Inteligentni ljudi dobro se snalaze s rješavanjem pravih životnih problema koji su potpuna suprotnost problemima čija rješenja možemo naći u priručnicima. 2.	Biraš li prave ljude za pravi posao? Ne postoji osoba koja zna riješiti baš svaki problem, ali inteligentna osoba znat će točno kojoj će se osobi obratiti za koji posao, odnosno tko je prava osoba za rješavanje određenog problema. 3.	Uspijevaš li često ostvariti postavljene ciljeve? Inteligentni ljudi točno znaju u čemu su dobri, a u čemu ne i na temelju toga postavljaju ciljeve koji su realni. Iz tog razloga imaju više uspjeha nego neuspjeha u životu. 4.	Jesi li kreativan? Inteligentna osoba iznimno je kreativna i nikad neće ponoviti istu grešku dva puta. Uvijek će naći drugi način da nešto napravi ako onaj prethodni nije upalio. 5.	Jesi li sretan? "Ako nisi sretan sa svojim životom, definitivno nisi inteligentan", rekao je Awdhesh. On tvrdi da ako nisi sretan, ne razumiješ ni sebe ni svijet koji te okružuje, a budući da je sreća primarni cilj u životu, morate znate što vas veseli i kako to postići. 6.	Možeš li spojiti znanja? Inteligentni ljudi nisu naročito dobri učenici. Ne uče o onome što neće koristiti, no zato mogu usvojiti novo znanje bilo gdje i od bilo koga i to kasnije upotrijebiti. 7.	Možeš li raditi s ljudima koji su pametniji od tebe? Kad inteligentniji ljudi upoznaju pametnije i uspješnije od sebe, ne osjećaju se inferiornima već nastoje učiti od njih. 8.	Možeš li točno predvidjeti ponašanja ljudi? Inteligentni ljudi su sposobni predvidjeti ponašanja drugih ljudi stoga ih njihove reakcije uglavnom ne iznenađuju. 9.	Koliko dobro možete predvidjeti budućnost? Inteligentni ljudi ne samo da mogu predvidjeti budućnost već si je sami kreiraju. Iako se ne pokaže uvije točno onakva kakvu su zamislili, često su vrlo blizu tog cilja. 10.	Možeš li spriječiti probleme? Prosječni ljudi rješavaju probleme kako oni dolaze, a inteligenti znaju kako ih izbjeći. Awdhesh nastavlja da ukoliko ste odgovorili "da" na većinu ovih pitanja, znači da ste jako inteligentni bez obzira na vaše formalno obrazovanje ili prihode.