Zbog sumnje da je počinio 13 kaznenih djela spolne zlouporabe djeteta mlađeg od petnaest godina na štetu dviju djevojčica, u dobi od osam i devet godina, u Dubrovniku je priveden 37-godišnjak i određen mu je istražni zatvor, objavljeno je u petak na stranicama DORH-a. Općinskom državnom odvjetništvu u Dubrovniku priveden je, kako navode u priopćenju, hrvatski državljanin (1979.) zbog postojanja osnovane sumnje da je počinio trinaest kaznenih djela spolne zlouporabe djeteta mlađeg od petnaest godina. Iz ODO-a Dubrovnik navode kako postoji osnovana sumnja da je osumnjičeni 37-godišnjak u trinaest navrata od studenog 2015. do studenog 2016. godine, u cilju zadovoljenja svog spolnog nagona, počinio navedena kaznena djela na štetu dviju djevojčic (2007. i 2008.).  Sudac istrage Županijskog suda u Dubrovniku odredio je osumnjičenom istražni zatvor. >> Pedofil napao djevojčicu, susjedi ga pretukli pa pozvali policiju 