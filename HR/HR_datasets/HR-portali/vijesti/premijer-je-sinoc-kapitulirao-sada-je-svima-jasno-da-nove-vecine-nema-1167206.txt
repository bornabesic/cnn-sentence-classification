Ne mogu znati hoće li biti dovoljno ruku za rušenje Marića. Sigurno je da vladajuća većina ne postoji - kazao je zastupnik Mosta Nikola Grmoja za televiziju N1.   - Premijer Plenković je sinoć kapitulirao. Sada je svima jasno da nove većine nema. Glasnović i Esih nisu jedini. Neće biti ništa od suradnje s HNS-om i IDS-om koju su već dogovorili - kazao je Grmoja. - Premijer će možda imati većinu nakon lokalnih izbora. Pitanje je treba li mu dopustiti i dalje da tezgari dok nema četiri ministra - kazao je Grmoja. - Premijer Plenković se zaletio i nema većinu - kazao je Grmoja te dodao da su oni spremni za raspuštanje Sabora i nove izbore. - Ako nema većine, a očito je da nema, građani očekuju da izađemo pred njih - kazao je Grmoja.   - Argumenti su na našoj strani i nitko ne može tvrditi da Zdravko Marić nije znao što se događa u Agrokoru - kazao je Grmoja o tome zašto podržavaju smjenu Marića Podsjetimo, Hrvatski sabor će nastaviti sjednicu raspravom o SDP-ovom prijedlogu opoziva ministra financija Zdravka Marića, dok je glasovanje o toj točki predviđeno za sutra.  