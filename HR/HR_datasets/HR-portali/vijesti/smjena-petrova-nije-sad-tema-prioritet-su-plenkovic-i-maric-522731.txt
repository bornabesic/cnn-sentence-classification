HDZ i Most su dvaput ušli u brak, taj brak je dva puta neslavno završio. Ono što su hrvatski građani od toga dobili je godina nereda, godina nerada, godina nesnalaženja i neznanja umjesto da provodimo reforme u koje su se svi kleli, u ovih godinu i pol nismo napravili ama baš ništa i vrijeme je da to prestane. Vrijeme je da vidimo da li ikakva većina u Hrvatskoj postoji, a ako ne postoji, znamo što slijedi, rekao je u utorak Peđa Grbin (SDP) za RTL. Na pitanje hoće li SDP tražiti  smjenu Petrova ili ga žele zadržati, Grbin je rekao: -  Smjena Petrova trenutno nije tema. Tema su ove dvije stvari: 1. rasprava do koje će sutra doći, o gospodinu Mariću, odnosno, pitanje zbog čega gospodin Plenković štiti ministra koji je korumpirao funkciju na kojoj se nalazi. Zbog čega Plenković štiti ministra koji se tako evidentno nalazi u sukobu interesa što je, evo, ankete su pokazale - i građanima RH je jasno. Nakon toga slijedi pitanje, a to je ima li gospodin Plenković većinu. I samo nakon toga možemo razgovarati o gospodinu Petrovu. Konačnu odluku o tome kako ćemo se postaviti prilikom glasovanja o gospodinu Petrovu i hoćemo li uopće sudjelovati, bit će donesena nakon što prođe rasprava o Mariću i nakon toga je glasovanje u četvrtak - rekao je Grbin.  