Miro Bulj i Ante Čikotić su pokazali da su ljudi koji se bore za javni interes. HDZ-ovi župani kažu da Most treba objasniti kako su izgubili četiri ministra i mjesta u državnim tvrtkama. Ne moramo ništa objasniti. Naše birače ne zanimaju fotelje, interesira ih ono što se u državi promijenilo. Od trenutku kada se Most pojavio na političkoj sceni sve se promijenilo, politika je postala čišća. Postavili smo standarde koje danas brane Bulj i Čikotić. Ne želimo da se ova država pretvori, u proceduralne pogreške. Jer, ako ću govoriti o proceduralnim pogreškama, onda je Andrej Plenković proceduralna pogreška koja se dogodila Hrvatskoj – poručio je Božo Petrov sa splitske rive, na završnom predizbornom skupu Mosta za splitsko-dalmatinsku županiju i Split. Što se tiče odluke zagrebačkog Županijskog suda u "slučaju dnevnice", Petrov kaže da nitko danas u Hrvatskoj tko koristi zdrav razum i zdravu logiku ne može zaključiti da to nema veze s glasovanjem i sramotnom trgovinom koja se dogodila u Saboru. - Mi smo u Saboru govorili da ona trgovina koja se dogodila sramota i dno dna hrvatske politike. Neka su svi ljudi u Hrvatskoj to vidjeli, neka danas vide posljedice i neka daju svoj glas ako žele upravo takvom HDZ-u, a ako žele promjene, neka kažu dosta i daju glas Mostu koji je pokazao da zna kvalitetno voditi i lokalne samouprave. Znamo gradove dignuti iz milijunskih minusa i oporaviti ih. Mi građanima danas polažemo račune, sve oni gradovi koje je dobio Most su gradovi bez minusa i s kvalitetnim projektima. Sigurno se u njima nisu događale proceduralne pogreške – poručio je Petrov koji očekuje odlične rezultate. "Briselac" Plenković i njegove sluge Uz Splitsko-dalmatinsku i Dubrovačko-neretvansku, očekuje da će Most biti iznenađenje i u Vukovarsko-srijemskoj županiji. Miro Bulj, kandidat za župana rekao je da neće biti sluga onih kojima upravljaju interesne skupine, niti salonski političar, a u Splitsko-dalmatinskoj županiji stvorit će uvjete jednake zagrebačkim.- Dalmacija neće biti paradna pista političarima tipa „briselca“ Plenkovića i njegovih slugu, tj. savjetnika. Pozivam narod da izađu na izbore, da se dogodi revolucija i da nakon 25 god oslobodimo Hrvatsku od tih elitističko-uhljebničko-koruptivnih snaga. Ovo nje greška procedure. Došao je čovjek kojim upravljaju interesne skupine Šeks, Valentić, Gregurić, i slični. Borit ću se za Dalmaciju, više neće vrijediti što južnije to tužnije – rekao je Bulj. Za Plenkovića je Ivo Sanader mala beba Komentirao je i izjavu Davora Stiera kojemu je žao zbog prekida s Mostom i drži da bi izbori bili najpošteniji, rekao je da tako misli 90% ljudi oko Plenkovića, ali ne misle Valentić, Gregurić, Šeks i Todorić. - Plenković je dovoljan sam sebi, prema njemu je mala beba Ivo Sanader – poručio je Bulj. Ante Čikotić smatra da bi se jedini mogao ozbiljno suprotstaviti Kerumu u drugom krugu i najavljuje kako će upravo on biti iznenađenje.     