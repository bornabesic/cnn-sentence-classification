Darinko Kosor je gostujući u Dnevniku televizije N1 ustvrdio da vladajuća koalicija za sada ne puca, unatoč tome što i HSLS i Mostov Ivan Kovačić pričaju o novim izborima. 'Ja sam prije dva mjeseca pozvao na rješavanje problema građana te da u slučaju da to ne počnemo raditi raspišemo prijevremene izbore', rekao je Kosor za N1. Kosor je odbio ideju da je Most jednostavno zamijeni s nekim drugim jer bi to, prema njemu, bilo 'kupovanje ne jednog, nego 15 zastupnika'. 'Meni je od Kovačićevog mišljenja važnije ono Bože Petrova, a on je rekao da Most ostaje u koaliciji sve dok se provode reforme', rekao je Kosor. 'Hoće li prijevremenih izbora biti na jesen? Za takvo što su uvijek šanse 50:50. Mi moramo nešto učiniti, moramo napokon provesti te reforme.' Kosor je rekao da kadroviranje koje tek treba provesti nije problem, unatoč tome što se radi o više od 100 javnih poduzeća i o nekim zamjenicima ministara. 'Reforme su problem jer se tiču ljudi, a ako njima nešto uskratite, bit će nezadovoljni. Moramo smanjiti javni dug, a to znači da ćemo možda morati prodati nešto što nije od strateškog interesa', dodao je Kosor. 'To nisu Hrvatske šume, HEP i Hrvatske vode. Prodajom drugih poduzeća možemo kapitalizirati 200 milijuna eura i eliminirati dio duga.' Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!