Ozlijeđeni su prevezeni u bolnicu Kod Cestarske kuće u Balama, na cesti od Pule prema Rovinju, dogodila se prometna nesreća u kojoj je ozlijeđeno nekoliko osoba. Prema informacijama dostupnim PU Istarske, u Balama su se sudarila četiri vozila, dva osobna automobila i dva teretna vozila, iz zasad neutvrđenih razloga. Nakon dojave, na teren su izašli vatrogasci, policija i hitna, a ozlijeđeni su prevezeni u bolnicu. Dionica državne ceste bila je zatvorena u petak u popodnevnim satima te su vozila preusmjeravana starom cestom prema Rovinju.