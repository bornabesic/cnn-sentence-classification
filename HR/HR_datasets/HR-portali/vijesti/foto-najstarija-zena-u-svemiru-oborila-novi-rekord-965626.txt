Foto: Twitter 57-GODIŠNJA Peggy Whitson oborila je rekord u boravku u svemiru nakon što je iznad naše planete provela kumulativnih 535 dana. Time je nadmašila Jeffa Williamsa koji je nekoliko godina bio astronaut koji je proveo najviše dana u Zemljinoj orbiti, piše BBC. Whitson je ranije ovaj mjesec po drugi put preuzela zapovjedništvo Međunarodnom svemirskom stanicom (ISS). "Svemir je u dobrim rukama s Peggy", poručili su iz NASA-e. Witson je rođena u Iowi te je diplomirala biokemiju. Za NASA-u je radila nekoliko značajnih istraživačkih projekata prije ne go je 1996. odabrana kao kandidat za astronautkinju. Prvi put u svemir otišla je 2002. godine, a 2007. je postala prva žena koja je zapovijedala ISS-om. Donald Trump i njegova kći Ivanka danas su nazvali Peggy kako bi joj čestitali na uspjehu.