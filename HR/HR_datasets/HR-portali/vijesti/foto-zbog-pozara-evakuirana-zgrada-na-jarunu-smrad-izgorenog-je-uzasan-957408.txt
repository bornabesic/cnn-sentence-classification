Foto: Index GORI zgrada na zagrebačkom Jarunu u ulici Hrgovići, potvrdili su nam iz Javne vatrogasne postaje Zagreb. Kako su nam rekli, gori u podrumu, stanari su evakuirani, a vatrogasci su još na terenu. Još uvijek nije poznat razlog požara, a ne zna se ni ima li ozlijeđenih. Doznaje se kako su se u prostoru u kojemu je izbio požar odvijali građevinski radovi. Na gašenje je izašlo 25 vatrogasaca sa 6 vozila, priopćio je Ured za upravljanje u hitnim situacijama. "Smrad izgorenog je užasan"  Na intervenciju su izašli pripadnici vatrogasnih postaja Centar i Novi Zagreb, službenici Policijske uprave zagrebačke i Ureda za upravljanje u hitnim situacijama. "Pred zgradom se nalazi veliki broj ljudi, a smrad izgorenog je užasan", javlja Indexu svjedok s lica mjesta.