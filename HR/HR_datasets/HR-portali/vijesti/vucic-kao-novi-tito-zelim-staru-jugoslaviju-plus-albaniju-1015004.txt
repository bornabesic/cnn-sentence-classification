"Tito je bio vrlo pametan čovjek. Bravar, možete li zamisliti? No vrlo pametan. Znao je kako povezati ljude... To je ono što trebamo", rekao je Vučić o komunističkom diktatoru Srpski premijer Aleksandar Vučić dao je za Politico u srijedu svoj prvi veliki intervju nakon pobjede na predsjedničkim izborima u Srbiji. Vučić je u razgovoru odgovorio na te optužbe, komentirao situaciju na Balkanu, ali i iskazao svoje divljenje prema Titu. “Uvijek postoje ljudi koji nisu zadovoljni rezultatima izbora, ali dopustiti ćemo im da prosvjeduju. To je pravi znak demokracije na što sam vrlo ponosan”, izjavio je Vučić i dodao da se na prosvjedima radi o osobnoj mržnji prema njemu. >>> (VIDEO) MLADI U SRBIJI SE DIGLI PROTIV VUČIĆA! Pogledajte kako se beogradskim ulicama orilo ‘Vučiću lopove’ “Mogu li oni nešto reći protiv naše rastuće ekonomije? Srezali smo nezaposlenost s 25.9 na 13 posto. Ako to nije dovoljno, recite mi što je. Ja još uvijek nisam zadovoljan jer uvijek težim boljem, a oni to ne shvaćaju”, izjavio je i dodao kako Srbija mora ostati čvrsto na putu prema EU, a u isto vrijeme osnažiti regionalnu suradnju. “Dat ću vam primjer iz prakse. Imamo mljekaru koja izvozi jogurt, mlijeko i sireve u Bosnu. Njihovi kamioni trebaju čekati barem 36 sati na granici da se obave sve inspekcije i ne znamo zašto je tome tako. Sve naše kompanije, ali i druge, uštedjele bi najmanje sedam posto svih operativnih troškova da to nije tako”, izjavio je Aleksandar Vučić. “Ako se drugi slože s mojim planom, postali bi tržište od 20 milijuna ljudi, što je vrlo značajno. Mogli bi privući puno više investitora i mislim da to i ostali razumiju”, kazao je. Na pitanje želi li stvoriti novu Jugoslaviju, Vučić je rekao da se radi o “staroj Jugoslaviji plus Albaniji”. “To je politička ideja bez da se ugrožava njihov suverenitet. Podići će naše ekonomije. Trebamo stopu rasta od 4 do 5 posto godišnje, a ne 3. To nije dovoljno”, kaže Vučić. Vučić je rekao da tenzije u susjedstvu može riješiti, kao što je to riješio i Josip Broz Tito kojeg je usput nahvalio: “Bio je komunistički diktator, no vrlo pametan čovjek. Bravar, možete li zamisliti? No vrlo pametan. Znao je kako povezati ljude… To je ono što trebamo. Povezati ljude”, rekao je Vučić koji se osvrnuo i na sukobe na Balkanu: “Što god da se dogodi na Kosovu, uvijek je između Srba i Albanaca. Ako je barem jedna strana razumna, problemi će se izbjeći. No u Bosni su tri strane i nije se lako nositi s time. Bosna je pravo bure baruta”, smatra Vučić. “Ja sam ponosan Srbin i uvijek ću biti za svoj narod, no naučio sam stvari sagledati iz očiju drugih ljudi i shvatiti što oni vide i osjećaju. Moramo poštovati i njihove poglede, a ne gledati samo na sebe”, zaključio je novoizabrani srpski predsjednik. 