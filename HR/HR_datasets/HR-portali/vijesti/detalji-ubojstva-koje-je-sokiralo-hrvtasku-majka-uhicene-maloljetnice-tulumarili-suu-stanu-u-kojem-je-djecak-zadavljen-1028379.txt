'U stanu je bilo puno alkohola. Vikali su da feštaju", kazala je majka osumnjičene maloljetnice' Dva dana prije no što je s Chiarom Pašić ubila svojeg trogodišnjeg sina Denisa, četrnaestogodišnja štićenica doma u Puli majci je poslala fotografiju dječaka. Ispod je napisala “slatkiš mali”. Zatim je poslala sliku šake pune tableta. Istu večer majka je imala priliku uživo pratiti internetski prijenos tuluma u Chiarinu stanu, doznajeVečernji. “Bile su ondje moja kći, još jedna mala iz doma, Chiara, njezina polusestra i neki čovjek. Vidjela sam i tog dečkića, mahao mi je. U stanu je bilo puno alkohola. Vikali su da feštaju“, kazala je majka osumnjičene maloljetnice. Potvrde li se sumnje istražitelja iz PU istarske maloljetnica zbog dobi neće moći odgovarati, odnosno bit će joj dosuđena tek odgojna mjera.  Tijekom ispitivanja u policiji bila je potpuno odsutna. Nadalje, njena sestra potvrdila je da je maloljetnica posljednjih dana stanovala s Chiarom u stanu u kojemu su ubile Denisa. “Seka je mene lažno prijavila da sam ju podvodila kad je imala 12 godina. To je sve palo na sudu. Nismo smjeli kontaktirati s njom, no ona je mamu zvala s Chiarina mobitela”, ispričala je sestra maloljetnice. Plan je navodno bio: kada uoče novu stanarku, susjedima se “proda priča” kako je ta maloljetnica Chiarina polusestra koja će čuvati dječaka, a paravan je bio nužan zbog prostitucije – tako se sada govori. Večernji list  razgovarao je sa svjedokinjom pod čijim se prozorom taj mladić u prvim minutama srijede raspravljao s maloljetnicom iz doma. Prema njenim tvrdnjama, maloljetnica mu je govorila da bi sve dala za njega i da ona iza njega stoji. Još mu je kazala da ju pusti, da će reći da ništa ne zna i da će stajati iza njega. “Ne znam na što se ta njihova rasprava odnosila. Tu malu svi u naselju znamo i znamo da je iz doma i bilo nam je jako čudno što je iza ponoći vani”, otkrila je Večernjaku  svjedokinja koju također zanima kako to da 23-godišnjak nije prijavljen za spolni odnos s maloljetnicom.