Izrada strategije razvoja poljoprivredno-prehrambenog sektora preduvjet je opstanka i razvoja ove gospodarske grane u Hrvatskoj, i to ne strategija kao mrtvo slovo na papiru, već živi dokument koji će definirati ciljeve uvažavajući heterogenost Hrvatske, rekao je dr. sc. Goran Buturac sa zagrebačkog Ekonomskog instituta na jučerašnjoj panel-dijskusiji na temu poljoprivrede i turizma. Buturac kaže kako ne možemo govoriti da nam stvari štimaju ako je država od 2004. do 2015. dala 36 milijardi kuna potpora, a u tom razdoblju poljoprivredna proizvodnja pala je 27%, dok je u EU rasla 7%. Stvari su kompleksne, problema je puno i idemo ih rješavati, poručio je. Na panelu se načeo i problem povezivanja plave i zelene magistrale pa, između ostalog, u turističkoj sezoni uvozimo i 40 posto jabuka koje hotelijeri traže, dok domaći voćari tvrde kako svojih 100.000 tona ne mogu prodati. Dr. sc. Katarina Miličević s Instituta za turizam kaže kako ne može turizam biti taj koji će spašavati poljoprivredu. Njezin je recept podizanje kvalitete proizvoda što će sačuvati ruralni prostor i poljoprivrednu proizvodnju – kao i viša kvaliteta i cijene u turizmu kojima ćemo povećati prihode i tako se riješiti imidža jeftine destinacije. Slavonsko-baranjski župan Željko Kraljičak jučer je kazao da je njegova županija domaćim ugostiteljima koji u turizmu plasiraju domaće proizvode, hranu, piće, voće, povrće… sufinancira 50 posto troškova.      >> Grabar-Kitarović: Izvanredno stanje traži izvanredne mjere. Plenković: Imamo političku stabilnost, snagu, a ja ću pokrenuti optimizam >> Plenković: Trebamo Hrvatsku obrazovanih ljudi koji će svoje ambicije moći ostvariti u domovini >> Tuđman: Sumnjam da ćemo opet ratovati s okruženjem dok smo mi živi