Foto: Hina U NAPADU na egipatske snage sigurnosti pokraj jednog od najstarijih kršćanskih samostana u Egiptu - samostana Svete Katarine na jugu Sinaja, ubijena je najmanje jedna osoba i ranjene četiri, a Islamska država preuzela je odgovornost.  Napad je uslijedio samo tjedan dana nakon dva smrtonosna napada na kršćane u Egiptu kada je u dvjema crkvama na Cvjetnicu ubijeno 45 osoba.  Pojačane sigurnosne mjere  Nakon tih napada u zemlji su uvedene pojačane sigurnosne mjere.  Napadači su otvorili vatru na policijsku kontrolnu točku nekoliko stotina metara od ulaza u crkvu i ubili jednog policajca te ranili četiri.  Papa Franjo trebao bi za 10 dana posjetiti Egipat.  Egipatska kršćanska manjina čini 10 posto stanovništva i sve je češće meta napada islamističkih militanata.