Željka Markić iz udruge "U ime obitelji", imala je potrebu komentirati jučerašnje okupljana građana na prosvjedu za podršku kurikularnoj reformi "Hrvatska može bolje".  Poručila je da ministar obrazovanja Predrag Šustar može biti biti zadovoljan jer su zajedničkim snagama sindikati, opozicija i mediji uspjeli na prosvjedu skupiti "tek 25 tisuća ljudi", a "Hod za život", bez  ijedne političke stranke i pomoći medija, navodi, okupio je 15 tisuća ljudi.  "Mislim da ministar Šustar može biti zadovoljan kad desetak sindikata, preko 250 udruga plus SDP plus HNS plus 10 dana medijskog pozivanja na prosvjed protiv vlade, skupi se 25 ili koliko već tisuća ljudi. To znači da većina Hrvata podupire proširenje ekspertne skupine i nastavak reforme sa ili bez Milanovićevog štićenika. Neću podsjećati na 'Hod za život' u koji je nekoliko udruga i pokreta, bez ijedne političke stranke, bez najava u medijima, okupilo 15.000 ljudi, već ću podsjetiti na onih 100.000 koji su se slili na Trg kad su oslobođeni hrvatski generali. Stvarno, Hrvatska je pokazala da zna bolje", napisala je Markić na Facebooku.    >>'Ne pada mi na pamet dati ostavku. Ja nisam luzer, a ni Boris nije luzer' >>Na prosvjedu su bile majke s tek rođenom djecom, stariji građani s kućnim ljubimcima i učenici što su zbrisali iz škole 