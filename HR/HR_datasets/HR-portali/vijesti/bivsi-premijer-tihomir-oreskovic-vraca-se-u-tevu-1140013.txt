Bivši premijer Tihomir Orešković vraća se u Tevu, farmaceutsku tvrtku u kojoj je radio prije dolaska na čelno mjesto hrvatske Vlade i vlasnicu Plive. Potvrđeno je to za 24 sata iz Teve.  – Možemo potvrditi da se Tihomir (Tim) Orešković pridružuje Tevi u Amsterdamu. Gospodin Orešković imat će višu ulogu u našem globalnom financijskom poslovanju i neće biti uključen u odluke koje se odnose na naše poslovanje u Hrvatskoj – rekao je glasnogovornik Teve Paul Williams.  Orešković je već otputovao u Amsterdam kako bi preuzeo novu funkciju.  >> Bivši premijer Orešković zatražio i dobio opciju 6+6: Idućih pola godine primat će punu plaću 