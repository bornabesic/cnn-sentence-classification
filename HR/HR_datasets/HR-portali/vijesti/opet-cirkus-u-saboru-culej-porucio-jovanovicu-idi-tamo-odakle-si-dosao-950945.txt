Foto: Patrik Maček/ Pixsell RASPRAVA o edukaciji djece prilično se otela kontroli, a u sabornici opet lete uvrede. Došlo je do verbalnog okršaja između SDP-ova Željka Jovanovića i HDZ-ovog Steve Culeja.   "Kolega Jovanoviću, peticija učitelja povodom vršnjačkog nasilja prikupila je 7345 potpisa, većinom učitelja. Oni žele da se djeca koja ometaju nastavu i drugu djecu udalje s nastave. Tome ste se vi oštro usprotivili i na pitanje tadašnjih novinara vi ste šturo odgovirili. Sada se, kao i tada, pozivate na zdravstveni odgoj. Je li zdravstveni odgoj treba utvrditi je li netko ometa nastavu ili to treba napraviti pedagog? Ako netko ometa nastavu, kao u moje vrijeme ide u pedagoga. Ako to ne urodi plodom, ide u psihologa. Ja ne znam što bi tu zdravstveni odgoj", rekao je Culej Jovanoviću.   "Vi sigurno niste dobar primjer. Jer, evo citirat ću, sin Steve Culeja veliča ustaške zločine i vrijeđa saborske zastupnike, hvali se očevom plaćom. Pa kolega Culej, djeca će u školi naučiti da se ne smije ovako ponašati. Vi ste loš primjer i svom djetetu i svima koji prate ovaj sabor.   Nešto kasnije, Jovanović je rekao kako Culej sramoti Sabor.   To je Culeja očito iznerviralo pa se digao iz klupe i stao Jovanoviću vikati da se vrati odakle je došao.   "Gospodine Culej, molim vas da ne komunicirate na takav način u Hrvatskom saboru", Culeja je upozorio stranački kolega Milijan Brkić.