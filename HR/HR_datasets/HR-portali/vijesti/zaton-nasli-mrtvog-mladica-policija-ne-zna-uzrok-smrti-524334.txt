Tijelo je pronađeno u subotu u 6.45 sati u moru u Zatonu kraj Šibenika. - Identifikacijom je utvrđeno da je riječ o 26-godišnjaku. Na tijelu nisu uočeni tragovi nasilja te je prevezeno na Odjel patologije Opće bolnice Šibenik gdje će se obdukcijom utvrditi uzrok i vrijeme smrti - rekla nam je glasnogovornica Policijske uprave šibensko-kninske Marica Kosor. Policija u subotu poslijepodne nije mogla reći ima li događaj obilježja kaznenog djela.      