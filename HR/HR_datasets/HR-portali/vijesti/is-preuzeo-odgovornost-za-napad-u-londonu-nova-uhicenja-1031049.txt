Policija je u nedjelju uhitila 12 osoba u četvrti Barking u istočnom Londonu a u ponedjeljak su pretresli dvije lokacije u Newham i Barkingu i uhitile "više osoba" Takozvana Islamska država sinoć je objavila da su njezini borci izveli napad na slučajne prolaznike na Londonskom mostu i u obližnjim restoranima. Britanska protuteroristička služba detaljno analizira poruku čiju autentičnost nisu potvrdili. Policija je u nedjelju uhitila 12 osoba u četvrti Barking u istočnom Londonu a u ponedjeljak su pretresli dvije lokacije u Newham i Barkingu i uhitile “više osoba”. Pretresi se nastavljaju na obje lokacije. Policijska istraga napreduje brzo i u pravom smjeru, rečeno je iz Scotland Yarda. Policiji je poznat identitet sva tri počinitelja, ali ga još ne otkrivaju. Susjedi jednog od njih otkrili su novinarima da je imao obitelj i dvoje djece te da je tri puta bio prijavljivan policiji zbog ekstremizma. Prema dosadašnjim saznanjima, tri teroristička napada u Engleskoj, počinjena u posljednja 72 dana, nisu koordinirana. Ono što ih povezuje ideološka je bliskost. Rekla je to i premijerka Teresa May nakon izvanrednog sastanka kabineta vlade sa sigurnosnim i obavještajnim službama. May je najavila promjenu srategije u borbi protiv terorizma i rekla da je Britanija previše tolerantna prema teroristima, kao i da su potrebne strože mjere. Opozicijski čelnik Jeremy Corbyn podsjetio je da je May šest godina bila ministrica unutarnjih poslova te da je za to vrijeme otpušteno 20.000 policajaca i da su izdvajanja za policiju smanjena. U napadu je ubijeno sedam osoba, više od 40 je ranjenih, od kojih 21 kritično. Hrvatsko veleposlanstvo u Londonu u kontaktu je sa službenim vlastima i hrvatskom zajednicom te kažu kako za sada nemaju informaciju da među stradalima ima i hrvatskih građana.