Božidar Kalmeta, zadarski gradonačelnik i godinama jedan od istaknutijih članova HDZ-a, neće se uoči nadolazećih parlamentarnih izbora pojaviti na predizbornoj listi te stranke za devetu izbornu jedinicu, javlja Nacional. – Točno je, neću biti na listi za devetu izbornu jedinicu. To je isključivo moja osobna odluka. Nitko iz vrha stranke od mene nije tražio da to učinim – izjavio je Kalmeta za tjednik i dodao da je dobio "puno razumijevanje Plenkovića". Kalmeta tvrdi da njegova odluka nema veze s optužnicom kojom ga se tereti da je kao bivši ministar svojim suradnicima podijelio više od15 milijuna kuna i 850 tisuća eura iz javnih tvrtki. – Optužnica koja je protiv mene podignuta nema nikakve veze s tom mojom odlukom. Nevin sam dok mi se ne dokaže suprotno, a siguran sam da će se moja nevinost i definitivno potvrditi – poručio je Kalmeta za Nacional i podsjeća na glasove koje je dobio prije osam mjeseci kada je postojala ta optužnica. >> Kalmeta bez funkcije u vrhu HDZ-a 