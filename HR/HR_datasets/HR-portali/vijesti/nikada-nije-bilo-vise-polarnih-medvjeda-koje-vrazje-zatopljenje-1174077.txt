Zamjenik ravnateljice Državnog hidrometeorološkog zavoda (DHMZ) Krešo Pandžić ističe tri ključne točke vezane uz odustajanje od sporazuma o klimi. – Treba znati da Sjedinjene Države nikada nisu niti ratificirale sporazum iz Kyota pa barem u tom smislu njihovo odustajanje ne znači puno. Značajnije je to da će ga se prestati pridržavati a koliko će to utjecati na globalnu emisiju stakleničkih plinova vidljivo je iz podatka da na Ameriku otpada 18 posto – kaže Pandžić. Bloomberg: Idemo dalje Kao sljedeću bitnu točku ističe izostajanja financiranja. – Američko povlačenje znači i izostajanje njihovog financiranja obnovljivih izvora energije koji očito trebaju zamijeniti one koji zagađuju. Nadalje, neće više biti niti njihovog sudjelovanja u fondovima kojima se financiraju napori zemalja u razvoju da dosegnu ciljeve zadane Pariškim sporazumom – kazao je Pandžić. Ipak, nije sve tako crno. – SAD će i dalje imati vodeću ulogu u istraživanju načina smanjenja količine stakleničkih plinova. Njihova znanost ukupno objavi više radova na tu temu nego sve druge zemlje zajedno, tako da nema bojazni da se u Americi neće i dalje raditi na istoj stvari na kojoj inzistira i Pariški sporazum – zaključuje Pandžić. Guverneri američkih saveznih država i gradonačelnici vrlo su brzo reagirali nakon odluke predsjednika Donalda Trumpa da Ameriku izvuče iz Pariškog klimatskog sporazuma te kazali kako će zajednički pokazati međunarodnoj zajednici da su SAD privržene smanjivanju štetnih plinova. Kalifornija pokušava dobiti 100 posto struje iz obnovljivih izvora, a Oregon radi na mjerama kojima bi naplaćivao ugljik. “Postoji put kojim bi ostatak Amerike, reagirajući na suludu odluku predsjednika Trumpa, mogao poduzeti potrebne korake”, rekao je guverner Kaliformije Jerry Brown. Trumpovo povlačenje iz klimatskog sporazum razočaralo je i mnoge američke kompanije, bez obzira na izjavu predsjednika da će povlačenje spriječiti ekonomsku krizu i zaštititi radna mjesta. Kritike dolaze iz Facebooka, Applea, Forda, Microsofta... Zima mu i u srpnju Američki milijarder Michael Bloomberg obećao je nakon Trumpove odluke 15 milijuna dolara za potporu protiv klimatskih promjena. “Amerikanci se ne povlače iz Pariškog sporazuma o klimi. Baš suprotno, idemo dalje” kazao je Bloomberg.. Trump se već dulje vrijeme bavi klimatskim promjenama, svojim zabavnim komentarima na Twitteru. “Populacija polarnih medvjeda nikada nije bila vea. Gdje je to vražje globalno zatopljenje?”, zapitao se Trump u tvitu 29. listopada 2014. “Kraj je srpnja i baš je hladno u New Yorku. Gdje je dovraga to globalno zatopljenje? Sada ga baš trebamo”, napisao je Trump na Twitteru 28. srpnja 2014.