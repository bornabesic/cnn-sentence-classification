"Nizozemska nema veze s civilizacijom ni s modernim svijetom. Oni su masakrirali više od 8000 bosanskih muslimana u Bosni i Hercegovini tijekom masakra u Srebernici, enklavi pod zaštitom nizozemskih Plavih kaciga", rekao je Erdogan. Srpske snage su u nekoliko dana tijekom srpnja 1995. ubile oko 8000 muslimanskih muškaraca i mladića u najgorem krvoproliću u Europi nakon Drugog svjetskog rata. Taj pokolj i dalje progoni Nizozemsku, gdje je istraga dovela do ostavke vlade 2002., a u rujnu 2013. je nakon što je jedan nizozemski sud donio presudu zemlja postala prva država u svijetu odgovorna za djela vojnika pod mandatom UN-a. Nizozemski premijer Mark Rutte je u utorak "gnjusnim krivotvorenjem povijesti" ocijenio prve Erdoganove izjave o masakru u Srebrenici. Ogorčen nakon otkazivanja nekoliko izbornih skupova njegovih pobornika u Njemačkoj i odbijanja Nizozemske da dozvoli njegovim ministrima sudjelovanje na tim sastancima, on je rekao da se "duh fašizma razuzdao na ulicama Europe". Erdogan je upozorio na diskriminirajući tretman etničkih manjina i muslimana u Europi i u aluziji na naciste rekao da su židovi bili jednako tako tretirani u prošlosti. >>Sve oči danas uprte u Nizozemsku 