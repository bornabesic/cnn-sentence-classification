IZ QUEERA ZAGREB komentirali su današnji Hod za život, ali i najavili svoju akciju koja počinje 22. svibnja.  "Hod za život" participativna je predstava u kojoj su sudjelovati svi koji mogu hodati, stupati ili gaziti po tuđim pravima. Skrojena po uzoru na slične neo-konzervativne politizirane inicijative u svijetu, "Hod za život" je društvena igra koja kroči dobro utabanim drumovima metodama izvrtanja činjenica. Živimo u vremenu alternativnih činjenica, ako već ne alternativnih obitelji, i bilo je vrijeme da umjetnička scena uhvati korak s vremenom i prohoda za život i prije života.   Queer Zagreb radosno najavljuje ovogodišnji program koji je, uz Vlastu Delimar i Le Zbor, ugostio i Željku Markić te njezine hodače po živcima.  Službeni početak festivala je u ponedjeljak 22.5.2017. u ZKM-u (Zagrebačkom kazalištu mladih), gdje u 20.00 sati možete očekivati izvedbu znatnije umjetničke vrijednosti", kazali su iz Queera Zagreb.