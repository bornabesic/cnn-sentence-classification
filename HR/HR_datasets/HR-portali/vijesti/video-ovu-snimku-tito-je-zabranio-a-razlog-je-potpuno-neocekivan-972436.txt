Screenshot: YouTube SNIMKA Titovog govora iz 1975. godine koja je prvo bila zabranjena, a zatim i zaboravljena, ponovno privlači pažnju javnosti i to ne samo zbog sadržaja njegovog govora, nego zbog njegovih nemirnih pudlica koje nisu prestajale lajati dok je govorio. Tijekom čitavog Titovog obraćanja javnosti psi su lajali bez prestanka, on ih je smirivao, ali u jednom trenutku je potpuno izgubio strpljenje. "Ma, marš!", viknuo je i potjerao jednu od pudlica koje su mu se našle u blizini.  Međutim, kako piše Dnevni Avaz, to nije jedini razlog zbog kojeg je Tito zabranio snimku. Jedan od razloga je Titova izjava o Italiji koja "nije bila za objavu". Naime, Tito je svojim suradnicima tumačio kako Slovenci u Italiji imaju manja prava nego Talijani u Sloveniji i Istri, rekavši kako je za to kriva nesposobna talijanska vlada., a netko od prisutnih rekao je kako se to ne bi trebalo objaviti. "Ono o Italiji, brišite s vrpce", rekao je na kraju snimke, a psi nisu prestajali lajati do samog kraja njegovovog govora.