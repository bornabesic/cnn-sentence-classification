Matteo  G.  (21)  umro  je  20. kolovoza, kako se sumnja, zbog predoziranja drogom,  a  zbog  njegove smrti pritvoren je Endi Filip Š. (43), dok su još dvije  osobe  kazneno  prijavljene. Endi  Filip  Š. sumnjiči se za davanje prostora  za  korištenje  droge  te nepružanje pomoći, dok su druga dvojica mladića,  inače  maloljetnika,  također  osumnjičena  za nepružanje pomoći. Mladići  su,  kako se doznaje, bili u noćnom provodu, a oko 4.30 vratili su se  u  stan  Endija Filipa Š. gdje su nastavili s konzumacijom raznih vrsta droga.  U  jednom trenutku Matteu G. je pozlilo, počeo je hroptati pa su ga ostala trojica odvukla iz stana u haustor. Netko je potom nazvao policiju  i Hitnu pomoć, a kada su oni došli na teren, kazali su im da su Mattea G.  našli  na  ulici. Usprkos naporima liječnika, koji su mladića pokušali reanimirati,  nažalost  mu  nije  bilo pomoći. Policija je, provjeravajući izjave mladića, otkrila da su joj lagali pa je provedeno i kriminalističko istraživanje  nakon  kojeg  je  Endi  Filip  Š.  doveden  pred suca istrage zagrebačkog  Županijskog  suda,  koji  mu je odredio jednomjesečni istražni zatvor  zbog mogućeg utjecaja na svjedoke i opasnosti od ponavljanja djela. On  je  inače  otprije poznat kao konzument droga te je uvjetno osuđivan. Što  se tiče Mattea G., on je neko vrijeme radio kao maneken za jednu modnu agenciju  u  kojoj  ga  opisuju  kao mirnog i pristojnog dečka, koji je sve svoje obveze izvršavao na vrijeme.  – Šokirao  sam  se  kad sam čuo da je umro, iako mi detalji nisu poznati. Kratko  smo  surađivali  i  što se tiče posla bio je korektan i pristojan – kazao  je  direktor  modne  agencije  za  koju je povremeno radio Matteo G. >>Željka Matković bila je talentirana, ali droga je bila jača od nje 