Šokantna snimka sigurnosne kamere pokazuje kako besramni otac koristi svoju kćer kako bi omeo osoblje trgovine i ukrao mobitel, piše Mirror.  Incident se dogodio u trgovini elektroničkim uređajima u engleskom Southendu. Trgovina je objavila snimku kako bi pokušali pronaći oca i ženu koja je s njim došla u "kupnju".  Snimka pokazuje kako otac stavlja djevojčicu na pult. Potom crvenokosa žena dolazi do pulta u trenutku u kojem muškarac ljubi kćer u obraz. Muškarac koristi trenutak u kojem trgovkinja ide poslužiti ženu te se saginje iza djevojčice i krade mobitel.  Snimka je objavljena na Facebooku, a komentatori su žestoko kritizirali besramnog oca. – Ne mogu vjerovati da je to jadno dijete moralo sudjelovati u nečemu ovakvom. To je tako tužno – napisao je jedan od komentatora.  >>Oprez na godišnjem, lopovi samo čekaju da pustimo mozak na pašu >>Ukrao automobil majci ispred nosa i odvezao se s bebom 