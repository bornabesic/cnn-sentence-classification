Screenshot: YouTube ISIS-ove mladenke koje su pobjegle iz Velike Britanije u Siriju sada se vraćaju u svoju državu kao udovice, piše Daily Mail. Oko 350 džihadista već slobodno hoda ulicama Oko 10 Britanki s djecom napustilo je Siriju od početka godine, a očekuje se da će ih se vratiti još više. Nekima od njih navodno su supruzi naredili da se vrate u Britaniju. Oko 350 Britanaca koji su pobjegli iz države da bi se borili za ISIS već su se vratili u domovinu i slobodno šeću ulicama. Javnost strahuje od novih terorističkih napada Javnost strahuje da bi mnogi od njih mogli izvršiti terorističke napade zbog obuke koju su prošli u kalifatu ISIS-ovih ekstremista. Vlada je pod velikim pritiskom da nešto učini, pogotovo nakon sinoćnje tragedije u Manchesteru te napada u Londonu prošli mjesec. Kako ISIS gubi sve više područja u Siriji i Iraku, očekuje se da će se znatno povećati broj povratnika. Od 350 koji su se već vratili, na sud su izvedene samo 54 osobe, a optuženo ih je samo 30. Vjeruje se da je većina odbjeglih džihadista platila trgovcima ljudima tisuće funti kako bi preko Turske došla natrag u Veliku Britaniju.