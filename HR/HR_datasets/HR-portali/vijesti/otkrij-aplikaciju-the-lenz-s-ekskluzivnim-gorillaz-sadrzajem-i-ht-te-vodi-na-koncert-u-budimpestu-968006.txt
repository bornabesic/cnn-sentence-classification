Foto: Press SVI ljubitelji benda Gorillaz s nestrpljenjem su dočekali njihov dugoočekivani novi album Humanz, a u povodu njegovog izlaska predstavljena je i besplatna aplikacija za proširenu stvarnost The Lenz, koja fanovima nudi ekskluzivni multimedijalni Gorillaz sadržaj. Riječ je o inovativnoj aplikaciji za proširenu stvarnost, putem koje Gorillaz fanovi mogu svaku magenta površinu pretvoriti u virtualni portal s ekskluzivnim sadržajem benda. Aplikacija za proširenu stvarnost omogućava potpuno novi doživljaj i dimenziju benda, uključujući pogled u dom članova benda Murdoca Niccalsa, Russela Hobbsa, 2D-a i Noodlea. Osim ekskluzivnog multimedijalnog sadržaja koji će svim fanovima biti dostupan putem The Lenz aplikacije, Hrvatski Telekom svim fanovima daje priliku i za odlazak na njihov koncert u Budimpešti 16. lipnja. To je jedan od ukupno četiri koncerta Gorillaza u organizaciji Telekom Electronic Beatsa povodom izlaska njihovog novog albuma, o kojima više možete pročitati na www.electronicbeats.net. Komentirajući prvi razgovor benda uživo, koji mnogi smatraju ključnim za približavanje benda potpuno virtualnom nastupu, Murdoc Niccals, basist Gorillaza, izjavio je: "Spremite se za online događaj stoljeća – nastup Murdoca Niccalsa uživo pred publikom. Zahvaljujući genijima, glazbenim zanesenjacima i našim prijateljima iz Telekom Electronic Beatsa, možete gledati mene i 2D-a uživo sa svojeg kauča i pitati nas što god želite. Ili mi možete samo reći koliko me volite. Ali bit ćete pristojni, zar ne?" Aplikacija je dostupna za android te iOS mobilne uređaje: https://app.adjust.com/882g46