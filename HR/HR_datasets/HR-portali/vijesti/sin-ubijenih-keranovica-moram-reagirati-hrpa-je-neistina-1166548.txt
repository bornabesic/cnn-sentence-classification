Prijatelji i rodbina oprostili su se danas od Ivana Bajića (65), koji je sahranjen na groblju u Donjem Prološcu. Sahrani su nazočili i Nikica Jelavić, Đorđe Vuletić te Zoran Pripuz.   Bajica je prije nekoliko dana usmrtio Boris Luketa, koji se sumnjiči i za ubojstvo Marije i Hakije Keranovića te pokušaj ubojstva njihovog sina Kemala. Nakon zločina Luketa se pokušao ubiti, a liječnici se u splitskoj bolnici još bore za njegov život. A Kemal Keranović oglasio se priopćenjem u kojem kaže kako je prisiljen reagirati na objave u medijima u kojima se ovaj tragičan događaj prikazuje senzacionalistički, javlja Šibenski portal.  Priopćenje donosimo u cijelosti: Poštovani, povodom tragičnog događaja koji je zadesio našu obitelj prisiljen sam ovim putem reagirati na objave u medijima u kojima se ovaj tragičan događaj u kojem su tri osobe ubijene a jedna se bori za život prikazuje krajnje neprimjereno i neodgovorno objavljivanjem priloga punih senzacionalističkih informacija, neistina i nagađanja, informacija koje vrlo često nemaju nimalo veze sa stvarnim događajima. Razumijem interes medija za objavljivanjem informacija ali držim da se objavljivanjem senzacionalističkih opisa ove tragedije i izjava koje nemaju nikakvu stvarnu informativnu vrijednost samo degradira novinarska struka i potiču negativne emocije kod svih sudionika ovog događaja, članova njihovih obitelji i prijatelja, a javnost se dovodi u situaciju da se svrstava na „OVU” iii „ONU” stranu. Činjenica jeste da sam ja, Kemal Keranović, uzeo zajam kod Borisa Lukete te da nesretnim spletom poslovnih okolnosti dug nisam vratio u dogovorenom roku a zbog čega je on sudskim putem pokušavao naplatiti svoju tražbinu na mojoj imovini i na imovini mojih roditelja, da je među nama bila sporna visina duga i način kako će se podmiriti, da je Boris Luketa bio u mogudnosti i namjeravao u ovršnom postupku preuzeti u vlasništvo našu obiteljsku kuću na Brodarici ali da je ljudski, imajući razumijevanja prije svega za moje roditelje, pristao na mirno rješenje spora prema kojem je dio svoje tražbine namirio preuzimanjem u vlasništvo naše obiteljske nekretnine tj. kuce ,maslinika i vinograda u Brodarici a dio mu je trebao biti namiren isplatom uz prolongiranje roka za isplatu i osiguranje na našoj obiteljskoj kući na Brodarici. Potpisali smo Sporazum u tom pravcu i on sa svoje strane a ja i moji roditelji sa svoje strane smo izvršavali sve obveze sukladno potpisanom Sporazumu. Moji roditelji, Milka i Hakija Keranović su bili pošteni Ijudi koji su živjeli od „truda svojih ruku” i nikome nisu bill dužni ali su bili involvirani u ovaj slučaj utoliko ‘što je moja majka dala pod hipoteku obiteljsku kuću na kojoj se provodila ovrha radi naplate zajma pa im je prijetila opasnost od iseljenja. Ivana Bajića osobno poznam više od trideset godina i svih tih godina naš odnos je bio jako dobar i korektan i on je pokušavao zajedno sa mnom i Borisom iznaći mirno rješenje koje bi zadovoljilo sve strane i na torn angažmanu sam mu bio zahvalan jer smo u konačnici zahvaljujući njemu i potpisali Sporazum realizacija kojeg je bila u tijeku. I u pokušaju da sprijeći Borisa u njegovoj strašnoj namjeri i sam je izgubio život. Što se u međuvremenu dogodilo i koja je pozadina zbog koje je Boris Luketa napravio to što je napravio meni doista nije poznato i o tome ne želim niti nagađati a kako god bilo, zbog čega god bilo, roditelje mi nitko ne može vratiti. Ovo je tragična situacija za sve tri obitelji i stoga molim za razumijevanje teške situacije u kojoj se svi skupa nalazimo te da nam se omogući da u miru tugujemo i oprostimo se od svojih najmilijih bez ikakvih daljnjih senzacionalističkih i ružnih natpisa i komentara, kako o Ivanu Bajiću tako o i Borisu Luketi a pogotovo o meni i mojim roditeljima. Za mene ovdje nema „OVE” i „ONE” strane, ovdje je nebitno tko je „ U PRAVU” a tko je „ U KRIVU” jer svi smo na gubitku i svi ćemo nositi svoj križ do kraja života. Kemal Keranović, u ime obitelji Keranović