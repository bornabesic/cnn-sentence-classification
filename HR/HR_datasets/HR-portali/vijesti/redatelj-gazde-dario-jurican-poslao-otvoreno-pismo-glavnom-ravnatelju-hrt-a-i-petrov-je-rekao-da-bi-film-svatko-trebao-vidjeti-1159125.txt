Redatelj filma Gazda Dario Juričan poslao je pismo glavnomr ravnatelju HRT-a Kazimiru Bačiću pitajući ga zašto HRT ne želi prikazati taj film. Juričan u pismu navodi da će TV verzija dokumentarnog filma Gazda, financiranog poglavito hrvatskim javnim novcem, sutra biti prikazana na kanalu Al Jazeera Balkans. Kako kaže da se film  "Dozvolite da Vas podsjetim, riječ je o filmu koji se dotiče i povijesti koncerna Agrokor, trenutno najvažnije teme u ovoj zemlji, pa me zanima zašto hrvatski gledatelji nemaju pravo pogledati taj film, pa čak niti doznati zašto ga HRT ne želi prikazati. Nadam se da će javna televizija koju vodite ipak uvrstiti u svoj program film Gazda, rađen javnim novcem i u javnom interesu. Sam predsjednik Hrvatskog sabora Božo Petrov po gledanju filma izjavio je da je „film edukativan i da bi ga svatko trebao vidjeti“. Vi ste taj, gospodine Bačiću, koji treba omogućiti da hrvatsko gledateljstvo pogleda taj film", navodi Juričan u pismu. Juričan podsjeća da je Bačiću ponuda za prikazivanje Gazde poslana prije više od dva tjedna, a u međusobnoj komunikaciji potvrđeno je da je ponudu dobio. "Gospodine Bačiću, na mjesto glavnog ravnatelja HRT-a izabrani ste voljom Hrvatskog sabora i njemu odgovarate za provođenje javnog interesa. A ja Vas držim osobno odgovornim ako film ne bude prikazan. Ako smatrate da je trenutak prikazivanja 'nezgodan', onda Vas je netko obmanuo s opisom posla glavnog ravnatelja  – na Vama je da dosljedno donosite odluke u javnom interesu, jer 'zgodan' trenutak za prikazivanje Gazde vjerojatno nikada neće doći", zaključuje Juričan. >> Redatelj filma Gazda: Država se neće naplatiti od Todorića za otok, on traži način da im plati kompenzacijom >> Film 'Gazda' sutra na Al Jazeeri Balkans 