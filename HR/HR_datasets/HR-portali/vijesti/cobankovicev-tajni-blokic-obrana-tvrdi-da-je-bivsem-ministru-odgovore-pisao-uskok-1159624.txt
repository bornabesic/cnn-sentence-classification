Na zahtjev obrane Ive Sanadera, u sudski spis u slučaju Planinska nedavno su uvrštene bilješke iz kojih je tijekom ispitivanja u svibnju 2013. čitao bivši ministar poljoprivrede Petar Čobanković. Bilješke na 10 stranica, čiji je preslik dobio Večernji list, sadrže natuknice u kojima se govori o kupoprodaji zgrade u Planinskoj ulici od tvrtke bivšeg HDZ-ova saborskog zastupnika i vlasnika mesnice Fiolić Stjepana Fiolića. Sanaderu se sudi pod optužbom da je primio 17 milijuna kuna “provizije” nakon što je zgradu kupilo ministarstvo kojem je tada na čelu bio Čobanković. Iako je priznao da je državni proračun u tom poslu oštetio za desetke milijuna kuna, Čobanković novac nije morao vratiti. Umjesto toga, zatvorska kazna od godinu dana zamijenjena mu je radom za opće dobro, koji je odradio u Caritasovoj pučkoj kuhinji u Osječkoj biskupiji. Sanaderova obrana tijekom postupka u više je navrata tvrdila da je Čobanković u svjedočenju kojim je teretio Sanadera čitao iz bilješki koje mu je unaprijed pripremio USKOK. >>Cijeli članak čitajte u tiskanom izdanju Večernjeg lista od četvrtka Od ostalih tema izdvajamo: >>Drama u finišu: Ruski pritisak na Todorića >>Zbijanje redova - Bernardićevi savjetnici Picula, Antunović, Rajko Ostojić... >>Marko Alerić: Deklaracija je novi pokušaj buđenja ideje jugoslavenstva >>U Hrvatskoj nikad manje zatvorenika od 2005. godine >>David Icke: Naše će tijelo uskoro biti računalo, ali mi nećemo biti superljudi