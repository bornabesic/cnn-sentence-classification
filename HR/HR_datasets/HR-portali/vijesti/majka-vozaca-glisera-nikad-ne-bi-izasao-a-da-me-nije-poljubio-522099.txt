PRETPLATITE SE ZA JOŠ OVAKVOG SADRŽAJA: Drugog dana potrage za stradalima u teškoj pomorskoj nesreći u Koločepskom kanalu kraj Dubrovnika pronađena je četvrta žrtva. Tijelo su otkrili u Stonskom kanalu kraj Broca. Istu noć nakon stravičnog sudara gumenjaka, na kojem je bilo devet ljudi, i plovila Danče dubrovačke lučke kapetanije iz mora su spašeni Viktor Markota iz Rogotina i Velimir Šetka iz Kule Norinske. - Ne može se okrivljavati Alena, a glupo je okrivljavati i kapetana broda Danče. Neka se iznesu sve činjenice pa ćemo vidjeti - rekao je Miliša. Alenova majka Ljiljana kazala nam je jučer da je Alen bio vrijedan i pošten čovjek. - Svojim životom garantiram, moj Alen je bio vrijedan, pošten čovjek. Nije dozvoljavao nepravdu, uvijek je branio slabije. Majka sam četvero djece, Alen je najstariji. Njih četvero su bili jedna cjelina i tek sad vidim da je komad te cjeline otišao - kazala nam je Alenova majka. Njihova kuća jučer je bila puna shrvanih Alenovih prijatelja. - Jučer ih je tu bilo 40-ak, puna kuća. I kad su počeli pričati što je moj Alen za njih napravio... pa slušam i mislim koliko je imao divnih ljudi uz sebe - rekla je majka i dodala kako je Alen bio dobar sin. - Nikad ne bi došao i otišao iz ove kuće bez da me poljubio, pa makar bio u najvećoj strci - dodala je shrvana majka. 