U Gimnaziji u Županji danas je održan sastanak svih ravnatelja osnovnih i srednjih škola sa područja Vukovarsko – srijemske i Brodsko – posavske županije. Ministar obrazovanja Željko Jovanović rekao je nakon sastanka da je cilj bio vidjeti kako na područjima ugroženim od poplava školsku godinu privesti kraju. Bilo je riječi i o kako integrirati učenika iz škola sa ugroženih područja u škole gdje će nastaviti sa daljim školovanjem. – Cilj je i omogućiti učenicima osmih razreda da se upišu u srednju školu kao i pronaći načine kako učenicima omogućiti da dođu do školskih udžbenika, rekao je Jovanović. Najavio je i da će se od ponedjeljka u školama Brodsko – posavske županije nastava odvijati normalno te da isto očekuje i u većini škola u Vukovarsko – srijemskoj županiji. To se ne odnosi na škole u Gunji, Račinovcima i Đurićima čiji će učenici, radi poplava i evakuacije, vjerojatno školsku godinu morati nastaviti u nekoj drugoj školi. Ipak, i pored svih problema na terenu u ovom dijelu Hrvatske očekuje da će školska godina, uz nadoknadu izgubljenih sati i dana, biti završena do 13. lipnja. – Prioritet nam je da djeci i u ovim teškim uvjetima elementarne katastrofe omogućimo da trpe što manje, istakao je Jovanović. >> UŽIVO U Soljanima čekaju vodeni val: Ne želimo napustiti svoje domove! Vlada sa 1,5 milijuna kuna pomaže BiH i Srbiji