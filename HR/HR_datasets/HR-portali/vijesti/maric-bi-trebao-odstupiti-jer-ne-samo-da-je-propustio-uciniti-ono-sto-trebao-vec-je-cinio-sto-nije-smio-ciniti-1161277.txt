Ministra financija Zdravko Marić trebao bi odstupiti, kazao je u srijedu Ivan Pernar nakon stanke koju je u Saboru zatražio u ime Kluba zastupnika Živog zida i SNAGA-e, ocijenivši da ministar ne radi svoj posao. "Smatram da bi Marić trebao odstupiti jer ne samo da je propustio učiniti ono što trebao, već je činio što nije smio činiti, a i u jeku ove krize ništa ne radi", kazao je Pernar. "Iako je (Marić) bio upućen u stanje u Agrokoru jer je bio unutra, dozvolio je da mu se da kredit HBOR-a, iako je znao da će doći do sloma", ustvrdio je Pernar. Osim toga, rekao je, Marić bi trebao odstupiti i jer je, osim Zakona o faktoringu, izmijenio i Zakon o računovodstvu zbog čega ćemo tek 30. travnja znati kakav je konačni račun Agrokora za prošlu godinu. "U cijeloj Europsko uniji rok za predaju financijskog izvješća za prošlu godinu je 31. ožujka, a ministar Marić je izmijenio zakon da se konačno financijsko izvješće za pravne osobe mora predati tek 30. travnja", kazao je. >> 'Teško reći je li za Agrokor bolje rješenje standstill ili zakon' >> 'Marić je dugo znao kakva je situacija u Agrokoru, nije mi jasno da nije znao što se iza brda valja' 