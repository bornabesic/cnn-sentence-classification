Stiglo nam je pravo ljeto! Živa na termometru ovih će se dana penjati i preko 30 stupnjeva Celzijevih pa sezona kupanja slobodno može početi budući da su i temperature mora već preko 20 stupnjeva Celzijevih. Jutros u 8 sati u Malinskoj je, naime, temperatura mora bila 22,2 stupnja.  Danas se tako očekuje pretežno sunčano vrijeme prolazno uz umjerenu naoblaku, te vrlo toplo i vruće, javlja DHMZ.  Od sredine dana u unutrašnjosti će biti nestabilnije, a mogući su i pljuskovi s grmljavinom, osobito na sjeverozapadu zemlje. Vjetar će većinom biti slab, na Jadranu umjeren jugozapadni i jugoistočni. Najviša dnevna temperatura bit će većinom od 26 do 31 °C.  Sutra će vrijeme na Jadranu biti pretežno sunčano.  U unutrašnjosti djelomice sunčano uz promjenljivu naoblaku, te nestabilno uz lokalne pljuskove s grmljavinom.  Za vikend će biti vrlo toplo vrijeme, temperature će dosegnuti i maksimalnih 31 stupanj, a dok su u unutrašnjosti mogući lokalni pljuskovi, na Jadranu se očekuje potpuno sunčano vrije me bez naoblake.