Milana je još jednom pozvala na sučeljavanje: "Ovim putem te pozivam još jednom da se suočiš, kažeš i objasniš građanima ovog grada što misliš o Jambi i njegovom načinu vođenja grada. Ajde Dado, budi muško i suoči se sa mnom" Katarina Ujdur, kandidatkinja za gradonačelnicu Metkovića, na svom Facebook profilu još jednom je pozvala svog protukandidata Dalibora Milana, kojem je, tvrdi, Stipe Gabrić Jambo, na sučeljavanje. “Dragi Dado, jedina koja je vodila pozitivnu kampanju na ovim izborima sam ja. Putem Facebooka smo predstavili realizirane projekte, građanima smo podijelili brošuru sa svim projektima i konkurencijom se nismo bavili. Ti koji si najavio pozitivnu kampanju, u koju si ušao sa sloganom “Iskreno bez podijela” se baviš isključivo i jedino blaćenjem Mosta”, poručila je Ujdur, dodavši da je vrhunac te negativne kampanje bio 17. svibnja kada je Milan rekao da će grad biti u gorem stanju 2017. nego što je bio 2013. kada ga je Most preuzeo pod upravljanje. “Time je postalo očito da je Jambo tvoj partner i da zajednički namjeravate preuzeti vlast u gradu. Dok se s jedne strane očituješ o smiješnoj situaciji domaćica, koja apsolutno nema nikakve veze s vodstvom Mosta, uporno i ustrajno šutiš o kriminalnim radnjama gospodina Gabrića iz devedesetih godina. A da stvar bude gora, za Jambinu si potporu rekao da je dobrodošla. I onda imaš obraza pozvati nas putem Facebook statusa, koji su ti drugi dali i na pisali, na suradnju. Kada postanem gradonačelnica nakon drugog kruga izbora, u koji ulazim s većim brojem glasova, surađivat ću sa svima onima kojima je dobrobit grada u srcu, a na kriminal i kriminalne radnje nikada neću pristati”, poručila je Ujdur. Milana je još jednom pozvala na sučeljavanje: “Ovim putem te pozivam još jednom da se suočiš, kažeš i objasniš građanima ovog grada što misliš o Jambi i njegovom načinu vođenja grada. Ajde Dado, budi muško i suoči se sa mnom”.