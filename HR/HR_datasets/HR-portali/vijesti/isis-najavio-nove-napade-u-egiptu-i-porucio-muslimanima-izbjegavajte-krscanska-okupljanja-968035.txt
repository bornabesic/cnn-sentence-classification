Foto: 123rf MILITANTI Islamske države najavili su nove napade na egipatsku kršćansku manjinu te upozorili muslimane da izbjegavaju zajednička okupljanja s kršćanima i strancima te vladine objekte.  "Upozoravamo vas da se klonite skupova i mjesta važnih za kršćane, vojsku i policiju, političke, gospodarske i vladine objekte kao i okupljanja zapadnjačkih križara", rekao je vođa skupine u Egiptu koji je ostao neimenovan u intervjuu objavljenom u internetskom glasilu IS-a, Al Naba.  Egipat ima najveću kršćansku manjinu na tom prostoru, oko 10 posto ukupne populacije koja obuhvaća 92 milijuna većinski muslimanskog stanovništva.  Na meti napada  Proteklih su mjeseci kršćani bili metom smrtonosnih napada za koje je odgovornost preuzimao uglavnom IS.  U zadnjem napadu 9. travnja na dvije crkve ubijeno je najmanje 46 ljudi.  Egipat je proglasio tromjesečno izvanredno stanje.