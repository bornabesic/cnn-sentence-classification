Općinsko državno odvjetništvo u Varaždinu ispitalo je 39-godišnjakinju i 40-godišnjaka osumnjičene za protupravno oduzimanje slobode. Njih dvoje su 9. travnja 2016. oko 9.15 sati u Beretincu kod Varaždina namamili jednog muškarca u njihov osobni automobil ponudivši mu 50 kuna da im pokaže jednu kuću. No, žena ga je potom optužila da ju je silovao prije 27 godina! Pokušali su ga natjerati da prizna silovanje, zadržali su ga u automobilu i krenuli prema Varaždinu. Žena je vozila, a 40-godišnjak je naredio oštećeniku da legne na pod, zavezao mu ruke i savijao ih, a potom ga skalpelom zarezao po lijevoj podlaktici, rekavši mu da ima pola sata da sve prizna. Dovezli su ga do zgrade Policijske postaje Varaždin i predali ga policijskim službenicima. Sutkinja istrage Županijskog suda u Varaždinu odredila istražni zatvor protiv 40-godišnjaka zbog opasnosti od utjecaja na svjedoke u postupku i ponavljanja kaznenog djela, a ženi je izrečena mjera opreza zabrane približavanja i uspostavljanja veze s oštećenikom. >> Oteo ženu pa prijetio: Mogu što želim, sad ću te silovati... >> Pojavila se japanska djevojčica koju je oteo student prije dvije godine 