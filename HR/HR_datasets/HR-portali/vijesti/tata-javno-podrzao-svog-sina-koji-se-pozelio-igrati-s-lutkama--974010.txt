Foto: Facebook  ZNATE li za onaj stereotip o očevima i sinovima kada sin poželi lutku, a tata mu kaže; "Ne sine, budi muško, lutke su za curice".  Zapravo vjerujemo da to i nije samo stereotip, nego i realnost za veliku većinu očeva, ali ne i za ovog tatu.  Ovaj tata javno je podržao svog sina koji se poželio igrati lutkom, a priča je ovakva: njegov sin Azai nedavno je imao rođendan i slučajno je dobio dva ista dara. Tata mu je na to rekao da mogu otići u dućan i zamijeniti jedan za drugu igračku koju želi i koju nema. Sin je u trgovini izabrao - barbiku.  "Ne znam kako bi se drugi očevi osjećali da im sin u trgovini izabere barbiku, ali ja znam kako sam se ja osjećao. Jea! To je zato što mi svom sinu dopuštamo da sam izabere što želi. I ja i supruga na takve stvari samo odmahnemo rukom, ne zamaramo se jer je to njihov izbor. A ja ti sada sine, ustvari vama obojici", obratio se i mlađem sinu, "svečano obećavam da ću vas uvijek pustiti da radite što želite i birate što želite, da ćemo vas mama i ja uvijek beskrajno voljeti, ma što god radili i kakav god život odabrali." To je podrška kakvu bi svako dijete trebalo imati u svojim roditeljima, bez obzira na spol i izbor.  Biste li se i vi osjećali kao i ovaj tata da vaš sin izabere ovakvu igračku za igru?