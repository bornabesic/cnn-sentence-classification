Plaža u Irskoj, koja je nestala prije više od 30 godina, ponovno se formirala ovog proljeća.  Pijesak s plaže na otoku Achill "isprale" su oluje 1984. godine te su ostavile neugledan i neatraktivan prizor golog kamenja. No nakon velike plime oko Uskrsa ove godine, stotine tona pijeska ponovno se nataložilo na istom mjestu gdje je nekada bila plaža i stvorilo prekrasnu pješčanu obalu.  Voditelj turističke zajednice Achilla Sean Molloy kazao je Guardianu da je lokalno stanovništvo oduševljeno činjenicom da ponovno ima plažu. – Snažne oluje uništile su plažu. Potpuno su isprale pijesak koji smo posljednji put na tom mjestu vidjeli 1984. godine – prisjetio se Molloy. Dodao je da je ove godine u vrijeme Uskrsa stigla hladna fronta sa snažnim sjevernim vjetrovima te se pijesak ponovno nataložio.     