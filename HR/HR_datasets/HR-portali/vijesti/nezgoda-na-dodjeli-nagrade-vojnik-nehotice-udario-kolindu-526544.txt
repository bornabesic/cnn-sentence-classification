Predsjednica je u ponedjeljak uručila nagrade poručnici Moniki Martini Sipina Halper i skupniku Ivi Bašiću, najspremnijoj pripadnici i najspremnijem pripadniku Oružanih snaga na natjecanju Prvi za Hrvatsku 2017. Prilikom slavlja Bašić je nehotice udario predsjednicu Kolindu Grabar Kitarović. No predsjednica se nije naljutila. Čestitala je Bašiću i fotografirali su se zajedno.  Cijeli državni i vojni vrh okupio su se u ponedjeljak u zagrebačkoj Koncertnoj dvorani “Vatroslav Lisinski” na svečanoj 26. obljetnici formiranja Oružanih snaga. Svečanost je počela snimkom govora prvog hrvatskog predsjednika Franje Tuđmana te himnom i minutom šutnje za poginule branitelje. Predsjednica je promaknula brigadnoga generala Miroslava Kovača u general bojnika, brigadire Senada Fejzića, Tihomira Kundida i Pericu Turaliju u brigadne generale te kapetana bojnog broda Ivu Raffanellija u čin komodora. Uz to je dodijelila nagrade najuspješnijim natjecateljima za najspremnijeg vojnika “Prvi za Hrvatsku 2017.”