Foto: Instagram STRIJE su nepoželjne i dosadne, baš kao i celulit. No nažalost, većina žena ih ne može izbjeći uslijed raznih životnih okolnosti, a one se najčešće javljaju na trbuhu, bokovima, grudima i stražnjici, u raznim životnim dobima. U kojem god stanju one bile, važno je da znate kako se one mogu ublažiti, bilo kozmetičkim proizvodima, bilo prirodnim sastojcima koje već vrlo vjerojatno imate kod kuće. Znate li koji su to?  Krumpir Odavno je poznato kako krumpir može izbijeliti razne mrlje na koži, a dokazano pomaže i kod ublažavanja strija. Narežite jedan veći na deblje šnite, a zatim ga utrljavajte u strije. Pustite da se sok osuši na kritičnim područjima, a zatim ga isperite. Maslinovo ulje Osim što je dobro za vaše zdravlje, maslinovo ulje brojnim je ženama već dugi niz godina odličan saveznik za ljepotu, bilo da se radilo o koži ili kosi. No zahvaljujući antioksidansima, maslinovo ulje može i ublažiti vidljivost strija. Umasirajte ga toplo, a zatim ostavite da stoji pola sata na koži. Isperite.  Šećer Već vam je dobro poznato kako šećer odlično uklanja odumrle stanice kože, ali može vam pomoći u borbi protiv strija. Pomiješajte ga s limunovom sokom ili maslinovim uljem, a zatim masirajte smjesom strije svakodnevno po 10 minuta. Aloe vera Alou veru nazivaju čarobnom biljkom koja se koristi u razne beauty i zdravstvene svrhe. Njen gel dokazano obnavlja kožu, a prilikom redovite upotrebe aloa će izblijediti i strije.