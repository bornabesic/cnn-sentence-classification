Tjednik Nacional objavio je ugovor između tvrtke u vlasništvu supruge Tomislava Karamarka i tvrtke lobista mađarskog MOL-a Josipa Petrovića. Prema tom ugovoru, Josip Petrović je za usluge savjetovanja i medijskih analiza u razdoblju nakon dolaska Tomislava Karamarka na čelo HDZ-a, a prije njegova dolaska na vlast, tvrtki njegove supruge Ane Šarić, tadašnje partnerice, isplatio najmanje 60 tisuća eura, odnosno nešto manje od pola milijuna kuna.Ugovor je sklopljen 1. veljače 2013. između Petrovićeve tvrtke Peritus Savjetovanje d.o.o. i agencije Drimia u vlasništvu Karamarkove današnje supruge, a tada partnerice Ane Šarić. Trajao je od 1. veljače 2013. do 31. siječnja 2015, piše Nacional. Prilikom otvaranja stranačkih prostorija u Sinju Mostovac Miro Bulj upitan je je li statusom na Facebooku u kojem je pozvao Josipa Petrovića da javno objavi posluje li njegova tvrtka, ili MOL, ili tvrtke u vlasništvu MOL-a s onima u vlasništvu hrvatskih političara ili članova njihove uže obitelji, čime je aludirao na vezu između Ane Karamarko i MOL-a, prenosi HRT. - Pozivam Povjerenstvo za sprječavanje sukoba interesa da provjere premijera, potpredsjednike Vlade Karamarka i Petrova, ministre gospodarstva i poduzetništva i sve ostale ministre, zastupnike, ako imaju nekakvu suradnju s MOL-im konuzltantnima ili MOL-om, koji je otuđio našu INA-u na neprijateljski način, naši političari su dozvolili da se ono što vrijedi 100 milijardi dolara proda po bagatelnoj cijeni. Ne zna se jesu li nešto platili. Neka Povjerenstvo, DORH i USKOK rade svoj posao - poručio je Miro Bulj i ustvrdio da, 'ukoliko nismo u stanju zaštititi nacionalne resurse već ih rasprodajemo, da nam onda Vlada i Sabor ne trebaju'.   Na novinarsko pitanje je li obitelj koju je spominjao na svome Facebook profilu ista ona koju spominje Nacional, Bulj je kazao da nije vidio članak Nacionala: - Ali, tu je Povjerenstvo koje je plaćeno, ja sam otvorio tu temu i još jednom pozivam da Povjerenstvo za sukob interesa odradi svoj posao, koji očito dosad nije radilo, rekao je Bulj, prenosi HRT.