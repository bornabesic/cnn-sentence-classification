Na mjesto događaja upućena je policijska ophodnja U srijedu oko 17.05 policija je zaprimila dojavu da je u obiteljskoj kući u Slavonskom Brodu, u Mandićevoj ulici, pronađena mrtva muška osoba na kojoj su uočene ozljede, javlja Brodportal. Na mjesto događaja upućena je policijska ophodnja koja je potvrdila istinitost dojave. U suradnji sa Županijskim državnim odvjetništvom policija provodi očevid kojim će se utvrditi činjenice i okolnosti vezane za spomenuti događaj. 