Neimenovana žena iz Arizone u torbici koju je kupila pronašla je poruku za koju vjeruje da je od radnika iz Kine kojeg izrabljuju. Poruka je napisana na kineskom, a žena je poruku prevodila više puta kako bi bila sigurna da je ono što je prevela točno, piše Daily Mail.  Autor poruke piše kako je zatvorenik kojega tjeraju da radi 14 sati dnevno te da mu pritom daju jako malo hrane. Također, unatoč žaljenju, lijekove ne dobiva uopće. Navodni zatvorenik dalje u poruci moli za pomoć onoga tko prvi nađe poruku, a žena je cijelu priču podijelila na društvenim mrežama. Vijest su prenijeli mediji, a hoće li na nju itko reagirati ostaje za vidjeti. Ovakva pisma nisu rijetkost, kao ni to da često dolaze upravo iz Kine i zemalja jugoistočne Azije. 