Foto;: NASA RUSKI  teretni brod za opskrbu Međunarodne svemirske stanice (ISS) Progress M-27M nekontrolirano ponire prema Zemlji.   > Pokvario se sustav spajanja na ruskom teretnom brodu za opskrbu ISS-a  "Počeo je ponirati. Nema kamo drugdje," izjavio je pod uvjetom anonimnosti ruski dužnosnik upoznat sa situacijom za AFP. "Jasno je da su započele apsolutno nekontrolirane reakcije".  Ukoliko se ne uspostavi kontrola nad letjelicom ona će u potpunosti izgorjeti u atmosferi, "čak i ako pojedini dijelovi izdrže pakao, oni će najvjerojatnije završiti u moru ili na nenastanjenim područjima," piše u izvješću Guardiana.   Na videozapisu kojeg je objavila ruska svemirska agencija Roskosmos, vidljivo je da se Progres vrti oko svoje i Zemljine osi velikom brzinom. "Ruski i američki dio stanice i dalje normalno rade i imaju dosta zaliha da mogu funkcionirati još dugo nakon dolaska sljedećeg teretnog broda u lipnju", javila je ranije američka svemirska agencija NASA.  Svake godine lansiraju se tri do četiri teretna broda Progres koji nose opremu i hranu nužne za život ISS-a. Nakon svoje misije vraćaju se i izgaraju u atmosferi ponad Tihog oceana.