Foto: Facebook NAKON što se narugao fizičkom izgledu Anke Mrak Taritaš, a ona ga poklopila jednom rečenicom, Velimir Bujanec ponovo se bavi kandidatkinjom za gradonačelnicu. >>Bujanec se još jednom fotkom narugao Anki Mrak Taritaš: "Laku noć Zagrebe, pao je mrak"<< U svojoj posljednjoj emisiji Bujanec tvrdi kako je otkrio nove afere Anke Mrak Taritaš, a također tvrdi i da je analizom dokazao kako je HNS lagao u priopćenju o njezinoj skupoj torbici, koju je navodno donirala siromasima iz bjelovarskog Centra za socijalnu skrb. Bujanec tvrdi kako to nije istina, a kao dokaz je priložio dopis ravnateljice Centra, Kristine Novalić, u kojemu stoji da bjelovarski Centar za socijalnu skrb nikada nije primio takvu donaciju niti od Anke Mrak-Taritaš, niti od HNS-a. Anka Mrak Taritaš svoje je mišljenje izrazila na Facebooku. "Potpuno neočekivano, od svih medija i novinara najveću pozornost mojoj kampanji pridaje g. Bujanec. Nakon što smo iscrpili temu fizičkog izgleda, sada smo evo došli do stylinga, obleke i torbica. Pa evo jedna torbica za mog velikog fana", napisala je Taritaš uz fotografiju njezinog kritičara s torbicom.