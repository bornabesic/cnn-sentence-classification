Ukrajinska pogranična policija uhitila je krajem svibnja na ukrajinsko-poljskoj granici Francuza koji je navodno sa sobom nosio oružje i eksplozive za planirani napad u Francuskoj, priopćila je u subotu pogranična policija. Francuski TV kanal M6 u petak je javio da je spomenuti 25-godišnjak uhićen s arsenalom oružja i eksploziva, uključujući raketne bacače i kalašnjikove. Muškarac kojeg trenutno drže ukrajinske vlasti i očekuje moguće izručenje po nalogu Pariza, planirao je napad u Francuskoj, tvrdi M6. Francusko ministarstvo unutarnjih poslova je priopćilo da slučaj vode pravosudni dužnosnici. SAD je u utorak upozorio svoje državljane na moguće nove napade u Europi, a kao meta je navedeno i europsko nogometno prvenstvo EUFA Euro 2016 koje sljedeći tjedan počinje u Francuskoj. >>U Italiji uhićeno četvero povezanih s IS-om