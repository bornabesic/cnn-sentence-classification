Vlasnik MK grupe, predsjednik Kluba Privrednik i najbogatiji srpski tajkun, "kralj šećera" Miodrag Kostić, izjavio je da će prihvatiti poziv premijera Aleksandra Vučića da pomogne u restrukturiranju nekog javnog poduzeća - gubitaša. U intervjuu beogradskom tjedniku NIN, Kostić je objasnio kako stoji premijeru na raspolaganju, ali ne kao direktor bilo kojeg javnog poduzeća već kao član Upravnog ili Nadzornog odbora. - Osobno ne mogu biti direktor javnog poduzeća. Čak se ni u MK grupi 20 godina ne bavim operativno biznisom, već gradim viziju kompanije. U tom smislu, spreman sam pomoći u restrukturiranju nekog javnog poduzeća savjetodavno. Mogu pomoći u izradi strategije, izboru menadžmenta. Spreman sam, dakle, biti u Upravnom ili Nadzornom odboru nekog većeg javnog poduzeća, ali ne i baviti operativnim zadacima na dnevnoj razini - pojasnio je Kostić dodajući kako još nije razgovarao s Vučićem i nije želio reći u kojoj će se tvrtki angažirati već je samo rekao kako "očekuje neko od poduzeća s više od 5.000 zaposlenih i prihodom od više stotina milijuna eura". Kostić se pohvalno izrazio i o spremnosti njegova kolege, također tajkuna, ali nešto manje bogatog, Milana Beka da, na zamolbu Vučića, preuzme posrnule Srpske željeznice čiji se gubici mjere milijardama dinara. >> Srbija dužna HEP-u gotovo dvije milijarde eura >> Za jedne samo regija, za druge Jugoslavija 