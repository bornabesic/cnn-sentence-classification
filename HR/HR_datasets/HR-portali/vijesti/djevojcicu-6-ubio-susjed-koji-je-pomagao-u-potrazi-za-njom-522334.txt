Nakon što je 6-godišnja Harshitha nestala prošli tjedan u gradu Bengaluru na jugu Indije, pokrenuta je opsežna potraga. Roditeljima su pomogli svi koji su čuli za slučaj nestale djevojčice, a među njima i susjed Anil (30).  Četvrti dan potrage uslijedio je veliki šok za zajednicu u gradu na jugu Indije. Nakon što se Anil sam ponudio roditeljima i sudjelovao u danonoćnoj potrazi, tijelo djevojčice je pronađeno ispod njegova kreveta. Već u procesu raspadanja tijelo je bilo ugurano u malu kutiju. Policija vjeruje da je jedinica Shiva (32) i Saraswathi Kumar (25) prije nego što je ubijena bila i silovana, piše Mirror. - Igrala se ispred kuće oko 6 navečer. Ja i žena smo bili u kući, a kada je počelo kišiti izašli smo po nju. Nje nije bilo, nigdje je nismo mogli pronaći, rekao je Shiv koji je nakon 24 sata potrage za kćeri nestanak prijavio policiji. Tijelo je slučajno otkrio drugi susjed koji je osjetio neugodan miris iz Adilove kuće dok je on sa ženom i dvoje djece bio u posjetu rodbini. Kako je znao dao ni nisu kući, odmah je posumnjao u najgore te pozvao policiju.  - Kada smo provalili u sobu zatekli smo tragove krvi, a ubrzo unutar kutije koja je bila ispod kreveta pronašli i tijelo. Postoji sumnja da je djevojčica, prije nego je ubijena, bila i silovana.  Otada je Anilov mobitel isključen te je pokrenuta velika potraga za njim, i od strane policije i od strane građana. Majka Sarawathi još uvijek je zbog pretrpljenog šoka u bolnici. Kada izađe djevojčici će se organizirati pogreb.   