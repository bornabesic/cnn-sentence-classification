Foto: Hina  VLASTI u Sani, glavnom gradu Jemena, proglasile su izvanredno stanje zbog epidemije kolere u tom gradu te je upućen poziv za međunarodnom pomoći.  Zabilježeni slučajevi kolere premašuju "uobičajeni prosjek" te sustav zdravstva u glavnom gradu "nije u stanju zaustaviti tu katastrofu", objavilo je u noći s nedjelje na ponedjeljak "ministarstvo" zdravstva administracije koju su oformili šijitski pobunjenici Huti koji kontroliraju grad.  115 mrtvih u dva tjedna  Taj je odjel uputio u priopćenju, koji je objavila agencija Saba pod kontrolom Huta, poziv za pomoć međunarodnim organizmima za zaustavljanje epidemije.  Sa svoje strane, "ministar" zdravstva pobunjenika Hafid Ben Salem Muhamed, kazao je da "opseg bolesti premašuje kapacitete" njegovih službi, u izjavi na televiziji Huta,  Al-Masira.  Međunarodni odbor Crvenog križa ustanovio je u nedjelju da se kolera proširila u Jemenu i ustanovio 115 smrtnih slučajeva u dva tjedna u toj zemlji zahvaćenoj ratom.