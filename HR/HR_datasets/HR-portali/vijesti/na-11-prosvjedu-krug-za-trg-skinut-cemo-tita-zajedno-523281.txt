Organizatori su osudili svaki oblik totalitarizma i režima rekavši kako je neprihvatljivo da u demokratskom društvu postoji trg nazvan po diktatoru koji je nakon rata naredio ubojstvo preko 200 000 ljudi. Organizatori su s pozornice uočili saborske zastupnike  Zlatka Hasanbegovića, Brunu Esih i generala Željka Glasnovića te su ih pozvali da se obrate okupljenim građanima. -Skinut ćemo ga zajedno!- izjavila je kandidatkinja za gradonačelnicu Zagreba, Bruna Esih, na čijoj se listi za Gradsku skupštinu nalazi HDZ-ov Zlatko Hasanbegović i nezavisni zastupnik Željko Glasnović. -Odluka da se makne ovo moralno i građansko ruglo neće donijeti nikakvo činovničko povjerenstvo. Donijet ćemo ga mi, nova Gradska skupština koja će bez ikakvih kalkulacija promijeniti ime ovog zlokobnog simbola. Jamstva smo mi koji mislimo ono što govorimo, a radimo ono što govorimo- rekao je Zlatko Hasanbegović te na pitanje misli li da će biti izbačen iz HDZ-a, Hasanbegović je ponovio kako to u HDZ-u preko vikenda ne rade, nakon čega je  Priopćio  kako će o svojoj odluci da se kandidira na listi Brune Esih više reći u ponedjeljak. 