Zastupnik Ivan Pernar na svom Facebooku pohvalio se posjetom beogradskoj Narodnoj skupštini. Uz fotografiju napisao je i status: "88 godina nakon atentata u narodnoj skupštini Ivan Pernar je opet ušao u nju". Pernar je objavio i fotografiju s Boškom Obradovićem u Narodnoj skupštini u Beogradu. Obradović je inače zastupnik desničarske stranke Srpski sabor Dveri. Kako piše T portal 20. lipnja 1928. u Narodnoj skupštini Kraljevine Jugoslavije u Beogradu izvršen je atentat na zastupnike HSS-a Stjepana Radića, Pavla Radića, Đuru Basaričeka, Ivana Pernara i Ivana Granđu. Pernar je inače pranećak Ivana Pernara koji je tada bio teško ranjen. Pernar je nakon oporavka nastavio raditi kao odvjetnik. Za vrijeme Šestosiječanjske diktature tri godine bio je u zatvoru u Sremskoj Mitrovici, a za vrijeme Banovine Hrvatske izabran je za senatora. Za vrijeme NDH Pernar je više puta zatvaran, a neposredno pred slom ustaške države pušten je zahvaljujući zauzimanju kardinala Alojzija Stepinca te u svibnju 1945. u skupini vođa HSS-a odlazi u Klagenfurt, a potom u Salzburg te konačno u New York, gdje umire 1967. godine.  > > VIDEO Ivan Pernar opet napustio emisiju: 'Nisu mi dali da kažem istinu o Stankoviću' 