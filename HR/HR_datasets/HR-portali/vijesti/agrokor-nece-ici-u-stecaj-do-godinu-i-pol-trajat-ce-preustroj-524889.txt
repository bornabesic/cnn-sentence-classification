Izvanredni povjerenik hrvatske vlade za tvrtku Agrokor Ante Ramljak isključio je u srijedu u Beogradu mogućnost da ovaj koncern ode u stečaj i ocijenio da se preustroj Agrokora može očekivati u sljedećih godinu do godinu i pol dana, doznaje Hina iz izvora bliskih sudionicima sastanka održanog u vladi Srbije. Ramljak je u Beogradu s visokim dužnosnicima srbijanske vlade, Gospodarske komore (PKS) i vodstvom Agrokorovih poduzeća u Srbiji razgovarao o planovima za stabiliziranje poslovanja tog koncerna u Srbiji i regiji. Prema neslužbenim saznanjima Hine iz izvora bliskih sudionicima sastanka, Ramljak očekuje da se restrukturiranje koncerna Agrokor može očekivati za 12 do 15 mjeseci. Povjerenik hrvatske vlade za Agrokor upoznao je svoje domaćine s planovima i dinamikom preustroja Agrokora, a poglavito u svezi s kompanijama iz sustava Agrokora koje posluju u Srbiji i imaju ukupno oko 11.000 djelatnika. Domaćin sastanka bio je potpredsjednik vlade Srbije i ministar trgovine i turizma Rasim Ljajić, a u priopćenju iz njegova ureda naglašeno je da su Ante Ramljak i njegovi suradnici upoznati "o aktivnostima vlade Srbije u cilju održavanja stabilnosti poslovanja Agrokorovih kompanija u Srbiji, očuvanja radnih mjesta i zaštite interesa dobavljača". Ramljak je, kako se navodi, "istaknuo da se ide u pravcu normaliziranja poslovanja Agrokorovih poduzeća u cijeloj regiji",  te poručio kako "dobavljači u Srbiji i dalje mogu očekivati redovitu isplatu za isporučenu robu". Nakon sastanka s predstavnicima Agrokorovih tvrtki u Srbiji, Ramljak je rekao da su "proizvodne kompanije Dijamant i Frikom u potpunosti spremne za predstojeću žetvu", navedeno je u priopćenju. Dogovoren je i nastavak međusobne koordinacije u suradnji čiji je cilj "praćenje situacije vezane za poslovanje koncerna Agrokor i njegovih dijelova koji posluju u Srbiji". Domaćin sastanka u vladi Srbije bio je Ljajić, a sudjelovali su i ministar poljoprivrede Branislav Nedimović, predsjednik Gospodarske komore Srbije Marko Čadež, veleposlanik Hrvatske u Srbiji Gordan Markotić, direktor tvrtke „Merkator S“ Aleksandar Seratlić, direktor uljare „Dijamant“ Vladimir Milović i direktor kompanije „Frikom“ Gojko Đošić. Izvanredni povjerenik hrvatske vlade za tvrtku Agrokor Ante Ramljak isključio je u srijedu u Beogradu mogućnost da ovaj koncern ode u stečaj i ocijenio da se preustroj Agrokora može očekivati u sljedećih godinu do godinu i pol dana, doznaje Hina iz izvora bliskih sudionicima sastanka održanog u vladi Srbije. Ante Ramljak boravi u Beogradu, a tema razgovora s visokim dužnosnicima srbijanske vlade, Gospodarske komore (PKS) i vodstvom Agrokorovih poduzeća u Srbiji bili su planovi za stabiliziranje poslovanja tog koncerna u regiji. Sastanak u vladi Srbije počeo je oko 15 sati iza zatvorenih vrata, potvrđeno je da će se nitko od sudionika razgovora neće obraćati javnosti, a kasnije u srijedu očekuje se priopćenje iz ureda potpredsjendika vlade Srbije i ministra trgovine i turizma Rasima Ljajića, koji je bio domaćin sastanka. 