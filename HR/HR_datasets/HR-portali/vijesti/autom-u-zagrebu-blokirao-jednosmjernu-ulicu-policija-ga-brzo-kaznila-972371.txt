Foto: N1  U ZAGREBU je nedaleko Doma sportova danas oko 15 sati došlo do zastoja u jednosmjernoj ulici nakon što je jedan vozač svojim automobilom blokirao izlaz iz nje, te ne propušta druga vozila, javlja N1.  Vrlo brzo stvorila se kolona u Grebengradskoj ulici, a vozač koji je blokirao promet sjedio je u svom automobilu i ignorirao druge vozače, koji su počeli vikati na njega, a pozvana je i policija.  Nakon što je policija došla na lice mjesta, vozač koji je blokirao ulicu je izašao iz svog automobila, te je alkotestiran. Iz policije su nam potvrdili tek da je vozač koji je blokirao ulicu sankcioniran od strane policajaca koji su izašli na teren.  Nakon toga je ipak pomaknuo svoj automobil, a promet se normalizirao.