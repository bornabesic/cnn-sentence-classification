Optimističan sam oko opstanka Vlade, rekao je ministar zaštite okoliša i prirode Slaven Dobrović u Bruxellesu nakon bilateralnog sastanka s povjerenikom Europske komisije za klimatsku i energetsku politiku Miguelom Ariasom Caneteom.  Ministar je na sastanku s povjerenikom razgovarao oko politike smanjenja emisija stakleničkih plinova.  – Europska unija jako je aktivna u pogledu redukcije emisije stakleničkih plinova i kao takva je predvodnik u svijetu te postavlja vrlo optimistične ciljeve – rekao je ministar Dobrović, dodavši kako je s povjerenikom razgovarao o brojkama i mogućnostima takvih akcija u Hrvatskoj. – Hrvatska u tom pogledu dobro stoji, iako je to možda većim djelom rezultat smanjenja ekonomskih aktivnosti. Međutim, Hrvatska ima jako velik potencijal u smanjenju emisija – zaključio je Dobrović. Mostov ministar na novinarsko pitanje o tome hoće li opstati ova Vlada kratko je odgovorio da je optimističan.  