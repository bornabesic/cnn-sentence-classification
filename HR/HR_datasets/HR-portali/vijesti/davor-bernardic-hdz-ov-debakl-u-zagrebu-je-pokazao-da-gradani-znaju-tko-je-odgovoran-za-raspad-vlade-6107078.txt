ZAGREB - Veseli me veća izlaznost nego prije četiri godine. To znači da ljudi postaju svjesni da svoju budućnost biraju u gradovima i oćinama. Ljudi žive bolje u gradovima i općinama gdje je SDP na vlasti. SDP je potvrdio svoju snagu u velikim gradovima, Rijek je bila i ostala uvtrda SDP-a, rekao je šef SDP-a Davor Bernardić komentirajući rezultate lokalnih izbora.   - Zagreb je pokazao da je spreman za promjene. Slavonija se mijenja, Dalmacija se mijenja. HDZ-ov debakl u Zagrebu je pokazao da građani znaju tko je odgovoran za raspad Vlade. Hrvatska se nepovratno mijenja, Hrvatska ide naprijed i Hrvatska ne smije stati, rekao je Bernardić.   - U ovom osjetljivom gospodarskom trenutku, u kojemu imamo velik ekonomske izazove, Hrvatska nema stabilnu vladu. Zadnjih godinu dana vladajući su pokazali da nemaju ni kadrova ni znanja da upravljaju Hrvatskom. Vrijeme je da na izborima vratimo povjerenje građanima, rekao je Bernardić dodajući: Davor Pongracic / HANZA MEDIA   - SDP je pokazao da je u svakom trenutku spreman preuzeti odgovornost za Hrvatsku, čestitam svim našim kandidatima, rekao je šef SDP-a.   Pozvao je građane da izađu u velikom broju na izbore i u drugom krugu.   - Hrvatska nema vremena stajati, Hrvatska mora naprijed, rekao je.