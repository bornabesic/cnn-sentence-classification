Unatoč brojnim profesionalnim i obiteljskim obvezama, Daniela Marasović Krstulović u privatnom životu ima brojne interese pa je poznato kako je velika ljubiteljica kazališta, ali voli i rock glazbu te često posjećuje koncerte Novi splitski gradonačelnik Andro Krstulović Opara u posljednje je vrijeme na sve velike događaje dolazio u pratnji svoje supruge Daniele Marasović Krstulović. Poznata po samozatajnosti, zaposlena je kao liječnica-internistica, subspecijalistica reumatologinja i klinička imunologinja u Kliničkom bolničkom centru Split te docentica na Medicinskom fakultetu u Splitu. Kako donosi Slobodna Dalmacija, Daniela Marasović Krstulović s HDZ-ovim gradonačelnikom dijeli život već trideset godina. Imaju troje djece, studenticu medicine, mlađu kći koja pohađa peti razred osovne škole te sina predškolske dobi. Unatoč brojnim profesionalnim i obiteljskim obvezama, Daniela Marasović Krstulović u privatnom životu ima brojne interese pa je poznato kako je velika ljubiteljica kazališta, ali voli i rock glazbu te često posjećuje koncerte. Također voli, plivati, skijati i pješačiti. Prema njezinim riječima, svom je suprugu uvijek bila velika podrška u njegovoj političkoj karijeri pa tako i tijekom kampanje za gradonačelnika Splita. “Nakon trideset godina života s Androm, zajedničkih pothvata, podizanja obitelji i naših karijera, potpuno sigurno mogu reći kako je Andro u našim najzahtjevnijim trenucima uvijek bio spreman za iskorak umjesto za oprezno i suzdržano kalkuliranje. Zbog njegovih profesionalnih izazova u više navrata živjeli smo izvan Splita, ali smo uvijek bili suglasni u tome da se želimo vratiti u Split i baš ovdje podizati obitelj. Uvijek sam znala da njegovu privrženost obitelji dijelim s njegovom ljubavi prema Splitu. Njemu već neko vrijeme ne da mira stagnacija našega grada. Stoga me nije iznenadila njegova odluka pa i hrabrost da preuzme svoj dio odgovornosti i pokuša učiniti nešto”, ustvrdila je Daniela Marasović Krstulović.