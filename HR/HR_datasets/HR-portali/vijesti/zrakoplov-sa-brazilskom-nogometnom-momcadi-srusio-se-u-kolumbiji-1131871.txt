Zrakoplov koji je prevozio 81 osobu, među kojima su bili nogometaši brazilske momčadi Chapecoense te 9 članova posade, srušio se u Kolumbiji, javili su južnoamerički mediji.  Avion venezuelske zrakoplovne kompanije LaMia i britanskog proizvođača British Aerospacea poletio je iz Brazila, zaustavio se u Santa Cruzu u Boliviji prije nego što je nastavio za Kolumbiju, gdje je Chapecoense trebao igrati finale Copa Sudamericana protiv Atletico Nacionala. Utakmica se trebala igrati u srijedu u Medellinu. El titulo mas grande, es que todos esten bien...DIOS con ustedes! @chapecoensereal 🙏🙏🙏 #medellin #colombia #fuerza pic.twitter.com/YMRfcZ6D1y Sve detalje vezane uz nesreću pratite uživo: 13.50 - Kolumbijske vlasti objavile su da je zrakoplovnu nesreću u Kolumbiji preživjela još jedna osoba, također brazilski nogometaš. Šesti preživjeli je Helio Hermito Zampier Neto čije je spašavanje u tijeku, priopćio je kolumbijski Državni ured za upravljanje katastrofama (UNGRD) dodajući da nije isključeno da ima još preživjelih. Brazil je proglasio trodnevnu nacionalnu žalost. "Predsjednik Michel Temer je proglasio trodnevnu žalost", objavio je predsjednički ured na Twitteru. U zrakoplovu je bila 81 osoba, a prema posljednim podacima šest je preživjelo nesreću. Kolumbijske vlasti su ranije priopćile da je nesreću preživjelo pet osoba - trojica nogometaša brazilskog prvoligaša Chapecoense, klupski fizioterapeut i stjuardesa, a da je ostalih 76 putnika i članova posade poginulo. Nogometaši Alan Luciano Ruschel i Jacson Ragnar Follmann, fizioterapeut Rafael Correa Gobbato i stjuardesa Ximena Suarez nalaze se u bolnicima u blizini mjesta pada zrakoplova. 13.30 - Glasnogovornik Chapecoensea je potvrdio da je u bolnici preminuo golman Marcos Danilo Padilha. 13.15 - Navijači se okupljaju ispred stadiona u brazilskom gradu Chapecu. Tuguju i grle se s nogometašima koji nisu s momčadi otputovali na finale. Opširnije ovdje. 10.40 – Kolumbijska policija objavila je kako je jedna osoba preminula u bolnici, čime se broj stradalih u padu zrakoplova povećao na 76.  9.59 – Kolumbijska agencija za civilno zrakoplovstvo objavila je detalje o nesreći. Pilot je prijavio hitno stanje nadomak zračnoj luci u Medellinu, nakon čega mu je kontrola leta dala prioritet pri slijetanju. No, kontakt je izgubljen odmah nakon toga. Navodno je pilot pokušao prisilno sletjeti. 9.55 – Dužnosnik policije iz Medellina izjavio je kako misle da je u padu aviona smrtno stradalo 75 ljudi.  9.45 – Za sada je poznato da je šest osoba preživjelo nesreću. Gradonačelnik grada blizu mjesta pada La Ceja izjavio je za radiopostaju Blu Radio da je "25-godišnji nogometaš spašen", no nije ga imenovao. Navodi se kako su među preživjelima nogometaši Marcos Danilo i Alan Ruschel, koji su sjedili jedan do drugoga u avionu, njihov suigrač Jakson Follmann, fizioterapeut Rafael Gobbato i jedna stjuardesa. Preživjele vode u kliniku San Juan de Dion, a vlasti su pozvale lokalno stanovništvo da pomogne pri njihovu izvlačenju. Periodista brasilero fue rescatado con vida, fue llevado a la Clínica San Juan de Dios de La Ceja. pic.twitter.com/p2HWRA2XAS 9.40 – Objavljen je popis putnika iz zrakoplova. 9.35 – Vlasti su izvijestile da je policija stigla na mjesto nesreće te da mobilizira svu dostupnu snagu, stoji u priopćenju medellinske zračne luke. Zrakoplov se srušio u planinskom području 50 km od Medellina, prema nekim navodima zbog poteškoća s elektronikom, dok drugi navode da je ostao bez goriva.  Posao policiji i spasiocima otežavaju teške vremenske prilike, a pristup mjestu nesreće moguć je samo kopnom, priopćeno je iz zračne luke. #EnVideo: Organismos de socorro están en la zona del desastre aéreo. Hospitales de la región en alerta. #EnDesarrollo pic.twitter.com/OyvH4Nk9rT 9.30 – Conmebol je nakon vijesti o padu zrakoplova, otkazao finale južnoameričkog kupa.  >>Ovo je trenutak kad je venecuelski zrakoplov prije pada nestao s radara >>Srpski avion se srušio kod Doboja, jedna osoba poginula   #Atención | Primeras imágenes del avión siniestrado. pic.twitter.com/w8QzhfQ1Ee 