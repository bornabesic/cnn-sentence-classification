Predsjednik saborskog Odbora za unutarnju politiku i nacionalnu sigurnost SDP-ovac Ranko Ostojić gostovao je u u Dnevniku Nove TV. Ostojić se osvrnuo na slučaj Lozančić koji već mjesecima izaziva pažnju domaće javnosti. U nastavku donosimo transkript intervjua koji nam je ustupila Nova TV. Je li slučaj Lozančić završen ili tek počinje?  Po meni nije završen, na žalost. Cirkus koji je počeo prije tri mjeseca samom činjenicom da bez znanja premijera, predsjednica pokreće postupak smjenjivanja šefa SOA-e, nakon toga mjeseci ne dogovaranja i i finale priče koja je trebala biti jučer okončana. Vratimo se na predsjedničinu poruku 'privatni špijun Zorana Milanovića'. Kada je ona shvatila da je on privatni špijun Zorana Milanovića? Je li ona to znala mjesecima prije, pa je tek sad iskoristila. Ako je znala mjesecima prije, onda je prikrivala te informacije? Stvar je vrlo jednostavna. Ako imate dokaze i argumente za takvu tvrdnju, onda ih ne možete čuvati niti odlučivati o tome hoćete li ih upotrijebiti ili nećete. Što je trebala napraviti? Vrlo je jednostavno. To treba napraviti netko drugi. To znači DORH. Ako ne bude DORH onda postoje neki drugi načini kako se te stvari mogu provjeriti. Ali ne možete bacati ljagu na čovjeka koji je radio zakonito svoj posao. Pri tome još i potpišete papir da je sve to skupa u redu i da prihvaćate njegovu ostavku. Ona je na prvom papiru potpisala da, osim što ne uživa njezino povjerenje, da je kršio zakon. Ni čut'. Premijer je tvrdio da nije bilo kršenja zakona. Na kraju su se našli i sad je opet proučila da je on privatni špijun Zorana Milanovića. Kome mi možemo vjerovati, premijeru Oreškoviću koji kaže – to je sve čisto, ili predsjednici koja kaže – e, tu nije baš sve čisto? Vrlo jednostavno. Morate se odlučiti hoćete li vjerovati u tračeve. Ako imate situaciju... Ljudi vjeruju da predsjednica govori istinu. Stvar je vrlo jednostavna. Ne znam gdje ste to utvrdili da oni misle da predsjednica govori istinu, jer svaki državni dužnosnik, pa i najviši je dužan argumentirati svoje tvrdnje i teške optužbe. Ako je ona godinu i pol dana bila u situaciji da prati rad gospodina Lozančića, znala za eventualno njegovo kršenje zakona, nju obvezuje, kao i svakog drugog građanina, da to prijavi. Zato je moje pitanje, je li DORH reagirao, je li prijavila bilo što i u krajnjem slučaju, i finale zašto je predložen gospodin Lozančić za razrješenje na temelju ostavku. Ništa drugo nije napisano. Ako je ona sve to znala, a šutjela je, je li ona počinila nekakvo kazneno djelo? Naravno. Svatko tko krije saznanja za počinjenje kaznenog djela, naravno da krši propise, krši zakone Republike Hrvatske. A iz kojeg interesa bi ona znala to sve i šutjela? Nemam pojma koja bi to obrazloženja bila. Državno odvjetništvo može ulaziti u bilo koju tajnu, nacionalnu sigurnost, službene dokumente, što god hoće. Može se u danu napraviti nadzor, što smo mi u oporbi i tražili, ali to nije napravljeno i ostajemo na tome da je trač i da je bacanje ljage na situaciju da netko nije radio zakonito svoj posao, bez ijednog dokaza, bez ijednog argumenta. Hoćete reći da predsjednica se bavila tračem? Apsolutno. Ništa drugo ne mogu kazati osim situacije da je iznesena neistinita tvrdnja koju u krajnjem slučaju demantira osoba broj dva, gospodin Orešković koji tvrdi da nije bilo nikakvih naznaka radi kojih bi se on usprotivio razrješenju gospodina Lozančića. Nemojte zaboraviti da nikada nije potpisao papir o njegovom razrješenju. HDZ-ovci su danas svi glasali protiv novog šefa SOA-e. Jesu li oni praktički glasali i protiv predsjednika svoje Vlade? Naravno da jesu. Činjenica je da nije ovo presedan da opozicija glasa za nekog. Uostalom, za Lozančića su glasali i predstavnici opozicije, kao što je to bilo u prethodnim slučajevima kad su imenovani čelnici SOA-e. Ali se radilo o sljedećoj situaciji – ovo je presedan da članovi vladajuće koalicije glasuju protiv vlastitog premijera gdje su oni na vlasti. Imate predsjednicu koja tvrdi da je u svom mandatu gospodin Lozančić bio privatni špijun, znači da je radio neka kaznena djela. Sramota, to je cirkus. Dozvolite da dovršim. S druge pak strane Tihomir Orešković kaže – sve je bilo čisto i možemo čuti informacije, da on pokušava negdje u vladinim uredima ili negdje unutar državne administracije, njemu naći posao. Ne da on traži, nego je činjenica da gospodin Lozančić podnio zahtjev za razrješenje i prva rečenica glasi 'u skladu s dogovorom s gospodinom premijerom i pozicijom na novoj dužnosti'. Prema tome, za mene nema dvojbe, da je dogovorena pozicija za gospodina Lozančića, što je sasvim logično nakon zakonitog i poštenog rada, da dobije poziciju u državnoj službi. Znači, iz tog dopisa je jasno vidljivo na koje radno mjesto on treba otići? Ne, ja zaista ne znam na koju novu dužnost on treba otići, ali tvrdim da ne bi bilo situacije da on podnosi ostavku u varijanti da nešto tako nije dogovoreno. Tko će izvući deblji kraj – predsjednica ili premijer? Mislim da je već izvučen deblji kraj. Ova sramota koja se dogodila već tri mjeseca, pa onda nastavak umjesto da to završi. Izblamirala se gospođa predsjednica. Gospodin Orešković je postupio onako kako i treba. A to znači – bez ikakvih dokaza neće optuživati nikoga. Mislim da je u prednosti. U finalu priče, ovo ne bih gledao kao utakmicu, ali u interesu nacionalne sigurnosti, nemojte da se ikada više dogodi ovakva sramota.