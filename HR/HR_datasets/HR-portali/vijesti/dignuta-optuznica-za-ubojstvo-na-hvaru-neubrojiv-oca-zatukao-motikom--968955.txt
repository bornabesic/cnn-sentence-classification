Foto: Google street view ŽUPANIJSKO državno odvjetništvo u Splitu podiglo je optužnicu protiv 37-godišnjeg Romea D. iz Dola na Hvaru. Terete ga da je 24. veljače ubio oca Tomislava. Utvrđeno je da je djelo počinio neubrojiv, pa mu neće suditi nego će mu se odrediti prisilni smještaj u psihijatrijsku ustanovu. U optužnici se navodi da je okrivljenik zbog nemogućnosti shvaćanja postupaka i upravljanja njima, uslijed snažnih psihopatoloških događaja uzrokovanih shizofrenom psihozom, na balkonu na prvom katu obiteljske kuće ispred ulaznih vrata, oca šest puta udario drvenim držalom za motiku u predjelu podlaktica, natkoljenica i koljena. Nakon toga ga je silinom jakog inteziteta istim držalom najmanje šest puta udario po glavi. Od zadobivenih ozljeda Tomislav D. preminuo je na mjestu događaja. U optužnici je predloženo da se okrivljenom odredi istražni zatvor jer je ubojstvo počinio neubrojiv i postoji vjerojatnost da bi zbog težih duhovnih smetnji mogao počiniti teže kazneno djelo.