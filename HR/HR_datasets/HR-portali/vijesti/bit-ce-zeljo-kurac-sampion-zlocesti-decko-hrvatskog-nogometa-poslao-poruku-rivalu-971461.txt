Foto: Screenshot ZRINJSKI je na korak od obrane naslova prvaka Bosne i Hercegovine. Momčad iz Mostara je čudesnim preokretom s igračem manje kod Radnika slavila s 2:1 golom iz penala u 94. minuti, iskoristila poraz Željezničara u derbiju od Sarajeva (1:0) i koli prije kraja preuzela lidersku poziciju s bodom prednosti.  A, kontroverzni, zločesto dečko hrvatskog nogometa Tonći Kukoč iskoristio je priliku i tijekom slavlja u svlačionici propisno izvrijeđao rivala, kojem je sa suigračima pjevao... "Bit će Željo kurac šampion!".  Bivši igrač Hajduka, Istre, Mosora, Hrvatskog Dragovoljca, Brescie, CSKA Sofije, Livorna i Coma video je podijelio na Facebooku, a iznad njega je poslao poruku treneru Željezničara Slavku Petroviću... "Ćelavi, ovo je bila šahovska partija i Zrinjski je dobio!", čime je aludirao na izjavu stratega nakon pobjede nad Zrinjskim kako je to bila šahovska partija Spaskija i Fischera. U posljednjem kolu 28. svibnja Zrinjski dočekuje Slobodu, Željezničar kod kuće čeka Radnik, a Sarajevo gostuje kod Krupe. Sve ovisi od momčadi iz Mostara, a njen kiks čekat će rivali iz Sarajeva.