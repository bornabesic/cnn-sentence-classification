SVAĐE VLADAJUĆIH OSNAŽUJU KOALICIJU, ALI I PESIMIZAM Da svađe vladajućih osnažuju koaliciju, ali i pesimizam građana, vidljivo je iz redovitog istraživanja CROBAROMETAR kojeg objavljuje DNEVNIK NOVE TV, a provodi IPSOS na 964 ispitanika od 1. do 21. u mjesecu. HDZ I SDP – MRTVA TRKA – MOST I DALJE PADA HDZ u ovom trenutku uživa potporu 29,0 posto birača, a SDP može računati na 28,6 posto birača. MOST je travanj završio na 6,9 posto ili skoro jedan postotni poen manje. ŽIVI ZID, BANDIĆ I STRANKE OD 1 POSTO Živi zid je postojan sa 6,8 posto potpore. Bandić Milan 365 u ovom trenutku uživa potporu 4,6 posto birača, a slijede stranke ispod 1 posto. HNS s novim predsjednikom ima potporu od 1,8 posto, HSU je na 1,7, IDS je na 1,6 posto. BUZ je na 1,5 posto potpore. HSS s novim predsjednikom može računati na 1,4 posto. HSP Ante Starcević također ima potporu 1,4 posto birača. Narodna stranka reformisti ima 1,2 posto. Orah i Nezavisni Stipe Petrina imaju po 1 posto potpore. Ostale stranke zajedno imaju 4,4 posto potpore. Neodlučnih je birača 7,2 posto. KOALICIJA SE SVAĐA, ALI I OPSTAJE Porastao je broj građana koji misle da će vlada odraditi mandat do kraja i sada je njih 58 posto, a još prije mjesec dana bilo ih je 51 posto. Zato je pao i broj onih koji misle da ćemo na prijevremene izbore. Takvih birača ima 36 posto. Vladajućoj koaliciji vjeruje preko 90 posto HDZ-ovih i 66 posto MOST-ovih birača. VLADINA POLITIKA Vladine politike sada podupire 47 posto birača, više nego prije mjesec dana kada su takvi ispitanici bili u manjini. Istodobno, 42 posto birača ne podupire Vladinu politiku. I jedna i druga skupina građana već treći mjesec rastu. ZEMLJA IDE U LOŠEM SMJERU MJESECIMA Za 64 posto građana zemlja ide u lošem smjeru i to je tako već četiri mjeseca. Istodobno pada i optimizam da Hrvatska ide u dobrom smjeru: sada to misli 28 posto ispitanika. Njih 8 posto odgovorilo je da ne zna. Preko 80 posto HDZ-ovih birača misli da zemlja ide u dobrom smjeru, a isto misli i svaki drugi birač MOST-a. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!