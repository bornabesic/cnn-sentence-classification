Zahtjev jedne farmaceutske kuće da se acetilsalicilna kiselina (andol, aspirin...) prodaje izvan ljekarni ujedinio je ljekarničku struku koja se jasno protivi takvoj ideji. U to je ime najavljen i sastanak s Hrvatskom agencijom za lijekove i medicinske proizvode, a stav je ljekarnika da se lijekovi, pa tako i ova njihova vrsta, ne smiju prodavati izvan ljekarni. Namjera je, naime, njihova prodaja u takozvanim specijaliziranim prodavaonicama što bi, smatra struka, dovelo do izostanka kontrole kupnje i korištenja ovog lijeka. Acetilsalicilna kiselina i inače je već godinama među najčešće korištenim lijekovima. Dostupna je bez recepta, a prema posljednjim podacima HALMED-a, u 2015. godini u Hrvatskoj je na acetilsalicilnu kiselinu potrošeno više od 50 milijuna kuna. Njegova je namjena široka, a mnogi ga uzimaju i u preventivne svrhe. Ovakva liberalizacija prodaje može dovesti do neželjenih posljedica za zdravlje, mišljenje je i stručnjaka s Farmaceutsko-biokemijskog fakulteta. Naveli su da je riječ o lijeku koji je široko dostupan na tržištu, a ovakvim potezom postoji opasnost od njegove nekontrolirane i neracionalne primjene.  >> Migrena može trajati od 4 do 72 sata. Evo što vam može pomoći....