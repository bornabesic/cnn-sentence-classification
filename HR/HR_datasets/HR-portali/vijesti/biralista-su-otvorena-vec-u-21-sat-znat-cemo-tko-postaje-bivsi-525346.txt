Sva biračka mjesta, a više ih je od 6.600, na kojima su hrvatski birači u nedjelju odlučivali o novoj lokalnoj vlasti, zatvorena su u nedjelju u 19 sati. POGLEDAJTE EMISIJU UŽIVO: Prema prvim rezultatima DIP-a u utrci za gradonačelnička mjesta u četiri najveća hrvatska grada Milan Bandić vodi u gradu Zagrebu, Željko Kerum u Splitu, Vojko Obersnel u Rijeci, a Ivan Vrkić u Osijeku. HDZ vodi u čak 13 županija, SDP u 3 županije. SDP-ovi kandidati za župana Željko Kolar, Zlatko Komadina i Stjepan Kožić prolaze u prvom krugu lokalnih izbora. Od HDZ-ovih kanididata više od 50 posto glasova dobivaju Goran Pauk (64.52%), Damir Jelić (53,98), Ivo Žinić (52,14), Igor Andrović (58.43%), Alojz Tomašević (55.28%), Danijel Marušić (54.29%). Jedno od većih iznenađenja ovih izbora, prema nepotpunim rezultatima je bivši gradonačelnik Varaždina Ivan Čehok. Nakon 6 godina, Čehok, inače kandidat grupe građana, ima 42,43 posto glasova birača. Slijedi ga Alen Kišić, kandidat SDP-a, HNS-a, HSS-a, HSU-a i Laburista koji je osvojio 21,99 posto. Privremeni rezultati izbora dostupni su na stranici www.izbori.hr. Tema: Lokalni izbori 2017.