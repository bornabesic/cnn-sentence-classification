Mala deva Đurđica, unatoč niskim temperaturama, najviše uživa u zimskim šetnjama i skokovima, dok Tomica i Dina uživaju u poslasticama koje su im pripremili njihovi čuvari. : U đurđevačkom Etno selu u sklopu Staroga grada može ih se posjetiti svaki dan. Čuvari koji se brinu o njima tvrde da se tim egzotičnim životinjama, koje su u Đurđevac stigle još u studenom, bijeli pokrivač jako sviđa i da dobro podnose niske temperature. U tople nastambe mogu se skloniti kad god požele. Zima u osječkom Zoološkom vrtu ne sviđa se životinjama koje dolaze iz toplijih krajeva. Posebno su na zimsku depresiju osjetljivi čimpanze, kojima stalno treba neka zanimacija kako bi u četiri zida kaveza ostali aktivni i zainteresirani. - Imamo tri odrasle ženke čimpanzi koje su s nama već godinama. Dobre su i dobro se slažu, ali kad dođe zima, treba im neka zanimacija jer se počnu međusobno sukobljavati. Prvo smo im donijeli ogledalo koje im je bilo jako zanimljivo jer one nikad nisu vidjele svoj odraz u ogledalu. Potom smo shvatili da bi im i gledanje nečega na televizoru bilo zanimljivo pa smo im ga donijeli. To im je bilo pravo otkriće. Kad smo im pustili dokumentarnu emisiju o čimpanzama na slobodi s Discovery kanala, sve četiri su se naslagale na ogradu kao u kinu i pomno gledale - rekao je Denis Vedlin, voditelj osječkog Zoološkog vrta. Dodao je da čimpanze ponekad imaju i disko večer. Tad im upale disko kuglu koja se vrti, a majmunice pokušavaju uhvatiti snop svjetlosti po kavezu. Njima se i hrana ponekad servira domišljato - u velikoj kartonskoj kutiji punoj sijena sakriju im banane i razne sjemenke, pa su životinje primorane kopati po kutiji i čeprkati slasne zalogaje. Poseban tretman u svojoj toploj zatvorenoj nastambi ima i par muških žirafa, Edgar i Johan. Njima u nastambi stalno svira radio. - Žirafe su plahe životinje i nepoznati ih zvukovi uznemiravaju. Glazbom s radija pokušavamo im eliminirati zvukove izvana, a posebno je to bilo potrebno tijekom blagdana kad su odjekivale eksplozije petardi. Njih se jako plaše - kaže Vedlin. Uz jednogrbog Tomicu, u Đurđevcu je i dvogrba ženka Dina sa svojom kćerkom Đurđicom. Svi koji žele posjetiti deve mogu to učiniti svakim danom od 12 do 18 sati, a vikendom, blagdanima i školskim praznicima od 10 do 18 sati. Ulaznice se prodaju u utvrdi Stari grad, a cijena im je 20 kuna za odrasle, 10 za djecu stariju od 7 godina, dok predškolci mogu besplatno Osječke čimpanze zimi su sklone depresiji jer se u nastambi previše dosađuju. Timaritelji su im zato donijeli televizor. Ubrzo su se zaljubile u dokumentarac o čimpanzama koji ne propuštaju.