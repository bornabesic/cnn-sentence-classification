Iako i dalje oprezan jer je još uvijek jedini okrivljenik u aferi Dnevnice, bivši predstojnik ureda predsjednika Vlade Zorana Milanovića Tomislav Saucha ovih dana ipak je malo opušteniji jer se otkrilo da se lažiranje putnih naloga nastavilo i dugo nakon njegova odlaska iz Vlade, i to ponajviše zahvaljujući njegovoj osobnoj istrazi. Sada, kaže, čeka da dobije svoj život natrag i hoda gradom podignute glave, a da mu nitko ne dovikuje “lopove”. Otkud vam ispis putnih naloga iz 2016. koji pokazuje da se krađa nastavila i mimo vas? Dobio sam to u svom spisu, i to na dva mjesta, to je očito DORH izuzeo iz Ureda za opće poslove (UZOP). Je li vam čudno da DORH to ne istražuje, a ima kod sebe? Teško je govoriti o tome kao okrivljenik, ali jest čudno, nevjerojatno mi je to da se USKOK fokusira samo na jednu osobu, na jedno razdoblje, a ne vide dokument u spisu koji dokazuje jedan obrazac – putovanja u Švicarsku. Zašto je ta Švicarska tako zanimljiva? To su bile omiljene destinacije i u putnim nalozima koji se meni stavljaju na teret, očito jer je za Švicarsku dnevnica 80 eura, jedna od najvećih dnevnica uopće, ako ne i najveća. Meni je to privuklo pažnju, odmah mi je bilo sve jasno pa sam provjerio kod dvije službenice koje se spominju u putnim nalozima jesu li uistinu putovale, a kad sam shvatio da nisu, sve sam prijavio. >>Cijeli intervju s Tomislav Sauchom čitajte u tiskanom izdanju Večernjeg lista od četvrtka! Od ostalih tema izdavajamo: >>Cvitanov kraj? Zbog grešaka šefice USKOK-a državni odvjetnik izgubio povjerenje vladajućih >>Analiza M. Jurasić: Strašno je da USKOK 30 dana nije postavljao pitanje je li se kralo i nakon Sauchina odlaska iz Vlade >> Hrvati se vraćaju uzgoju autohtonih pasmina >>Dar knjižica: Misli i molitve hrvatskih karizmatika >>Proljeće: Hit frizure tanke su pletenice uz glavu 