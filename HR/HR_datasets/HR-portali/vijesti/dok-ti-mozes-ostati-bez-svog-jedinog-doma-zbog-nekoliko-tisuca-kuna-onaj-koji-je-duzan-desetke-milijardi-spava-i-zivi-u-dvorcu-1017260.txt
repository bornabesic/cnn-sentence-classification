Pogledajte samo gore ovu sliku koja pokazuje tek dio veličine, raskoši i ljepote Kulmerovih dvora. Po svemu sudeći država nema namjeru plijeniti privatnu imovinu Ivice Todorića. Nezamisliv novac Hrvatsku je u jednoj fazi zahvatio europski i svjetski trend skvotanja. Skvoteri su bili većinom mladi ljudi i studenti, uvjetno rečeno lijevih, liberalnih razmišljanja koja nisu znali formulirati u konkretan politički  izričaj, da o programima i ne govorimo. Uglavnom, bilo je to društvo dokonih alternativaca koji su oponašali supkulturu iz nekakve Švedske ili Danske gdje se također skvotalo. To skvotanje, kako kod njih, tako i kod nas, bilo je više ili manje sviranje kurcu, obično gubljenje vremena. Ali bili su simpatični medijima pa su ih zato snimali i o njima radili priloge na televiziji. Zgrade u kojima bi skvotali su bile propale i opljačkane tvornice, prazne proizvodne hale, uništene tvrtke, prostori koje tada nitko više nije koristio. Nema sumnje, mladež je bila ufurana kako su neki tamo progresivni pokret koji nešto poručuje i osvaja javni prostor. U stvarnosti bili su obični zgubidani koji glume neovisnost od roditelja tako što pišaju i seru u praznim, nehigijenskim, derutnim i depresivnim prostorijama. Nikada im nije palo napamet kako postoje puno urednija, čišća i ljepša mjesta koja nam svima s punim pravom pripadaju. U najmanju ruku trebali bi imati mogućnost da ih koristimo. Evo, pogledajte samo gore ovu sliku koja pokazuje tek dio veličine, raskoši i ljepote Kulmerovih dvora. Po svemu sudeći država nema namjeru plijeniti privatnu imovinu Ivice Todorića. Nezamisliv novac, uz nepokretnu imovinu poput Kulmerovih dvora i pokretnu, dapače leteću imovinu kao što je helikopter, zadržava Ivica Todorić. To mu je nagrada za odgovorno poslovanje i financijsku stabilnost koju je proizveo zaduživanjem koncerna  u beskonačnost. Evo vam Agrokor, uzeo sam milijarde i odoh sad u dvorac. Ukratko, jebite se kreteni. A taj dvorac je toliko prostran da bi ga vjerojatno zaboljele noge kada bi ga čitavog morao prehodati. Zato koristi samo dio prostorija. Ili se vozika u nekom  futurističkom liftu koji se ne vozi samo gore i dolje, nego lijevo i desno, ovisno o potrebi. Možda ima i teleporter iz zvjezdanih staza. Tko zna što se sve krije u tim Kulmerovim dvorima. To nikad nećemo saznati, osim ako naravno tamo ne uđemo. Postavimo zato stvari ovako. Običan građanin, rob ili kmet u Hrvatskoj može ostati bez svog jedinog doma zbog duga od nekoliko tisuća ili čak stotina pišljivih kuna, dok onaj koji je dužan nekoliko desetaka milijardi, spava i živi u dvorcu. Ne čini se baš pravedno. I tko normalan u 21. stoljeću uopće stanuje u dvorcu, osim ako ne fantazira kako je viša klasa plemstva,  bolja krv od ostalih? Živimo kao u srednjem vijeku. Ali ako je Todorić Franjo Tahi, tko će biti Matija Gubec? Spremaju se prosvjedi koji će se održati na uvijek istim adresama. Gradskim trgovima, ili ako se skupi dovoljna masa ljudi i bijesa, marširat će se na Markov trg, kao da se tamo nalaze osobe koje mogu nešto promijeniti. Tamo nema nikoga od značaja. Političare hrane desetljećima ljudi poput Todorića. Zapošljavaju ih u svojim firmama, sređuju im direktorska mjesta za rodbinu, prijatelje i ljubavnice. Nakon nekoliko godina u ministarstvu završe kod recimo Pave Vujnovca vlasnika prvog plinarskog društva. Dobiju odmah bonuse, dionice, fotelju u upravnom odboru. Ali što su oni? Tko tu koga kupuje i drži na liniji? O tome ne treba dvojiti. Igru vodi uvijek onaj koji ima najviše novaca. Ostali su samo statisti, skromni štitonoše i sluge. Pa koji vrag onda gnjavimo poslugu, kada znamo tko su pravi gazde? Organizirajmo prosvjed ispred Kulmerovih dvora. U slučaju da gazda zbog takve atmosfere otputuje iz zemlje i isprazni dvorac, nećemo se ljutiti. Jer svi bi mi, rado skvotali u Kulmerovim dvorima. 