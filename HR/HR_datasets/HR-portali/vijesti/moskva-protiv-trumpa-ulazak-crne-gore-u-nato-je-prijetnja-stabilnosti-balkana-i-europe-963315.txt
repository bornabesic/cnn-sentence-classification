Foto: Hina RUSIJA je nazvala "duboko pogrešnom" odluku Donalda Trumpa da odobri ulazak Crne Gore u NATO, ocjenjujući da se time slabi stabilnost Europe.  "Smatramo da je integracija Crne Gore u NATO duboko pogrešna, da je protivna primarnim interesima te zemlje i prijeti stabilnosti Balkana i Europe općenito", priopćilo je rusko ministarstvo vanjskih poslova.  Ulazak Crne Gore u Sjevernoatlantski savez "odražava logiku sukobljavanja na europskom kontinentu, ona uvodi nova razgraničenja", osudila je ruska diplomacija.  Američki predsjednik Donald Trump potpisao je u utorak odluku o ulasku Crne Gore u NATO, koju su prethodno ratificirala oba doma američkog Kongresa.  Proces ratifikacije ulaska Crne Gore u NATO biti će okončan kada to naprave i posljednje dvije članice koje još nisu ratificirale dokument o ulasku, Španjolska i Nizozemska, a očekuje se na će to biti vrlo skoro te će NATO dobiti 29. članicu.