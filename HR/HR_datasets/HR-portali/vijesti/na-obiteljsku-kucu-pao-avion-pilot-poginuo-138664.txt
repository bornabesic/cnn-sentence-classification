U Bihaću se sinoć u 19.20 dogodila avionska nesreća u kojoj je poginuo pilot. U Ulici Hasan-paše nastradao je Jasmin Fazlić iz Bihaća koji je upravljao letjelicom.Avion se srušio na obiteljsku kuću Buljubašić u kojoj nije bilo ozlijeđenih. Materijalna šteta je velika.Nakon pada aviona, osjetila se jaka detonacija, od koje su se potresle sve okolne kuće. O uzrocima nesreće ne može se još govoriti. Upućeni tvrde da se u neposrednoj blizini sportskog aerodroma Golubić najviše nesreća događalo upravo zbog jakog južnog vjetra koji je puhao cijeli dan.Kako saznaje Bihac.net od svjedoka koji se u trenutku nesreće nalazio pokraj aerodroma Golubić, "avion je Golubićko polje preletio nisko i čuli su se neobični zvuci motora"."Odmah se moglo pretpostaviti da nešto nije u redu s avionom i pilotom", navodi ovaj svjedok."Pili smo kavu na balkonu i odjednom smo čuli čudan zvuk. Sve se dogodilo u djeliću sekunde, veliki prasak, detonacija, ispale su nam stvari... kao da je granata pogodila", navode svjedoci.