Foto: Rex  KADA god treba pružiti podršku mladim dizajnerskim nadama, tu je i Rihanna, koja nije propustila ni ovogodišnju humanitarnu akciju umjetničke akademije Parsons School of Design. Iz Cannesa, gdje je na filmskom festivalu ovih dana pokazala očaravajuća raskošna izdanja, skoknula je do New Yorka, kako bi podržala događaj, ali i primila još jedno priznanje za svoj humanitarni rad te modna postignuća.   Za ovu prigodu, raskošne haljine zamijenila je predimenzioniranim bež odijelom s hlačama dizajnera Matthewa Adamsa Dolana, koji je diplomirao upravo na ovoj akademiji koja je organizirala događaj. Kombinaciju je podigla bijelim cipelama na špic i raskošnim narukvicama. A kao i uvijek, Rihanna je izgledala savršeno.  Ne možemo se sjetiti nikoga tko bi izgledao ovoliko seksi u prevelikim hlačama i sakou te nepopularnoj kaki nijansi. No, Rihanna bi očito izgleda dobro i u vreći za smeće, a od nje ionako ne očekujemo ništa obično.