Zbog napada na službenu osobu kazneno je prijavljen 61-godišnjak koji je automobilom udario policijskog službenika. Jučer oko 15.15 sati u ulici Stjepana Vukovića u Ivancu zaustavio ga je policijski službenik i zatražio osobne dokumente. U tom trenutku vozač ga je udario stražnjim desnim dijelom vozila i potom se pješice udaljio s mjesta događaja. Naknadno se sam javio u Policijsku postaju Ivanec. Policijskom je službeniku medicinska pomoć pružena u Općoj bolnici Varaždin, a njegove ozljede zasad nisu okvalificirane.