Sirijski predsjednik Bashar al-Assad spreman je na sve kako bi napokon došlo do prekida vatre u Siriji. Sirijski predsjednik izjavio je kako je spreman pregovarati o svemu s pobunjenicima na mirovnim pregovorima dogovorenima za kraj ovoga mjeseca pa čak i o njegovoj funkciji, piše Independent. Pregovori između Sirije, Rusije i pobunjenika koje podržava Turska trebaju se održati u Kazahstanu ovoga mjeseca, no prošli tjedan opozicija je zaustavila pregovore zbog vladinih napada po Siriji. Sirijski predsjednik Bashar al-Assad izjavio je za francuske medije kako su pobunjenici nekoliko puta prekršili dogovoreni prekid vatre te da je njegova vojska pokušavala osloboditi dolinu Wadi Barada koja je glavni opskrbljivač vode za glavni grad Damask. Na pitanje bi li za konačni mir u svojoj zemlji pristao otići s mjesta predsjednika rekao je kako "bi, ali je njegova pozicija povezana s ustavom". – Ako oporba želi razgovarati o tome onda moramo raspravljati i o ustavu – rekao je.  >> VIDEO Teroristi Islamske države raznijeli plinsko postrojenje Ine u Siriji 