Među nacističkim doktorima monstrumima jedna je žena bila posebno okrutna i brutalna. Zlo se zvalo Herta Oberhauser, liječnica iz koncentracijskih logora Auschwitza i Ravensbrücka. Jedna od najozloglašenijih liječnica bila je specijalizirana za brutalne eksperimente koji su se izvodili nad ženama i djecom.   Nesretne žene koje bi došle u Hertine ruke najčešće su bile Poljakinje. Vadila bi im organe, često dok su još uvijek bile žive. Tako bi ispitivala mogućnost regeneracije organa, ako i transplantacije kostiju. Prema neki zapisima ti su eksperimenti izgledali na scene iz horor filmova. Namjerno bi ranila zatočenike, a potom na otvorene rane nasađivala bakterije s predmeta poput odlomljenog stakla, zahrđalih čavala i piljevine. Njezine su je žrtve, u agoniji i bolu, doslovno su molile da im se oduzme život. Ubila bi ih injekcijama, uljem ili benzinom, a njihovo je umiranje trajalo nekoliko minuta u kojima su u potpunosti bili pri svijesti. Potom bi odstranjivala organe i udove tijela na kojima bi vršila daljnje eksperimente. Herta je osim eksperimenata nad logorašicama voljela raditi i pokuse nad djecom. Ubijala je zdravu djecu tako što bi im injekcijama ubrizgavala otrove koji su ubijali u roku od 3 do 5 minuta, a žrtve bi cijelo vrijeme bile svjesne. Nakon toga je pacijentima vadila pluća i druge vitalne organe i ispitivala utjecaj otrova. Jednu tinejdžerku je navodno ubila samo zato što se pomokrila u krevet. Kada bi se pacijenti požalili da su žedni, davala im je vodu s kvasinom. Rođena na današnji dan 1911. godine Herta se priključila nacističkoj stranci kao studentica.Ona je na suđenju o svojim nacističkim uvjerenjima i odanosti režimu kazala sljedeće:  - To što sam bila žena nije me spriječilo da budem dobra nacionalsocijalistkinja. Mislim da su žene nacistkinje bile jednako vrijedne kao i muškarci i jednako vjerovale u ideologiju nacizma. Herta je bila jedina žena na suđenju liječnicima u nacistima u Nürnbergu i osuđena je na 20 godina zatvora no kazna joj je poslije smanjena na samo pet godina. Na suđenju je izjavila da je samo željela logorašima olakšati smrt, To je potvrdio i njen bivši šef Karl Gebhard, po čijem nalogu je birala, anestezirala i mučila logoraše:  - Liječnica Oberhauser se uvijek plemenito i s mnogo dobrote odnosila prema bolesnima - kazao je. Za žrtve Herte Oberhauser njeni "zahvati" bili su beskrajno mučenje, bolovi nepodnošljivi. Čim bi rane zarasle, ponovo bi bili "operirani". Drugi, treći, šesti put...Mnogi su umrli od tetanusa, sepse, gubitka krvi, gangrene... Nacistički liječnici su na suđenju uvijek iznova ponavljali da je nevina, a krivicu za zločine pripisivali režimu. Istraživanje Herte Oberhauser, naglašavali su, imali su samo jedan jedini cilj a to je bilo unapređenje znanosti. Iz zatvora je ova 'liječnica iz pakla' puštena 1952. godine zbog dobrog vladanja. Nevjerojatno je da je poslije toga radila kao obiteljski liječnik u Zapadnoj Njemačkoj. Izgubila je dozvolu za rad tek nakon što ju je 1956. godine prepoznala jedna od žrtava logora Ravensbrück. Dvije godine kasnije ukinuta joj je liječnička licenca. Preminula je u siječnju 1978. u 66. godini života. 