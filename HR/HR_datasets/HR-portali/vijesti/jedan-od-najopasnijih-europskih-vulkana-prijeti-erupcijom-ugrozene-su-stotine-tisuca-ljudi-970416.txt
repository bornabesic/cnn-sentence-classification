Foto: 123rf JEDAN od najopasnijih europskih vulkana mogao bi uskoro eruptirati. Riječ je o vulkanu Campi Flegrei u južnoj Italiji koji miruje već 67 godina. No, prema istraživanju UCL-a (University College London) i Opservatorija Vesuvius u Napulju to bi se moglo uskoro promijeniti.   U posljednjih nekoliko desetljeća, Campi Flegrei je imao nekoliko nemirnih faza tijekom 50-ih, 70-ih i 80-ih godina prošlog stoljeća. Riječ je bila o malim potresima i pomicanjima tla. Slične nemirne faze vulkan je imao i prije 500 godina, a trebalo je gotovo stoljeće da dođe do velike erupcije koja se dogodila 1538.   Autori studije koja je objavljena jučer u istraživanju su koristili novi model kojeg su osmislili stručnjaci s UCL-a, a koji sugerira da bi Campi Flegrei uskoro mogao eruptirati.   Oni su otkrili da su nemiri od 1950-ih imali kumulativan efekt, a to znači nagomilavanje energije u jezgri vulkan koja bi mogla ubrzati proces erupcije.   "Istražujući kako se tlo lomi i pomiče kod Campa Flegrei, mislimo da se bliži kritična faza gdje će iduća podrhtavanja možda izazvai erupciju, imperativ vlasti je da se pripreme na ovo", objašnjava dr. Crhistopher Kilburn, direktor UCL-ovog centra koji se bavi rizicima od poplava.   "Ne znamo kad će dugoročni nemiri dovesti do erupcije, ali Campi Flegrei prati trend koji je naš model već vidio na drugim vulkanima, uključujući Rabaul u Novoj Gvineji, En Hiero na Kanarima i Sorufriere Hills na Karibima. Sve smo bliži tome da predvidimo erupcije vulkana koji miruju već generacijama", dodao je.   Cijeli Campi Flegrei pokriva preko 100 četvornih kilometara, a sam vulkan se nalazi nedaleko zapadnih predgrađa Napulja. Da se erupcija dogodi danas, to bi pogodilo preko 360.000 ljudi koji žive u okolici vulkana.   "Prijašnje krize izazvale su najviše štete na zgradama i to zbog potresa. Naša istraživanja pokazuju da moramo biti spremni za period veće seizmičke aktivnosti i da moramo biti spremni na erupciju, bez obzira hoće li do nje doći", kaže Giuseppe De Natale, koautor studije.