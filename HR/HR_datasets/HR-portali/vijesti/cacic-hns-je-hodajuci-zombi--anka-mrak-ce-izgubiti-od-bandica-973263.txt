Foto: FAH ŠEF Narodne stranke - reformisti, bivši HNS-ovac Radimir Čačić, danas je za N1 prokomentirao političku krizu u Hrvatskoj te drugi krug lokalnih izbora.  Prvo je odgovorio na pitanje o tome koliko je moguće da nakon lokalnih izbora budu organizirani i parlamentarni izbori, odnosno da se složi nova većina. "Što je Hrelja rekao, to je lako pročitati. Ja sam jedini legitimni predstavnik interesa jedne velike skupine koja ih objektivno ne može štititi bez komunikacije s Vladom. Nismo mi HNS da dobivamo glasove na račun SDP-a pa radimo ispod žita s HDZ-om. Smatramo da na izbore ne treba ići, da je Marić dobar ministar, to nas je koštalo na izborima, i mene, mogao sam pobijediti u 1. krugu. Ponavljam - nisam ja tip da nešto petljam da se sruši Petrova jer smo kao protiv njega, a držimo štangu HDZ-u da preuzme Sabor. Nama je važan interes građana koji su nas izabrali", kazao je, a osvrnuo se i na IDS-ovo i HNS-ovo odbijanje suradnje s HDZ-om.  "IDS uvijek radi s Vladom. Neće dati glas za većinu, ali ispod žita ... Ja to potpuno razumijem. HNS više ne postoji, on je hodajući zombi, nema ideje, snage i poruke. Andro je otpao zbog zakona, Anka neće s HDZ-om iako u suštini da je izašla kao nezavisni kandidat ne bi imala breme HNS-a s vrlo upitnom podrškom SDP-a, ona će izgubiti. Štromar će izgubiti, on bez SDP-a ne postoji, jedini koji postoji neupitno je Matija Posavec", kazao je.