Čelnica francuske ultradesničarske stranke Marine Le Pen kritizirala je Europsku uniju nazvavši je "globalnom anomalijom" koja će se ''urušiti poput Sovjetskog Saveza'', donosi britanski The Telegraph. Kazala je da stanovništvo Europe nije imalo kontrolu nad svojim gospodarstvom, valutom i kretanjem ljudi na svojem teritoriju. – Vjerujem da je EU kao Sovjetski Savez sada. To se ne može popraviti. Europska unija urušit će se kao što se urušio Sovjetski Savez – rekla je Le Pen koja će sljedeći mjesec otputovati u Nizozemsku. Le Pen s čelnikom tamošnje antiislamske Stranke slobode Geertom Wildersom namjerava osnovati krajnje desnu opciju u Europskom parlamentu.   >> Europarlament skinuo imunitet Marine Le Pen