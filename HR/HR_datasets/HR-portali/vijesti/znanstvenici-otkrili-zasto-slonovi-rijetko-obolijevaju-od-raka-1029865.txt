Jedna od rijetkih vrsta životinja koje gotovo nikada ne obolijevaju od raka su slonovi. Zašto je to tako brojni znanstvenici pitali su se dugi niz godina. Ipak, čini se da je ovaj čudan fenomen konačno dobio svoje objašnjenje. Naime, nova studija objavljena u službenom časopisu Američke udruge liječnik (JAMA) došla je do otkrića da da slonovi rijetko obolijevaju od raka zbog svojih gena. Njihove stanice sadrže 40 kopija gena p53, poznatog i kao gen za uništavanje raka dok ljudi i većina ostalih životinja ima samo dvije kopije ovog gena, po jedan od svakog roditelja. Taj gen pomaže uništenim stanicama da se samoobnove, pa znanstvenici smatraju da bi na temelju tog otkrića mogli razviti lijek za ljude koji bi funkcionirao po istom principu .  Doktor Joshua Schiffman sa sveučilišta u Utahu jedan je od znanstvenika koji je radio na studiji koja je dovela do novih otkrića..  -Stanice slona se samouništavaju duplo brže nego stanice zdravih ljudi, a više od pet puta brže nego stanice pacijenata sa Li-Fraumeni sindromom. Stanice koje se same ne izliječe ili unište postaju sklone obolijevanju od raka kada su izložene kancerogenim materijama- tvrdi Schiffman. Sva saznanja koja je dobio proučavajući slonove Schiffman planira koristiti kao strategiju za razvoj učinkovite terapije protiv raka. -Iako nas čekaju godine i godine istraživanja, mislim da smo pronašli nešto jako intrigantno - zaključio je Schiffman. >>Svakih 15 minuta u Africi ubiju po jednog slona >>Djevojčica iz džungle. Najbolji prijatelj joj je slon 