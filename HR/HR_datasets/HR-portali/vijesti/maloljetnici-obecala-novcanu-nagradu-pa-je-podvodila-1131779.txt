Žena (62) pritvorena je zbog sumnje da je podvodila maloljetnicu. Sudac istrage zagrebačkog Županijskog suda odredio joj je jednomjesečni istražni zatvor zbog mogućeg utjecaja na svjedoke. Sumnja se da je 62-godišnjakinja od 15. do 26. studenog podvodila djevojku, koja će u prosincu napuniti 18 godina, iako je bila svjesna da je riječ o maloljetnici. Obećala joj je novčanu nagradu ako stupi u seksualne odnose s klijentima, a “posao” se odvijao u više navrata u stanu koji je bio unajmljen za te svrhe. Sumnja se da je 62-godišnjaka osobno naplaćivala seksualne usluge te da je dio novca koji je uzimala od klijenata davala i djevojci. >> Bivši policajac optužen za suradnju sa svodnicima traži izuzeće cijele 'tužiteljske vertikale' >> Nakon seksa ucijenila ga tražeći da joj plati 50.000 kn 