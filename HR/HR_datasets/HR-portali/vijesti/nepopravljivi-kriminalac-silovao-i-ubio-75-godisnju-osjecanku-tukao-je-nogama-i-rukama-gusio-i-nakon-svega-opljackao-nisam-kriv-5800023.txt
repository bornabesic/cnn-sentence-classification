Zbog silovanja i okrutnog ubojstva 75-godišnje Zorke J. iz Osijeka, na Županijskom sudu u Osijeku počelo je suđenje 44-godišnjem Dejanu Gavranu, optuženom da je počinio ova grozna kaznena djela. Suđenje je zatvoreno za javnost, no prema informacijama koje smo dobili Gavran je na početku suđenja kazao da se ne smatra krivim ni po jednoj točki optužnice. Podsjetimo, Gavrana, koji inače iza sebe ima čitan niz kaznenih djela i čak 20 različitih presuda, se tereti da je 17. Svibnja 2016. godine u poslijepodnevnim satima ušao u stan nesretne žene koju je prvo fizički napao, a onda i silovao. Nakon toga ju je još više šuta udario rukama i nogama te gušio uslijed čega je nesretna 75-godišnjakinja preminula. Istraga je pokazala da je Gavran nakon ubojstva sa prstiju ubijene skinuo dva zlatna prstena, a onda još uzeo njezin mobitel i kredintu karticu s PIN-om pomoću kojeg je u više navrata s bankomata podigao ukupno 8.000 kuna. Prstenje je također prodao, a dobijenih 642 kune zadržao za sebe. Gavran je, inače, stanovao kao podstanar u istoj zgradi gdje je živjela i njegova žrtva, a tamo se doselio dva mjeseca ranije. Prije toga dosta je vremena provodio po zatvorima, pa je tako na sudu u Zadru osuđen na četiri godine zatvora zbog pokušaja pljačke te prijevare i pljačke žena. Suđenje za ubojstvo Zorke J. nastavlja se u četvrtak saslušanjem vještaka.