Premijer Srbije Aleksandar Vučić jutros nije došao u svoj kabinet u Nemanjinoj ulici i otkazao je sve sastanke, doznaje neslužbeno Blic. Suzana Vasiljević, premijerova savjetnica za medije, potvrdila je za Blic da se Vučić nije pojavio na poslu, ali nije znala odgovoriti na pitanje koji je razlog. Ni drugi izvori  iz Vlade nisu znali reći je li riječ o nekim iznenadnim državnim poslovima, ili da li Vučićevo odsustvo ima ikakve veze sa sigurnosnom krizom, odnosno s otkrićem arsenala oružja u blizini kuće premijerove obitelji u Jajincima i saznanja iz istrage da se radilo o planu atentata čija bi meta bio premijerov brat. > > "Ako ne nađemo ništa, onda mi je jasno o čemu se radi. I dalje sam kao guska u magli, bez obzira na bezbroj teorija" 