Policija i vatrogasci su na terenu te se provodi očevid Nešto prije 16 sati kod zagrebačkog Arena centra dogodila se prometna nesreća u kojoj je sudjelovao osobni automobil i vozilo Hitne pomoći. Vozilo Hitne pomoći završilo je na krovu, a prema riječima vatrogasaca, ima i ozlijeđenih. Neslužbeno doznajemo da su ozlijeđene dvije osobe. Promet u smjeru centra teče usporeno te se odvija jednom prometnom trakom. Policija i vatrogasci su na terenu te se provodi očevid. Podsjetimo, PU zagrebačka u posljednja je 24 sata zabilježila više od 30 prometnih nesreća. U devet prometnih nesreća tri osobe teško su ozlijeđene, a šest lakše. Kod 22 prometne nesreće nastala je samo materijalna šteta. >>> Buran dan na zagrebačkim cestama: Zabilježen rekordni broj prometnih nesreća 