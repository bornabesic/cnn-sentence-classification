Marija Mamića od izlaska iz Remetinca danas je dijelio samo upis hipoteke na 6,5 milijuna kuna vrijednu nekretninu. Naime, izvanraspravno vijeće zagrebačkog Županijskog suda odbilo je žalbu USKOK-a, koji se žalio na prihvaćanje jamstva mlađem Mamiću. Uplatio gotovinu Određeno mu je jamstvo od pet milijuna kuna, a u zamjenu za to Mario Mamić ponudio je 430.000 kuna te hipoteku na kuću Božidara Šikića. Potvrdu da je novac uplatio na račun suda, Mamićevi branitelji jučer su predočili sudu, no s upisom hipoteke je išlo malo teže, a dok se to ne riješi, mlađi Mamić ne može iz Remetinca. Pravna bi procedura trebala biti riješena vjerojatno danas, nakon čega će mlađi Mamić biti doveden na sud kako bi obećao da neće kršiti uvjete jamstva, među koje spada i zabrana kontakta s određenim svjedocima te zabrana napuštanja boravišta. Što se tiče Šikića, on jučer činjenicu da je kućom jamčio za slobodu sina Zdravka Mamića nije htio previše komentirati. – Zdravko Mamić mi je najbolji prijatelj i to što sam napravio najnormalnija je stvar – kazao je Šikić, inače direktor NK Lokomotive. Taj se nogometni klub u javnosti percipira kao Dinamo II, a Šikića je na mjesto direktora postavio upravo Zdravko Mamić. Šikić je u medijima spominjan i jer je svojedobno dao 150.000 eura jamčevine za Ivu Sanadera, a na stranicama novinskih crnih kronika završio je u srpnju 2013. kada mu je u garaži izgorio mercedes CL 500, kojim se godinu dana prije toga koristio Zdravko Mamić.Nisu mu prijetiliŠikić je tada kazao da mu nitko nije prijetio, te da vjeruje da je riječ o samozapaljenju, no tu tezu policija nikada nije javno potvrdila. Što se tiče ostalih suosumnjičenika Marija Mamića, sud je jučer prihvatio jamčevinu i Sandru Stipančiću. Njemu je određeno jamstvo od četiri milijuna kuna, no nakon što je sud prošli tjedan odbio nekretninu koju je nudio, sada je ponudio novu. Igor Krota jamčevinu od dva milijuna kuna još nije skupio pa do daljnjega ostaje u Remetincu, a Zdravko Mamić čeka hoće li se USKOK žaliti na odluku suda da prihvati njegovo jamstvo, a rok za žalbu istječe danas. •      >> Čelnici HNS-a i žele maglu, interes im je da ljudi što manje vide  >> Sutkinja će saslušati vještaka prije odluke o jamstvu Zdravka Mamića 