Jedno od najtraženijih zanimanja u zemlji jesu IT-ovci. Tvrtke su u stalnom vapaju za tim kadrom, a isto tako upozoravaju da je premalo kvota na fakultetima iz kojih takav kadar izlazi. Poticaji za IT sektor Industrija softvera u Hrvatskoj bilježi rast prihoda od približno 10% na godišnjoj razini, sa znatnim udjelom izvoza. – Taj rast bit će nemoguće pratiti i održavati bez strateške orijentacije države na dugoročno povećanje ulaganja u visokoškolsko obrazovanje u području STEM (Science, Technology, Engineering and Mathematics), kojoj će se povećanje investicija u obrazovne kapacitete u razmjerno kratkom roku posredno isplatiti. Država bi trebala razmisliti kakvim bi se sve poticajnim mjerama oni najbolji mogli zadržati u zemlji, mjerama koje ne trebaju biti socijalnog karaktera, nego koje im trebaju omogućiti da ono što traže u inozemstvu mogu ostvariti i u Hrvatskoj. Primjerice, Rumunjska je uvela znatne porezne olakšice za tvrtke i pojedince povezane s IT sektorom što je pozitivno djelovalo na zadržavanje najkvalitetnijeg kadra u zemlji, privuklo nove investicije i visokotehnološke kompanije u zemlju, a IT tvrtkama omogućilo da u relativno kratkom roku ostvare značajan rast poslovanja i prihoda – kaže Hrvoje Džapo s Fakulteta elektrotehnike i računarstva u Zagrebu. Centar karijera Na FER-u postoji i Centar karijera koji ujedinjuje izvannastavne aktivnosti usmjerene na razvoj karijere studenata, poput karijernog savjetovanja, dodatnih edukacija i radionica, umrežavanja s poslodavcima preko programa stručnih praksi i projektno orijentiranu nastavu u suradnji s gospodarstvom (kroz završne i diplomske radove), poticanje studentskog poduzetništva, koordinacije studentskih udruga i studentskih stručna natjecanja..  > > Trebamo tisuće IT-stručnjaka, zašto ih onda ne bismo uvezli? Prošli tjedan tvrtka Nanobit zaposlila je šest stručnjaka iz gaming industrije u podružnici u Rumunjskoj. Riječ je o umjetnicima, crtačima, koji imaju iskustva u prethodnom radu u sličnim tvrtkama kao što je Nanobit. – S obzirom da u Hrvatskoj nemamo dovoljno razvijenu industriju računalnih igara, nismo mogli naći dovoljan broj stručnjaka. Premali broj stručnjaka izlazi sa akademije likovne umjetnosti. Nanobit, koji nije velika tvrtka, mogla bi zaposliti apsolutno svakog polaznika tog fakulteta nakon završenog studija – kažu. Dodaju da su mnoge europske tvrtke iz industrije, poput EA Games i Gameloft otvorile također podružnicu u Rumunjskoj, zbog malih nameta na plaće u IT sektoru.      U tvrtki Rimac automobili kažu da im konstantno nedostaje dobrih inženjera strojarstva, a manjak je najočitiji kod inženjera elektrotehnike. – Dio njih uspijevamo dobiti od tvrtki koje su se zatvorile ili od konkurencije, što nije idealno jer je tvrtki tog profila u Hrvatskoj dosta malo, pa nam dugoročno odgovara što više jakih konkurentskih firmi. Dobar dio prisiljeni smo popuniti najboljim mladim kadrovima koji su upravo završili ili završavaju fakultete – kažu u tvrtki. To postižu suradnjom s ključnim fakultetima i zajedničkim projektima. Kažu da ono što često prolazi ispod radara jest i to da nedostaje kvalitetnih ljudi sa srednjim stručnim obrazovanjem. Što se nas tiče, kažu, sustav stvara premalo CNC operatera i programera, a sigurno nije lako naći ni iskusnog lakirera ili stručnjaka za izradu kompozitnih materijala.      