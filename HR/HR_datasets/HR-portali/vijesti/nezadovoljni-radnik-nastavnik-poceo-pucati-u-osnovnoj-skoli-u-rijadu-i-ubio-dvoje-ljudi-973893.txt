Foto: Google Maps DVIJE osobe su ubijene nakon što je "nezadovoljni zaposlenik" počeo pucati u privatnoj osnovnoj školi Kingdom u Rijadu. "Otpušten zbog agresivnosti i nestabilnosti" Nastavnik iračkog porijekla ubio je dvoje svojih bivših kolega, iz Palestine i Saudijske Arabije, u slučaju koji ravnatelj škole opsuje kao "slučaj nezadovoljnog zaposlenika". Za vrijeme incidenta u školi nije bilo djece. Građani su upozoreni da izbjegavaju područje oko škole Kingdom u Rijadu. Ravnatelj Talal al-Maiman je izjavio: "Jutros smo s velikom tugom svjedočili pucnjavi Arapina koji je prije četiri godine otpušten iz škole zbog problema s bijesom i nestabilne osobnosti". Mnogi učenici su američki državljani Američka ambasada u Rijadu, udaljena oko 19 kilometara od škole, odmah je izdala upozorenje građanima da izbjegavaju područje škole zbog "sigurnosne prijetnje" te "velikog broja policijskih službenika". Privatna škola Kingdom poučava državni i međunarodni kurikulum te ima svoju vlastitu džamiju i medicinsku kliniku. Mnogi od polaznika su američki državljani, a do napada je došlo samo nekoliko dana nakon Trumpovog posjeta Rijadu.