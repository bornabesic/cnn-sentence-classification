Američki predsjednik Donald Trump počeo je opću ofenzivu protiv Kanade, glavnog gospodarskog partnera Sjedinjenih Država i objavio je trgovinski rat nametanjem poreza na građevinsko drvo i prijetnjom da će ga uvesti i za mliječne proizvode. Nakon što je jučer uveo porez na uvoz kanadskog građevinskog drva, američki predsjednik danas u zoru na društvenoj mreži Twitter napisao je "Kanada je jako otežala aktivnosti naših proizvođača mlijeka iz Wisconsina i drugih pograničnih država. To više nećemo tolerirati. Vidjet ćete". "Pristojan sam, ali..." Vjeran svojim obećanjima iz kampanje, Trump je krenuo u ofenzivu protiv trgovinskih sporazuma za koje drži da nanose štetu Amerikancima. "Pristojan sam, ali vrlo odlučan u obrani interesa Kanade", odgovorio je kanadski premijer Justin Trudeau na kanalu CTV News. Povezane s Meksikom u sjevernoameričkom sporazumu o slobodnoj trgovini (Alena) Sjedinjene Države i Kanada ostvaruju godišnji promet trgovinskih razmjena  blizu 545 milijarda dolara, što prema američkim podacima predstavlja deficit na štetu Washingtona od 11,2 milijardi dolara. Udarom na građevinsko drvo Trump otvara stari predmet koji dijeli te susjede već 35 godina. Američki proizvođači optužuju kanadske kolege da izvoze građevinsko drvo po dampinškim cijenama, zahvaljujući subvencijama koje primaju.   Trgovinski rat možda će ići na ruku američkim proizvođačima drva, ali bi mogle pogoditi građevinski sektor, ocjenjuju neki stručnjaci i predviđaju da bi cijena gradnje kuće mogla porasti za 12 posto. >>Ima neka tajna veza između Ivanke Trump i Justina Trudeaua >>Trump se susreo s kanadskim premijerom, no svi pričaju o zaljubljenom Ivankinu pogledu 