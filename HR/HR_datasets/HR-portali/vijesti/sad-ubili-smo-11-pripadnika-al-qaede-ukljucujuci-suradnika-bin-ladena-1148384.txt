Američke snage ubile su 11 pripadnika al-Qaede u dva ovomjesečna zračna udara blizu Idliba u Siriji, a među ubijenima je i bivši suradnik Osame Bin Ladena, izvijestio je Pentagon. Kako prenosi BBC, glasnogovornik kapetan Jeff Davis rekao je da je u jednom napadu 3. veljače ubijeno 10 operativaca. Idući dan ubijen je Abu Hani al-Masri, koji je bio usko povezan s bivšim vođom al-Qaede. Vjeruje se da je al-Masri uspostavio i vodio logore za obuku te terorističke organizacije u Afganistanu tijekom osamdesetih i devedesetih. Al-Masri je također bio usko povezan s Aymanom al-Zawahirijem, koji je postao vođa organizacije nakon što su Amerikanci ubili Bin Ladena 2011. godine. - Ovi napadi poremetili su al-Qaedinu sposobnost za planiranje i usmjeravanje vanjskih napada na SAD i naše interese diljem svijeta - rekao je Davis. >> Islamska škola u Pakistanu knjižnicu preimenovala u 'Bin Laden' >> Zašto Trumpova uredba neće smanjiti prijetnju od terorističkog napada u SAD-u 