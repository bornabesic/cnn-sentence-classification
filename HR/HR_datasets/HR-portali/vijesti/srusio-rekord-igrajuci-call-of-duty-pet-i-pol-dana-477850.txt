Ovisnik o igricama Okan Kaya (28) čak je pet i pol dana igrao ''Call Of Duty: Black Ops 2'' kako bi za 15 sati i 43 minute srušio prethodni Guinnessov svjetski rekord. Upornom Australcu ništa nije moglo odvratiti pozornost punih 135 sati i 50 minuta, koliko je trajala epska bitka za prestižnu titulu najizdržljivijeg. Oboružan energetskim napicima i probranom hranom, po nju se uputio prošlog utorka. Bilo mu je dopušteno da svakih sat vremena predahne na deset minuta, a stanke je mogao i akumulirati pa je tako povremeno uspio odspavati nekoliko sati u komadu. – Nijednom nisam ušao u fazu prezasićenosti i umora. Kada sam osjetio da mi treba sna, zaspao bih. Liječnici su cijelo vrijeme bili uz mene te mi pomagali kad je ''zagustilo'' – kazao je novi prvak virtualnih bojišta Ausgameru. >>Što novi Appleov mobitel iPhone 5 nudi gamerima? 