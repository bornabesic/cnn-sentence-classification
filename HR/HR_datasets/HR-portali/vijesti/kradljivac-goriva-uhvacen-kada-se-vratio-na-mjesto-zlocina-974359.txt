Foto: 123rf  VOZAČ BMW-a koji je početkom svibnja s punim rezervoarom pobjegao s benzinske postaje u Novoj Branimirovoj pri čemu je s puta automobilom izgurao zaposlenika, ponovno je pokušao učiniti isto nedjelo, ali je uhvaćen zahvaljujući zaposleniku koji ga je prepoznao.  Osumnjičenom 44-godišnjaku u prvom slučaju razbojničke krađe stavljaju na teret da je 4. svibnja natočio gorivo i pobjegao svojim BMW 3 coupeom s benzinske postaje te da je pritom lakše ozlijedio zaposlenika koji ga je pokušao zaustaviti dok ga je on 'na haubi' gurao prema izlazu. Razbojnička krađa  Kradljivac goriva pokušao je i 20. svibnja u sitnim noćnim satima „besplatno“ natočiti svoj BMW, ali ga je na odlasku prepoznao 32-godišnji zaposlenik kojeg je ozlijedio u prvoj razbojničkoj krađi.  Osumnjičenika su potom uhitili policajci koji su ga zatekli u blizini benzinske postaje. Terete ga za razbojničku krađu u kojoj je napravljena štetom od 550 kuna.