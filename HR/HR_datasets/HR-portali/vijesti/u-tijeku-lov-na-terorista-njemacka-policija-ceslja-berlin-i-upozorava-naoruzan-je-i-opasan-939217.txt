Foto: FAH NJEMAČKA policija pojačala je napore oko potrage za vozačem kamiona koji je u ponedjeljak ubio 12, a ranio preko 40 ljudi na božićnom sajmu u Berlinu. Iz policije su objavili kako prate više tragova. > ANALIZA Napad u srcu Europe gurnut će cijeli kontinent u ruke desničarima  Nakon što je na slobodu pušten 23-godišnji pakistanski tražitelj azila koji je uhićen blizu mjesta napada, vlasti su upozorile da je napadač i dalje u bijegu i da je vjerojatno naoružan. Također su priopćile da nije poznato je li počinitelj djelovao sam ili je imao pomagače, nakon što se ispostavilo da je policija privela krivog čovjeka. Odgovornost za napad preuzela je jučer teroristička organizacija Islamska država. Šef Udruge njemačkih detektiva: Policija će uskoro imati novog osumnjičenog  Čelnik Udruge njemačkih detektiva rekao je za njemačku televiziju kako se policija nada da će uskoro izvršiti novo uhićenje. Prilično sam uvjeren da ćemo možda sutra ili u bliskoj budućnosti imati novog osumnjičenog, rekao je Andre Schulz u talk showu na ZDF-u.  List Passauer Neue Presse prenio je u današnjem izdanju izjavu čelnika skupine ministara unutarnjih poslova 16 njemačkih saveznih država, Klausa Bouillona, koji je rekao da su potrebne oštrije mjere sigurnosti. "Želimo povećati policijsku nazočnost i pojačati zaštitu božićnih sajmova. Imat ćemo više ophodnji. Časnici će biti naoružani strojnicama. Želimo otežati pristup sajmovima s vozilima parkiranim poprijeko", rekao je Bouillon za novine. Podsjetimo, napad se dogodio u ponedjeljak navečer, u vrijeme kada se najviše ljudi okupilo pored tradicionalnih štandova s božićnim proizvodima, hranom i pićem. > NAPAD KAMIONOM NA BOŽIĆNOM SAJMU U BERLINU Najmanje 12 ljudi mrtvo, napadač je izbjeglica > Bild: Teroristički pokolj u Berlinu je cijena suosjećanja Angele Merkel