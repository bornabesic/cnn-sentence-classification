Ne događa se baš često da se na jelovniku velikog morskog psa nađe njegov manji ''rođak'' morski pas tigar. Barem ne pred očima mnogobrojnih promatrača,  što se nedavno dogodilo u akvariju Oarai u Japanu. Ondje je dubokomorskom predatoru dugačkom devet metara za oko ''zapela'' vlastita vrsta. Nagonski je, piše Daily Mail, ulovio značajno manjeg morskog psa tigra i punih 40 minuta ga pokušavao prožvakati. Kada je shvatio da mu je koža predebela, samo je ispljunuo njegove ostatke. Prizor su promatrali šokirani djelatnici akvarija, nenaviknuti na ovakav tip ponašanja najveće akvarijske atrakcije. Naime, morske pse hrane učestalo, a djelatnici ne pamte kad se neki od njih okomio na ostale vrste s kojma dijeli životni prostor. No ovaj predator danima je odbijao pojesti bačenu užinu, a osoblje je polako počelo zabrinjavati njegovo gubljenje apetita. Sudeći po svemu, razloga za brigu više nemaju. >>Maratonca kod cilja vrebao morski pas. Onda se dogodilo nešto nevjerojatno!