Ostvarivanje stabilnog i trajnog gospodarskog rasta, stvaranje novih i kvalitetnih radnih mjesta, zaustavljanje iseljavanja, demografska obnova i društvena pravednost i solidarnost ciljevi su Vlade Republike Hrvatske do 2020. godine, stoji u programu Vlade koji je Andrej Plenković dostavio Saboru. Program ima 12 poglavlja i objašnjava što sve planiraju provoditi po ministarstvima.  U programu navode pet osnovnih stupova na kojima će Vlada posebno raditi radi razvoja poduzetništva. Kao prvi stup navode cjelovitu poreznu reformu i olakšanje uvjeta poslovanja poduzetnicima i ulagačima. U drugom stupu najavljuju ulaganje u generatore rasta, a identificirali su i djelatnosti s najvećim potencijalom rasta na koje će se posebno usmjeriti.  Pod trećim stupom povećanje je učinkovitosti institucija, što podrazumijeva "pojednostavljenje pravila i ubrzanje rada administracije i sudova. Digitalizacija svih procesa, e-usluge, povezivanje svih tijela državne uprave, a kako bi građani i poduzetnici dobili brzu i kvalitetnu uslugu, bit će u fokusu djelovanja Vlade". Jačanje održivosti javnih financija i stabilnosti javnih financija nalazi se u četvrtom stupu, a to je temelj trajnog ekonomskog rasta. Tu najavljuju daljnje smanjivanje proračunskog deficita i općenito smanjivanje troška kamata koje se plaćaju na javni dug. Peto, Vlada će provesti reformu obrazovnog sustava, polazeći od temeljne zadaće naobrazbe kao oblikovanja i izgradnje cjelovite i slobodne osobe, s nastojanjem da ga osuvremeni kako bi odgovorio na potrebe društva i gospodarstva.  Puni program možete pročitati u prilogu. >> Došlo je do obrata? Na listi za ministre pojavilo se još jedno ime >> Ovo su ministri u novoj Vladi: Pročitajte njihove životopise >> Milan Kovač: Imamo li vremena maknuti Ninu Obuljen? 