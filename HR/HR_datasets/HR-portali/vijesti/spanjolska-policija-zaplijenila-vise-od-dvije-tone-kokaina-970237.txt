Foto: FAH ŠPANJOLSKA policija zaplijenila je više od dvije tone kokaina s brodice koja je plovila pod venezuelskom zastavom u Tihom oceanu i uhitila sedam članova posade, priopćilo je španjolsko ministarstvo unutarnjih poslova u ponedjeljak.  Operaciju su zajedno izvele Američka agencija za suzbijanje droga (DEA), britanska Nacionalna agencija za borbu protiv kriminala i portugalska policija početkom ovog mjeseca.  Sedam članova posade su venezuelski državljani, navodi ministarstvo te dodaje da je uz kokain zaplijenjena i puška.    Plovilo, mala ribarska brodica prema fotografijama koje je objavila policija, dotegljeno je do španjolskih Kanarskih otoka.  U odvojenoj operacijii, pošiljka od 5,5 tona kokaina namijenjena Španjolskoj zaustavljena je kod obala Ekvadora i uhićeno je 24 ljudi, priopćilo je ministarstvo unutarnjih poslova također u ponedjeljak.