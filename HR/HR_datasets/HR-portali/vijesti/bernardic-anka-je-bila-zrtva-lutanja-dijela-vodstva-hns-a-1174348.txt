Anka Mrak Taritaš žrtva je koketiranja i lutanja između ljevice i desnice vodstva HNS-a - jasno je istaknuo predsjednik SDP-a Davor Bernardić u obraćanju novinarima nakon rezultata lokalnih izbora. Anka Mrak Taritaš, HNS-ova kandidatkinja za gradonačelnicu Zagreba koju je podržao SDP, izgubila je u drugom krugu izbora od Milana Bandića, dosadašnjeg gradonačelnika koji je osvojio šesti mandat. Bernardić ističe kako joj previranja i spomenuta 'lutanja' u stranci nisu pomogla u postizanju pobjede i da je upravo to, ne najveći faktor, ali jedan od najveći faktora zbog kojih je Mrak Tariraš i izgubila. Spomenuo je i vlastitu odgovornost za Zagreb, ali i poručio HNS-u da se neće miješati u unutarstranačka pitanja, no vjeruje kako će ostati opozijska stranka kao što je bio i sad, te vjerni partner SDP-a. - Stranku sam preuzeo prije 6 mjeseci - nastavio je Bernardić - u okvirima mogućeg rezultat je takav kakav je. Dobili smo 5 novih gradova. Još je jednom naglasio kako je SDP jedina alternativa Hrvatskoj, najjača oporbena stranka koja je u svakom trenutku spremna preuzeti vođenje države na prijevremenim parlamentarnim izborima i zaustaviti 'agoniju Mosta i HDZ-a'. Rajko Ostojić (SDP) kaže da će to biti pobjeda Anke Mrak Taritaš. Glasali su oni koji žele promjene, kazao je i tako naglasio da bi bilo bolje da nije bilo visokih izvora i špekulacija ali kaže da  izjave nekog tko radi preko noći i tajni pregovori nikada nisu dobro prošli, rekao je Rajko Ostojić. Poručio je također kako Vlada ne postoji jer nema popunjena sva ministarstva a da je SDP na lokalnim izborima obranio svoj cilj, kaže Ostojić i da će dobiti Trogir, Opatiju, Ploče, Ogulin... Ivan Vrdoljak: Od prvog dana smo gurali da se u Zagrebu dogodi promjena, kazao je Vrdoljak dolaskom u stožer Anke Mrak Taritaš. Anka je pobjednica jer dosad nitko nije uspio doći Bandiću ovako blizu, kazao je Vrdoljak. Naglasio je kako on nije odmogao Anki te poručio kako su je morali odmaknuti od stranke kako bi tako pridobili neodlučne birače. Od početka smo radili da Anka postane gradonačelnica, zaključio je Vrdoljak. Vesna Pusić ranije je komentirala za Novu TV: Vrlo je tijesno. Bilo bi mi draže da je Anka ispred Bandića...ali nadam se da ćemo dobiti gradonačelnicu. Komentirala je izlaznost u Zagrebu i kazala da bi joj bilo draže da je izašlo više glasača u Zagrebu.  >>Sve o lokalnim izborima čitajte OVDJE.