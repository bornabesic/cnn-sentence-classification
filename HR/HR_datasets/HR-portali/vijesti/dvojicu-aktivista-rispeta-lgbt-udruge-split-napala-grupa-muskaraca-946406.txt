Opet su u Splitu napadnuta dva LGBT aktivista, izvijestila je udruga Kontra. Riječ je o Ljubomiru Mateljanu, predsjedniku udruge Rišpet, koja je organizirala ovogodišnju splitsku Paradu ponosa i članu udruge Tomislavu Ladišiću. Oko 3.45 sati 22. lipnja, na zabavi Prvi dan lita, napala ih je grupa od 5-­6 muškaraca. Ladišića su gurnuli i jedan ga je udario nogom u leđa, a kada ga je Mateljan htio zaštititi, višestruko su ga udarali šakama i nogama u glavu, trbuh i leđa. Zadobio je ozljede glave u vidu razderotine na bradi te hematoma. Aktivisti su slučaj prijavili policiji i LGBT pravnom timu Kontre. >> 'Napad na LGBT aktivista je počinjen iz mržnje' 