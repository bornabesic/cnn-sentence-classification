Foto: Guliver images/Getty image KAŽU da prava ljubav ne poznaje nikakve granice, no izgleda da znanost ne potkrepljuje tu tvrdnju. Nova studija proveden na Sveučilištu Emory u Atlanti, pokazala je do razlika u godinama između partnera ima veliki utjecaj na uspjeh veze, piše Good Housekeeping. U istraživanju u kojem je sudjelovalo 3000 parova, znanstvenici su otkrili da parovi s razlikom u dobi od pet godina maju 18 posto veću šansu za prekid od parova koji su vršnjaci. Taj postotak skače na 39 posto, kod parova s razlikom u dobi od 10 godina, te na nevjerojatnih 95 posto u slučajevima gdje se radi o razlici od 20 godina.  Izgleda da su rezultati samo potvrdili već uvriježeno mišljenje u narodu, a formula uspješne ljubavne veze zvuči poprilično jednostavno - što je manja razlika u godinama, to je veća šansa za uspjeh. A pitate li se koja je idealna razlika, znanstvenici kažu da najviše šanse za uspješnu vezu imaju parovi u kojima je jedna osoba od druge starija tek godinu dana. Naravno, kao uvijek i u ovom slučaju postoje iznimke, koje su tu samo kako bi potvrdile pravilo.