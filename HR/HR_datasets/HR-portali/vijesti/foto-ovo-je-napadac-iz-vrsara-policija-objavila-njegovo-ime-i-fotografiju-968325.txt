Foto: MUP POLICIJA je objavila fotografiju osumnjičenog za današnju pucnjavu u Vrsaru. >> PUCNJAVA U HOTELU U VRSARU Pred turistima upucao bivšu djevojku i njezinog dečka, bježi u BMW-u  "Policija traga za DANIJELOM BRNOSEM (1987.) za kojega se sumnja da je pucao u 19-godišnju djevojku i 23-godišnjeg mladića, koji su zbog zadobivenih ozljeda prevezeni u Opću bolnicu Pula.  Danijel Brnos je u vrijeme izvršenja kaznenog djela bio odjeven u sivu majicu s kapuljačom, a sumnja se da se sa šireg mjesta događaja udaljio u tamnom sportskom vozilu, najvjerojatnije marke BMW.  Policijski službenici zajedno s zamjenicom županijske državne odvjetnice u Puli na mjestu događaja obavljaju očevid.  Pozivamo građane koji imaju korisna saznanja o počinitelju da informacije dojave na broj 192", objavili su iz policije. Podsjetimo, danas oko 14 sati ispred hotela Pineta u Vrsaru došlo je do pucnjave. Policija i Hitna pomoć su na terenu, a policija je blokirala pristup hotelu. Nakon što su ipred hotela odjeknuli pucnjevi, nastala je panika. "Došlo je do pucnjave ispred hotela Pineta, iz vatrenog oružja, ozlijeđene su dvije osobe kojima je medicinska pomoć pružena odmah na licu mjesta, potom su prevezene u bolnicu.  U očevidu koji još uvijek traje sudjeluje i državni odvjetnik", kazala je za Index glasnogovornica policije Nataša Vitasović.  Jedino za što je policija za sada potpuno sigurna jest da niti jedna od ozlijeđenih osoba nije počinitelj. Za njim se traga, a dao se u bijeg u BMW-u.