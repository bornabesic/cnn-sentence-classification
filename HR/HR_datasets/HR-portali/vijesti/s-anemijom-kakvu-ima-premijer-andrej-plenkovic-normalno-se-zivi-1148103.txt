Bolesnici s talasemijom minor imaju normalan život vijek i ne trebaju liječenje, opisuje medicinski priručnik nasljednu bolest krvi koja je postala javna tema nakon što je ured predsjednika Vlade objavio kako je upravo ta bolest razlog što je premijer Andrej Plenković bio oslobođen vojnog roka. Nasljedna anemija bila je medicinski razlog zbog kojeg premijer nije služio JNA što je pak postalo predmetom interesa nakon najave vraćanja vojne obveze u Hrvatskoj. Glavni simptom te bolesti je umor, a liječnici će dakako reći kako je sve indivudalno no da nije riječ o teškoj dijagnozi za razliku od talasemije major koja je ozbiljan i težak poremećaj očit već u najranijoj životnoj dobi, koji zahtjeva transfuzije krvi i u konačnici presađivanje matičnih stanica. U slučaju premijerove dijagnoze, međutim, riječ je o nasljeđivanju "talasemija gena" od jednog od roditelja i uzrokuje blaži oblik anemije. Suština ovog genetski nasljednog stanja jest poremećena proizvodnja hemoglobina, proteina u crvenim krvnim stanicama koje prenose kisik, a njegov manjak utvrđuje se analizom krvi. Može također biti i simptom niza drugih bolesti no kada se dijagnosticira talasemija minor kao u premijera države tada su najčešći znakovi spomenuti umor i nedostatak energije. Izuzev što su nasljedne, talasemije su karakteristične kod ljudi mediteranskog ( pa se naziva i mediteranska anemija), ali i afričkog te jugoistočnoazijskog porijekla. U Indiji je primjerice riječ o velikom zdravstvenom problemu od kojeg boluje šest posto ljudi, a svake godine se između sedam i deset tisuća djece rodi sa talasemijom major. Stručnjaci će napomenuti da se tim bolesnicima rijetko daju šanse za život dalje od pubertetske dobi. >>Kako smo jeli prijesne krumpire da izbjegnemo JNA 