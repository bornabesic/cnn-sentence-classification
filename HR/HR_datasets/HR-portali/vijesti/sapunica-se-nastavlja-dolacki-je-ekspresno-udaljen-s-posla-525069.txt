Željko Dolački danas je udaljen iz službe temeljem odredbe članka 112. stavka 1. Zakona o policiji, rekli su nam u MUP-u. Članak 112.  stavak 1. kaže¨Ministar ili nadležni rukovoditelj, rješenjem će udaljiti iz službe policijskog službenika protiv kojeg je pokrenut kazneni postupak ili postupak protiv težeg djela službene dužnosti zbog djela s obiježjima korupcije“. Na taj način MUP je „isplivao“ iz neugdne situacije u kojoj se našao početkom tjedna kada se Dolački vratio na posao. Podsjećamo, protiv policijskog inspektora Željka Dolačkog je u tijeku kazneni postupak na Županijskom sudu u Zagrebu. Optužen je da je od 22. veljače 2015. do 3. travnja 2016. iz prostorije u središtu zagrebačke krim policije u kojoj su se nalazili oduzeti predmeti „otuđio i za sebe zadržao” gotovo 290.000 eura, 640.000 kuna te više od dva kilograma zlata.   Protiv njega MUP je pokrenuo i dva disciplinska postupka. U jednom  predmetu teretili su ga da kao voditelj Službe organiziranoga kriminaliteta PUZ-a nije organizirao vođenje upisnika privremeno oduzetih predmeta te je bio udaljen iz službe do okončanja disciplinskog postupka. Nepravomoćno je bio kažnjen s uzimanjem 10 posto od plaće tri mjeseca te povratkom na posao. Dolački se žalio na presudu, kao i bivši ministar unutarnjih poslova Vlaho Orepić, koji je smatrao da je kazna Disciplinskog suda MUP-a preblaga i da bi Dolački, zbog svoje funkcije, trebao poslužiti kao primjer kolegama. Obje žalbe nedavno su odbijene pa se Dolački vratio na posao iako je u drugom disciplinskom postupku, nepravomoćno, dobio otkaz. Na pitanje policiji da nam objasni situaciju s njegovim povratkom na posao u utorak su nam odgovorili: "Trenutačno se čeka izvršnost rješenja, nakon čega će se odlučiti o radnopravnom statusu g. Željka Dolačkog". Nakon dva dana „Rješenje Prvostupanjskog disciplinskog suda Zagreb“ postalo je izvršno i njime je Dolački ponovno udaljen s posla.  Disciplinski policijski sud potpuno je neovisan i po zakonu ne mora čekati odluku kaznenog suda. Tako je moguće da Dolačkog oslobode optužbi za zlouporabu položaja, no da ipak dobije otkaz.     Naime, nedugo nakon što je 3. travnja 2016. zamijećeno da je iz sefa krim policije u Heinzelovoj nestalo zlato i novac, MUP je pokrenuo disciplinski postupak protiv Dolačkog. U tom predmetu teretili su ga da kao voditelj Službe organiziranoga kriminaliteta PUZ-a nije organizirao vođenje upisnika privremeno oduzetih predmeta te je bio udaljen iz službe do okončanja disciplinskog postupka. Nepravomoćno je bio kažnjen s uzimanjem 10 posto od plaće tri mjeseca te povratkom na posao. Dolački se žalio na presudu, kao i bivši ministar unutarnjih poslova Vlaho Orepić, koji je smatrao da je kazna Disciplinskog suda MUP-a preblaga i da bi Dolački, zbog svoje funkcije, trebao poslužiti kao primjer kolegama. Obje žalbe nedavno su odbijene. - Prvostupanjski disciplinski sud je 11. travnja objavio rješenje u predmetu policijskog službenika Željka Dolačkog te je istome zbog zlouporabe položaja u službi ili izvan službe, prekoračenja ovlasti u službi te nedoličnog ponašanja u službi ili izvan službe kada šteti ugledu policije, izrečena disciplinska kazna prestanka državne službe - odgovorili su nam u travnju u MUP-u. 