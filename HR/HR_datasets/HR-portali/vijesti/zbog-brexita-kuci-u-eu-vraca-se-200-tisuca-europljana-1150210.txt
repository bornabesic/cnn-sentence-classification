Gotovo 200 tisuća stanovnika država Europske unije na vlastitoj će koži osjetiti Brexit – usporedo s izlaskom Velike Britanije iz EU,naime, možda i oni morati izaći iz Britanije. To je samo jedan podatak iz dosad najobuhvatnijeg izvješća o “Brexitu u brojkama”, koji je sastavio Europski parlament i koji će se koristiti kao temelj za parlamentarnu rezoluciju o britanskom izlasku iz Unije. Pregovarači će morati uzeti u obzir veliki nesrazmjer i posljedice po građane EU – u Britaniji trenutačno živi 3,3 milijuna radnika iz EU 27, dok, s druge strane 1,2 milijuna Britanaca prebiva u EU. Broj britanskih turista u EU doseže 21,5 milijuna, dok čak 42 milijuna Europljana godišnje posjeti Britaniju. Dok je u Britaniji 125 tisuća europskih studenata, britanskih je u EU samo 15 tisuća. Prvi će na udar doći “obični” radnici, njih 120 tisuća te 50.893 upućenih radnika, djelatnika koja je njihova tvrtka poslala u Britaniju. U rizičnu skupinu spada i 27 tisuća građana EU koji rade u Britaniji te granicu prelaze svakodnevno, primjerice iz Španjolske u Gibraltar ili iz Sjeverne u Republiku Irsku. Studenti i predavači te znanstveni istraživači predstavljaju još jednu rizičnu skupinu – trenutačno 125 tisuća studenata iz EU studira u Britaniji, dok na britanskim fakultetima i visokim školama 15 posto nastavničkog kadra dolazi iz EU. U pregovorima oko Brexita morat će se pročešljati čak 20.833 britanskih zakona i regulacija jer ih je toliko vezano i usklađeno s EU zakonodavstvom. Najviše njih – 4210 – dolazi iz područja vanjskih odnosa, 3012 iz poljoprivrede, a 2175 iz područja zaštite potrošača i sigurnosti. Kako će pregovarači na raspolaganju imati 500 radnih dana, u prosjeku će morati odraditi 40 zakona na dan. Nakon odlaska Britanije, 73 stolica u Europarlamentu ostat će prazno. Europsko vijeće morat će prije EU izbora 2019. odlučiti što će biti s njima – hoće li ih jednostavno ukinuti ili će ih podijeliti preostalim državama kako bi ukupni broj zastupnika ostao 751. I nakon formalnog prekida i izlaska Britanije iz EU, neće se tako lako moći otresti utjecaja Bruxellesa. EU će još pet godina nastaviti financijski monitoring Velike Britanije jer su projekti do 2019. podložni postevaluaciji do 2024. godine. >> Ovim autima zbog Brexita prijeti poskupljenje od deset posto >> Hrvatski liječnici masovno odlaze u tuđinu: 'Odlazak je racionalna odluka' 