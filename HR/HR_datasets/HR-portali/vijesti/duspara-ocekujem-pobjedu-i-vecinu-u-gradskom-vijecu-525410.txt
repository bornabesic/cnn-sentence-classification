Nakon obrađenih 75,76 posto glasova Dusparina prednost je još više pala. Nezavisni kandidat Mirko Duspara sada vodi s 35,37 posto glasova. S njim će po svemu sudeći u drugi krug Hrvoje Špicer iz HDZ-a s 31,74 posto glasova.  Nezavisni kandidat i aktualni gradonačelnik Mirko Duspara kazao je ranije da očekuje pobjedu i većinu u Vijeću. - Ove godine izašlo je 1600 ljudi manje, što je jednim dijelom zbog iseljavanja, ali i zbog brisanja državljanstva, dodao je Mirko Duspara. Inače, u njegovu izbornom stožeru ne krije se zadovoljstvo zbog pristiglih rezultata. Osim glasovima za mjesto gradonačelnika zadovoljni su i glasovima za Gradsko vijeće i Županijsku skupštinu. Od ukupno 21 županije veća izlaznost do 16,30 sati u odnosu na izbore 2013. zabilježena je u svim županijama osim u četiri koje nalaze na istoku zemlje. Riječ je o Virovitičko-podravskoj županiji, Požeško-slavonskoj županiji, Osječko-baranjskoj te o Vukovarsko-srijemskoj županiji.    Tema: Lokalni izbori 2017.