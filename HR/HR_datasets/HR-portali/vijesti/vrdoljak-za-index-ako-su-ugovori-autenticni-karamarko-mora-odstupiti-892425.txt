Foto: FAH NAKON što je tjednik Nacional objavio ugovor između tvrtke u vlasništvu supruge Tomislava Karamarka i tvrtke lobista mađarskog MOL-a, Josipa Petrovića, slučaj je za Index komentirao bivši ministar gospodarstva, HNS-ov Ivan Vrdoljak. > Lobist MOL-a platio najmanje pola milijuna kuna Karamarkovoj supruzi da ga savjetuje  > Mostovac Bulj: Pozivam Uskok da istraži Karamarka  "Vidio sam novinske članke i ponovit ću ono što sad danas već rekao - ako to nije istina, onda nije dobro da se na taj način zabalja javnost, ali ako je to istina onda mora biti političkih posljedica", kazao je Vrdoljak za Index. Ranije je na konferenciji za medije kazao da Karamarko mora odstupiti ako su ugovori autentični.  Slučaj je komentirao i SDP-ov Gordan Maras.  "Po meni je to čisti sukob interesa, firma Karamarkove supruge (skoro sam napisao Sanaderove) je dobivala novac od firme Joze Petrovića, koja je imala ili ima ugovor sa MOL-om. Da li zbog toga HDZ želi odustati od arbritraže i ugroziti INA-u kao nacionalni interes? Da li nas zbog toga žele uključiti u projekt mađarske nuklearke? Nedopustivo, ukoliko je istina, tražiti ćemo interpelaciju u Saboru o radu vlade zbog ove situacije. Ne podrži li MOST našu inicijativu, ispada da drže ljestve HDZ-u i MOL-u", komentirao je Maras na Facebooku.