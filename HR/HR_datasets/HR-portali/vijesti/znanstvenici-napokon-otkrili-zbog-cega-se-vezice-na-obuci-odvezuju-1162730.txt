Koliko vam se puta dogodilo da su vam se vezice na tenisicama odvezale baš u trenutku kada nisu trebale. Kada, recimo, trebate potrčati za autobusom ili tramvajem?  Jeste li se ikada zapitali zbog čega se to događa. Kako su vezice u jednom trenutku zavezane, a već u drugom potpuno se opuste i razvežu?  Znanstvenici sada imaju odgovor i na to pitanje.  Oliver O’Reilly, profesor strojarstva na kalifornijskom Sveučilištu Berkeley i autor istraživanja kaže kako je odvezivanje vezica nepredvidljivo, a kada se dogodi, dva do tri koraka mogu dovesti do katastrofe.  Studija je pokazala kako gaženje stopalom postupno olabavljuje čvor, dok zamahivanje nogom djeluje tako kao da krajeve vezica vučete rukama. Kako zbog toga čvor postaje slabije zavezan, slobodni krajevi počinju kliziti i čvor se iznenada odmotava.  O’Reilly je istraživanje odlučio provesti nakon što se godinama pitao zbog čega se vezice na tenisicama same odvezuju koliko god ih čvrsto svezali.  Grupa njegovih studenata tako je testirala hoće li se vezice odvezati ako se ne hoda. Sjedili su na stolcima i njihali nogama, no čvor se na vezicama zbog toga nije olabavio.  Zaključio je stoga kako su oba pokreta, gaženje i zamahivanje nogom, potrebna da bi se vezice odvezale.  No, pokazalo se kako je važno i na koji način vežete vezice. Postoje dvije vrste čvora, kvadratni i tzv. bakin čvor. Ispostavilo se kako je kvadratni mnogo čvršći, a koja je razlika između ta dva čvora, pogledajte u priloženom videu.  >> Vežete ih pogrešno! Evo kako vezati vezice u samo jednoj sekundi 