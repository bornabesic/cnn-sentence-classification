Foto: Regional Express DVIJE pješakinje poginule su sinoć u Puli nakon što je na njih naletjelo vozilo koje je prije toga sudjelovalo u prometnoj nesreći, izvijestila je istarska policija, navodeći da je u istoj nesreći ozlijeđen još jedan pješak koji je prevezen u pulsku bolnicu. Nesreća se dogodila u 23.40 sati na Partizanskom putu kad su se sudarila dva osobna automobila "BMW", jedan njemačkih a drugi švicarskih oznaka pri čemu je BMW njemačkih oznaka odbačen na pločnik nakon čega je udario u troje pješaka. Jedna pješakinja preminula na mjestu nesreće dok je druga podlegla ozljedama u pulskoj Općoj bolnici gdje je zajedno s trećim pješakom prevezena zbog zadobivenih teških tjelesnih ozljeda. Na mjestu događaja su djelatnici prometne policije i općinska državna odvjetnica koji obavljaju očevid nakon kojeg će bi trebao biti poznat uzrok nesreće.