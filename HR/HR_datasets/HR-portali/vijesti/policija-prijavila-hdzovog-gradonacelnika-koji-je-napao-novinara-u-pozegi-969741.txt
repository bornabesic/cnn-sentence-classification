Foto: Pixsell/Ivica Galović/034 portal  POLICIJA se u petak navečer oglasila o današnjem napadu HDZ-ovog gradonačelnika Vedrana Neferovića na novinara 034 portala.  U priopćenju poslanom iz Policijske uprave požeško-slavonske stoji kako je provedenim kriminalističkim istraživanjem utvrđeno kako je Neferović (kojem policija ne navodi ime i prezime) oko 11 sati u prostorijama Grada Požege verbalno i fizički napao 25-godišnjeg novinara Mladena Mirkovića, zbog čega protiv njega slijedi optužni prijedlog za počinjeni prekršaj iz Zakona o prekršajima protiv javnog reda i mira.  Policija je Neferoviću izrekla i mjeru zabrane približavanja novinaru kojeg je napao, a HDZ-ova gradonačelnika sumnjiči se i za kazneno djelo prijetnje, za što se podnosi kaznena prijava nadležnom državnom odvjetništvu.