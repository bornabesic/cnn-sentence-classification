Kandidatkinja HNS-a u borbu protiv Milana Bandića ušla je oštro Na parlamentarnim izborima 2016. Mrak Taritaš je odskočila u preferencijalnim glasovima i to je bio povod da upravo nju HNS postavi kao oponenticu Milanu Bandiću. Mrak Taritaš i Bandić uz još šest kandidata krenuli su u žestoku borbu za Zagreb, a upravo njih dvoje domoglo se drugog kruga. U drugom krugu trenutno je obrađeno 88 posto biračkih mjesta i prednost nosi Milan Bandić s 51.43 posto, dok Anka Mrak Taritaš ima 46.42 posto. Kandidatkinja HNS pojavila se u svom stožeru, klubu Klub na adresi Pavla Hatza 16. Inače odmjerena i smirena Anka emocije i uzbuđenost teško je skrivala. >>> ZADOVOLJNA POSTIGNUTIM: Vrdoljak ispalio da je sve što je napravio bio ‘spin’ Kako sada stvari stoje ovu bitku je izgubila, a i sama je uz nervozan smiješak gestikulirala kako joj je falilo jako malo. Društvo joj je pravio predsjednik stranke Ivan Vrdoljak. “Voljela bih da se u Zagrebu dogodi promjena, ali ako to ne bude tako, idemo dalje. Ne razmišljam o HNS-u, moj je fokus na Zagreb, na grad sam skoncentrirana. Ako ne pobijedim, napravit ćemo analizu da vidimo zašto je to bilo tako. Nemam ambiciju biti šefica HNS-a, ovaj trenutak mi je stranačka priča zaista u drugom planu.” kazala je Mrak – Taritaš, a na upit za komentar o odnosima s Vrdoljakom i glasina o mogućoj koaliciji HDZ-a i HNS-a odgovorila je kako se nije preslagivala nit će se preslagivati. (više…) Original možete pronaći na www.zagreb.info