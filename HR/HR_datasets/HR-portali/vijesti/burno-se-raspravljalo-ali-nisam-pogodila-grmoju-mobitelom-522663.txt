Ministrica kulture Nina Obuljen poručila je u utorak kako politički tajnik Mosta Nikola Grmoja "već niz dana iznosi nevjerojatne konstrukcije" o njegovom razgovoru s njom koji se odnosi na arhive te je odbacila njegove optužbe kako ga je gađala mobitelom tijekom rasprave s njim u Ministarstvu. "Ono što je istina je da je Vlada podržala otvaranje arhiva, da smo stavili cjeloviti zakon o arhivima na javnu raspravu, da smo podržali ovaj prijedlog, da smo ga unaprijedili s obzirom da je bio pun manjkavosti i bio je neprovediv", rekla je Obuljen novinarima u Saboru. Nina Obuljen odbacila optužbe Nikole Grmoje da je bacala mobitel na njega i pokušala zatvoriti dio arhiva Reporter: Nikol Zagorac Rekla je i kako Grmoja zna da predsjednik sabora Petrov nema većinu pa takvim spinovima, kaže, odvraća pozornost. "Mi smo dosta burno raspravljali o nekim pitanjima vezanim za smještaj i prostore arhivskog gradiva, ali naravno da ga nisam gađala", rekla je Obuljen. Nikola Grmoja međutim ustrajava na svojim tvrdnjama. "Ministrica me gađala mobitelom", poručio je Grmoja sa saborske govornice dodajući kako je pokušala zatvoriti dio arhiva. Tvrdi kako za svoje tvrdnje ima i svjedoke, a Obuljen je pozvao da zajedno odu na poligrafsko testiranje. 