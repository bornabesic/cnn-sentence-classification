Požar je oko 20 sati najprije zahvatio skladišne prostorije trgovačkog centra Binga, nakon čega se velikom brzinom proširio na oko 3000 četvornih metara objekta Veliki trgovački centar Bingo u predgrađu Mostara sinoć je u potpunosti izgorio. Prve štete procjenjuju se na više milijuna eura. Požar je oko 20 sati najprije zahvatio skladišne prostorije trgovačkog centra Binga, nakon čega se velikom brzinom proširio na oko 3000 četvornih metara objekta. U gašenje požara bile su uključene sve vatrogasne postrojbe s područja Mostara uključujući i postrojbu koja je smještena na Zračnoj luci, no nisu uspjeli spasiti objekt. Glasnogovornik županijskog MUP-a Ljudevit Marić izjavio je da nije bilo ozljeđenih, jer su na vrijeme evakuirani radnici i kupci. Mostarski gradonačelnik Ljubo Bešlić obišao je požarište trgovačkog centra Bingo koji je uništen u vatrenoj stihiji. Vidljio je da je šteta totalna, ovo je jedna velika tragedija za Mostar. Vlasnici su ostali bez objekta, dobavljači bez robe i već večeras možemo reći da će ovaj nemili događaj imati nesagledive posljedice za cijeli grad Mostar, rekao je je gradonačelnik Bešlić. U trgovački centar Bingo smješten pored magistralnog puta M-17 u mostarskom prigradskom naselju Vrapčići vlasnik je investirao 12 milijuna maraka (oko 6 milijuna eura), a otvoren je 2011. Tuzlanska kompanija Bingo širom BiH ima oko 200 trgovina i trgovačkih centara, a nedavno je kupila i tvornicu za proizvodnju deterdženata Dita iz Tuzle. 