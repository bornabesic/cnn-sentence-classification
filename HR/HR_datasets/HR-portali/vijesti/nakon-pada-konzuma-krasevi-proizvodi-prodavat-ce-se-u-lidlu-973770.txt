Foto: Index  DOBAVLJAČI Agrokora očito će morati tražiti nove kupce i priviknuti se na normalno tržišno poslovanje, a kako se vidi iz najnovijeg kataloga trgovačkog lanca Lidl, neki su već krenuli u tom smjeru.  U najnovijem Lidlovu katalogu kao "novo u ponudi" reklamiraju se proizvodi Kraša. Tako će se od petka u Lidlu moći kupiti Kraševe Dorina čokolade, napolitanke, čokoladice Životinjsko carstvo... Iz Kraša donedavno pozivali na kupnju u Konzumu Marica Vidaković, prokuristica Kraša koja ujedno u pregovorima predstavlja i dio dobavljača Konzuma, donedavno je pozivala svoje radnike da kupuju u Konzumu, kako bi spasili Agrokor.   Taj potez naljutio je trgovce koji su za razliku od Todorića, uredno plaćali robu. Ali sada su u Krašu očito shvatili da ih je ovisnost o Todoriću skupo koštala pa su odlučili potražiti nove kupce. Poslali smo upite Krašu i Lidlu o njihovoj suradnji, ali do objave teksta nismo dobili odgovore. Objavit ćemo ih čim ih dobijemo.