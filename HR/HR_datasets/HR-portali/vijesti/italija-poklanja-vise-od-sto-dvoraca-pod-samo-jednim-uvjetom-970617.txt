Foto: Facebook ITALIJA poklanja više od 100 povijesnih građevina diljem zemlje, uključujući dvorce, manastire i kuće na farmi pod jednim uvjetom, piše BusinessInsider. Naime, dobitnici moraju besplatne građevine pretvoriti u turističke atrakcije poput hotela, restorana ili trgovina. Prednost imaju poduzetnici mlađi od 40 godina. "Projekt promovira i podržava razvoj turističkog sektora. Cilj je da se privatne i javne građevine koje se ne koriste pretvore u objekte za turiste, planinare, bicikliste ili hodočasnike", rekao je Roberto Reggi iz Agencije za upravljanje državnom imovinom. Nekretnine su smještene na osam povijesnih hodočasničkih i planinarskih ruta, poput Apijskog puta i Franačkog puta. Jedna od njih je i Castello di Blera, dvorac u Laziju iz 11. stoljeća i Torre della Bastiglia, dvorac sagrađen u 12. stoljeću nedaleko Bologne. Svi koji se prijave moraju priložiti detaljni opis o koracima koje će poduzeti da transformiraju ove građevine u turističke atrakcije, a vlada će zatim uspješnim kandidatima dati pravo na korištenje nekretnine na devet godina s opcijom produženja na još devet. Rok za prijave je 26. srpanj, a za sve one koji propuste ovaj rok vlada će kroz naredne dvije godine isto napraviti s još 200 građevina.