Foto: FAH OBRAZOVNA reforma jučer je bila glavna tema u hrvatskim medijima. Na prosvjednom skupu zbog zaustavljanja reforme u Zagrebu se pojavilo 20.000 ljudi, a među njima su se našli i lideri oporbe. HNS-ov Ivan Vrdoljak bio je među njima, no čini se kako ga je pitanje kurikularne reforme mučilo sve do kasno u noć. Vrdoljak je tako oko 3 ujutro na Twitteru objavio sljedeću poruku: "Danas sigurniji nego ikad, na reformi obrazovanja se lomi budućnost RH. Bit će je, makar mi to bilo zadnje što ću učiniti u politici". Najava dogovora s HDZ-om? No, ima i onih koji su Vrdoljakovu poruku doživjeli kao legitimaciju budućih političkih dogovora s HDZ-om. "Jasno je kao dan da ce HNS, ako krene u koaliciju s HDZom, svoju trgovinu pokusati spinati kao spašavanje kurikularne reforme", napisala je tako SDP-ova disidentica Aleksandra Kolarić. No, nije trebalo dugo da Vrdoljak odbaci spekulacije. "Bolje tableta za spavanje, nego tvit u 3 ujutro! HNS ostaje odan svojim vrijednostima, kako danas, tako i sutra. Fokus mora biti na Bandiću!", napisao je.