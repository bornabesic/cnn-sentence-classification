Vlada je na današnjoj sjednici usvojila izmjene Zakona o rodiljnim i roditeljskim potporama, ali i Zakon o zaštiti životinja. Na početku sjednice premijer Andrej Plenković istaknuo je kako se radi o dvije važne točke.  - Zakon o porodiljnim potporama doprinosi revitalizaciji demografije, a Zakon o zaštiti životinja ide u prilog dugom životu malih prijatelja u skloništima- istaknuo je Plenković.  Izmjene Zakona o rodiljnim i roditeljskim potporama donose povećanje maksimalnog iznosa naknade plaće koja se isplaćuje za vrijeme korištenja roditeljskog dopusta za zaposlene i samozaposlene roditelje, sa 80 posto proračunske osnovice mjesečno, na 120 posto proračunske osnovice mjesečno.  - Izmjene se odnose na povećanje maksimalnog iznosa naknade plaće koja se isplaćuje za vrijeme korištenja roditeljskog dopusta za zaposlene roditelje drugih šest mjeseci s dosadašnjih 2660,80 kuna na 3091,20 kunu. Drugo povećanje visine novčane naknade za nezaposlene roditelje te zaposlene roditelje koji ne ispunjavaju stavku o propisanom uvjetu staža osiguranja 12 mjeseci neprekidno ili 18 mjeseci s prekidima, sa 1663 kune, na iznos od 2328 kuna. Odnosi se i na povećanje naknade roditeljima koji mogu koristiti pravo na roditeljski dopust za rođene blizance, treće i svako sljedeće dijete do treće godine života djeteta, povećanje sa 1663 kune na 2328 kuna. Povećava se novčana potpora za zaposlene i samozaposlene roditelje koji koriste dopust radi njege djeteta s težim smetnjama u razvoju s 2161 kunu na 2328 kuna- obrazložila je ministrica demografije Nada Murganić.  No, ministrica se zabunila jer u materijalima prijedloga nacrta Zakona o rodiljnim i roditeljskim naknadama stoji da se za zaposlene roditelje naknada povećava s 2668 na 3991 kunu. Kasnije je na presici novinarima potvrdila kako se povećava na 3991, a ne na 3091 kunu kako je rekla na sjednici. Drugo što upada u oči iščitavanjem materijala nacrta prijedloga Zakona je da se naknada za zaposlene roditelje povećava za prvih šest mjeseci, no i to je greška. Ministrica Murganić na novinarski upit rekla je kako to nije primijetila te istaknula da se radi o greški. Ponovila je kako se rodiljna naknada zaposlenik roditeljima povećava s 2668 na 3991 kunu te da se to odnosi na drugih šest mjeseci dobivanja rodiljne naknade. Dodala je i kako su za primjenu ovog Zakona osigurana dodatna sredstva u proračunu u iznosu od 156 milijuna u 2017 godini, 313 milijuna kuna za 2018. te 346 milijuna kuna za 2019. godinu. Premijer Plenković poručio je da očekuje da se u Saboru donese Zakon kako bi stupio na snagu 1. srpnja 2017. godine.  Vlada povećava rodiljne i roditeljske naknade za zaposlene, ali i nezaposlene roditelje Reporterka: Nikol Zagorac   Ministar poljoprivrede Tomislav Tolušić predstavio je nacrt Zakona o zaštiti životinja. Istaknuo je kako se izmjene Zakona u nizu stvari puno bolje i kvalitetnije reguliraju odnos prema životinjama. - Sva skloništa u Hrvatskoj će biti "no kill", niti jedno neće usmrćivati životinje nakon 60 dana - naglasio je Tolušić.   Zakonom se, nadalje, propisuje zabrana držanja u zatočeništvu dupina i ostalih morskih sisavaca, kao i medvjeda osim u ZOO- u, spolni odnos čovjeka i životinje, čupanje perja živoj peradi, pucanje u životinje bez obzira na vrstu oružja, bacanje petardi na životinje, korištenje kopitara za izvlačenje trupaca iz šuma, držanje divljih životinja u ugostiteljskim objektima osim u ZOO- u, izlaganje pasa s kupiranim ušima i repovima, držanje pasa stalno na lancu, ali i držanje životinja u cirkusima. Jedinice lokalne samouprave obvezne su osnovati skloništa za životinje, barem jedno s kapacitetom od 50 životinja te financirati osnivanje i rad skloništa. Kako je istaknuo i ministar Tolušić, životinje u skloništima više se ne smiju usmrćivati nakon 60 dana, već tamo ostaju do udomljavanja.  Ministar Tolušić istaknuo je kako skloništa još nisu osnovana na području Brodsko-posavske, Dubrovačko-neretvanske i Ličko-senjske županije te kako je u svrhu osnivanja tri skloništa potrebno osigurati 13 milijuna i 873 tisuće kuna. Članovi udruge Prijatelji životinja okupili su se prije sjednice Vlade ispred Banskih dvora, i to ne kako bi prosvjedovali, nego konačno zadovoljni izmjenama Zakona, podržali Vladu. Smatraju kako je ovo povijesni trenutak. - Nakon više od 10 godina Hrvatska donosi novi Zakon o zaštiti životinja. Ističemo da je ovaj Zakon interes Republike Hrvatske koja se njime definira kao napredna zemlja u zaštiti životinja, a to je i jedan od elemenata po kojima će buduće generacije ocjenjivati kakvo je bilo naše društvo – napredno ili nazadnjačko. Ministarstvo poljoprivrede, na čelu s ministrom Tomislavom Tolušićem, pokazuje da uvažava glas javnosti i vrlo glasne zahtjeve za poboljšanjem zaštite životinja. Nakon stupanja na snagu zabrane uzgoja životinja radi krzna, što je u siječnju ove godine i u Hrvatskoj i u inozemstvu dočekano s oduševljenjem, zabrana usmrćivanja napuštenih životinja označit će još jedan povijesni trenutak. Novi Zakon odsad bi sankcionirao i: spolni odnos čovjeka i životinje, bacanje petardi na životinje, držanje stalno vezanih pasa, držanje i korištenje životinja u cirkusima, držanje divljih životinja u ugostiteljskim objektima… To su samo neke od novih pozitivnih odredbi, što pokazuje da je Ministarstvo uvažilo više od 1000 komentara na javnoj raspravi o ovom Prijedlogu Zakona- istaknuo je Luka Oman iz udruge Prijatelji životinja. Vlada je, nadalje, na sjednici darovala Splitsko-makarskoj nadbiskupiji nekretninu u vlasništvu države vrijednu 13.130.000,00 kuna. Radi se o palači Skočibušić u kojoj će se nalaziti Riznica sakralne umjetnosti u Splitu. - Ovo je odluka koja će najširoj javnosti ne samo predstaviti bogatu baštinu, već dati Splitu i Dalmaciji veliku turističku ponudu- istaknuo je premijer Plenković.  Ministrica kulture Nina Obuljen Koržinek dodala je da je ''pohvalno da se pokrenulo rješavanje ovog pitanja, a to će doprinijeti očuvanju bogate kulturne baštine i pokrenuti . 