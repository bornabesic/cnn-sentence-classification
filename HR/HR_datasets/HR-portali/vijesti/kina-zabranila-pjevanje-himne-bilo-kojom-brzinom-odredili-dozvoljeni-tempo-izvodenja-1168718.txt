Kineska partija već je zabranila pjevanje nacionalne himne na vjenčanjima i sprovodima, a sad je sa zabranama otišla korak dalje, piše SkyNews. Zakon koji je u pripremi odredit će dopušteni tempo kojim će se himna morati izvoditi, u protivnom će prebrzi ili prespori prijestupnici snositi posljedice.  Kina ima zakone u kojima korigira korištenje i odnos prema državnoj zastavi i simbolima, a sada će pojačati kontrolu i nad himnom.  Kineska himna naziva se "Marš dobrovoljaca" i službenom je postala 1982., a sve je veći broj Kineza kojima se himna ne sviđa i koji se ismijavaju njezinim riječima i melodiji. Iz tog razloga, Vlada je donijela odluku o korigiranju himne. Godine 2014. Peking je donio zakonske odredbe kojima se dopustilo pjevanje i sviranje himne za vrijeme sportskih događanja i diplomatskih sastanaka. Zakon ide u prvo čitanje sljedeći mjesec.   