Potpredsjednica HDZ-a Ivana Maletić nakon današnje sjednice Predsjedništva stranke rekla je da su iznijeli ideje kako se što bolje pripremiti za izbore, pa su tako svoje prve prijedloge iznijeli timovi koji rade na izradi izbornog programa i izmjena Statuta HDZ-a. Maletić kaže da će okosnica oko koje će HDZ raditi program biti preporuke IFO instituta, koji je za prošle godine izradio gospodarski program za HDZ. – IFO institut je izradio znanstveno istraživački i rad koji će nama biti temelj za izradu našeg programa, a budući da je prošlo godinu dana otkad je IFO izradio taj program, potrebno ga je i ažurirati – rekla je Ivana Maletić. Po njoj i opcija da Andrej Plenković bude jedini kandidat i opcija da ima protukandidata imaju svoje prednosti.  Rekla je da će se 6. srpnja, kad ističe službeni rok za predaju kandidatura, znati je li Plenković jedini kandidat ili će imati protukandidata. >> Milijan Brkić objavio: Neću se kandidirati za predsjednika HDZ-a >> Tepeš i Ćorić došli na pregovore: 'Želimo spriječiti povratak neokomunista Milanovića na vlast' 