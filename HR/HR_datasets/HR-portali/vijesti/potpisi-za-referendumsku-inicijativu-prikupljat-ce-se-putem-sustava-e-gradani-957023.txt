Prijedlog HSP-a da se potpisi za referendumsku inicijativu prikupljaju putem sustava e-građani ministar uprave Arsen Bauk ocijenio je kao vrlo zanimljivu ideju. O njoj je razgovarao i sa svojim suradnicima u Ministarstvu, te dobio informaciju da ju je tehnički moguće provesti, te da bi uvođenje aplikacije za to bio manji zahvat koji ne bi zahtjevao nikakav bitan trošak. - Takav sustav prikupljanja potpisa eliminitaro bi sve dileme oko identiteta osoba koje podržavaju referendum, odmah bi se mogla pratiti dinamika prikupljanja potpisa i ne bi bilo nikakve potrebe za kasnijom provjerom i prebrojavanjem potpisa - kaže Bauk te dodaje kako u toj opciji ne bi trebalo ni produljivati rok za prikupljanje potpisa sa sadašnjih dva tjedna. Ovakvo zakonsko rješenje, napominje, svakako bi doprinijelo i daljnjem informatičkom opismenjavanju građana. Za sada sustav e-građani koristi 40.000 osoba. >> Mora se znati tko stoji iza referenduma 