Screenshot: YouTube GLAVNI željeznički i terminal podzemne željeznice London Bridge zatvoren je i evakuiran zbog napuštenog razbijenog VW Polo automobila, prenosi Independent.  Čitavom je području bio zabranjen pristup jedan sat od 13:40, a stotine ljudi su se okupile oko ograđene zone.  Doveli robota za deaktivaciju bombi  Jedan je svjedok izjavio da je doveden robot za deaktivaciju bombi, a policija je kasnije izjavila da nije pronađeno ništa sumnjivo.  Svjedok Felix Meller opisao je kako su stotine ljudi evakuirane s postaje, neki su zbunjeno bježali, a još više ih se okupilo oko ograđenog područja.  "To je mentalitet krda"  "Jedna je žena počela trčati i svi su ju slijedili. Bio je to vrlo uznemirujući trenutak jer nismo znali što se događa. To je mentalitet krda".  Nakon što su robotom provjerili napušteni automobil, glasnogovornik policije je izjavio da više nije sumnjiv.