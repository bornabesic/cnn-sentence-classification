Video u kojem stariji gospodin sjedi sam za stolom u vrijeme najvećeg obiteljskog blagdana u kratko je vrijeme postao pravi hit.  Dijeli se po društvenim mrežama, dira u srca mnogih...Što je u ovoj reklami tako posebno? Riječ je o reklamnoj kampanji jednog stranog supermarketa u kojoj se želi naglasiti važnost zajedništva i obitelji, posebice u ovo blagdansko vrijeme.  "Tata, ove godine nećemo moći doći k tebi za Božić. Pokušat ćemo svakako iduće godine..." Poruka je to na telefonskoj sekretarici koja dočekuje starijeg gospodina kada sa svojim psom dođe kući iz kupnje.  "Dat ću sve od sebe da dođemo dogodine. Obećavam, tata! Sretan Božić!" Početak je to reklame u kojoj se dalje vidi kako starac priprema za sebe "večeru s nogu" i sa sjetom u očima gleda kroz prozor u susjeda kojemu u zagrljaj trče njegovi unuci, zamišljajući pritom svoje koje ove godine očito neće vidjeti.  Nakon toga sjedi sam za povećim stolom, u odijelu i leptir mašni s bolnim izrazom lica jede svoju blagdansku večeru uz okićenu jelku. Što se zatim dogodilo? Ono zbog čega je ova reklama i postala hit. Pogledajte video i doznajte što je to navelo mnoge da puste suzu...       