Velike i bogate države mogu i u uvjetima promijenjene i znatno izazovnije i rizičnije geopolitike oslanjati se isključivo na zaštitu koju omogućava profesionalna vojska. No, mnoge manje europske države vraćaju ili razmišljaju o vraćanju te obveze. Taj povratak, posebno u prvoj godini kada treba obnoviti infrastrukturu, stoji puno, no obvezni rok, u trajanju od tek 3 do 4 tjedna, kako ga zamišljaju u MORH-u, financijski je izvediv zadatak, jer, prema nekim procjenama, troškovi će iznositi do 100 milijuna kuna godišnje, izgledno i manje, što ne predstavlja jako opterećenje za vojni proračun. Za usporedbu, toliko MORH godišnje stoje troškovi protupožarne sezone. Plan je da se temeljna vojna obuka uvede od 2019. i postavlja se pitanje što se može u tih 20 do 30 dana naučiti. A može poprilično. Jutarnje dizanje zastave i himna Rano ustajanje, postrojavanje i prvi put za mnoge suočavanje s državotvornim ritualom kada se državi, zastavi himnom odaje počast bit će možda novost, ali korist zajedništvu. Jutarnja tjelovježba Nekoliko tjedana disciplinirane jutarnje tjelovježbe, a to je jedna od osnovnih obveza vojnika, sasvim je dovoljno da se kod mladih ljudi postigne dovoljna kondicija. Tečaj prve pomoći Stjecanje znanja iz pružanja osnovne, prve pomoći također je jedno od znanja koje se prije stjecalo tijekom osnovnog školovanja. U vojnoj obuci stječe se još temeljitije znanje. Upoznavanje i rukovanje oružjem Nekoliko je tjedana dovoljno da se steknu znanja o osnovnom pješadijskom naoružanju i nauči rukovanje jurišnim puškama i održavanje Vježbe gađanja Kada se nauči rukovati oružjem, novaci odlaze na vježbe gađanja, što je u vojničkom smislu i vrhunac njihove obuke. Sada u RH pravo na učenje uporabe oružja i vježbu ima mali dio građana. Snalaženje na terenu, čitanje karata Odlazak na teren i stjecanje znanja iz orijentacije u različitim prirodnim prostorima još je jedno od znanja koje se može savladati u nekoliko tjedana Svladavanje prepreka, vježbe na poligonu Vježbanje na vojnim poligonima za mnoge mlade bit će prvi doticaj s ‘adrenalinskim’ vojničkim vještinama. Kao i s ukopavanjem u rov, primjerice. Upoznavanje s ostalim naoružanjem Osim s puškom, novaci će se upoznati i s ostalim naoružanjem, no pretežno sa školskim primjercima i manevarskom municijom. Civilno služenje u sanitetu, ustanovama Novaci imaju pravo na prigovor savjesti, no onda će dvostruki vojni rok služiti u bolnicama, staračkim domovima, pomagati hendikepiranima. >>Od 2019. uvodi se obvezni "light" vojni rok do 30 dana 