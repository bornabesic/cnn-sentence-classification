Richard Hogland nestao je 1993. godine, ostavivši za sobom svoju drugu suprugu i dvoje djece. Čak 23 godine vjerovali su kako je mrtav, a potom je uslijedio šok – ne samo da je živ i zdrav, već ima novi identitet i novu obitelj. Hogland je otkriven ne Floridi, gdje je živio pod identitetom preminulog ribara, prenosi ABC news. Te 1993. Hogland je uspaničeno nazvao svoju suprugu i rekao joj kako je na putu za bolnicu. Nakon toga, nitko ga više nije vidio. Obitelj je ostavio bez ičega, uništivši je emocionalno i financijski. Hogland je službeno proglašen mrtvim 2003., a njegova se žena ponovno udala. Za to vrijeme živio je 1600 kilometara južnije, u gradiću na Floridi. Oženio se i živio pod imenom Terry Symansky. Terry je bio ribar koji je poginuo u nesreći 1992. godine, a Hogland je iznajmljivao stan od ribareva oca koja je u međuvremenu preminuo. Nakon toga, Hogland se nastavio predstavljati kao njegov sin, izvadivši nove dokumente i vozačku dozvolu. Prevara nikada ne bi bila otkrivena da Terryjev rođak nije istraživao obiteljsko stablo i otkrio kako se njegov ujak oženio dvije godine poslije svoje smrti. Hogland se danas suočava s nekoliko optužbi, a kako je rekao policiji, od svoje je obitelji pobjegao jer nije mogao podnijeti još jedan razvod.  Prevarantova treća žena nije htjela dati izjavu jer se još oporavlja od šoka, dok je šerif koji je Hoglanda uhitio zaključio da Hogland nije ništa drugo nego kukavica koja je svoj život provela uništavajući tuđe.  >> Bivši dečko koji ju je varao tražio je da mu vrati karte za koncert. O osveti koju mu je 'servirala' bruji cijeli internet 