Četiri sobe ispunjene opremom za špijuniranje pronađene su u zadnjem dijelu hotela Jama u slovenskoj Postojni, piše Reuters.  "Sobe za prisluškivanje" pronađene su iza debelih željeznih vrata tijekom renoviranja, a vjeruje se da su izgrađene za potrebe jugoslavenske komunističke tajne policije UDBA-e. U hotelu često odsjedao i Tito – Špijunske sobe najvjerojatnije su izgrađene oko 1969. godine kada se gradio i hotel – rekao je Marjan Batagelj, direktor tvrtke koja upravlja hotelom i popularnom turističkom atrakcijom Postojnskom jamom.  – Ti centri su bili dijelom šireg sustava za prisluškivanje UDBA-e – rekao je slovenski istraživač i autor knjige "Slovenska povijest" Igor Omerza te dodao kako je tajna komunistička policija uređaje koristila za prisluškivanje osoba koje su smatrali "političkim protivnicima".  U Hotelu Jama često je odsjedao i jugoslavenski vođa Josip Broz Tito te strani i domaći političari. Špijunske sobe su žicama bile povezane s nekim sobama u hotelu pa se može zaključiti kako su se prisluškivali gosti koji su u njima boravili. – Ne vjerujem da su prisluškivali Tita, vjerojatno se to ne bi usudili, no sve je moguće. Mislim da im je primarni zadatak bilo snimanje stranaca koji su se s Titom susretali – rekao je Omerza.   >>'Spasio sam život Bakariću, a Veselicu sam nagovorio da ne bježi van jer će ga ubiti kao i Bušića' >>Slovenski istraživač kaže da je i slovenska Udba bila upletena u Đurekovićevo ubojstvo 