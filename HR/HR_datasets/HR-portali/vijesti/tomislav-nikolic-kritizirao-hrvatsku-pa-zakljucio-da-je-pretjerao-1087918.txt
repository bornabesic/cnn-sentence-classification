Na tradicionalnoj panel raspravi s predsjednicima zemalja regije koja se odrżala u sklopu Summita100 srbijanski predsjednik Tomislav Nikolić żestoko je napao Hrvatsku govoreći o procesu pristupanja Srbije Europskoj Uniji. - Slovenija nije sebična a drugi se ponašaju kao onaj tko sam sjedi u čamcu i veslom tuče onoga koji pokušava da se spasi - oštar je bio Nikolić koji je na kraju izlaganja i sam zaključio da je pretjerao. Odgovor s hrvatske strane nije dobio jer predsjednica Kolinda Grabar-Kitarović zbog obveza nije bila u mogućnosti sudjelovati na panelu.  Najveći pljesak poslovnih ljudi dobio je makedonski predsjednik Georgi Ivanov koji je poslovnu zajednicu osam zemalja regije pozvao da surađuje ne čekajući pravila Europske Unije. Svijet 21.stoljeća opisao je kao u svijet u kojem geopolitika postaje geoprofit. - Dok smo bili u istoj drżavi plivali ste u bazenu a danas plivate u oceanu i to s morskim psima. Treba se vratiti darvinizmu po kojem ne preżivljavaju najjači već oni koji su spremni na prilagodbu. Mi prilagodbu imamo u genima - kazao je Ivanov. Pozvao je zato poslovne ljude da se udruże u idejama i stvaraju poveznice u poslovanju te politici każu što im treba olakšati i omogućiti. Crnogorski predsjednik Filip Vujanović pozvao je na ukidanje barijera poslovanja poput pojednostavljenja izvoznih pravila, zajednički nastup na trećim trżištima i usklađenja radnog zakonodavstva. 