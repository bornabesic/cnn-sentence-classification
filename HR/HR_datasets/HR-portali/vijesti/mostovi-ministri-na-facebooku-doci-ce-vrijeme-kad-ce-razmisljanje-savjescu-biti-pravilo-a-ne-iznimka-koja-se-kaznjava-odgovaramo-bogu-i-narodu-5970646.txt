Razriješeni Mostovi ministri Vlaho Orepić, Ante Šprlje i Slaven Dobrović o svojoj su se jučerašnjoj smjeni oglasili na svojim Facebook profilima. Orepić je zahvalio svima na nebrojenim iskazima potpore i kazao kako ih nikad neće iznevjeriti,  Šprlje je kazao da za sve svoje postupke u svojstvu ministra odgovara Bogu i narodu, a Dobrović ističe svoje političke ciljeve.   - Ne mogu promjeniti svijet, ali imam vjere da će neki potezi u mom životu moju djeci odgajati u vjeri da nismo poslušni strojevi, već ljudska bića koja imaju svoju savjest i svoj razum za donošenje ispravnih odluka. Doći će vrijeme kad će razmišljanje svojom glavom i svojom savješću biti pravilo, a ne iznimka koja se kažnjava - napisao je Šprlje.   - Prevelika je cijena plaćena za slobodu i samostalnost Hrvatske da bismo budućnost gradili birajući 'manje zlo'! Birajmo dobro! - poručio je Dobrović.