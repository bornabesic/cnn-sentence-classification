Kina za sve strane posjetitelje uvodi mjeru uzimanja otisaka prstiju kako bi pojačala sigurnost na svojim granicama, objavilo je ministarstvo javne sigurnosti. Uzimanje otisaka bit će od petka uvedeno u zračnoj luci Shenzhen na jugu zemlje a zatim će se postupno uvoditi u drugim ulaznim točkama širom zemlje, objavilo je ministarstvo. Svi stani putnici u dobi 14-70 godina dat će otisak prsta, rečeno je, bez objašnjenja hoće li se prikupljati i ostali biometrički podaci. Ministarstvo je reklo da će se novom mjerom pojačati kontrola imigracije i učinkovitost. Sjedinjene Države, Japan, Tajvan i Kambodža, među ostalima, imaju iste zahtjeve. Dok se na kineskim graničnim točkama općenito ne provode pretjerano teške formalnosti, većina putnika treba posjedovati vizu, a mnoga mjesta imaju dogovore o bezviznom putovanju ako se radi o posjetu od nekoliko dana, kao poticaj turizmu. >> Do 2050. Kina bi mogla postati najveće svjetsko gospodarstvo 