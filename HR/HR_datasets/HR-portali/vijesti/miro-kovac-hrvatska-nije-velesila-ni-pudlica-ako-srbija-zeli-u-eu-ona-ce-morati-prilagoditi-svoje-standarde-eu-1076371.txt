Ministar vanjskih i europskih poslova Miro Kovač kazao je gostujući u središnjem Dnevniku HRT-a kako će se Srbija morati prilagoditi ako želi ući u Europsku uniju. – Hrvatska nije velesila ni pudlica. Hrvatska je zemlja članica EU. Ako nekoga primamo u svoju obitelj, mi bdijemo nad procesom približavanja te zemlje i o tome suodlučujemo. Ako Srbija želi u EU, ona će morati prilagoditi svoje standarde EU. Ne može Srbija biti sudac i policajac za ratne zločine za područje cijele bivše Jugoslavije – rekao je Kovač. Dodao je kako Srbija svojim postupcima narušava dobrosusjedske odnose. – Neugodno mi je zamarati hrvatsku javnost nekakvim papirima Europske komisije izrađenima za internu uporabu. Dali smo istražiti i to je papir iz ljeta 2015. Narodski rečeno "tresla se brda - rodio se miš". To je stari dokument i on samo zaključuje da ovakvo zakonodavstvo u Srbiji narušava dobrosusjedske odnose – kaže Kovač.  >> EK protiv članice Hrvatske, u korist kandidatkinje Srbije 