NEW YORK - Skupina 'hakera' povezanih s Islamskom državom (IS) objavila je na internetu popis tisuća stanovnika New Yorka koji bi trebali biti meta sljedbenika te sunitske militantne skupine, javlja Reuters pozivajući se na pouzdane izvore. Policija New Yorka i agenti FBI-a su kontaktirali ljude na popisu, no izvori tvrde da se ne radi o uvjerljivoj prijetnji. Na upit agencije, FBI je kratko odgovorio da "standardna praksa nalaže da se ne komentiraju posebne operacije ili istrage te da savezna agencija rutinski obavještava pojedince i udruge o prikupljenim informacijama koje govore o potencijalnoj prijetnji na njihovu štetu". Na popisu su imena, kućne adrese i e-mail adrese, no neki su podaci stari i pogrešni. IS je prošle godine objavio navodna imena i fotografije 100 američkih vojnika i pozvao svoje pristaše da ih likvidiraju. Od 2013. američke vlasti su uhitile više od 70 osoba zbog potpore džihadistima. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!