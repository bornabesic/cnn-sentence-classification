Da se ne slažu odavno je jasno, ali zašto je Beljak imao potrebu lagati, ne znamo “Upravo slušam kako Beljak laže u Otvorenom da sam ja otišla iz HSS-a”, komentirala je gostovanje predsjednika Hrvatske seljačke stranke Kreše Beljaka u emisiji Otvoreno na HRT-u hrvatska zastupnica u Europskom parlamentu Marijana Petir, pitajući se hoće li ga netko pozvati na odgovornost zbog namjernog uništavanja stranke. Njezin komentar s društvene mreže prenosimo u cijelosti: “Upravo slušam kako Beljak laže u Otvorenom da sam ja otišla iz HSS-a. Ja nisam nikuda otišla. On me je suspendirao u rujnu prošle godine putem medija kako bi me spriječio da se kandidiram za predsjednicu i do danas moj status nije riješen. Hoće li ga netko konačno pozvati na odgovornost zbog namjernog uništavanja stranke o čemu govore i loši rezultati lokalnih izbora ili će ga pustiti da zabije zadnji čavao u lijes najstarije stranke u Hrvata?!”, upozorila je Marijana Petir.