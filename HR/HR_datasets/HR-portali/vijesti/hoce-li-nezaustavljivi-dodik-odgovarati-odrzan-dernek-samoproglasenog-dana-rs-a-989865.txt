Međunarodnih reakcija na današnju proslavu u Republici Srpskoj gotovo da i nema Slavilo se i u Banjoj Luci, ali i širom Republike Srpske.  Milorada Dodika nitko nije uspio spriječiti da zadrži sporni 9. siječnja kao dan Republike Srpske, a sada održava i proslavu veću nego ikada prije. Niti jedna institucija u RS-u danas nije radila kako bi što veći broj građana mogao obilježiti 9. siječanj, Dan RS, inače odlukom Ustavnog suda BiH proglašen neustavnim. Na ulicama se nalazilo više od tisuću pripadnika policije. >>> (VIDEO) U Republici Srpskoj sve zatvoreno, defile u Banjoj Luci uz ‘Marš na Drini’! Dodik će odgovarati za proslavu neustavnog praznika? Iako ga je Ustavni sud Bosne i Hercegovine 2015. proglasio neustavnim i diskriminacijskim, samoproglašeni Dan Republike Srpske naveliko je proslavljen. Njezin predsjednik Milorad Dodik prije crkvene liturgije koju je predvodio poglavar Srpske pravoslavne crkve Irinej ponovio je tvrdnju o neodrživosti Bosne i Hercegovine. Središtem Banje Luke, u svečanom mimohodu, uz koračnicu Marš na Drinu, prošlo je nekoliko stotina policajaca, vatrogasaca, pripadnika civilne zaštite i ratnih veterana. Četrdesetak pripadnika Treće pješačke pukovnije oružanih snaga BiH i danas je, prema nalogu predsjedatelja Predsjedništva BiH Mladena Ivanića, bilo postrojeno iako im je to zabranilo državno ministarstvo obrane. Na praznik su u Banju Luku došli srbijanski predsjednik Tomislav Nikolić, nekoliko ministara i srbijanski princ Aleksandar Karađorđević. Premijer Aleksandar Vučić poslao je čestitku. Međunarodnih reakcija na današnju proslavu u Republici Srpskoj gotovo da i nema. Tek je američko veleposlanstvo u BiH priopćilo kako smatraju da je nepoštovanje odluke Ustavnog suda kršenje vladavine prava te da oni koji to čine za to moraju odgovarati. Izvor: HRT