Izabrani predsjednik Donald Trump jučer je prvi puta nakon izbora ušao u Bijelu kuću i razgovarao sa predjednikom Barackom Obamom. Iako je bilo predviđeno da susret potraje oko 20 minuta, razgovor dvaju predsjednika potrajao je sat i pol, a Trump je nakon razgovora novinarima kazao kako mu je bila čast susresti se s Obamom u Ovalnom uredu. U odvojenom susretu, iza zatvorenih vrata susrele su se prve dame Michelle Obama i Melanija Trump. No novinari su primjetili da na kraju posjeta Bijeloj kući nije bilo zajedničke fotografije dva predsjednička para, što je protumačeno kao znak napetosti, signal da sve nije tako opušteno kako se nastoji prikazati. - Što se mene tiče ovaj sastanak trebao je trajati i duže. Razgovarali smo o puno stvari, o onim koje raduju, ali i o onim koje su teške i problematične. Nadam se da ću u budućnosti surađivati sa predsjednikom Obamom da će mi uvijek dati svoj savjet, kazao je Trump i naglasio kako je Barack Obama jako dobar čovjek. Predsjednik Obama je naglasio kako je ohrabren interesom koji je izabrni predsjednik pokazao za rad s njegovim timom na problemima s kojima je suočena Amerika. - Želimo biti sigurni da će se budući predsjednik i njegova supruga ovdje ugodno osjećati i želimo biti sigurni da će tranzicija vlasti mirno proći. Vama osobno, izabrani predsjedniče, želim naglasiti da ćemo učiniti sve da vi uspijete jer će samo tako uspjeti i naša zemlja, kazao je Obama.   Nakon što je napustio Bijelu kuću, Trump se zaputio na Capitol Hill gdje je razgovarao sa vođom republikanske većine u Zastupničkom domu Paulom Ryanom kojemu je rakao da pripremi sve kako bi odmah mogli spustit poreze i riješiti probleme sa zakonom ozdravstvenom osiguranju. Iako je kazao da ga želi učiniti još boljim i dostupnijim, čini se da je ipak mislio na njegovo potpuno ukidanje. Trumpova pobjeda na predsjdničkim izborima dovela je i do masovnih prosvjeda u 25 velikih američkih gradova. Deseci tisuća prosvjednika izvikivali su kako Trump nije nihov predsjednik, palili su njegove fotografije i lutke s njegovim likom, a jedan dio njih organizirao je bdijenja uz svijeće i molitve kojima je cilj bio oplakivati ono što se dogodilo Americi. Na brojnim mjestima morala je intervenirati i policija koja je uhitila više desetaka prosvjednika. Pred trump Towerom u New Yorku okulio se više od pet tisuća ljudi među kojima je bila i pjevačica Lady Gaga koja je tijekom kampanje podržavala Hillary Clinton. organizatori prosvjeda nisu imali previše problema sa okupljanjem nezadvoljnika za koje su kazali da šokirani i bijesni zbog rezultata izbora, ali i zbog svega onoga što bi se Sjedinjenim državama moglo dogoditi kada Trump zasjedne u Bijelu kuću. nekolicina prosvjednika u Chicagu novinarima je kazala kako još ne mogu vjerovati da u SAD-u u 21. stoljeću moraju izlaziti na ulice kako bi se založili za poštivanje temeljnih ljudskih prava. No na ulice su u brojnim gradovima izašli i Trumpove pristaše koji su slavili njegovu pobjedu nazvavšiga predsjednikom koji će donijeti istinske promjene. No sukoba između protivnika i pristaša Donalda trumpa nije bilo.  Sve ovo pokazalo je u kojoj je mjeri kampanje budućeg predsjednika podijelila zemlju. Stoga nije čudno da je CNN jučer stavio naslov “Jedan predsjednik, dvije Amerike”. >> Obama: Svi smo jedan tim, svi navijamo za Trumpov uspjeh >> 'Baba Vanga je prorekla kako je Obama posljednji američki predsjednik' 