Foto: FAH DANAŠNJU odluku premijera Andreja Plenkovića da razriješi trojicu ministara MOST-a, koji su glasali protiv Zdravka Marića, prokomentirao je i bivši premijer Zoran Milanović. Bivši lider SDP-a se na aktualne događaje osvrnuo prilikom obilježavanja desete godišnjice smrti Ivice Račana. "Pozvao bih Plenkovića da opozove ministra financija, to je neobranjivo. Ovo je pravljenje budala od naših ljudi. Konkretni ministar, koji može biti manje ili više simpatičan, je napravio ozbiljan prekršaj. Ovo je jedna prava mala kriza RH, ne mogu vjerovati da je ovo normalno, jer znam da tamo ima ljudi kojima to nije normalno, to je nedopustivo. Očekivao bih i da predsjednica kaže nešto o ovome, u pauzama od svojih turneja", rekao je Milanović. Podsjetimo, Plenković je danas najavio kako je HDZ već počeo skupljati potpise u Saboru te kako je stranka spremna i na nove izbore.