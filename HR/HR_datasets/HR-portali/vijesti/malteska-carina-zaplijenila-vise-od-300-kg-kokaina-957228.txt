Foto: Gulliver Getty CARINSKI inspektori na Malti su zaplijenili više od 300 kg kokaina vrijednih više milijuna eura u kontejneru broda koji je plovio iz Ekvadora prema Španjolskoj, izvijestili su malteški dužnosnici.   Premijer Joseph Muscat kazao je da je riječ o najvećoj zapljeni droge u povijesti toga sredozemnog otoka.   "Odlično obavljen posao carinskih inspektora i tijela koja provode zakone", napisao je u Tweetu.   Vrijedi više desetaka milijuna eura  Odjel za carinu objavio je da je kokain bio skriven u crnim vrećama u kontejneru u kojem su se trebale nalaziti konzerve s ananasom.   Brod, čije ime nije objavljeno, doplovio je iz Ekvadora i pristao u malteškoj luci. Trebao je nastaviti plovidbu prema Španjolskoj.   "Pretpostavlja se da ulična vrijednost zaplijenjenog kokaina iznosi više desetaka milijuna eura", kazali su iz Carine.