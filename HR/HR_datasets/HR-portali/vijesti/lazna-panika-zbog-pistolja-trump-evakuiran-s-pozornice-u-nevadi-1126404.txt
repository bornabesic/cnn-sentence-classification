Donald Trump je tijekom svoje predizborne predsjedničke kampanje u Nevadi u subotu evakuiran s pozornice, nakon lažne panike da netko u gledalištu ima pištolj, no oružje nije pronađeno. 70-godišnji republikanski kandidat pojavio se nekoliko minuta kasnije, kada je osumnjičenik već bio uhićen, izjavljujući: "Nitko nije rekao da će nam biti lako,“  i  "Želim se zahvaliti tajnim službama“. Predsjednički kandidat je nastavak govora završio s uobičajenim samopouzdanjem, prihvaćajući pljesak mnoštva prije povratka u sigurnost aviona. Televizijska snimka pokazala je da su pripadnici sigurnosnih službi na zemlju prikovali osumnjičenog bijelca i pretražili ga, te zatim odveli u pritvor. Policija je, nakon što je utvrđeno da oružja nije bilo, pustila osumnjičenika.    >> Snažne optužbe: Assange tvrdi da isti službenici financiraju zakladu Hillary Clinton i ISIL 