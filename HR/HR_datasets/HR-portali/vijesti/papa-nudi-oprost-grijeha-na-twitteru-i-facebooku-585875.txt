Papa Franjo ponudio je nagradu onima koji će na Twitteru i ostalim društvenim mrežama pratiti Svjetski dan mladih, međunarodni skup mladih koji će se u organizaciji Katoličke crkve održati u Rio de Janeirou od 23. do 29. srpnja. Nudi se oprost grijeha, no ipak nije riječ o besplatnom odrješenju jer za oprost je potrebna vjera, a ne samo klikovi, javlja Guardian. Oprost se nudi i za neka druga djela poput uspona na Svete stepenice u Rimu, podvig za koji ćete skratiti vrijeme u čistilištu za čak sedam godina. Crkveni je oprost otpuštanje vremenite kazne za grijehe koji su izbrisani ispovijeđu, odnosno vjeruje se da se oprostom smanjuje vrijeme koje će vjernici morati provesti u čistilištu. U srednjem vijeku oprost je došao na loš glas jer se mogao kupiti za novac, a tako se gradila i Bazilika sv. Petra. >> Nitko nikada nije ovako radikalno mijenjao Crkvu kao papa Franjo