Ministar Milan Kujundžić ispričao se pred Časnim sudom Hrvatske liječničke komore pa je postupak protiv njega pred tim tijelom obustavljen. - Već sam se i ranije ispričao kolegama koje sam uvrijedio svojom izjavom - kazao je ministar zdravlja neposredno nakon odluke Časnog suda pod predsjedanjem suca Ivice Veselića. Predsjednik Komore Trpimir Goluža ustvrdio je pak da "svi koji rade, griješe" te rekao: - Cijenim što se ministar Kujundžić ispričao hrvatskim liječnicima zbog izgovorenog u žaru predizborne kampanje. Goluža je prošle jeseni i prijavio Kujundžića jer je ovaj u predizbornom govoru nazvao dio liječnika lijenim neznalicama. >> Kujundžić objašnjava svoju izjavu: 'Jedan svećenik vrijedi više od 20 liječnika' >> Kujundžić: Nisam dezerter, a Kolak je među najgorim ravnateljima! 