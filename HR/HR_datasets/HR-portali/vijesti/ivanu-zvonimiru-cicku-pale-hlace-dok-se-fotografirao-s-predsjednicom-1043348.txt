Tijekom zajedničkog fotografiranja s predsjednicom Kolindom Grabar-Kitarović, predsjednik HHO-a Ivan Zvonimir Čičak ostao je bez hlača. Iznenada su popustile i pale na pod, a nezgoda ga je zatekla tijekom svečanosti u Nacionalnoj i sveučilišnoj knjižnici u Zagrebu u povodu Međunarodnog dana ljudskih prava, gdje je održana dodjela nagrada Hrvatskog helsinškog odbora. Istodobno, članovi HHO-a od predsjednice su dobili Povelju RH, no kada je nezgoda na trenutak zasjenila svečani čin, u pomoć su priskočili oni najbliži, pa i predsjednica koja je pridržala Povelju. – Imam tumor, teško sam bolestan i ne smijem nositi remen. Posljednjih 15 godina imao sam 17 operacija na trbuhu, a uskoro me čekaju nove. Zbog teškog zdravstvenog stanja već osam mjeseci živim na moru i moji bližnji savjetuju me da se klonim posla, ali ne mogu si pomoći jer sam navikao biti u pokretu – kazao je Ivan Zvonimir Čičak, dodajući kako nije lijepo smijati se bolesnome čovjeku, s čime je lako složiti se.  