NOVO 21:48 Šef HDZ-a Andrej Plenković stigao je u stožer Drage Prgometa, no zasad nije dao nikakvu izjavu. ----------------------- - Ministar rada Tomislav Ćorić komentirao je za N1 televiziju rezultate HDZ-a u najvećim gradovima, koji nisu povoljni po stranku, što se vidi i po raspoloženju članova u stožeru. Prvo je komentirao Split, na pitanje novinarke.  - Rezultati ankete nam daju za vjerovati da će Opara pobijediti u drugom krugu jer smatramo da će birači koji su dali povjerenje nekim drugim kandidatima u prvom krugu glasati za Andru Krstulovića Oparu u drugom. Mislim da će oni shvatiti da odlučuju žele li da im gradonačelnik bude Željko Kerum ili Opara - rekao je. O rezultatu Drage Prgometa u Zagrebu, koji dobiva malo preko 5 posto prema izlaznim anketama, je rekao:  - Ne očekujemo da će se rezultati iz izlaznih anketa bitno promijeniti u odnosu na one službene. Može nam biti žao što građani Zagreba nisu prepoznali sjajan rad i tim Drage Prgometa, ali pričekajmo službene rezultate pa ćemo onda napraviti analizu. Goran Mehkek / Hanza Media   Ćorić nije detaljnije komentirao rezultat Brune Esih:  - Ona će polučiti rezultat kakav poluči, nisam detaljnije proučio njezin program - rekao je Ćorić koji smatra da će HDZ nakon objave svih rezultata biti najjača politička opcija u Hrvatskoj. Na pitanje hoće li HDZ podržati Bandića ili Anku Mrak-Taritaš u drugom krugu, rekao je:  - Vjerujem da će predsjednik stranke Plenković iskomunicirati odluku vrha stranke o tome cijeloj Hrvatskoj - rekao je Ćorić koji također smatra da će HDZ u Saboru potvrditi većinu s izborom novih ministara. Goran Mehkek / Hanza Media Kandidat HDZ-a za splitskog gradonačelnik Andro Krstulović Opara izjavio je kako je zadovoljan  rezultatima izlaznih anketa po kojima ulazi u drugi izborni krug sa 25,35 posto glasova, dok će mu protukandidat biti Željko Kerum iz Hrvatske građanske stranke (HGS), koji je po izlaznim anketama dobio  29,91 posto glasova.  - Apsolutno sam zadovoljan ovim rezultatom jer je ovo najbolji izborni rezultat nekog od kandidata HDZ-a za splitskog gradonačelnika u 27 godina -rekao je Krstulović Opara nakon objave rezultata izlaznih anketa. Dodao je kako je "ovo veliki dan za HDZ i Split," te da u drug izborni krug ide po pobjedu.  - Mi donosimo promjene Splitu nakon osam godina neuspješne vladavine Splitom Željka Keruma i Ive Baldasara - kazao je. Na upit što poručuje svojem protukandidatu Kerumu za drugi izborni krug, Krstulović Opara je rekao kako nema što poručivati Kerumu.  - Ja se obraćam mojim biračima i svim građanima Splita koji žele promjene u našem gradu - istaknuo je Krstulović Opara. Prema rezultatima izlaznih anketa za splitsko Gradsko vijeće, HDZ je u vodstvu sa 24,05 posto, na drugom je mjestu Kerumov HGS sa 21,78 posto, na trećem mjestu je stranka Pametno sa 17,09 posto, SDP je na četvrtom mjestu s 12 posto dok je peti Most sa 9,15 posto osvojenih glasova. Komentirajući te anketne rezultate po kojima HDZ-ova lista za splitsko Gradsko vijeće koju on predvodi, ima najviše osvojenih glasova, Krstulović Opara je naglasio kako ti rezultati govore da on "ima razloga za kompletno zadovoljstvo." - Ovo je pobjeda radišnog i marljivog Splita - ocijenio HDZ-ov gradonačelnički kandidat Krstulović Opara.