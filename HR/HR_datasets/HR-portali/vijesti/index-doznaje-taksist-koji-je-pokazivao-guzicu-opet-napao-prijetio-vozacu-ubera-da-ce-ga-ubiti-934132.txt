Screenshot: Youtube, Facebook NA PLESU je sinoć napadnut još jedan vozač Ubera. Riječ je o Alanu B. (podaci poznati redakciji), koji je umjesto putnika iz Italije koje je trebao prevesti do željenog odredišta, pokupio psovke, uvrede, a umalo i batine od taksista Bahrudina i Irfana Sivića, stacioniranih na aerodromu.  > Guzicom mahao pred vozačem Ubera i napao ga   "Nismo se potukli samo zato što nisam prihvatio tuču" "Dobio sam poziv od putnika iz Italije koji su slijetali na Pleso oko ponoći. Stigao sam u Zračnu luku Zagreb oko 23.50, stao sam pred aerodrom da ih pokupim, ali na na dio gdje stoje taksisti nego na javni prostor. Izašao sam iz automobila, a odmah je došao neki golemi tip koji je krenuo na mene, unio mi se u lice, počeo vikati i počeo psovati najgrubljim psovkama, vrijeđati, a i vikao mi je da će me ubiti. Odmah mu se pridružio još jedan taksist za kojega se, kad je došla policija ispostavilo, da je sin ovog prvog napadača. Riječ je o Bahrudinu Siviću i njegovom sinu Irfanu", priča nam Alan B..   Alan B. kaže da ga je Irfan Sivić vrijeđao, unosio mu se u lice i pokušao ga udariti glavom.  "Krenuo me i udariti glavom, ali ja sam se samo izmaknuo, nisam se htio maknuti od automobila. Tada su naišli moji putnici, ali kad su vidjeli da su ova dvojica krenula u napad na mene, prestrašili su se i pobjegli", kaže vozač Ubera.   Putnici se uplašili i pobjegli  Shvatio je da su od putnika koje je trebao voziti, taksisti i doznali da je na aerodromu. Naime, taksisti su njima ponudili vožnju, a ovi su to odbili rekavši da imaju dogovor s Uberom.   "Talijani su se odbili voziti s njima rekavši da čekaju Uber, nakon čega su napadači shvatili da sam ja taj Uberovac jer sam stajao sa sva četiri upaljena svjetla i krenuli prema meni. Nismo se potukli samo zato što ja nisam prihvatio tučnjavu jer kad me je taj sin prvog napadača krenuo udariti glavom, naprosto sam se izmaknuo i pokazao da se neću tući, a to se jasno vidi i na nadzornim kamerama", tvrdi Alan B.  Napadači su se povukli kad su vidjeli da su Talijani otišli, a vozač Ubera nazvao je 112, prespojen je na velikogoričku pa na aerodromsku policiju.   Sivić: Samo smo se porječkali, nisam nikoga napao "Policija je prikupila podatke, prvi napadač zove se Bahrudin Sivić, a drugi napadač je njegov sin Irfan, koji je bio pobjegao s aerodroma, pa ga je policija tražila da se vrati. Pred policijom je Bahrudin glumio ministranta, tvrdio da on nije ništa napravio, ali nadzorne kamere su pokazale da govorim istinu", ispričao nam je Alan i poručio da se ne boji svojih napadača, da ga nitko neće spriječiti da u svojoj zemlji radi svoj posao te da uživa potporu Ubera.   Kontaktirali smo i taksistu Bahrudina Sivića, kojega Alan B. optužuje za napad, a on nam je samo kratko rekao da o tome ne bi telefonom i da nije točno da je ikoga napao te da se "samo porječkao s vozačem Ubera".   Neslužbeno doznajemo da Bahrudin Sivić i njegov sin nisu članovi taksi udruženja Velike Gorice. velikogorički taksisti, podsjetimo, imaju monopol na koncesije u Zagrebačkoj zračnoj luci.