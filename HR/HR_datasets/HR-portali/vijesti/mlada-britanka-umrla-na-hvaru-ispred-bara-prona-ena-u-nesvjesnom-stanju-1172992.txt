Mlada Britanka preminula je prošlog petka na otoku Hvaru.  Britanski Daily Mail piše da je 20-godišnjakinja pronađena u nesvjesnom stanju ispred noćnog kluba u kojem je, prema pisanju lista, pila i drogirala se.   Pozlilo joj je u jednom klubu, pozvana je Hitna medicinska pomoć, a kada su došli bila je bez svijesti, u stanju kome. Prilikom transporta stanje joj se pogoršalo. Pokušali su je reanimirati, ali nije joj bilo spasa. Nema tragova nasilne smrti Policija još nije objavila identitet djevojke, ali su o smrti obavijestili britansko Ministarstvo vanjskih poslova, piše Daily Mail.   U kratkom priopćenju, Policijska uprava splitsko-dalmatinska napisala je da su dobili dojavu da je u petak Hitna medicinska pomoć javila da je "prilikom reanimacije preminula 20-godišnja državljanka Velike Britanije".   Na tijelu nema tragova koji upućuju na nasilnu smrt, a obdukcijom u splitskoj bolnici utvrdit će se uzrok smrti.