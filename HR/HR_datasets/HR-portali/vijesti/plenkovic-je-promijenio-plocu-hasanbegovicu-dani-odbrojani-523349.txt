Iako je u subotu premijer Andrej Plenković imao pomirljiv ton prema Zlatku Hasanbegoviću koji je osvanuo na listi nezavisne kandidatkinje Brune Esih, u nedjelju je, čini se, ipak uzeo malo beskompromisniji stav.   - Statut je sasvim jasan i ne dopušta fleksibilnost, ne može se biti član ako ste na drugoj listi, tu dilema nema - rekao je Plenković na predstavljanju kandidata i kandidatkinja HDZ-a za gradonačelnika Grada Zagreba, Gradsku skupštinu, vijeća gradskih četvrti i mjesnih odbora na lokalnim izborima, javlja N1.  Osim Hasanbegovića, Plenković je HDZ-ovim članovima rekao da je važno da razumiju što se dogodilo s Mostom.   - Most nije bio protiv Barišića, a onda jesu za destabilizirajuću inicijativu SDP-a, koja je došla pred lokalne izbore - rekao je Plenković. Istaknuo je da su pred njim i HDZ-om nakon lokalnih izbora dva zadatka - rekonfigurirati Vladu i predložiti ministre. 