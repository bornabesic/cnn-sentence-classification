Foto: Facebook/Google Street View POLICIJA je razriješila okolnosti ubojstva mladića na Sloboštini, a sumnjivac je uhićen u Dalmaciji.  >> UBOJSTVO U SLOBOŠTINI Policija otkrila ubojicu: "Nije htio platiti kartu za bus, izbio je sukob..."  U policijskom priopćenju je stajalo kako se radi o osobi staroj oko 60 godina koja je Antu Škembera (28) ubola nožem. Razlog sukobu bila je svađa oko toga što mladić nije htio kupiti kartu.  Ubojica je, stoji u priopćenju, bio jedan od putnika. Dok se Škember prepirao s vozačem autobusa jer nije htio platiti kartu, putnik je zahtijevao da izađe iz autobusa. Izašao je za njim i nožem mu zadao ubodnu ranu od koje je Škember umro nekoliko sati kasnije. Putnik se vratio u autobus koji je krenuo dalje.  Kako doznajemo, osumnjičeni je uhićen u Dalmaciji. Ubio pa pobjegao u Dalmaciju  Neslužbeno doznajemo kako se radi o šezdesetogodišnjem Džemalu Palošu Kobri, poznatom iz postupka protiv Tomislava Merčepa. Na sudu je svojevremeno Paloš tvrdio kako je on zapovijedao postrojbama MUP-a na Pakračkoj Poljani nakon što je njihov zapovjednik stradao.  Nedugo nakon što je u medijima objavljeno kako je mladić ubijen nožem jer nije htio kupiti kartu u autobusu za Veliku Goricu, Paloš je pobjegao u Dalmaciju gdje je i uhićen.  Prije pretrage kuće u Velikom Polju dobrovoljno je predao nož kojim je počinio ubojstvo, a u četvrtak je prepraćen u zagrebački pritvor uz kaznenu prijavu za ubojstvo.