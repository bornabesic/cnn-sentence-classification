Predsjednik HDZ-a Andrej Plenković danas je rekao da će potpredsjednici Sabora iz redova HDZ-a biti Milijan Brkić, Gordan Jandroković i Željko Reiner.  Plenković je nakon sjednice Središnjeg odbora rekao da su na Predsjedništvu donesene bitne odluke, da su temeljito analizirali rezultate izbora te da su svi izrazili zadovoljstvo strategijom, rezultatom i poslijeizbornim razgovorima. – Dobili smo potporu Odbora za sve aktivnosti u kontekstu formiranja nove Vlade i predstojeće sjednice novog saziva Sabora – rekao je Plenković. Donesena je i odluka o ustroju savjetodavnog vijeća HDZ-a, a odbor je podržao i prijedlog predsjedništva da potpredsjednici Sabora budu Željko Reiner, Milijan Brkić i Gordan Jandroković. Sutra u 12 sati bit će prva sjednica budućeg novog kluba HDZ-a, rekao je Plenković. Na pitanje ima li sigurnih kandidata za ministre, odgovorio je da ima, ali nije htio govoriti o imenima. – To je moja stvar u ovom trenutku. Kada budem imao cijeli sastav, tada ću objaviti kompletan prijedlog članova i članica Vlade – rekao je Plenković. Komentirao je i izjavu aktualnog ministra vanjskih i europskih poslova Mire Kovača koji je procurenu izjavu da neće biti ministar nazvao rijetko viđenom bedastoćom. – Nisam čuo tu izjavu. Sigurno je jedino da će budući članovi Vlade biti oni iza kojih ću ja stati i koje ću ja odabrati – rekao je Plenković. >> Hasanbegović gubi podršku, previše se gurnuo u prvi plan >> Nervoza u HDZ-u: Plenković im i dalje taji imena ministara. Ni u Mostu ne znaju je li Hasanbegović kandidat za ministra 