Foto: Instragram ZAMISLITE - dokazali su to čak i pravi skenovi mozga! Tate stvarno drugačije gledaju i reagiraju kada su u pitanju kćeri, a drugačije kada se radi o sinovima - ma koliko god vam oni pokušali reći kako svoju djecu tretiraju jednako.  Ovakve su se relacije i do sada istraživale, ali na manjem uzorku, odnosno - ne toliko sveobuhvatno već više kao opažanja kako se jedan tata odnosi i reagira na potrebe svoji kćeri odnosno sinova, a ovoga puta znanstvenici su odlučili otići i korak dalje te dokazati svoje teze na dugoročnijem planu.  Studija je inače nedavno objavljena u American Psychological Association's journal Behavioral Neuroscience, a za nju su znanstvenici odabrali 52 tate - 30 njih s kćerima, 22 sa sinovima. Neki su od njih doduše kod kuće imali više djece, ali su se znanstvenici pokušali fokusirati samo na jedno dijete, odnosno interakciju tate i tog djeteta i to ono koje je mlađe od dvije godine - kada su očevi, a i majke, još uvijek jako aktivni u svakoj minuti njihovog života.  Tate su za tu svrhu cijeli tjedan na pojasi nosili snimač koji je snima svaki njihov razgovor i interakciju s djetetom, a otkriveno je kako upravo u trenutcima kada tate kreću u interakciju i razgovor s djetetom - kada su kćeri u pitanju koriste više nježniji, suptilniji, emocionalniji i puno brižniji i suosjećajniji ton razgovara, a kada su sinovi u pitanju način komunikacije malo je drugačiji - više je analitički "postavljen" te se tate u razgovoru sa sinovima više koriste ozbiljnijim rječnikom i tonom.     Nakon toga tate su dobili novi zadatak - gledali su slike nepoznatih odraslih osoba, nepoznate djece te slika - nasmijanih slika svojih djevojčica te slika sinova koje su više bile bezizražajnog karaktera, a pritom su snimali svaku moždanu aktivnost koja se u tom trenutno odvijali u njihovim mozgovima.  Najsnažnije su naravno tate reagirali kada su ugledali nasmijano lice kćerki, odnosno neutralno lice sinova što je dovelo do zaključka kako se očevi u interakciji s kćerkama doista trude i sami imati nasmijano lice, zabavljati se sa svojim kćerkama nekako više neobvezatno, dok su očevi sinova zapravo pokazali kako je njihova veza nekako najsnažnija upravo u trenutcima "ozbilje" igre - kada i tate i sinovi doista imaju više neutralan i ozbiljan nego nasmijan izraz lica. To baš ne ide u korist onoga kada se vjeruje da se tate sa svojom djecom igraju puno neozbiljnije nego mame, s puno više smijeha i glupiranja, jer je ova studija dokazala da se tako mahom odnose s kćerima, ne toliko i sa sinovima.  Doduše, to stvarno ne znači da tate ne tretiraju jednako svoju djecu, samo da imaju malo drugačiji pristup jednima odnosno drugima.   "Čini se da je to složena slika u kojoj očevi različito komuniciraju sa sinovima i kćerima", naglasili su tvorci studije, a zaključak bi mogao biti zapravo ovakav - to što očevi čine nije loše, ali bi zapravo i za kćerke i za sinove najbolje bilo kada bi i ijedni i drugi, u interakciji s očevima kao i majkama, bili tretirani i ovako i onako - ne da svaka reakcija na sina bude ozbiljnija, kritičnija, s dosta analitike, odnosno ne da svaka interakcija s kćerima bude blaža, nježnija i manje kritički-analitička. Dakle, da se u datim trenucima ponašaju prema kćerima kao da su sinovi i obratno.