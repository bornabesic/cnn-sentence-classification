Prvi potpredsjednik Vlade Tomislav Karamarko danas je reagirao na izjave predsjednika Republike Srpske Milorada Dodika, izvijestila je Vlada. – Zaista je nevjerojatno da netko kao što je Milorad Dodik, osoba koja ne priznaje genocid u Srebrenici, a koji se dogodio praktično jučer, javno govori o načinu kako bi Hrvati, Srbi i Bošnjaci trebali razvijati svoje odnose. Upravo javni diskurs kojim se koristi Milorad Dodik potiče relativizaciju srpskih zločina u Bosni i Hercegovini i Republici Hrvatskoj, a Hrvatsku konstantno pokušava dovesti u vezu s ustaškim režimom. Pozivam Milorada Dodika da, ako se zaista želi posvetiti razvoju ozbiljnog dijaloga, ne dovodi u pitanje istinu o stradanju Hrvata i Bošnjaka u onom dijelu Bosne i Hercegovine koji su nazvali Republika Srpska – komentirao je Karamarko u priopćenju. >> Dopredsjednik RS-a: Biskup Komarica je moj biskup >> Dodik napao Karamarka zbog potpore biskupu Komarici, optužio ga i za jasenovačke zločine 