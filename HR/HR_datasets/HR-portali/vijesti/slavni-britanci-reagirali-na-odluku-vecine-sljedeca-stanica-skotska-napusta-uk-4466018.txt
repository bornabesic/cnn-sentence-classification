Ovoga jutra London i čitava Velika Britanija privikavaju se na saznanje da je na referendumu više glasača odabralo napuštanje Europske Unije. Mnoge slavne osobe svoje su misli iznijele na društvenim mrežama. Evo što su rekli… J.K. Rowling kaže da nikad nije više željela čaroliju te prognozira da će se sada Škotska poželjeti osamostaliti i da je to kraj Ujedinjenog Kraljevstva. Hugh Laurie ironično poručuje da čestita onima koji su htjeli van. 'Rikverc nije teško naći, lagano na kvačilu.' Prognoza Piersa Morgana prilično je crna: 'Sljedeća stanica: Škotska napušta UK.' Duncan Jones, sin Davida Bowiea, ima slično mišljenje: 'Bit će zanimljivo gledati kako brzo će Škotska tražiti referendum o neovisnosti. To bi bilo fer.' Gitarist The Smithsa, Johnny Marr, na Twitteru je objavio: 'Nikad nisam bio sretniji što sam dio manjine. Nitko nikada nije rekao da većina zna što radi. A baš je to razlog zbog kojeg se mi ostali moramo držati zajedno.' Pjevačica Lily Allen rekla je da je njezina generacija sada i službeno sje*ana. Poduzetnik Richard Branson, Brexit je ocijenio vrlo lošom odlukom koja će nanijeti veliku štetu Britaniji i stabilnosti Europske unije.