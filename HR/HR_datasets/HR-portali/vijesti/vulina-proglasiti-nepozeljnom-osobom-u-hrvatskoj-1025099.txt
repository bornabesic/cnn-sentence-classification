Srbi o Bleiburgu: Najveći skup fašista i neonacista u Europi Dokle će Hrvati prešućivati i marginalizirati srbijanske laži i podvale? Naime, kako javlja Tanjug, ministar za rad, zapošljavanje, boračka i socijalna pitanja Aleksandar Vulin prije održavanja 72. komemorativnog skupa u Bleiburgu, koji je i ove godine prošao dostojanstveno i mirno, među ostalim je izjavio da je to „najveći skup fašista i neonacista u Europi“, da se „tamo okuplja više desetina hiljada ustaša, koji će nekažnjeno pokazivati svoju mržnju i nekažnjeno govoriti da su jasenovački čuvari i da su jasenovačke ustaše i jasenovački koljači vredni sećanja i vredni pamćenja“ te da tamo „iste ruke polažu venac na grob streljanim ustašama kao što su polagali venac na grob poklanoj jasenovačkoj deci“. (Sic!) Zatim je dodao da „Srbija ima pravo i obavezu da to govori, jer niko kao srpski narod nije propatio od ustaša i niko kao srpski narod ne zna šta znači ta strašna ideologija i strašno ustaško zlo. Zato što smo na boljoj strani sveta imamo pravo da govorimo kada svet greši“, naglasio je Vulin. Također je rekao da Europa „mnogo greši ako iz političkih razloga okreće glavu i dopušta svojoj državi članici da nekažnjeno vraća ustaštvo i fašizam verujući da se taj fašizam neće izliti i na njihove ulice.“ Može li Hrvatska, a poglavito Hrvatski sabor, koji je bio pokrovitelj ovog skupa, samo tek tako prijeći preko ovih i ovakvih, najblaže rečeno, sramnih izjava, tim prije što to što govori jedan njihov ministar zapravo je stajalište čitave srbijanske Vlade, pa slobodno možemo reći i njezina predsjednika države? Hrvatski politički vrh griješi što otvoreno, oštro i hitro ne odgovara na ovakve gnjusne laže i klevete, kao da zaboravlja da sto puta izgovorena laž postaje – istina. A Srbi te i druge laži o hrvatskom narodu i hrvatskoj politici neprestano ponavljaju gdje god mogu i god stignu. Gdje je sad Milorad Pupovac, što se on ne oglasi? A zbog čega su Srbi iznimno glasni kad se obilježavaju ove i ovakve obljetnice? Pa, u prvom redu da se ne govori o njima kao o fašistima, agresorima i slično. Oni „zaboravljaju“, baš kao što to čine i razni pupovci, tko je bio agresor, a tko žrtva tijekom hrvatskog obrambenog Domovinskoga rata? Pupovac se, primjerice, ako ste primijetili, lukavo godinama održava na političkoj sceni skačući kao „majmun“ s grane na granu kad su u pitanju navodni ustaški zločini iz II. svjetskog rata, a kad su u pitanju zločini Srba u Domovinskome ratu ništa ne vidi i ne čuje! U Austriji se također podigla prava bura prije komemoracije u Bleiburgu. Čak su u jednom njihovom gradu i Marku Perkoviću- Thompsonu zabranili nastup. Ima li Hrvatska u toj državi veleposlanstvo? Ako ima, što se ne javlja, što šuti, kao da podržava srbijanske metode ratovanja za zelenim stolom? A tom Vulinu treba zabraniti dolazak u Hrvatsku, odnosno proglasiti ga – personom non grata (nepoželjnom osobom)! Mladen Pavković, predsjednik Udruge hrvatskih branitelja Domovinskog rata 91. (UHBDR91.) 