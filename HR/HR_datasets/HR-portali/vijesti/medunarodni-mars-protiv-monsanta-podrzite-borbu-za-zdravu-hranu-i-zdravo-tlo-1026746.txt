Glavni organizator prosvjeda u Đakovu Zagrebu je supredsjednik Slobodne Hrvatske Damir- Kristijan Rogina Ove godine će se u subotu 20. svibnja 2017. održati tradicionalni godišnji skup pod nazivom Međunarodni marš protiv Monsanta u organizaciji Slobodne Hrvatske. Mjesto okupljanja je meteorološka stanica na Zrinjevcu, a početak prosvjednog marša je u 12 sati.  Od prošle godine Slobodna Hrvatska je glavni organizator ovog događaja koji se  prošle godine istovremeno održavao u oko 400 gradova širom svijeta. Prošle godine su organizirali jedan prosvjed u Zagrebu na Trgu Francuske republike gdje je došlo oko 2000 ljudi i u Osijeku gdje je bilo od 300 do 500 osoba. Ove godine imaju prosjede u Zagrebu na Zrinjevcu i u Đakovu, srcu Slavonije. Slavonija je u pogledu upotrebe Monsanta i glifosata jedno od najranjivijih područje Hrvatske. Pored sve većeg iseljavanja kao veliku opasnost imamo i opasnost za zdravlje zbog upotrebe  glifosata kao totalnog herbicida pod proizvođačkim imenom Round Up (raundap) kojeg proizvodi  Monsanto i plasira na naše tržište, a za koje postoje brojni dokazi da je štetan po zdravlje.  Ove godine su u razdoblju do samoga Marša putem ovog događaja  podizali svijest javnosti o najvećim opasnostima po zdravlje i ekologiju ljudi u ovom trenutku, ali i o alternativama današnjoj poljoprivrednoj politici u Hrvatskoj. Glavni organizator prosvjeda u Đakovu Zagrebu je supredsjednik  Slobodne Hrvatske Damir- Kristijan Rogina koji je tim povodom izjavio: „Borba za zdravu hranu i zdravo tlo, za zakone koji su u našem interesu, borba za jačanje zadrugarstva, borba protiv potencijalnog freckinga, borba za zaštitu naših voda kao javnog dobra, za zaštitu zraka, za zabranu njihove prodaje kao i za očuvanje prirodnih resursa, za pronalaženje novih modela financiranja za razvoj poljoprivrede  je naša dužnost. U sklopu spomenutog je i  borba protiv ratificiranja CETA sporazuma u Hrvatskom Saboru.  Zato pokažimo da smo odgovorni i prema budućnosti naše djece kao i prema Slavoniji i Hrvatskoj općenito i podržimo ovaj prosvjed u  Zagrebu kao i onaj u Đakovu koji će biti isti dan, ali s početkom u 11 sati. Odazovite se što većem broju.  Osim građana pozivamo sve udruge i inicijative kao i stranke da nam se pridruže kako bismo se zajedno izborili za zdraviju i sigurniju budućnost.“– poručio je ispred organizatora Damir Kristijan Rogina.