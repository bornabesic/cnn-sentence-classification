Mađarski parlament podržao je danas vladin prijedlog za održavanje referenduma o kvotama Europske unije za izbjeglice. Stranka Fidesz konzervativnog premijera Viktora Orbana i desničarska stranka Jobbik podržali su prijedlog, dok će oporba vjerojatno tražiti očitovanje ustavnog suda o tom prijedlogu. Mađarski Vrhovni sud dao je prošli tjedan Orbanu zeleno svjetlo za održavanje referenduma na kojemu će građani dati odgovor na pitanje trebali li dopustiti EU-u da "nametne obavezno naseljavanje nemađarskih građana u Mađarskoj bez dopuštenja parlamenta". Europska unija pokušava provesti plan redistribucije 160.000 tražitelja azila iz Grčke i Italije u druge zemlje članice, ali se tome protivi Mađarska i duge istočne članice. Prema mađarskom zakonu, referendum se smatra važećim samo ako je odaziv veći od 50 posto. Oporba je već najavila da će ga bojkotirati. Mađarska se od početka protivi izbjegličkim kvotama i rekla je da će taj plan osporiti pravnim putem na Europskom sudu pravde. >> Tko ne primi migranta, globa! 250.000 eura po osobi platit će država koja ne primi migranta >> Hrvatska i Mađarska za jedinstven odgovor na nove migrantske rute 