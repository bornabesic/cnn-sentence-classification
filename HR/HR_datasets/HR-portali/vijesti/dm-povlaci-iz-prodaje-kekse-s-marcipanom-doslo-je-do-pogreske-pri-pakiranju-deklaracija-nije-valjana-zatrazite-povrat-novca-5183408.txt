Iz tvrtke 'dm' u utorak su izvijestili kako su iz prodaje povukli 'dmBio kekse s marcipanom' od 140 grama, s rokom trajanja 2. veljače 2017., zbog pogreške pri pakiranju. "Zbog pogreške pri pakiranju, u ambalaži proizvoda 'dmBio keksi s marcipanom 140' g s rokom trajanja 2. veljače 2017. nalazi se proizvod 'dmBio zvijezde od pira' 100 g, koji sadrži lješnjak što nije navedeno na ambalaži", izvijestili su iz 'dm'-a. Sigurnost kupaca i kvaliteta proizvoda je najviši prioritet za 'dm' pa navedeni proizvod povlači iz prodaje jer kod osoba alergičnih na lješnjake može izazvati alergijsku reakciju. Osobe koje nisu alergične na lješnjak proizvod mogu konzumirati. Iz 'dm'-a se ispričavaju svim kupcima i izvješćuju da će svima koji žele vratiti proizvod osigurati povrat novca.