Veliki požar izbio je u četvrtak poslijepodne u sjevernom dijelu Rima, a prema prvim informacijama talijanskih medija, zahvatio je garažu blizu vatikanskih zidina. Nad tim dijelom grada izdiže se oblak crnoga dima, a u prvi mah su pojedinci pomislili da je vatra izbila u samom Vatikanu. Zasad nema izvješća o uzrocima požara, kao ni o eventualnim žrtvama, iako svjedoci tvrde da se prije svega čula eksplozija. Corriere della sera piše da se u blizini požarišta okupio veći broj zainteresiranih prolaznika koji gledaju akciju vatrogasaca. O terorizmu kao uzroku govora nema.