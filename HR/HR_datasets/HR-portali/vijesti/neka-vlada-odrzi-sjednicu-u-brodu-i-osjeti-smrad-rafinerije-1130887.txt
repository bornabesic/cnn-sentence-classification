Moraju li Brođani umirati od zagađenja i nemaju li i oni pravo na čisti zrak kao i svi mi ostali? Rješenja se traže predugo, a tu su nam nadohvat ruke. Građani nemaju više vremena čekati, jer svakodnevna oboljenja uzimaju svoj danak - rekao je danas (četvrtak) saborski zastupnik Davor Vlaović (HSS) te predložio da se dio dobiti JANAF-a preusmjeri za liječenje oboljelih u Slavonskom Brodu. - Treba točno vidjeti što uzrokuje oboljenja kako bi se sukladno tome mogle tražiti i odštete – poručio je Vlaović te pozvao Vladu da održi sjednicu u Slavonskom Brodu, po mogućnosti u jutarnjim satima na Korzu, kako bi osjetili smrad koji se svakodnevno osjeća. Vlaović je sa saborske govornice dao punu podršku prosvjedu te pozvao i ministra financija da preusmjeri određena sredstva u proračunu na projekte u Slavoniji.  >> Brođani traže da JANAF od profita osnuje zakladu za oboljelu djecu