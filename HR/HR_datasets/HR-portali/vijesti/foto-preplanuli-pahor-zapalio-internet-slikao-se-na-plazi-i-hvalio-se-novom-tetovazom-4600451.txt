Slovenski predsjednik Borut Pahor pohvalio se da ima novu tetovažu, lik maloga dupina i dva srca na svom desnom ramenu, te sliku objavio na društvenoj mreži. Najpopularniji slovenski političar je tom prilikom na svom Instagram profilu objavio fotografiju gornjeg dijela svog preplanulog torza, na kojoj je vidljiv minijaturni delfin s dva "srca", uz zapis: "Delfinček, zavoj na ozlijeđeno rame, predsjednik Republike Slovenije, Pacug". Pahor tvrdi da je tetovaža s delfinom samo privremena i da je njome zapravo zakamuflirao sportsku ozljedu, "zarađenu" prije dva mjeseca. Tada je kao golman na nogometnoj utakmici čiji je prihod išao u dobrotvorne svrhe nezgodno pao na desno rame i zadobio veću ogrebotinu. Pedesettrogodišnjeg Pahora nedavno je međunarodni ženski magazin proglasio jednim od najzgodnijih svjetskih lidera - u mladosti je honorarno radio kao maneken i trener plivanja, a i kao predsjednik voli održavati tjelesnu formu, najčešće trčanjem na duge pruge i plivanjem.