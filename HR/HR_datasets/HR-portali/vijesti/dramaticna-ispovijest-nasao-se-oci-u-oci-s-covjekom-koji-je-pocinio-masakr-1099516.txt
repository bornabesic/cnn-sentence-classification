Egipćanin koji je bio na na odmoru u Nici susreo se licem u lice s vozačem kamiona koji se zaletio u gomilu ljudi. Prema dosad objavljenim informacijama poginulo je najmanje 84 ljudi, među kojima su i djeca. Nader El Shafei, bivši bankar iz Kaira, ispričao je zastrašujuće trenutke novinarki Lindi Hervieux. Nakon što je kamion naletio na gomilu, El Shafei stao je ispred vozila i počeo mahati prema vozaču, piše NBC News.  – Mahao sam vozaču da se zaustavi da je djevojčica ispod kamiona –  ispričao je ovaj bivši bankar. Nikada nisam bio blizu tako nečemu, sledio sam se – Vidio sam ga da vadi telefon, pomislio sam u tom trenutku da je to bio samo nesretan slučaj, a onda sam vidio da izvlači pištolj. Tada sam shvatio da nešto nije u u redu... i onda sam vidio policiju koja je krenula pucati – ispričao je muškarac. Rekao je i da su mu policajci pokazali da se makne, i svi su tada počeli mahnito trčati.  – Nisam se mogao pokrenuti – rekao je on. – Sledio sam se – dodao je . – Pet minuta prije nego se ovo dogodilo, mislio sam da se u ovom mirnom mjestu takva ludost ne može dogoditi. Navikao sam na sve na Bliskom istoku, ali nikada nisam bio blizu tako nečemu. Rekao sam mojim prijateljima da sada ne možemo ići u Europu kako bi izbjegli Bliski istok. Sada se Bliski istok može dogoditi bilo gdje – rekao je El Shafei. 