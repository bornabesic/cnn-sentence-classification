CSEBA (Chinese – Southeast European Business Association) će pomoći Kumrovcu u pronalaženju kineskih investitora za projekte u Kumrovcu, a uskoro će biti potpisan i memorandum. Riječ je o strateškoj suradnji na revitalizaciji i izgradnji turističko-rekreacijskog znanstveno-studijskog centra Kumrovec i spomen-parka Josip Broz Tito. Projekte će uskoro u Kini uime Općine Kumrovec zainteresiranim investitorima prezentirati izaslanstvo CSEBA-e. Riječ je o ulaganjima od oko 100 milijuna kuna. – Imovinskopravni odnosi su riješeni, sva dokumentacija je čista i objekti su slobodni za ulaganje – rekao je načelnik općine Kumrovec Dragutin Ulama. Kineze najviše interesa Josip Broz Tito, koji je u Kini i danas iznimno poštovan. Značajan dio suradnje odnosit će se i na turizam s obzirom na to da tri zagorske općine, Kumrovec, Zagorska Sela i Desinić, turistički surađuju pa će se zagorski turistički proizvod nuditi kineskim turistima, ali i turistima iz nesvrstanih zemalja. Izaslanstvo CSEBA-e putuje u Kinu sredinom travnja pa bi se investicije mogle realizirati vrlo skoro. >>Tito se još može unovčiti - na Britancu, uz lovačke trofeje