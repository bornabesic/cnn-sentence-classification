Ljubo Ćesić Rojs, koji zastupa 66. pukovniju u sporovima s državom, izgubio je još jednu parnicu. Naime, kako je priopćilo Državno odvjetništvo, Općinski građanski sud u Zagrebu, odbacio je tužbeni zahtjev kojim je 66. pukovnija, Zadruga za izgradnju prometnica, potraživala 18,7 milijuna kuna sa zateznim kamatama od 1. siječnja 2008. Tužbeni zahtjev odnosio se na izgradnju dionice autoceste Sveta Hela – Komin, a 66. pukovnija je smatrala da je izvela radove koji joj nisu plaćeni. Inače Rojs i 66. pukovnija vode ukupno 15 parničnih postupka protiv RH u kojima za izvedene, a neplaćene radove na izgradnji prometnica potražuju oko 560 milijuna kuna. Ova je 13 presuda, a sve dosadašnje 66. pukovnija je izgubila. Osim što su izgubili spor, jer je sud prihvatio navode odgovora na tužbu Županijskog državnog odvjetništva u Zagrebu, koje u sporu zastupa državu, 66. pukovnija mora platiti i troškove parničnog postupka od 648.080 kuna. Za izgubljene sporove Rojs i 66. pukovnija do sada su morali platiti ukupno oko 1,8 milijuna troškova parničnog postupka. >>Rojs: Neka mi oduzmu mirovine, samo da mi Hrvatska ostane >>Rojs novac nije spremio u džep, no mora vratiti 3,2 milijuna kuna