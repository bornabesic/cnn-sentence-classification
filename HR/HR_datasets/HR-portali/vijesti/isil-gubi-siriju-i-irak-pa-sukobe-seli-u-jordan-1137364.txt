Nakon žestokih borbi s pripadnicima ISIL-a sirijski pobunjenici, potpomognuti turskom vojskom, osvojili su autocestu Al Bab-Alep, koja je izuzetno strateški važna za terorističku organizaciju Islamske države. Trojica su turskih vojnika poginula, a 11 ih je teško ranjeno u borbama za preuzimanje kontrole nad sjevernim gradom Al-Babom, koji je pod kontrolom džihadista ISIL-a. Turski vojni izvori tvrde da se vode sukobi u blizini bolnice u gradu, kojom se teroristi koriste kao utočištem te skladištem oružja i streljiva. Turci zauzimaju pozicije Kao što je poznato, Turska je poslala kopnene trupe u sjevernu Siriju u kolovozu kako bi podržale sirijske opozicijske snage u operaciji čišćenja pograničnog područja od terorista Islamske države i suzbile kurdsko teritorijalno širenje. Zasad su u toj operaciji pod nazivom „štit Eufrata“ poginula 24 turska vojnika. U međuvremenu se nastavlja evakuacija džihadista i njihovih obitelji iz istočnog Alepa i svaki se dan očekuje dolazak međunarodnih promatrača. Istodobno, velik broj boraca terorističke organizacije Islamske države koji bježe iz Iraka i Sirije našli su novo utočište u Libanonu i Jordanu. Sve češći sukobi U sukobima, koji u Jordanu traju već nekoliko dana poginulo je najmanje 14 osoba, a 34 ih je ranjeno. Među poginulima je 11 policajaca i 2 civila te jedna 62-godišnja kanadska državljanka. Naime, sukobi su izbili u blizini grada Karaka, popularnog turističkog odredišta, gradu u kojem se nalaze ostaci dvorca iz doba križara (sagrađen je 1140. godine, a pripadao je Jeruzalemskom Kraljevstvu), gdje je pucnjava započela tijekom racije na kuću u kojoj su se skrivali teroristi koji su pripremali napade u Jordanu na turiste tijekom božićnih blagdana. Za taj napad odgovornost je preuzeo ISIL te najavio nove napade. Kao što je poznato, Jordan je poznat kao uporište Muslimanskog bratstva i selefijskog vehabijskog pokreta čiju ideologiju nosi ISIL. >>Atentat na ruskog ambasadora ostat će tajnovit, a donijet će nesagledive posljedice za regiju i svijet >>Dio Turaka ubojicu slavi kao heroja i mučenika 