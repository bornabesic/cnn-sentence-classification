Mijo Fanjak (62) prošlog je petka na kupalištu u Zadobarju upucao i ubio 23-godišnjeg Tomislava Rendulića. Njegova supruga ispričala je kako je Mijo pijanac koji ju godinama zlostavlja kao i njezina sina. – Ne mogu reći da me tukao, ali, svu svoju mirovinu troši za sebe, skriva novac od nas, a digao je i kredit. Sve je zapio. Ja sam nezaposlena, pa mi zbog toga stalno prigovara. Brinem o kućanstvu, imamo i koze, trudim se koliko mogu – kazala je Karolina Fanjak za KAportal. Ispričala je kako bi ga ona spriječila da je znala kamo ide.  – Što ću sada, ja i moj mali nismo krivi za to, Mijo neka odgovara – govori Karolina i dodaje da je Mijo u četvrtak navečer pričao o Tomislavu. – Rekao je da ga provocira, da ga izaziva da će ga baciti u Dobru. To mu je smetalo. Čula sam da je taj mali bio prgav i prema drugima. Ne znam što se među njima dogodilo, znaju se otprije s kupališta – kaže Karolina, pa opet dodaje kako njezin muž svejedno to nikako nije smio napraviti. Rekla je i kako je Mijo u petak ujutro otišao u grad, ne zna kamo, no rekla je da je tamo pio. Nakon što je drugi put otišao na kupalište čula je pucanj i pomislila da je netko bacio petardu. Poslije je saznala što je napravio. >> Dvije tragedije u samo sat vremena: Pred očima kupača ubio ga iz kubure, 15 km dalje utopio se 29-godišnjak 