Ako ste krajem tjedna prošetali centrom grada i osjetili primamljive mirise koji su vam natjerali sline na usta, vjerojatno ste se približili Europskom trgu gdje se upravo održava Gastro Best Fest! Ako niste svratili da kupite fini hrvatski sir i popijete čašicu vina, sunčani vikend prava je prilika da okupite ekipu i svratite na festival koji niti jedan ljubitelj dobre hrane ne smije propustiti! Gastro Best Fest traje do nedjelje, 28. svibnja do 23 sata. Nakon otvaranja, u četvrtak su na Gastro Best Festu promovirani hrvatski specijaliteti poput soparnika, pljukanaca s tartufima, gulaša s divljači, njoka u umaku od šparoga, štrukli, raviola, knedla sa šljivama i istarske maneštre te su tom prilikom festival posjetile i mnoge poznate osobe.   Na momentalno najmirisnijem trgu u samom srcu Zagreba, Europskom trgu, na  Gastro Best Festu izlaže čak 20 ugostitelja – vrhunskih restorana, bistroa, konoba, vinoteka, pivnica i slastičarnica: restoran Kamanjo Gračanka, bistro Lari&Penati, istarski restoran Laganini, Cheese bar, restoran Deno, Meat district, Kuća pršuta Baba delicije, La štruk, Wurst bar, slastičarnice Cukeraj i Amelie, OPG Čorić nudi originalan soparnik koji svakodnevno stiže iz Tugara, Fritule Nada, Zeleni obrok zdravlja, Natura bar, Lokum s turskim delicijama, vinoteka Vintesa s domaćim vinima, Pivnica Medvedgrad s domaćim pivima, Rakijarnica s domaćim rakijama, Pipi kućica, a kao gosti predstavljaju se svakodnevno razni restorani. Do sada su gostovali Djudja i Mate iz Vida pokraj Metkovića te jedna od najboljih istarskih konoba, konoba Buščina. Goran Mehkek / CROPIX Gastro Best Fest   Festival najboljih hrvatskih i inih okusa i kako ga mi od milja zovemo – festival doživljaja jer spaja nekoliko doživljaja – od okusnog do atmosferskog i druželjubivog, traje još do nedjelje, točnije do 28. svibnja, svakodnevno od 11 do 23 sata i svakako ga nemojte propustiti posjetiti. Goran Mehkek / CROPIX Na fotografiji: Kolač od koprive Goran Mehkek / CROPIX Na fotografiji: Fritule