Američki predsjednik Donald Trump u telefonskom razgovoru s ruskim predsjednikom Vladimirom Putinom u ponedjeljak navečer osudio je bombaški napad u podzemnoj željeznici u Sankt Peterburgu u kojemu je ubijeno 11 ljudi i ponudio pomoć u pronalaženju počinitelja. Trump je "izrazio duboku sućut obiteljima žrtava i ruskome narodu", objavila je Bijela kuća nakon razgovora. On je također ponudio "punu potporu američke vlade u odgovoru na napad i u privođenju odgovornih pravdi". Trump i Putin "složili su se da terorizam mora biti odlučno i brzo pobijeđen, navodi se u izjavi iz Bijele kuće.