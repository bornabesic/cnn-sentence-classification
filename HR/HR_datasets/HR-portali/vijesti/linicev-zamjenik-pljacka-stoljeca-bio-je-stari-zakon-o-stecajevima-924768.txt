 - Rezultati provedenih postupaka predstečajnih nagodbi pokazuju da je za hrvatsko gospodarstvo to bilo najbolje moguće rješenje, rekao je danas u Rijeci Boris Lalovac, zamjenik ministar financija predstavljajući rezultate vodećim gospodarstvenicima ove regije. Lalovac je u Gospodarsku komoru u Rijeci stigao umjesto ministra Slavka Linića koji je imao obveza u Bruxsellesu. Naveo je kako je i MMF potvrdio opravdanost provođenja Zakona o predstečajnoj nagodbi koji se provodi i u zemljama EU. -  Zlouporaba je, na žalost, bilo i zbog njih je zaustavljeno više od stotinu postupaka - rekao je Lalovac dodajući da bi se "pljačkom stoljeća" možda mogao nazvati stari zakon o stečajevima prema kojem su stečajevi trajali godinama, bez rezultata, a s ogromnim troškovima i velikom zaradom za stečajne upravitelje dok su vjerovnici teško uspijevali naplatiti svoja potraživanja. >> U predstečajnim je nagodbama otpisano sedam milijardi kuna 