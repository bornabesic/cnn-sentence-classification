Foto: Hina, Screenshot: Andrej Plenković web PREMIJER Vlade koja uvodi obvezno služenje vojnog roka jer "mladi ne smiju zaboraviti Domovinski rat", nije služio vojni rok. >> Plenković nije služio vojni rok zbog - anemije  Kako je potvrdila glasnogovornica Vlade, Sunčana Glavak, on nije služio vojni rok zbog zdravstvenih problema. "Andrej Plenković oslobođen je služenja vojnog roka iz zdravstvenih razloga zbog urođene anemije", rekla je Glavak.  No, premijera zdravstveni razlozi nisu spriječili da se aktivno bavi sportom. I time hvali u svojoj biografiji.   Index je razgovarao sa specijalisticom hematologije koja je željela ostati anonimna. No, kako nam je rekla, postoji više vrsta anemije. Većina ih nije razlog da se izbjegne vojni rok. No, one vrste zbog kojih se vojni rok može izbjeći jer nije dopušten nikakav pojačani fizički napor, podizanje temperature ili trčanje.   "Bavio sam se sportom (nogomet, tenis, vaterpolo), a košarku sam igrao u nekoliko zagrebačkih klubova (Maksimir, Centar, Črnomerec), u Bruxellesu (ASUB – Association sportive universitaire de Bruxelles) i Parizu (Club Paris Jean-Bouin)", stoji u Plenkovićevoj biografiji na stranici koju je koristio još kao europarlamentarac.  Plenković je, dakle, igrao za više zagrebačkih klubova što znači kako se sportom nije bavio samo amaterski, već na jednoj višoj razini. U isto vrijeme, zbog urođene anemije nije pohađao vojsku.