Sjevernokorejski vođa Kim Jong Un emotivno se oprostio od jednog od svojih najbližih savjetnika, koji je navodno poginuo u prometnoj nesreći.  Državna agencija KCNA objavila je da je Kim jedva mogao "potisnuti svoju gorku tugu", prenosi Telegraph. Smrt Kim Yang Gona izazvala je spekulacije da je možda ubijen, a ne da je poginuo u prometnoj nesreći kao što je službena verzija, piše Wall Street Journal, a prenosi IBTimes.  Glavni tajnik sjevernokorejske Radničke partije Kim Yang Gon imao je ključnu ulogu u vrlo važnim pregovorima s Južnom Korejom u kolovozu nakon što su dvije države razmijenile paljbu i dodatno zaoštrile svoje odnose. Dok jedan analitičar sumnja da je Kim Yang Gon platio životom zbog propasti pregovora, drugi predviđa da će njegova smrt pogoršati odnose dviju država. – Koliko može bit gust promet u Pjongjangu – pita se izvršni direktor Odbora za ljudska prava u Sjevernoj Koreji iz Washingtona Greg Scarlatoiu.  Bruce Klinger, stručnjak za Sjevernu Koreju, iz washingtonske Zaklade Heritage kazao je da je Kim Yang Gon možda kažnjen zbog toga što nije postignut sporazum između dviju zemalja u kolovozu.  >>Kim Jong-un ostao bez bliskog suradnika – navodno je stradao u prometnoj nesreći >>Satelitske snimke pokazuju da Sjeverna Koreja kopa novi tunel 