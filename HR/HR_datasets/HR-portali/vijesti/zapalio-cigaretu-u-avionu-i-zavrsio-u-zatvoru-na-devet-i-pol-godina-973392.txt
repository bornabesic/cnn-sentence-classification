Foto: 123rf JOHN COX, četrdesetosmogodišnji obiteljski čovjek iz Velike Britanije, strastveni je pušač, ali njegova bi ga navika ipak mogla koštati više nego što je mogao zamisliti. John je, naime, tijekom leta iz Birminghama u Sharm El-Sheikh odlučio zapaliti cigaretu na visini od deset tisuća kilometara, a zatim je opušak bacio u koš za smeće i tako prouzrokovao požar u avionu. Požar je izazvao veliku paniku na letu, a pilot je čak razmišljao o prisilnom sletanju, no osoblje aviona je na kraju uspjelo ugasiti vatru, prenosi The Mirror. Cox je odmah pri slijetanju uhićen u Egiptu, a zatim deportiran u Veliku Britaniju. Osuđen je na četiri i pol godine jer je prouzrokovao požar zbog nemara, a kazna mu je na ponovljenom suđenju povećana na devet i pol godina jer je sudac prvu kaznu smatrao nedovoljnom.