Bivši načelnik glavnoga stožera HVO-a Slobodan Praljak, lani nepravomoćno osuđen na Haaškom sudu na 20 godina zatvora zbog ratnih zločina u bivšoj Hrvatskoj zajednici Herceg-Bosni, mora sudu vratiti 2,8 milijuna eura, trošak njegove obrane kroz desetak godina suđenja na Međunarodnom kaznenom sudu za bivšu Jugoslaviju (ICTY). Praljak iznos mora podmiriti jednokratno, u roku od 90 dana, ili kroz mjesečne rate tijekom 3 godine, odlučio je ICTY. Kako navodi HRT, Žalbeno vijeće Haaškog suda nalaže da se iznos od 2.807.611,10 eura za troškove pružanja pravne pomoći ima vratiti ili unutar 90 dana odjednom, ili, ako Praljak tako želi, kroz mjesečne rate tijekom 3 godine, s tim da u prvih 90 dana uplati najmanje 10 posto, tj. oko 280.000 eura, a zatim bi svakog prvog u mjesecu tri godine morao platiti po 70.190,28 eura. Time je odbačena i Praljkova žalba iz veljače, kad je kazao da nema novca za podmirenje troškova obrane, nazvavši tada takav zahtjev "besprizornom kampanjom tajništva suda, s nevjerojatnom količinom laži". >>Stojić se ironično smijao, Prlić je pisao bilješke, a Praljak odmahivao >>Praljak će ipak morati vratiti 3,3 milijuna eura 