Podno vukovarskog vodotornja danas je australski slikar hrvatskih korijena Charles Billich započeo s crtanjem ulja na platnu na kojem će naslikati ovaj najprepoznatljiviji simbola Domovinskog rata. Billich je prvo nacrtao skicu vodotornja koju će potom prenijeti na platno dimenzija 200 x 130 centimetara. - Sliku vodotornja započet ću u Vukovaru, a završiti u Kninu. Ulje će biti predstavljeno na aukciji koja će se održati na Dan pobjede i domovinske zahvalnosti. Sredstva osigurana na taj način biti će u cijelosti proslijeđena za potrebe obnove vodotornja, rekao je Billich. Govoreći o svome projektu rekao je i kako ga je vodotornja oduvijek fascinirao radi svoje ustrajnosti i tvrdoglavosti da se ne sruši unatoč tolikom broju rana i pogodaka. Podsjetio je i kako je prije nekoliko godina dolazio u Vukovar s jednim australskim producentom s željom da naprave film o Vukovaru ali da taj projekt za sada nije realiziran. Uz ulje na platnu Billich je pripremio i 10.000 grafika, dimenzija  50 x 70 centimetara. Od toga broja 5.000 grafika namijenjeno je za Vukovar, a isti toliki broj za Knin. Očekuje kako će grafike kupiti političari, državni dužnosnici, ministri, saborski zastupnici kako bi i na taj način pomogli ova dva grada. Nakon što je emigrirao u Australiju Billich je stekao svjetsku umjetničku slavu. Njegove slike danas se nalaze u muzeju u Vatikanu, Olimpijskom muzeju u Lausanneu, Muzeju Crvenoga križa u Ženevi, zgradi Ujedinjenih naroda u Ženevi, zgradi japanskog parlamenta... 