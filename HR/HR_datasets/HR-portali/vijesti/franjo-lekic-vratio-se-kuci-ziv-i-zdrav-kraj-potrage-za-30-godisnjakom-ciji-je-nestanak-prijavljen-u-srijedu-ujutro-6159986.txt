>>> NOVO 18:01 Franjo Lekić vratio se kući živ i zdrav. Tim riječima oglasila se u srijedu oko 17 sati PU šibensko-kninska. Kao što smo pisali, u srijedu oko 14 sati policija je objavila da traga za 30-godišnjim Franjom Lekićem koji se iz kuće u mjestu Žagrović kod Kmina udaljio u nepoznatom pravcu u srijedu ujutro oko četiri sata automobilom Opel Vectra. U srijedu, 31. svibnja, u Policijskoj postaji Knin prijavljeno je da se rano ujutro oko četiri sata s osobnim vozilom Opel Vectra registracijskih oznaka ŠI 901-FM u nepoznatom pravcu od kuće udaljio Franjo Lekić, rođen 16. svibnja 1987., iz mjesta Žagrovića. Franjo Lekić je visine oko 175 centimetara, slabije tjelesne građe, kratke plave kose, a u trenutku nestanka na sebi je imao crnu majicu dugih rukava s natpisom 'Never', plave traperice i sive tenisice. Iz PU Šibensko-kninske pozivaju građana da ukoliko raspolažu s bilo kakvih saznanjima o nestalom, o tome odmah obavijeste pozivo na besplatan broj 192 ili da se jave u najbližu policijsku postaju.