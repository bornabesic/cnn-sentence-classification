Da porno industrija ima svoju mračnu stranu, nije ništa novo, no prošlogodišnja su izvješća na svjetlo dana iznjedrila poraznu činjenicu: prisilan rad u pornografiji u stalnom je porastu. Žena budu namamljene na posao modela, no to je samo paravan za snimanje erotskih filmova. Upravo se to dogodilo sada poznatoj YouTube blogerici, Japanki Kurimin Aromi. - Prvi put kad sam čula da moram skinuti odjeću sa sebe, počela sam plakati. Napravila sam to jer sam osjetila veliki pritisak - kazala je Aroma. U agenciji u kojoj je radila, pored modnih snimanja, snimali su se i porno filmovi. Mladim djevojkama obećali su kako sve mogu zaustaviti ako se osjete neugodno, ali to naravno nije bilo točno.  Japanska porno industrija godišnje zaradi oko 3 milijarde funti i snimi oko 20.000 filmova. Kako piše The Independent, zbog optužbi za loš tretman žena japanska je vlada odlučila stati svemu na kraj, kako bi se situacija popravila u što kraćem roku.  