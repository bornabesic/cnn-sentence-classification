Nakon žestokih borbi iračke su snage, uz potporu šijitske paravojne formacije Al Hashd Al Sahabi, zauzele mosulski most koji vodi do središta grada i glavnine snaga terorističke organizacije Islamske države. Glasnogovornik zajedničke operacije admiral Yahya Rasul kazao je za Večernji list da su iračke snage zauzele izuzetno strateški važan mosulski most al Hurija (sloboda), što s juga vodi do centra starog grada koji je još uvijek pod kontrolom terorista. Admiral Rasul naglasio je da se velik broj džihadista predao iračkim snagama. Među uhićenima je i velik brzoj stranih državljana iz cijeloga svijeta. Naime, most al Hurija drugi je most u gradu na Tigrisu koji su osvojile iračke snage 19. veljače. Svih je pet mosulskih mostova preko Tigrisa oštećeno, ali njihovo zauzimanje i popravak pomoći će u ofenzivi protiv militanata koji drže taj grad na sjeveru Iraka od 2014. Iračke snage oslobodile su istočnu stranu Mosula u siječnju nakon sto dana borbi i 19. veljače počele su napad na područja zapadno do Tigrisa. Slom iračkog krila kalifata Poraz ISIL-a u Mosulu bit će slom iračkog krila kalifata koji je na dijelovima Sirije i Iraka proglasio džihadistički vođa Abu Bakr al Bagdadi 2014. U međuvremenu, oglasio se kalif Abu Bakr Al Bagdadi, čiji je bratić uhićen u zapadnom dijelu Mosula za kojeg iračke snage vjeruju da će ih odvesti do kalifova skloništa, te priznao poraz i tražio od svojih boraca da se ne predaju i da izvršavaju samoubilačke napade ističući da njima teritorij ništa ne znači jer su prisutni diljem svijeta. Istodobno, iračke snage otkrile su veliko ISIL-ovo skladište sa sto tona kemijskih supstancija u istočnom dijelu Mosula. Sirijske milicije odsjekle su u ponedjeljak zadnju cestu iz uporišta Islamske države Rake, ugrozivši autocestu koja povezuje glavni grad džihadista u Siriji s pokrajinom Deir al-Zor. To je novi ogroman udarac za kalifat.   >>Slavni pjevač razbjesnio javnost imitirajući ISIL-ovo odrubljivanje glave >>Azilant koji se vratio u Siriju i oslobađao hrvatska naftna polja: 'Hrvati su mi mnogo pomogli i bili su srdačni' 