Predsjednica Republike i vrhovna zapovjednica Oružanih snaga RH Kolinda Grabar Kitarović izjavila je, obilazeći izložbu vojne i sigurnosne opreme ASDA otvorene u srijedu u Splitu, kako u mnogim državama postoji interes za proizvode hrvatske vojne industrije. "Nakon svih putovanja u mnoge države moram vam reći kako je veliki interes za hrvatsku vojnu industriju," rekla je predsjednica novinarima za vrijeme obilaska izložbenih štandova "Jadranske vojne i zrakoplovne industrije i konferencije - ASDA 2017." Postoji interes za hrvatske specijalizirane proizvode i strojeve, poput stroja za razminiranje, za zaštitnu opremu, za oružje, tenkove, kazala je. "Sada smo doista vrlo konkurentni na svjetskom tržištu," istaknula je Grabar-Kitarović dodavši kako "ima puno pitanja i puno interesa." "Ove puške tek se probijaju na tržište, ali isto tako ovi pištolji koje radi HS produkt, na američkom tržištu su zadnjih pet godina ocijenjeni iznimno dobro," rekla je predsjednica Grabar Kitarović na štandu na kojem su izloženi HS pištolj i VHS puška. Uzevši pušku, istaknula je da nije teška i da je vrlo precizna. >> Predstavljeno najmoćnije oružje Hrvatske vojske >> Rusija: Jačanje NATO-a na istoku je provokacija! Stier: Hrvatski vojnici nisu usmjereni protiv Rusije 