Screenshot: N1 HDZ-ov Andrija Mikulić obrušio se na MOST-ovca Miru Bulja zbog njegovih kritika na račun Tomislava Karamarka i poziva Uskoku da istraži aferu u koju je umiješana njegova supruga Ana i lobist MOL-a Josip Petrović. > Mostovac Bulj: Pozivam Uskok da istraži Karamarka  > Lobist MOL-a platio najmanje pola milijuna kuna Karamarkovoj supruzi da ga savjetuje  Podsjetimo, Bulj je danas, nakon objave ugovora između tvrtke Drimia i Petrovića, pozvao Povjerenstvo za sprečavanje sukoba interesa, DORH i Uskok da istraže Tomislava Karamarka, premijera Oreškovića kao i sve druge članove Vlade.  "S obzirom na to da je kolega Bulj predvodnik napada na gospodina Karamarka i njegovu obitelji htio bih se referirati na njegove izjave. Držimo da su ti napadi ispod svake ljudske razine i da nisu u svjetlu partnerskih odnosa koji vladaju unutar Domoljubne koalicije.  Ako se netko treba baviti nekom temom onda su to svakako ona tijela koja su za to zadužena, a to je Povjerenstvo za sukob interesa. Ne možete dijeliti lekcije i pozivati narod na nekoga ili nešto ako ne poznate funkcioniranje državnih institucija.  Kolega Bulj kao predvodnik napada na Karamarka i njegovu obitelj nije osoba koja bi to mogla. Zašto? Jer ima mrlje", kazao je Mikulić.  "Dva slučaja za DORH i Uskok"  Potom se obrušio na Bulja i pozvao DORH i Uskok da istraže njega.  "Neka nam objasni kako je 1999. godine i pod kojim uvjetima od MORH-a kupio stan od 80 kvadrata za 21 tisuću eura, a par godina kasnije ga prodao za 90 tisuća eura.  I neka objasni kako je njegova invalidnost rasla tijekom godina. Prvo je dobio rješenje na 20 posto, onda je na njegov zahtjev dobio novo, trajno na 30 posto. U rješenju je navedena šira f62.1 - to je opća nesposobnost za rad. Ako je on nesposoban za rad, onda mene njegove reakcije ne čude", optužuje Mikulić.  Potom je stao u obranu Karamarka, kazavši da je on kroz cijeli život znao "odvojiti privatno od poslovnog".