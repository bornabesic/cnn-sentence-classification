Hrvatska kao idealna destinacija za odmor britanskih turista do sada nije iskoristila najučinkovitiji način promocije na tome tržištu - reklamiranje u podzemnoj, a pogreška u promociji je i brendiranje regija, a ne Hrvatske u cjelini. Kratke su to ali vrijedne napomene koje je ministru turizma Gariju Cappelliju na zajedničkom sastanku u Londonu predložila direktorica strategije i komunikacije britanske turističke organizacije - Visit Britania, Patricia Yates. Da se takve pogreške neće više tolerirati, a Hrvatska će sada naglasak staviti na promociju, poručio je i sam ministar naglašavajući kako je sada dobio i svojevrsnu potvrdu da je na dobrom putu u "reformi" turističkih zajednica na području naše zemlje. Kako je poručila Yates turizam u Velikoj Britaniji predstavlja glavnu izvoznu djelatnost, generira 9 posto nacionalnog BDP-a te 9,6 posto svih zaposlenih radi u turizmu.   - Visit Britain provodi aktivnosti vezane uz promociju turističkog proizvoda Velike Britanije na međunarodnom i domaćem tržištu, s time da su posebno usmjereni na digitalni sadržaj, rast ulaganja u promociju na stranim tržištima te na jačanje poslovnih putovanja i skupova, što predstavlja novi prioritet. - kazala je.  Prema podacima iz 2015./16. svaka funta koju je britanska Vlada utrošila u promociju rezultirala je povećanjem potrošnje inozemnih turista u iznosu od 23 funte. Britanci naime svoj turizam baziraju i na jakim zakonima, no zakonske okvire u toj zemlji ne definira Parlament već isključivo turistička direkcija - Izlazak Britanije iz Europske Unije ne utječe na turistički promet i interes britanskih turista za Hrvatskom koja je u posljednje vrijeme jedna od najpopularnijih destinacija za odmor. - kazao je Damian Collins kojeg je ministar pozvao na ovogodišnje Dane hrvatskog turizma. - Tržište Velike Britanije jedno je od najvažnijih emitivnih tržišta Hrvatske s kojeg posljednjih godina bilježimo snažan i kontinuirani rast turističkog prometa. Tijekom proteklih 5 godina, tržište Velike Britanije imalo je prosječan rast noćenja od 20 posto, s time da je primjerice prošle godine ostvareno 25 posto više noćenja. Još snažniji interes za Hrvatskom nastavljen je tijekom 2017.  te je od početka godine zabilježeno čak 42 posto više noćenja -  istaknuo je ministar te dodao kako gosti iz Velike Britanije uglavnom dolaze avionom, najviše odsjedaju u hotelima visoke kategorije, vole izlete, a najposjećenije destinacije su Dubrovnik, Konavle, Split, Pula... >> Večernji u Londonu: 'Sada se mnogi ljudi kaju. Nadamo se da ćemo imati većinu' >> Letjet ćemo šest puta tjedno iz Britanije za Zagreb 