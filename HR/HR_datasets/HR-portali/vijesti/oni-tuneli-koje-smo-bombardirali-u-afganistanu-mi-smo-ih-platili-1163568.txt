Ona mudžahedinska mreža tunela koju smo bombardirali u Afganistanu? Mi smo je platili, napisao je Edward Snowden na svom Twitter profilu. Ovaj američki zviždač, bivši zaposlenik CIA-e i Nacionalne službe sigurnosti, oglasio se iz svog ruskog egzila, u kojem strahuje da ga u ime zatopljenja odnosa ne izruče Americi. Snowden je uz poruku priložio i fotokopiju teksta objavljenog znakovitog 11. rujna 2005. godine u New York Timesu. U članku kojeg je na četvrtu godišnjicu rušenja njujorških blizanaca i pokretanja tzv. Rata protiv terorizma, potpisala Mary Anne Weaver, piše kako je izgradnju kompleksa tunela Tora Bora u afganistanskoj provinciji Nangarhar financirala CIA. Taj je kompleks, tvrdila je autorica, inače poznata po knjigama o životu u Pakistanu, Egiptu i drugim trusnim područjima, izgrađen u vijeme afganistansko-sovjetskog rata koji je bjesnio između 1979. i 1989. godine. CIA je dala novac, tvrdila je Weaver, a sam kompleks izgradio je Osama bin Laden, odnosno Saudi Binladin Group, građevinska tvrtka s razgranatim poslovima širom Saudijske Arabije i zemljama Zaljeva. >> SAD bacio 'majku svih bombi' na militante IS-a u Afganistanu >> Sadam, Milošević, Gadafi: Koga je sve američka vojska gađala raketama Tomahawk?