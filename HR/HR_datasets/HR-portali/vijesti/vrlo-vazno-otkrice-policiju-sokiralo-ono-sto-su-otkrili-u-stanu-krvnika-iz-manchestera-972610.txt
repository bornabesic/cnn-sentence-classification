Foto: Policija, Manchester/YouTube IAN HOPKINS, šef policije u Manchesteru, izjavio je danas medijima kako su policajci u kući terorista koji je na koncertu ubio najmanje 22 osobe "pronašli veoma važno otkriće".  Kako javlja Independent, pozivajući se na izvore bliske istrazi, u kući Salmana Abedija pronađena je prava mala tvornica za proizvodnju eksploziva.  Stručnjak za eksplozive otkrio je za američki ABC kako je policija u kući napadača pronašla dovoljno materijala za izradu nekoliko bombi.  "Pronađene su velike količine kemikalija i ostalih potrepština za proizvodnju eksplozivnih naprava", navodi stručnjak koji je usko povezan s istragom.  Podsjetimo, Abedi je na koncertu Ariane Grande aktivirao eksplozivnu napravu i ubio 22 osobe, a ozlijedio njih na desetke. Odgovornost za napad preuzela je Islamska država.