Screenshot: YouTube U RUŠENJU turističkog helikoptera u američkoj državi Tennesseeju poginulo je pet osoba, objavljuju lokalni mediji.  Za vrijeme ture razgledavanja nacionalnog parka Great Smoky Mountains helikopter se srušio i zapalio pored Pigeon Forgea, grada oko 300 kilometara istočno od Nashvillea.  Šef mjesne policije Jack Baldwin  priopćio je da nije mnogo ostalo od helikoptera, prenosi mjesna televizija WVLT, te da je to najteža helikopterska nesreća koju je vidio.  Glasnogovornica savezne uprave za zrakoplovstvo potvrdila je da se nesreća dogodila no nije iznosila detalje.