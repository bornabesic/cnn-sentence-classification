Saborski zastupnici SDP-a idućeg će tjedna početi prikupljati potpise za zahtjev za izglasavanje nepovjerenja ministru znanosti, obrazovanja i sporta Pavi Barišiću. Dogovoreno je to jučer na saborskom Klubu zastupnika SDP-a na kojemu je jedna od tema bio i put predsjednice države Kolinde Grabar-Kitarović u SAD. – To je velika tema i mi ćemo svakako inzistirati na svim odgovorima vezanima za taj put koje hrvatska javnost još uvijek ne dobiva. Nije isključeno da ćemo, u slučaju da odgovore ne dobijemo, zatražiti i osnivanje saborskog istražnog povjerenstva da bi se taj slučaj do kraja rasvijetlio – kaže jedan saborski zastupnik iz SDP-a. Na Klubu se razgovaralo i o okruglom stolu koji će stranka o Ini i HEP-u organizirati idućeg tjedna na koji će pozvati stručnu javnost i na kojem će se pokušati naći najbolji model kako vratiti Inu u hrvatske ruke bez prodaje HEP-a. Zastupnici su na Klubu upoznati i s prijedlogom novog poslovnika Kluba zastupnika SDP-a koji bi trebao biti donesen do kraja mjeseca. >> Kolinda Grabar-Kitarović: Napadi na mene zbog puta u SAD svojevrsni su medijski mobing >> Prijave protiv predsjednice: S Pantovčaka se čude ponašanju Dalije Orešković 