Foto: Hina  ISLAMSKA država preuzela je odgovornost za napad na kockarnicu u filipinskoj prijestolnici Manili u kojemu je ubijeno najmanje 36 osoba, izvijestio je Amaq, novinska agencija IS-a, nakon što su dužnosnici izjavili da nema dokaza o upletenosti militanata. Naoružani napadač upao je u kockarnicu u hotelskom kompleksu Resorts World Manila, zapucao i zapalio stolove za rulet. Svih 36 osoba umrlo je od gušenja dimom.  Moguć pokušaj pljačke Policija smatra da je bila riječ o pokušaju pljačke. Osumnjičeni je pucao na policajce koji su ga pokušavali uhititi prije no što se zapalio u hotelskoj sobi u hotelu, rekao je ravnatelj policije u Manili Oscar Albayade. "Borci Islamske države izvršili su napad u Manili na Filipinima", navodi Amaq.