Foto: FAH, Davor Kibel/ Glas Slavonije NAKON što je danas MUP objavio snimku jučerašnjeg postupanja policajca prema 66-godišnjakinji u Osijeku, događaj je izazvao veliki interes javnosti. I dok je dio komentatora istaknulo kako je policajac trebao umjerenije postupiti prema starici, dio je istaknuo kako je postupao prema zakonu te da mu ništa drugi nije preostalo. > Policijska brutalnost u Osijeku: Policajac od 130 kila srušio ženu jer je prešla cestu na crveno O cijelom se slučaju večeras putem Facebooka oglasio i minsitar unutarnjih poslova Ranko Ostojić, koji je stao na stranu starije gospođe, ističući kako je reagiranje bilo loše po ugled hrvatske policije. "Nepotrebno, loše i ruši ugled... Policajke i policajci ...ovo nam ne treba... Lošim potezom sruši se puno dobro napravljenog... I nije da tražim od vas da se "ne držite zakona koji pijani plota" , ali koliko je zakonito , i može biti pravdano... Loša je policijska taktika ... Ne radite to... Ne možeš staricu rješavati kao da je opasan nasilnik....", napisao je Ostojić. Starica oborena na pod i vezana lisičinama Podsjetimo, jučer iza 11 sati u Ulici Hrvatske Republike, u samom središtu Osijeka, policajac krupnije tjelesne građe srušio je stariju ženu na beton i - vezao je lisičinama i to jer je prešla cestu dok je na semaforu bilo crveno svjetlo.  Na snimci, koju je objavio MUP, vidi se kako policajac pokušava zaustaviti i legitimirati gospođu. Ipak, stručnjaci ne dijele ministrovo mišljenje te smatraju kako je policajac u  nezgodnoj situaciji postupio ispravno.