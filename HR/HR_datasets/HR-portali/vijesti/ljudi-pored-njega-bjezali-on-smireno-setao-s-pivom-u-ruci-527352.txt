U stravičnom napadu u Londonu u kojem su tri napadača ubila sedmero, a ranila 48 ljudi, Britanci su pronašli svijetlu točku. Muškarca koji se šeta s pivom u ruci dok se iza njega događa pokolj britanski su mediji prozvali simbolom nade. Britanci oplakuju žrtve, u mislima su s onima koji se oporavljaju u bolnicama. Mnogi žive u strahu jer je ovo već treći napad u posljednja tri mjeseca u Velikoj Britaniji. Mladić je, piše Mirror, pokazao da se neće plašiti pred teroristima i mijenjati svoj život radi njih. Iako su britanski mediji njegov smiren hod predstavili kao poznatu britansku staloženost, tviteraši su slavili njegovu odanost pivu. Da je pivo ostalo iza to bi značilo da su teroristi pobijedili, jedan je od komentara.