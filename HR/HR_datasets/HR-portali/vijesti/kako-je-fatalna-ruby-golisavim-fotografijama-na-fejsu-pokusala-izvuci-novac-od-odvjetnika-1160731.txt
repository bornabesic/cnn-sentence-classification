– S osobom koja se na Facebooku predstavljala kao Ruby Mayer stupio sam u kontakt krajem 2014. godine. Slala mi je obnažene fotografije i pričala o svojim seksualnim iskustvima, a ja njoj o svojim seksualnim maštanjima. U početku naše komunikacije napomenuo sam joj da imam djevojku i da ne želim osobni kontakt, nego samo virtualni. U ljeto 2015. sam joj rekao da želim prekinuti svu komunikaciju s njom i to jer je moja tadašnja djevojka, a današnja supruga, ostala u drugom stanju – riječi su zagrebačkog odvjetnika A. B. koji je ubrzo nakon što je zatražio prekid komunikacije, barem ako je suditi po optužnici koja je podignuta protiv Ruby, a pravim imenom Marine G., postao žrtvom njezine iznude. Nakon što ju je zamolio da obriše sve poruke koje su razmjenjivali, ona je u prosincu 2015. od njega zatražila da joj plati najprije dvije, a potom i tri tisuće kuna kako bi to napravila. – U tri navrata uplatio sam joj po tisuću kuna, ali ona je zatim rekla da želi još 10 tisuća, nakon čega sam je blokirao na Facebooku, ali me nastavila zvati sa skrivenih brojeva. Prijetila je da će sve pokazati mojoj supruzi, a u ožujku 2016. mi je došla pred kuću i radila scene. T ada sam je pošpricao suzavcem kako bih je otjerao, a uspio sam joj uzeti i mobitel te pobrisati sve naše poruke s Facebooka – kazao je u ponedjeljak A. B. na zagrebačkom Općinskom kaznenom sudu, gdje se vodi postupak protiv Marine G. U istoj toj sudnici odvjetnik se trudio dokazati kako nije imao seksualne odnose s optuženom najprije navodeći da ju je “uživo” vidio samo četiri puta, da bi poslije kazao kako se s njom vidio šest puta te da je već prvi put kad su se našli u njegovu uredu “bilo predigre, ali ne i seksa”.      >> Bosanka ucjenjivala američkog biznismena za 250.000 dolara >> Pornoaplikacija potajno fotografirala korisnike pa ih ucjenjivala