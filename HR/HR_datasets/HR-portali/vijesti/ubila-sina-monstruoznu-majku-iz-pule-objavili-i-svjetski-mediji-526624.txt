Sanitarna inspekcija u Puli je u utorak izdala sprovodnicu za prijevoz tijela ubijenog Denisa Pašića  (3) na temelju očevog potpisa, koji je zahtjev potpisao u zatvoru u BiH, potvrdio nam je Marin Folo, odvjetnik koji zastupa pogrebno društvo. Obitelj će danas ili najkasnije u srijedu preuzeti tijelo te dalje organizirati pokop.  Podsjetimo, dječakov stric Ramiz Pašić, koji je još prošlog tjedna ih BiH došao u Pulu preuzeti tijelo i organizirati sprovod, nije to mogao učiniti zbog komplicirane i bešćutne hrvatske birokracije.  Naime, pogrebno društvo koje su angažirali stric i dječakova baka Rita Rojnić, još je u petak putem odvjetnika Marina Fola zatražilo izdavanje sprovodnice, dokumenta kojim se odobrava transport posmrtnih ostataka izvan Pule. Njega na zahtjev obitelji izdaje sanitarna inspekcija, no sanitarna u Puli odbila je zaprimiti njihov zahtjev i izdati im dokument uz obrazloženje da nisu pribavili potpise majke ili oca ubijenog dječaka. Na taj način, rodbina se našla u apsurdnoj situaciji da moraju tražiti potpis ili od majke dječaka, koji se trenutačno nalazi u pritvoru u pulskom zatvoru zbog sumnje da je golim rukama zadavila sinčića, ili od dječakova oca, koji je također u zatvoru u BiH na izdržavanju kazne jer je pretukao suprugu i njezina ljubavnika. O majci monstrumu iz Pule, koja je ubila svog trogodišnjeg sina i njegovo tijelo bacila u plićak u lučici Mandrač, pišu i svjetski mediji. Tako britanski tabloid Sun piše kako je Chiara Rojnić Pašić (32) sinčića Denisa usmrtila jer ga se htjela riješiti. Navodno je imala je plan otputovati u Makedoniju, a dječak joj je smetao. Uz majku su uhićeni 14-godišnjakinja, štićenica Doma za odgoj djece i mladeži u Puli te 29-godišnji hrvatski državljanin koji je znao za zločin, a nije ga prijavio, već je s njima dogovarao način prikrivanja ubojstva, odlazak na policiju i prijavljivanje nestanka djeteta. Sun piše i da su susjedi kazali kako su često čuli dječaka kako plače. Razmišljali su da slučaj prijave nadležnim instuticijama, ali na kraju ipak nisu jer se, navodi Sun, nisu htjeli miješati u tuđe obiteljske probleme. "Dječak je znao tako jako plakati da je jednom susjeda, koja živi kat ispod, skoro zvala policiju. Na kraju je odustala", ispričao je susjed. "Jednom prilikom je drugom susjeda dječaku kupila igračku, a on ju je u zagrlio i čvrsto uhvatio za nogu, nije ju htio pustiti". "Bio je vrlo drag dječak", dodaje susjed. Sun piše da je Denis živio s majkom, a njegov otac je navodno u zatvoru u Bosni i Hercegovini. Tabloid piše i kako je 14-godišnja pomagačica, navodno policiji lagala da je Chiarina polusestra, da bi se na kraju ispostavilo da su samo prijateljice. "Nakon provedene istrage policija je utvrdila da je 32-godišnja hrvatska državljanka i 14-godišnja maloljetnica, također hrvatska državljnka, počinile kazno djelo - ubojstva. Također, 29-godišnji hrvatski državljanin počinio je kazno djelo prikrivanja zločina", potvrdio je glasnogovornik policije, javlja Sun. "Kakva zla i sebična žena. Maleni, počivaj u miru", napisao je jedan od komentatora ispod članka o strašnom zločinu koji je potresao hrvatsku javnost.