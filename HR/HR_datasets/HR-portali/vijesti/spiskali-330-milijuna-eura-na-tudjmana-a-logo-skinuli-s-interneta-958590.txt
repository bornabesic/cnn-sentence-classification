Foto: Index "TA SLIKA predstavlja snažnu vrijednost i znanje osoblja", stoji u opisu logotipa koji predstavlja Međunarodnu zračnu luku Zagreb, odnosno Zračnu luku Franjo Tuđman. U knjižici od 48 stranica u kojoj se objašnjava knjiga standarda za logo Zračne luke gdje ističe se kako novom logotipu Zračne luke  suvremeni stil i forma daju logu moderan štih.  Knjižica o "novom" logotipu Zračne luke "Franjo Tuđman" by Index.hr on Scribd      No, istina je kako je društvo koje je potrošilo oko 330 milijuna eura za uređenje Međunarodne zračne luke u Zagrebu vizualni identitet jednostavno skinulo s interneta prikazavši ga kao vrhunsko rješenje koje predstavlja "spremnost MZLZ-a za stvaranje lokalnih partnerstava i interesa u ekonomskim izazovima regije". Prije tri godine tvrdili da je samo privremeno   Logo tako nije plod rada grafičkih stručnjaka koji su spajali povijest zagrebačkog aerodroma i budućnost koncesionara već je riječ o besplatnoj vektorskoj grafici koja je tek prilagođena bojama tvrtke. No, čini se da tu nije kraj jer u uvjetima korištenja stoji kako se mora jasno naznačiti autor, no to nigdje nije navedeno.   Naime, prije tri godine trebao je biti raspisan natječaj za vizualni identitet Zračne luke Zagreb, no očigledno su odlučiti uštedjeti pa su "novi" logo jednostavno uzeli s interneta.  Da je riječ o logotipu koji može koristiti svatko, otkrili smo još prije tri godine, no tada su se iz Uprave Zračne luke Zagreb pravdali kako je riječ tek o privremenom rješenju. Dovoljno dobro za zagrebačku Zračnu luku   "Logotip je prilagođen i usklađen sa smjernicama grafičkih standarda definiranim u sklopu konzorcija ZAIC, prilikom javljanja na natječaj za koncesiju zagrebačke zračne luke. U pozicioniranju Međunarodne zračne luke Zagreb ključan trenutak će biti otvaranje i početak poslovanja na novom putničkom terminalu, stoga ne isključujemo mogućnost promjene vizualnog identiteta i s njim povezanih komunikacijskih poruka u toj fazi", stoji u odgovoru Međunarodne Zračne luke Zagreb od listopada 2014. godine.  Novi putnički terminal otvoren je prije nekoliko dana, no očigledno je procijenjeno da je za Tuđmana dovoljno dobar i logo koji je skinut s interneta. Podsjetimo, novi aerodrom u rukama je Francuza, budući da je Zračna luka Zagreb 2012. godine predana u 30-godišnju koncesiju francuskoj tvrtki ZAIC, odnosno konzorciju kojeg čine Aeroports de Paris Management, Bouygues Batiment International, TAV Airports, Viadukt, Marguerite Fund i IFC, član grupacije Svjetske banke, a za upravljanje tom lukom koncesionar je osnovao tvrtku MZLZ.