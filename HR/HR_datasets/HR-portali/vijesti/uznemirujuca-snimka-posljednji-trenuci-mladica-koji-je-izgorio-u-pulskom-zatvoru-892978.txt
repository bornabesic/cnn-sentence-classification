Screenshot: Dnevnik.hr U STUDENOM prošle godine u požaru u pulskom zatvoru smrtno je stradao dvadesetpetogodišnji zatvorenik Bojan Bešlić iz Pule. Kako je naknadno utvrđeno, požar je izazvao upravo Bešlić koji je u samicu pulskog zatvora nekako unio upaljač.  Zbog tog propusta pokrenut je stegovni postupak i s posla su udaljena tri pravosudna policajca i dva njihova rukovoditelja.   Ekipa Provjerenog Nove tv došla je u posjed uznemirujućih snimki koje prikazuju posljednje trenutke mladića u zapaljenoj samici, piše Dnevnik.hr.  Prema riječima njegova brata, policajci namjerno nisu odmah željeli reagirati kad su osjetili da u samici gori.  Bojan, koji je u zatvorima proveo pet godina, poginuo je samo dva mjeseca prije nego je morao izaći na slobodu. Zadnju kaznu od osam mjeseci služio je zbog prijetnje bivšoj djevojci i nezakonite upotrebe osobnih podataka.  Uznemirujuću snimku tragičnog događaja možete pogledati ovdje.