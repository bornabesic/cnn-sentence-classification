'Jako smo dobri u izvlačenju neoštećenog srca, pluća, jetre, jer znamo da se traže, pa zato neću otkinuti taj dio, otkinut ću ispod, otkinut ću iznad, i pokušat ću sve izvući neoštećeno', objašnjava dr. Deborah Nucatola u priloženom videu mrtva hladna, kao da razgovara o boji zavjesa u stanu, jedući salatu i pijuckajući vino dok dogovara prodaju dijelova nerođenih beba. Video je prekjučer predočen javnosti, i neki senatori su najavili pokretanje istrage u vezi trgovine organima. Veliki novac se okreće na prodaji dijelova tijela abortirane nerođene djece, kaže na početku voditeljica ABC newsa u priloženom videu. Čak i neki od najzagriženijih odvjetnika “pro-choice” politike su ovu praksu, nakon što im je predočen video, nazvali “posve neprikladnom” te izjavili da je zločin zločin, i da krivci trebaju biti privedeni pravdi. Ipak, reklo bi se da događaj, iako o njemu danas piše i BBC, nije dobio medijsku pažnju kakvu zaslužuje. Video je snimljen na tajnom sastanku vodeće doktorice američke pro-abortus organizacije “Planirano roditeljstvo” (Planned parenthood), Dr. Deborah Nucatola, i aktivista-istraživača koji su se predstavili kao kupci iz medicinske kompanije zainterisirani za dijelove fetusa. Video je prekjučer u javnost pustila pro-life organizacije “Centar za napredak u medicini”, i kaže da je tek prvi u seriji videa kojima će razotkriti praksu ilegalne trgovine  organima organizacije “Planned Parenthood”, koja ide od samog vrha korporacije. A po svemu sudeći ne radi se tek o prodaji organa, već i o ilegalnim pobačajima u kasnoj fazi trudnoće, dakle – čedomorstvima u svrhu zarade. U videu ona razglaba o prodaji organa nerođene djece, po cijenama od 30 do 100 dolara po organu, kao da prodaje krmenadle i kobasice. “Mnogi ljudi žele netaknuta srca ovih dana, jer traže specifična tkiva… jučer je prvi put rekla da ljudi žele jetra. Što je više moguće netaknutih jetra. Ljudi to traže”, kaže dr. Nucatola. “Neki žele i noge, nemam pojma što rade s njima… valjda im trebaju mišići”, kaže.”I zbog toga će mnogi provajderi raditi to pod ultrazvukom, kako bi znali gdje da stave kliješta. Ograničavajući čimbenik je oglavak. Oglavak – glava – je u osnovi najveći dio … Rijetke su pacijentice koje se ne prošire dovoljno da se ne bi moglo izvući sve dijelove netaknute. I ako ste pravi znalac, i znate gdje ćete staviti nazubljena kliješta, pokušat ćete namjerno ići iznad, ili ispod toraksa …  Jako smo dobri u izvlačenju neoštećenog srca, pluća, jetre, jer znamo da se traže, pa zato neću otkinuti taj dio, otkinut ću ispod, otkinut ću iznad, i pokušat ću sve izvući neoštećeno….  a zbog oglavka, generalno, neki ljudi pokušavaju promijeniti položaj bebe na zadak kako bi izbjegli oštećenje vitalnih organa,” nastavlja ona. “I ako počnete od položaja na zadak, događa se dalje proširenje porodnog kanala kako proces ide dalje, i često, u zadnjem koraku, na kraju možete izvući neoštećenu glavu”, kaže ona, te nastavlja s vinom i salatom. Upotreba ultrazvuka u ovoj proceduri, bilo kod odluke oko evakucije zatkom bilo kod odluke o evakuaciji glavicom, je ključna u izvođenju evakuacije fetusa. Taman iza perioda kad abortus prelazi u prijevremeni porod! Naime, pobačajem se smatra pobačaj do 24. tjedna trudnoće, a preko toga je zapravo prijevremeni porod. No, dok je pobačaj u Europi i Hrvatskoj legalan tek do 10. ili 12. tjedna trudnoće, u SAD je legalan do 24-! Naročito je zabrinjavajuće ono što nam je jedan liječnik kojeg smo kontaktirali rekao o tome: organi rano abortiranih fetusa, do 12. tjedna, su zapravo nerazvijeni i neupotrebljivi za bilo što. Dakle, tu se vjerojatno ne radi o legalnim abortusima. Tek sa 30 tjedana su organi djece ubijene u trbuhu – ili umrle, no time se Planned Parenthood ne bavi – zreli, i mogu se koristiti. Sumnju da se ne radi samo o ilegalnoj prodaji organa nego i o nelegalnim pobačajima pobuđuje i terminologija koju koristi dr. Nucatola. Upotreba ultrazvuka je nešto što upućuje na ilegalnu praksu poznatu kao “partial birth abortion”, iza 24. tjedna trudnoće. Termin “partial-term abortion” je zapravo tehnika uklanjanja cijelog fetusa iz tijela žene proširenjem cerviksa i potom izvlačenja tijela kroz porođajni kanal. A ona također raspravlja o upotrebi ‘partial-birth abortion’ tehnika kako bi izvukla neke dijelove tijela fetusa – ili već novorođenčeta – netaknutima. “Partial-birth” – “djelomični  porod”, ili kasni pobačaji, kod kojih se fetusi vade netaknuti, su strogo zabranjeni u SAD u velikoj većini slučajeva. Medicinski naziv je “procedura netaknute dilatacije i ekstrakcije”. Zakon o zabrani kasnih pobačaja je donesen 2003., potvrđen u kongresu, i potpisan od strane predsjednika George Busha, a vrhovni sud je potvrdio tu zabranu. Dr. Nucatola, međutim, na kraju videa objašnjava kako sudske vlasti zapravo ne žele da oni budu “posrednici u poslu”, no kaže i kako imaju tamo svoje predstavnike i zagovornike i kako se “iza zatvorenih vrata vode razgovori sa suradnicima”. Cijeli trosatni video sastanka  Snimka je uzbudila političku javnost u Americi, a i svjetski mediji poput BBC-ja, telegrapha i ostalih izvješćuju, ali se više koncentriraju na demantije Planned Parenthooda nego na meritum stvari – a to su ilegalni abortusi u kasnoj fazi trudnoće, namjerno izvođenje abortusa na način da se sačuvaju organi za prodaju, i prodaja organa.  Guverneri Texasa i Louisiane su pokrenuli istragu protiv “Planned Parenthood”-a. Nekoliko republikanskih kandidata za predsjednika – uključujući Jeba Busha i bivšu čelnicu informatičkog diva Hewlett-Packarda Carly Fiorinu – su također osudili tu organizaciju. “Tu se ne radi o pravu na izbor. Radi se o profiterstvu na nerođenoj djeci, dok se istovremeno ženama govori kako se radi o njihovoj emancipaciji”, napisala je Fiorina na facebooku. Kongres je odlučio pokrenuti istragu: glasnogovornik kongresa John Boehner apelira na Obamu “da raskrinka, i zaustavi, tu odvratnu praksu”. No niti jedan demokrat u Americi se još nije očitovao o ovom. A ovo nije pitanje “pro life” ili “pro choice”. Ovo nije pitanje  ljevice ili desnice, ateista i katolika. Ovdje se radi o ljudskim bićima čiji se organi žanju za profit. Ogroman novac se vrti oko industrije abortusa. I ne samo oko naplate istih, nego i oko prodaje organa na crnom tržištu. Zato “liberali” u Americi o ovom šute, dok ne smisle dobar intelektualni spin kojim će zamagliti ono što govori zdrav razum. “Planned parenthood” se u svom priopćenju obrušio na protivnike abortusa i “The Center for Medical Progress”: “Dobro financirana grupa uspostavljena u svrhu miniranja misije “Planned Parenthood”-a izdala je jako editiranu, tajno snimljenu traku koja pogrešno prezentira ulogu “Planned Parenthood”-a u programima donacije tkiva koji su dio znanstvenih istraživanja kojima se spašavaju životi. Slične lažne optužbe su i ranije dolazile od protivnika pobačaja, već desetljećima. Te grupe su do sad uvijek bile javno diskreditirane i njihove tvrdnje su propale kad je došlo do pobliže istrage, a tako će biti i s ovim slučajem”, kažu oni. No i doktor Mengele je tvrdio da je ono što radi u svrhu znanstvenih istraživanja, zar ne?  A to što je doktorica na video jasno zatražila novac za organe? “PP” i za to ima objašnjenje, oni u priopćenju tvrde da rade po “najvišim etičkim i zakonskim standardima” i kako nemaju zarade od “donacije tkiva”, kako oni to zovu, nego “u nekim slučajevima postoje stvarni troškovi, poput transporta tkiva do vodećih istraživačkih centara, koji se onda naplaćuju, što je standard u medicini”. Većina ljudi međutim niti ne zna kako se AFC (aborted fetus cells), ćelije pobačenih fetusa, koriste u brojnim kozmetičkim proizvodima i drugdje, ne samo u medicini, i što je fetus stariji to više vrijedi. Neki liječnici koji se time bave čak uspijevaju uvjeriti žene da pričekaju s pobačajem kako bi iz fetusa izvukli više novca.  Prodaja tkiva ljudskog fetusa je međutim kažnjiva s do deset godina zatvora, i globom od do 500.000 dolara u Americi. David Daleiden iz “The Center for Medical Progress”, lider projekta “Ljudski kapital”, trogodišnjeg istraživanja o ilegalnoj trgovini organima organizacije “Planned Parenthood”, kaže: “Kriminalna zavjera “Planned Parenthood”-a s ciljem da zaradi novac na dijelovima tijela pobačenih beba ide do samog vrha njihove organizacije. Izabrani dužnosnici moraju čuti javni zahtjev da se “Planned Parenthood” osudi i da se našim poreznim dolarima prestane financirati taj barbarski biznis s pobačajima.” U odgovoru na izjavu “Planiranog roditeljstva” “Centar za napredak u medicini” kaže: “Planirano roditeljstvo je u svojoj današnjoj izjavi (16.7.2015, op. MH) dalo dva ključna priznanja: 1) Dijelovi pobačenih fetusa se prikupljaju u njhovim klinikama i 2) U vezi s tim dolazi do novčane razmjene. Oni su također rekli nekoliko laži: 1) Da su dobili pristanak roditelja nerođene djece, 2) Da “Planned Parenthood” ne zarađuje na dijelovima tijela fetusa, i 3) da je sve legalno. Kako će ovo završiti, nije teško pretpostaviti. Pokrenut će se kampanja preko svih “liberalnih” medija kako bi se diskreditiralo američku udrugu “Za obitelj”, odnoso organizaciju “The Center for Medical Progress”. Pa ćemo vjerojatno uskoro čitati o tome kako David Daleiden ima kuću na Hvaru i sagradio je cesticu, kaže jedan susjed, preko njegove zemlje. Ili tako nešto.