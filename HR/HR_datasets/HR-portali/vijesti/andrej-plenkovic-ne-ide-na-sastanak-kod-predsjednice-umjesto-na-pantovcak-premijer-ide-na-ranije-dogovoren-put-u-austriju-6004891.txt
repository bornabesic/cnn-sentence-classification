Predsjednik Vlade Andrej Plenković sutra neće doći na razgovor s predsjednicom Kolindom Grabar-Kitarović o aktualnoj političkoj situaciji u Republici Hrvatskoj s čelnicima političkih stranaka i ostalim zastupnicima Hrvatskoga sabora. Razlog za njegov izostanak je radni posjet Republici Austriji, piše Dnevnik.hr. Kako doznaje Dnevnik.hr, radi se o ranije dogovorenom sastanku pa će kod predsjednice umjesto Plenkovića ići dužnosnici iz stranačkog vodstva. Tijekom boravka u Beču, premijer će se susresti sa saveznim kancelarom Republike Austrije Christianom Kernom i sa saveznim predsjednikom Republike Austrije Alexandrom Van der Bellenom. Nakon toga, održat će predavanje na Diplomatskoj akademiji Beč, a sastat će se i s predstavnicima hrvatskog iseljeništva u Republici Austriji.