Saborski zastupnik Mosta Miroslav Šimić odbacio je tvrdnje da Most traži odstupanje Zorana Milanovića s mjesta predsjednika SDP-a, prenosi N1. – Ne možemo utjecati na unutarstranačke procese, zato ne tražimo da ode s mjesta predsjednika SDP-a, već da ne bude premijer. Nismo ga bili spremni podržati tada, a nećemo to napraviti ni sada – rekao je Šimić. Šimić je upitan hoće li Mostu smetati što u HDZ-u ostaje cijela garnitura Tomislava Karamarka. – Naš odnos potpuno je jednak prema SDP-u i HDZ-u. I jedni i drugi htjeli su nas prevariti. Da to ne bi uspjeli, Most mora ojačati – rekao je Šimić. Rekao je i da Božo Petrov ima sve kvalitete za funkciju premijera – sposobnost, čestitost i poštenje, a na pitanje koga smatra boljim izborom za premijera, Tihomira Oreškovića ili Božu Petrova, odgovorio je:   – Meni je Božo Petrov prijatelj i ne mogu biti objektivan, a mislim da je Orešković također bio izvrstan premijer. >> Petrov želi biti premijer: Ako gledamo Karamarka i Milanovića, mogu biti samo bolji 