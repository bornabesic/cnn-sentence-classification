U splitskom Brodosplitu porinut je porinut prvi vojni brod nakon dugih 16 godina stanke. Riječ je o “Novogradnji 540”, odnosno o Ophodnom obalnom brodu za Obalnu stražu, javlja Dalmacija danas. Zadnji put se to dogodilo u Kraljevici, 2001. godine, a radilo se o raketnoj topovnjači RTOP “Kralj Dmitar Zvonimir”. Riječ je o ophodnom brodu za nadzor teritorijalnog mora, traganje i spašavanje te prijevoz manjih postrojba specijalne namjene. Brod će se dovršavati u moru iduća dva mjeseca, tako da smo danas svjedočili tzv. radnom porinuću. Očekuje se da će sve potrebne testove proći tijekom godine. Između Ministarstva obrane i Brodosplita je 2014. potpisan ugovor za izgradnju pet obalnih ophodnih brodova u vrijednost od gotovo 400 milijuna kuna. Ugovor uključuje izradu glavnog projekta broda, gradnju prototipa i još četiri broda u seriji. Novi brod Obalne straže je u potpunosti hrvatski proizvod. Jakov Prkic / HANZA MEDIA Kum broda je bivši branitelj Dalibor Radmilo Jakov Prkic / HANZA MEDIA   Jakov Prkic / HANZA MEDIA