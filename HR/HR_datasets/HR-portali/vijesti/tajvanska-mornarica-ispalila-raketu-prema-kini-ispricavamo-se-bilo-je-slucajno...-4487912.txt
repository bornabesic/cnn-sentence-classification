Ionako zategnuti odnosi Kine i Tajvana mogli bi se još dodatno pogoršati nakon nevjerojatne pogreške tajvanske vojske koja je slučajno ispalila raketu prema Kini. Raketa Hsiung-feng III, koja je inače namijenjena za napade na nosače aviona, ispaljena je s ratnog broda za vrijeme vježbe. Raketa kojoj je nadimak 'ubojica nosača aviona' letjela je oko 70 kilometara prije nego što je pala u vode Penghua. Inače, domet rakete je oko 300 kilometara. Tajvanska mornarica potvrdila je incident, ali priznaje da nema pojma kako je do njega došlo. Kažu da je vjerojatni uzrok ljudska pogreška. Admiral Mei je potvrdio da helikopetri i brodovi traže raketu, ali nije htio otkriti je li inicdent prijavljen Pekingu. Međutim, poslije je otkriveno da je raketa pogodila ribarski brod i ubila jednu osobu, piše AFP. Odnosi Kine i Tajvana su problematični još od 1949. godine i razdvajanja nakon građanskog rata, a Kinezi dan-danas smatraju da je otok dio njihovog teritorija.