S potpredsjednikom SDP-a i saborskim zastupnikom Peđom Grbinom razgovarali smo o najavi Vlade da vrati Inu u hrvatsko vlasništvo, ali i stanju u SDP-u, nadolazećim lokalnim izborima, putovanju predsjednice u SAD… Postoji li zajednički stav u SDP-u što napraviti s Inom? Za mene pravo pitanje nije što napraviti s Inom, već što napraviti da se zaštite interesi i imovina hrvatskih građana. Prijedlog vladajućih, da se otkupi MOL-ov udio u Ini, doista je jedan od mogućih načina upravljanja Inom, međutim nas u SDP-u zanima na temelju čega su vladajući utvrdili da je upravo to jedini ispravan način. To pitanje postavljamo od prvoga dana, a kao što znate, na njega odgovor ne dobivamo. Rekli ste da ste za povratak Ine u hrvatsko vlasništvo, međutim da ste protiv da se to radi tako da se privatizira HEP. Ima li oporba ideju kako to izvesti na neki drugi način? Ne, rekli smo da se ne protivimo povratku Ine u hrvatsko vlasništvo, ali isključivo ako postoje jasni pokazatelji da je to ekonomski opravdano. Kao što sam već rekao, na to pitanje, koje je po meni srž čitave priče o Ini, odgovora vladajućih nema. Nacionalizacija koja je sama sebi svrha nama je potpuno neprihvatljiva. Ministar Dobrović kazao je da je privatizacija HEP-a radi kupnje Ine ideja potpredsjednice Martine Dalić. S obzirom na to da joj je suprug član uprave Ine, vidite li u tome išta sporno? Gospođa Dalić nalazi se u vrlo nezgodnoj situaciji i mislim da je vrlo nekorektno da sudjeluje u bilo kakvim postupcima vezanim za Inu dok god Povjerenstvo za odlučivanje o sukobu interesa ne zauzme stav. >>Cijeli razgovor pročitajte u tiskanom izdanju Večernjeg lista ili u našem e-izdanju Donosimo i sljedeće teme: >>Životna priča Mirka Filipovića Cro Copa >>Jakovčić: Nije mi žao Milanovića, više se ponašao kao ulični frajer nego kao državnik >>Mirela Priselac Remi: Mi smo vrijedan narod, živimo loše zbog loših vlada >>NATO poslao američku 'željeznu brigadu' da čuva Europu od Putina 