Robert Matanić (38), jedan od atentatora na Ivu Pukanića i Niku Franjića, kojeg je u zatvoru teško ozlijedio Dario Šišaković (26), probudio se iz kome i počeo je komunicirati s okolinom. Piše to u nalazu dostavljenom Općinskom građanskom sudu u predmetu u kojem udovica, sin i majka ubijenog Franjića tuže atentatore i traže naknadu štete od oko milijun kuna. Liječnik iz zatvorske bolnice sud je izvijestio da Matanić može samostalno sjediti, uz nadzor fizioterapeuta hodati po sobi, a može i samostalno jesti zdravom rukom. – Komunicira govorom, ali nerazgovijetno i to samo na jednostavne upite u smislu da – ne, dobro – loše – piše u nalazu. Ipak, liječnik zaključuje da Matanić nije raspravno sposoban te ne očekuje bitno poboljšanje govornih sposobnosti. Nakon što ga je Šišaković izudarao utegom po glavi, Mataniću je odobren prekid izdržavanja 35-godišnje kazne zatvora. >>Robert Matanić izudaran ručnim utegom za vježbanje >>Matanić traži da mu vrate lisice, preklopni nožić i 15.000 eura