Željku Markić, čini se, nije pretjerano fascinirao prizor prepunog Trga bana Jelačića. Šefica udruge 'U ime obitelji' i jedna od najvećih protivnica Jokićevog kurikuluma na svojoj je Facebook stranici opisala kako je zagrebački prosvjed izgledao iz njezine perspektive: - Mislim da ministar Šustar može biti zadovoljan - kad desetak sindikata, preko 250 udruga+SDP+HNS+10 dana medijskog pozivanja na prosvjed protiv vlade skupi 25 ili koliko već tisuća ljudi - to znači da većina Hrvata podupire proširenje ekspertne skupine i nastavak reforme sa ili bez Milanovićevog štićenika. Neću podsjećati na Hod za život u koji je nekoliko udruga i pokreta, bez ijedne političke stranke, bez najava u medijima okupilo 15,000 ljudi, već ću podsjetiti na onih 100 000 koji su se slili na Trg kad su oslobođeni hrvatski generali. Stvarno, Hrvatska je pokazala da zna bolje - napisala je Markić na Facebooku.