Piton dug dva metra, kojeg je australska policija otkrila u laboratoriju za proizvodnju metamfetamina u Novom Južnom Walesu, poslan je na odvikavanje, objavili su dužnosnici, prenosi Fena. Piton je preko kože apsorbirao drogu dok je živio u laboratoriju i pokazivao je vidljive znakove ovisnosti, navodi se u priopćenju. Kad je pronađen ponašao se smušeno i agresivno, kazala je predstavnica lokalnih vlasti. Ona nije željela objaviti druge podatke o policijskoj akciji. Pitona je preuzela služba za zaštitu prirode u Windsoru sjeverozapadno od Sydneya na program detoksikacije u trajanju od šest tjedana, prenosi Hina.  Treba vremena da se droga izbaci iz zmijine utrobe, ali uz našu pomoć smirila se i nakon nekoliko mjeseci vratit će se uobičajenim obrascima hranjenja, kazao je upravitelj centra Ian Mitchell. >> Svi su se uspaničarili: Na izlazu iz dućana na kupca skočila – zmija >> Samo je htio uzeti jogurt u dućanu, a onda je uslijedio šok