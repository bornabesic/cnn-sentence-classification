Britanska premijerka Theresa May kazala je da će pokrenuti proces Brexita prije njemačkih izbora u rujnu 2017., objavio je Sunday Times. Velika Britanija neće čekati njemačke izbore u rujnu 2017. da bi aktivirala članak 50 Lisabonskog ugovora i formalno pokrenula proceduru razdruživanja od EU-a, kazala je May za list. May, koja će u nedjelju održati govor pred svojom Konzervativnom strankom, isključila je mogućnost održavanja prijevremenih izbora, smatrajući da bi to izazvalo "nestabilnost". Kazala je da će opozvati zakon iz 1972. kojim je Velika Britanija ušla u tadašnju Europsku ekonomsku zajednicu, današnju Europsku uniju. "Uvest ćemo, u idućem kraljičinom govoru, prijedlog zakona o opozivu koji će ukloniti Akt o Europskoj zajednici iz našeg zakonodavstva", kazala je. Ukidanje tog zakona stupit će na snagu kada Velika Britanija formalno iziđe iz Europske unije, prenosi list. >> Britanska premijerka pod pritiskom, europski čelnici žele znati kada će pokrenuti Brexit >> Merkel: Brexit je upozorenje svima nama da ponovno razmislimo što nam Europa znači 