Foto: Facebook ŽELJKO Glasnović je na svom Facebook profilu objavio fotografije na kojima pozira s automatskim oružjem.  >> FOTO Glasnović pozira s automatskim oružjem: "Sjećate se kad su ga predali srbočetničkoj armadi?"  Poručio je kako sumnja u hrvatski državni aparat, javlja RTL.  Kadrovi bivše Udbe  "Pogledajte, ja volim svoju državu, Hrvatsku državu, ali imam sumnju u državni aparat. Naprimjer, kadrovi bivše Udbe koji su se infiltrirali u svaku poru hrvatskog društva", rekao je Glasnović.   "Govorim vam da su se u državne kadrove infiltrirali kadrovi bivše Udbe. Stojim iza toga. Ako su slike u medijskom prostoru predmet rasprave, a nije predmet rasprave da hodaju po Zagrebu i Hrvatskoj ljudi iz bivšeg sustava koji su odgovorni za smrt stotine tisuće ljudi, onda me to zbilja zabrinjava. To također uključuje one iz tajne službe bivše države koji su odgovorni, jer oni su pripadnici najveće kriminalne organizacije u povijesti jugoistočne Europe koja je pobila izvan Hrvatske više ljudi - Hrvata, Albanaca i Srba - nego ukupno sve tajne službe do pada Berlinskog zid", smatra Glasnović.    Ne živimo u Disneylandu  Dodao je kako Amerikanci brane svoj dom jer ne živimo u Disneylandu.  "Amerikanci imaju amandman da svaki građanin ima pravo braniti svoj dom. To je tako. Živimo u svijetu koji nije Disneyland i to je realpolitik. Imali smo dosta u našoj povijesti slučajeva gdje je hrvatska država i njena državnost izručena Beogradu, a narod najkrvavijoj tiraniji u jugoistočnoj Europi. Ljudi koji su bili dio toga su danas predstavljeni u javnom životu u Hrvatskoj na političkoj, kulturnoj i drugim razinama", rekao je.  "Ja se nisam rodio po noći"  Na upit jesu li fotografije nastale u Hrvatskoj, ponudio je bizaran odgovor.  "Tko želi saznati gdje su slike nastale, saznat će. Ja se nisam rodio po noći", rekao je Glasnović.