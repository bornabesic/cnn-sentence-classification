Foto: 123rf MUŠKARAC iz Kansasa osuđen je na doživotnu kaznu zatvora zbog ubojstva svojeg 7-godišnjeg sina. Istražitelji su zaključili kako je dijete prije ubojstva bilo izloženo strašnom zlostavljanju te kako je "u biti bilo izgladnjivano do smrti", a njegovi ostatci su pronađeni u svinjskoj staji. Otac i maćeha priznali krivnju zaubojstvo  Michael Jones, 46-godišnjak iz Kansasa, priznao je krivnju za ubojstvo svojeg sina.   Maćeha dječaka 31-godišnja Heather Jones, priznala je krivnju po istoj optužnici kao i njezin suprug te je i ona dobila doživotnu kaznu zatvora. U svojoj obrani je inzistirala da je ona bila bespomoćna te kako nije mogla zaštititi Adriana niti sebe od nasilnog supruga. Istražitelji su pak rekli kako je ona također zlostavljala dječaka te je dobila još dodatnih pet godina zatvora zbog zlostavljanja djeteta.   Adrian je preminuo u listopadu 2015. godine, ali njegova smrt nije odmah prijavljena vlastima. Njegove ostatke su pronašli nakon što su policajci koji su u njegovu obiteljsku kuću došli na intervenciju jer je njegov otac napao maćehu, saznali da je Adrian nestao. Istražitelj koji je tada radio na slučaju nije htio niti potvrditi niti opovrgnuti kako je dječakovo tijelo bačeno svinjama. Samo je rekao kako su ostatci pronađeni "jako, jako blizu njih". Baka povraćala kada je vidjela snimke zlostavljanja  Njegova baka je izjavila kako je tek nedavno pogledala snimke koje su uzete iz kuće u kojoj je Adrian zlostavljan, jer je u kući bilo preko 30 nadzornih kamera. Ispričala je kako je na snimkama vidjela da su ga "roditelji" tjerali da pliva cijelu noć u bazenu koji je bio napunjen vodom do vrata te kako su ga tukli drškom metle. Njegova maćeha je na hranu stavljala alarme kako on ne bi mogao uzeti hranu kad ogladni.   "Kad sam prvi put vidjela te snimke, povratila sam. Bilo je toliko loše", ispričala je za Associated Press   "Ono što su oni napravili mojem unuku je više nego grozno", dodala je.