Janez Janša, bivši premijer i  vođa slovenske oporbe umiješan je u sporne poslove s nekretninama u Hrvatskoj na kojima je velike novce izgubila Nova kreditna banka Maribor (NKBM) 2006. i 2007. godine, javlja Slovenska televizija. NKBM je naime u spomenutom periodu u spornim poslovima na nekretninama u Hrvatskoj, potrošila 60 milijuna eura,  dvostruko više od  realne vrijednosti. U poslovima je zabilježen veliki gubitak,a dio novca završio je na jednom računu u Švicarskoj. Slovenska policija već je podnijela 12 kaznenih prijava u vezi s tim slučajem, između ostalog i protiv tadašnjeg direktora druge najveće slovenske banke Matjaža Kovačiča. Iz poslova je prema tvrdnjama Slovenske policije  "nestalo" 20-ak milijuna eura, a kupnju zemljišta Kovačiču je odobravao je u elektronskoj komunikaciji i preko posrednika tadašnji premijer Janez Janša. Janšina Slovenska demokratska stranka na optužbe je odgovorila tvrdnjom kako je riječ o špekulacijama uoči predstojećih izbora za Europski parlament, a optužbe istražuje Džavno odvjetništvo. >> Janezu Janši sud potvrdio dvije godine zatvora!