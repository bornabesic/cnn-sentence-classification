Bivša maloljetna prostitutka dobila je od američkog grada Oaklanda odštetu od skoro milijun dolara nakon što je otkriveno da je u posljednje tri godine spavala s najmanje 40 lokalnih policajaca i šefova policije. Ona je podnijela tužbu u kojoj stoji da je tretirana poput robinje i na kraju dogovorila nagodbu koja će joj donijeti bogatstvo. Jasmine Abusline danas ima 19 godina, inače je kćer policijskog operatera, a njezina priča podigla je toliku buru da su otkazi u policijskog upravi padali gotovo svakodnevno, piše Fox News. Ona tvrdi da su deseci policajaca završavali u njezinom krevetu, da su neki plaćali za usluge, da su neki donosili samo hranu, a neki su joj obećavali zaštitu. Skandal je izbio prošle godine kada je Jasmine otvoreno progovorila o svemu. Nedugo nakon što je priča izbila u javnost, jedan od optuženih policajaca se ubio. - Neki policajci su me nagovarali da ostanem raditi na ulici. Sjećam se jednog koji se ponašao poput mog svodnika, iznajmio je sobu u motelu, govorio mi kakvu odjeću moram nositi i dovodio mi klijente. S jednim policajcem sam se seksala u njegovom službenom vozilu. Sjećam se da mi je objasnio koja područja moram izbjegavati da me slučajno ne bi uhitili - ispričala je Jasmine koja je u posljednje tri godine na optuženičku klupu smjestila sedam policajaca. Jedan je priznao krivnju... Koliko su nastrani policajci bili opsjednuti maloljetnicom, najbolje govori činjenica da su skupili novac i poslali je u komunu na Floridi kako bi se skinula s droge. To nije baš najbolje završilo, ali već istog mjeseca prostitutka je tužila grad. - Ponašali su se prema meni kao da sam njihova robinja. Tražila je 66 milijuna dolara, ali na kraju se nagodila za milijun...