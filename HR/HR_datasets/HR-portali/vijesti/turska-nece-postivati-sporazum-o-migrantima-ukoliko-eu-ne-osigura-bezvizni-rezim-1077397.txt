Turska više neće morati poštivati sporazum o migrantima s Europskom unijom ukoliko Unija ne održi obećanje i osigura bezvizni režim za Turke do lipnja, rekao je jučer turski premijer Ahmet Davutoglu. Turska i EU su prošli mjesec postigli sporazum s namjerom da zaustave ilegalnu imigraciju u Europu u zamjenu za financijsku i političku potporu Ankari. EU će prihvatiti tisuće sirijskih izbjeglica izravno iz Turske i nagraditi je financijski, osigurati putovanje za Turke bez viza te ubrzati njezine pregovore za članstvo u Uniji. "Ova su obećanja obostrana. Ako EU ne poduzme neophodne mjere bilo bi nezamislivo da to učini Turska", rekao je Davutoglu na konferenciji za novinare pred odlazak u Strasbourg. No on je rekao kako Turska radi na  ispunjenju svojih obećanja EU-u te da nema razloga očekivati zaokret glede sporazuma. "Ne vidim mnogo mogućnosti da EU poduzme mjere da preokrene ovaj proces nakon što smo dospjeli ovako daleko", rekao je.  >> Grabar Kitarović: Migrantima dugujemo objašnjenje što i kako će biti  >> Turska i Njemačka vide napredak jer je priljev migranata u Grčku usporio 