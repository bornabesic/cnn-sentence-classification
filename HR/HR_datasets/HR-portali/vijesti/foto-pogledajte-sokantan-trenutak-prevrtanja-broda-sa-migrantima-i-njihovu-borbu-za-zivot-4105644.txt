Više od 3.000 migranata spašeno je u utorak pred obalama Libije u 23 odvojene operacije spašavanja, objavila je talijanska obalna straža. Obalna straža ističe da to znači da je u posljednja dva dana s različitih brodica u južnom Mediteranu spašeno 5.600 migranata. Međutim, Talijani su izvijestili i da se utopilo petero ljudi. Do nesreća je dolazilo zbog prenapučenosti brodova, a snimke obalne straže najbolje svjedoče o hororu koji se događa na ruti između Libije i Italije. Reuters / REUTERS   Šokantne fotografije pokazuju kako se golemi brod prevrće, a jadni ljudi u panici plivaju prema spasiocima. Oni su imali sreće da su talijanski brodovi bili u blizini, ali većina njih nema te sreće... Reuters / REUTERS   - Nedugo nakon što se brod prevrnuo zbog prenapučenosti, u akciju spašavanja je stigao je talijanski patrolni brod Bettica. Spasioci su pobacali u more prsluke za spašavanja, a ubrzo su došli vojni brod i helikopter - kažu iz talijanske obalne straže. Reuters / REUTERS   Humanitarne organizacije navode da je ruta između Libije i Italije sada glavna ruta tražitelja azila koji žele prema Europi, nakon što je EU sklopila sporazum s Turskom koji je dramatično usporila priliv ljudi koji stižu u Grčku. Dužnosnici strahuju da će se broj onih koji žele preko mora prijeći u Italiju povećati kako se budu poboljšavale vremenske prilike. Reuters / REUTERS   Ranije ovog mjeseca Italija je objavila da je oko 31.000 migranata iz Afrike stiglo brodom, što je nešto manje nego 2015, no zadnjih dana se broj znatno povećava. Većina onih koji žele doći do Italije kreću iz Libije ribarskim brodicama i idu prema talijanskom otoku Lampedusi, koji je blizu Tunisu, te prema Siciliji. Reuters / REUTERS Reuters / REUTERS     Reuters / REUTERS   Reuters / REUTERS     Reuters / REUTERS