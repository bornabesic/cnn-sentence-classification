U želji da spriječi Agrokor u korištenju financijskih sredstava Mercatora, slovenska vlada usvojila je prijedlog Zakona o uvjetima imenovanja pridruženog člana uprave u tvrtkama sistemskog značenja za Sloveniju. Kako je slovenska vlada putem Twittera objavila, prijedlog zakona štiti tvrtku od sustavne važnosti. Sadržaj zakona predstavio je ministar gospodarskog razvoja i tehnologije Zdravko Počivalšek koji je kazao kako je prijedlog poslan u Državni zbor po hitnom postupkum, piše 24ur. Počivalšek navodi da Vlada može, ako je većinski dioničar u stečajnom postupku, sudu predložiti da u društvo od sustavne važnosti predloži privremenog člana uprave.  Rekao je i kako Mercator posluje stabilno i prijedlog nema namjeru stvoriti dojam da su radna mjesta upitna i potez opisao kao preventivan. Mercator je najveći poslodavac u Sloveniji, zapošljava više od 10000 ljudi. >> Cerar: 'Nećemo dopustiti da Mercator propadne, pratimo stanje' >> Slučaj Agrokor trese i Sloveniju: Što će se dogoditi s Mercatorom 