Puno toga se posljednjih dana događa s hrvatskim MiG-ovima. Na žalost i na djelu se potvrdila izjava ministra Damira Krstičevića kada je govorio da piloti svaki dan imaju glavu u torbi. Večernji list ima potvrdu iz MORH-a da se u srijedu dogodio novi incident. Naime, MiG-u 21 se tijekom leta ugasio motor, no ipak nije došlo do pada. Pilot je uspio ponovo upaliti motor i sigurno sletjeti u zračnu bazu na Plesu. Incident se dogodio na letu iznad Brodsko-posavske županije. U zadnjih nekoliko godina ovo je treći slučaj da se motor na MiG-u ugasio usred leta. U prva dva slučaja došlo je do zatajenja konusa u vrhu aviona pa je iznenadna provala zraka ugasila motor. To se dogodilo tadašnjem glavnom probnom pilotu HRZ-a brigadiru Ivanu Selaku, koji je nakon više tisuća metara propadanja uspio ponovno upaliti motor na visini od oko 5000 metara. >> Prošli su tjedan letjela 4 MiG-a, a jučer sedam >> Krstičević: Piloti svaki dan trebaju ući u MiG-ove, a ne znaju hoće li sletjeti >> Na predstavljanju novog Gripena i Hrvatska navedena u budućim suradnjama