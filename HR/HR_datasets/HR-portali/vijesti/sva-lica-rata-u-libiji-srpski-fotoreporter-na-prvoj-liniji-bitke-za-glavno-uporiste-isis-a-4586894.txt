Goran Tomašević, iskusni kroničar ratnih zbivanja diljem svijeta, jedan je od rijetkih novinara sa Zapada koji na licu mjesta prati ratna zbivanja na sjeveru Libije. Srpski fotoreporter koji radi za Reuters posljednja tri tjedna nalazi se kod Sirta, ISIS-ovog uporišta u Libiji, i prati nastojanja libijskih vlasti da vrate grad pod svoju kontrolu. U tome im pomažu i Amerikanci koji od 1. kolovoza zračnim napadima bombardiraju položaje džihadista. Ofenziva na Sirt je počela u svibnju, a Tomašević je na front stigao početkom srpnja. Za Time je preko satelitskog telefona detaljno opisao što se događa na bojištu. - Iskreno, očekivao sam više aktivnosti na bojištu. Vladine snage napadaju u valovima, ali između su velike pauze - rekao je Tomašević opisavši svoju dnevnu rutinu u srcu ratne sezone. - Budim se oko 6 ujutro, puno ranije od boraca. Ako nema opasnosti i pucnjave, sjednem s momcima u automobil i provjerim što se događa na prvoj crti. Prave bitke događaju se od ranog jutra pa do negdje 17 popodne - rekao je Tomašević koji je svojim vlastitim očima vidio tko se nalazi na drugoj strani bojišnice. - Neki nose vojne uniforme, a neki su u japankama. Ali bez sumnje oni su organizirana skupina. Nisu divljaci koji trče i pucaju. Netko im cijelo vrijeme naređuje. Zatvori Slika 1/20 Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Objavljeno: 04.08.2016. REUTERS Tomašević po bojištu hoda bez pancirke, otkrio je i zašto: - Usporava me! Bolje je da se brže krećem, cijelo vrijeme sam u prednosti... Tomašević je snimio cijeli niz fotografija na kojima se jasno vidi kako vladini tenkovi s plaže rešetaju centar Sirta. Prvi čovjek libijskih vojnih snaga izjavio je kako njegova vojska osvojila četiri kvarta u predgrađu i da je sve bliže centru. Međutim, tamo ih čekaju brojni militanti Islamske države. Točan broj džihadista se ne zna, ali Libijci su uvjereni da ih je tamo nekoliko stotina i da su jako organizirani. Džihadisti drže Sirt po kontrolom još od veljače 2015. godine, a s obzirom da je im je to najjače uporište van Iraka i Sirije, gubitak ovog grada bio bi veliki korak unatrag za terorističku grupu.