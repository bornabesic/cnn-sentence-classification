Rusija bi Srbiji mogla pokloniti šest borbenih zrakoplova MiG-29, no pod uvjetom da oni plate njihov remont s obzirom na to da je riječ o letjelicama koje trenutačno nisu u upotrebi. Kako je izvor kazao za Blic, srpska vojna delegacija nedavno je boravila u Rusiji gdje su im pokazani zrakoplovi koji bi svoj radni vijek trebali nastaviti u jedinicama srpskog ratnog zrakoplovstva. – Tim  avionima je neophodan remont. Pregovori o tome kakav će aranžman sklopiti su u tijeku. Jedna od opcija je da zrakoplove dobijemo na poklon, ali da platimo njihov remont – kazao je izvor i dodao da je njihov cilj da osiguraju da se remont ne radi u Rusiji, već u Srbiji. – Time bismo zaposlili našu industriju, a istovremeno bi ovladali i novom tehnologijom – kazao je sugovornik.  Cijena remonta ovisila bi o razini opreme koja bi se ugrađivala pa tako postoje dvije opcije –  da zrakoplovi budu s opremom ruskog proizvođača, ali i da u njih bude ugrađena oprema zapadnog podrijetla. >> Putinov vicepremijer u Beogradu, Rusija će Srbiji isporučiti S-300 sustav obrane?