Screenshot: Facebook AKO IMATE profil na Facebooku, vjerojatno je barem jedan od vaših prijatelja posljednjih dana na svom zidu podijelio snimku dva zaštitara koja se nisu mogla kontrolirati kad je na partyju krenula njihova pjesma. Video je snimio Bradley Gunn i objavio ga na Facebooku u nedjelju, a otada su ga osim tisuća korisnika podijelili i brojni svjetski mediji. Kako je Bradley napisao, snimka je nastala tog dana na South West Four Festivalu. Iako je Bradley na snimci pokazao zavidno plesačko umijeće, svu pažnju otela su dva simpatična starija zaštitara koja su pokazala da omiljenoj glazbi nitko ne može odoljeti.