Kao Pale sam na svijetu ostao je Josip Klemm, vlasnik zaštitarske tvrtke Klemm Security te jedan od vođa branitelja koji su više od godinu dana prosvjedovali pod šatorom u Savskoj 66, na optuženičkoj klupi zagrebačkog Županijskog suda. Ondje mu, naime, danas počinje suđenje zbog utaje poreza i izvlačenja novca iz vlastite tvrtke. Kada je u travnju 2014. nakratko bio uhićen te kada je pokrenuta istraga protiv njega, osim Klemma bilo je osumnjičeno još pet osoba, a među njima i Radovan Štetić, stari znanac novinskih crnih kronika, koji je “slavu” stekao koncem 90-ih kao jedan od onih kojima se sudilo tijekom procesa tzv. zločinačkoj organizaciji. Petorica se nagodila I kada je u svibnju 2015. Županijsko državno odvjetništvo u Zagrebu podiglo optužnicu, na njoj je uz Klemmovo ime bilo još pet imena, uključujući i Štetićevo. No, malo pomalo svi su Klemmovi suoptuženici odlučili priznati krivnju te se nagoditi s tužiteljstvom u zamjenu za blaže kazne, tako da je Klemm na optuženičkoj klupi ostao sam. Klemma terete da je iz tvrtke izvukao 2,9 milijuna kuna te utajio oko 600.00 kuna poreza Štetić, koji je prema optužnici, bio glavni kotačić operacije, zahvaljujući kojoj je Klemm, kako ga terete, iz svoje tvrtke izvukao 2,9 milijuna kuna, te potom utajio oko 600.000 kuna poreza, nakon priznanja krivnje, osuđen je na 11 mjeseci zatvora. Ostali Klemmovi suoptuženici; Hrvoje Zorović, Silvio Golubovac, Tomislav Matanić i Leonardo Valent nakon priznanja krivnje također su osuđeni na zatvorske odnosno uvjetne kazne. Tijekom predstojećeg suđenja oni će biti svjedoci. Klemma se optužnicom tereti da je od 2005. do 2007. preko Štetića tražio osobe čiji je posao bio da osnuju trgovačka društva kojima bi potom bile slane fakture za nepostojeće usluge. Na taj način se, smatra tužiteljstvo, izvlačio novac iz Klemm Securityja, a nakon što bi novac bio isplaćen na račune osoba koje je Štetić našao, oni bi ga podizali te davali ili Štetiću ili Klemmu. Još jedna optužnica Inače, suđenje koje mu danas počinje nije jedini pravosudni problem Josipa Klemma. Protiv njega je podignuta i optužnica u slučaju transfera Darija Šarića u KK Cibonu, a suoptuženik u tom postupku mu je Ivica Lovrić, jedan od najbližih suradnika Milana Bandića. No ta optužnica još nije potvrđena. Tijekom istrage, Klemm je priznao krivnju. – S tim sam društvima imao određene poslove, no nije mi bila namjera počiniti kazneno djelo. Nisam namjeravao ošteti državni proračun ni vlastitu tvrtku. Sada sam svjestan da sam možda oštetio vlastitu tvrtku i za to prihvaćam krivnju. Htio bih napomenuti da moja tvrtka ima 900 zaposlenih te da sam u zadnje četiri godine u proračun uplatio oko 115 milijuna kuna – zborio je Klemm u obrani tijekom istrage, zbog čega se čak i špekuliralo da će se nagoditi s tužiteljstvom. No Klemm je u međuvremenu okrenuo ploču, pa je u ožujku ove godine na pripremnom ročištu kazao kako se ne smatra krivim, što će očito biti taktika njegove obrane na predstojećem suđenju. >> Klemm: Ne likujem zbog odlaska Milanovića, a Vučić nije šaka jada Tijekom istrage, Klemm je priznao krivnju. – S tim sam društvima imao određene poslove, no nije mi bila namjera počiniti kazneno djelo. Nisam namjeravao ošteti državni proračun ni vlastitu tvrtku. Sada sam svjestan da sam možda oštetio vlastitu tvrtku i za to prihvaćam krivnju. Htio bih napomenuti da moja tvrtka ima 900 zaposlenih te da sam u zadnje četiri godine u proračun uplatio oko 115 milijuna kuna – zborio je Klemm u obrani tijekom istrage, zbog čega se čak i špekuliralo da će se nagoditi s tužiteljstvom. No Klemm je u međuvremenu okrenuo ploču, pa je u ožujku ove godine na pripremnom ročištu kazao kako se ne smatra krivim, što će očito biti taktika njegove obrane na predstojećem suđenju. 