Predsjednik sabora Željko Reiner položio je vijence na spomen-obilježje poginulim braniteljima na zadarskom gradskom groblju u povodu 23. obljetnice vojno-redarstvene akcije Maslenica kojom je oslobođeno zadarsko zaleđe i spojen sjever i jug Hrvatske. U akciji Maslenica i do završetka same akcije poginulo je 127 hrvatskih branitelja, a agresori su imali višestruko veće gubitke. Značaj akcije istaknuo je i Željko Reiner rekavši kako je akcija Maslenica bila jedna od najznačajnijih i prekretnica u Domovinskom ratu. – Pokazala je kako će srbočetnički agresor završiti, a i tom akcijom je pokazano međunarodnoj javnosti da hrvatska vojska može osloboditi cijelu zemlju, što se na kraju i dogodilo – rekao je predsjednik Sabora Željko Reiner ističući zahvalnost braniteljima. Novinari su Reinera upitali i o sutrašnjoj sjednici Sabora, odnosno izglasavanju povjerenja Vladi. – Ja se nadam da će rasprava biti konstruktivna i dostojanstvena i da će trajati onoliko koliko je razumno. Nadam se da rasprave neće prijeći u sitne ponoćne sate – rekao je Željko Reiner te dodao kako će o svim imenima pa i o potpredsjednicima Sabora javnost znati sve danas poslijepodne. >> Reiner može ostati profesor, ali ne i primati punu plaću, Podolnjaku 1000 kuna manje