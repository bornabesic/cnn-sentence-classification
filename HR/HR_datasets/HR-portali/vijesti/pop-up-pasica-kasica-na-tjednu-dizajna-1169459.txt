Uz  uspješnu  suradnju  s  kreativcima  pokrenutu s ciljem pomaganja životinjama    u    skloništima    i    azilima    te   poticanja   njihova udomljavanja, Pasica kasica započinje seriju pop-up izdanja i gostovanja na kulturnim i društvenim događanjima u Zagrebu. Zahvaljujući  pop-up  rješenju,  koji  je  osmislio  i  proizveo tim Retail Solutionsa,  pojavljivat će se na gradskim događanjima. Tako do 14. svibnja gostuje  na  Tjednu  dizajna  u  Laubi,  Prilaz  baruna Filipovića 23. Svoj doprinos  za  bolji  svijet  gledan očima napuštenih životinja posjetitelji mogu dati od 14 do 21 h te u subotu i nedjelju od 11 do 21 h. Pasica kasica prima  sve  što  može  pomoći onima kojima to najviše treba: privremene ili stalne  domove,  volonterske šetnje i razgovore, hranu i nagradice, stare i nove  zdjelice,  ogrlice, vodilice i igračke, higijenske prostirke, dekice, sredstva protiv nametnika, novčane donacije i ostalo. Također,  oko Pasice će svakodnevno i neumorno juriti napuštene njuške koje jednako  neumorno  traže svoj dom, a bit će ih moguće prepoznati po zelenim -Love, Ana. pinklecima. Akciju  su  donacijama podržali Retail Solutions, jedna od vodećih tvrtki u regiji  za retail rješenja, pet shop i veterinarska ljekarna Belugo, –Love, Ana. dizajn studio, brend odjeće za pse Daspas i tiskara Kolorklinika. Pasica  kasica, akcija za napuštene njuškice, traje cijele godine, a osim u Laubi  možete  je  pronaći  na  tri  lokacije  u  centru Grada: Mali plac u Branimir  centru,  Daspas/Tri  Frtalja u Tomašićevoj 5 i –Love, Ana. design studio u Dežmanovom prolazu 4. Za  volontiranje,  šetanje,  privremeno ili stalno udomljenje, kao i za sve ostale      informacije      možete     pisati     Pasici     na     e-mail adresu pasicakasica@gmail.com ili u inbox na Facebooku. 