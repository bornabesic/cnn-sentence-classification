Foto: FAH  PREDSJEDNIK Udruge hrvatskih branitelja Domovinskog rata '91., Mladen Pavković, nepravomoćno je osuđen na sedam mjeseci uvjetnog zatvora.  Osuđen je zbog bludne radnje nad djevojkom koja je u trenutku počinjenja (ne)djela, prije gotovo četiri godine, imala 18 godina. Nad djevojkom je bludničio u svom uredu, gdje je djevojka radila preko Student servisa.   Na slici: Mladen Pavković i Andrija Hebrang  Tako je odlučio Općinski sud u Koprivnici u nepravomoćnoj presudi, gotovo četiri godine od tog događaja, javlja Epodravina.   Na slici: Mladen Pavković i Jadranka Kosor  Uvjetna kazna za bludničenje  "Proglašen je krivim što je dana 22. srpnja 2013. godine tijekom prijepodnevnih sati u Koprivnici, u svom uredu, u Dugoj ulici, u cilju zadovoljavanja spolnog nagona, za vrijeme dok je ona obavljala poslove prijepisa, prišao njenom radnom stolu i iznenada je protiv njene volje zagrlio i prislonio svoja usta na njena, kojom prilikom je svoj jezik stavio u njena usta", stoji u obrazloženju presude s Općinskog suda.   Na slici: Mladen Pavković i Josip Đakić  Izrečena mu je kazna od sedam mjeseci uvjetno. To znači da se ona neće izvršiti ako u roku od godinu dana ne počini novo kazneno djelo. Uz to, mora još uplatiti 500 kuna u proračun Republike Hrvatske te nadoknaditi troškove psihijatrijskog vještaka u iznosu od 4264 kune, troškove svjedoka u iznosu od 110 kuna, te nadoknaditi troškove opunomoćenice oštećene o visini kojih troškova će sud donijeti posebno rješenje.   Na slici: Mladen Pavković i apostolski nuncij Francisco-Javier Lozan  Presuda je nepravomoćna te se Pavković na nju može žaliti.  Pavković je u javnosti poznat kao predsjednik braniteljske udruge te se preko te pozicije upoznao s brojnim utjecajnim političarima i diplomatima, od Jadranke Kosor do apostolskog nuncija.