Screenshot (Arenasport) PARTIZAN je nakon prvenstva Srbije osvojio i Kup, a u finalu je na svom stadionu s 1:0 pobijedio Crvenu Zvezdu. Iako su iz Zvezde bili bijesni zbog suđenja te poručili da im je nakon prvenstva otet i kup, igrači kluba s Marakane napravili su veliki sportski potez nakon utakmice. Naime, nakon što su primili svoje medalje pričekali su Partizanove igrače, napravili im špalir te im zapljeskali i pozdravili ih dok su predvođeni kapetanom Sašom Ilićem išli po 14. trofej Kupa u klupskoj povijesti.   Srpski mediji oduševljeno izvještavaju o ovom potezu, kakav se rijetko viđa na Balkanu, a posebno je neočekivan jer je stigao poslije niza skandala u srpskom nogometu, ali i niza sukoba na ulicama navijača beogradskih klubova te verbalnog rata čelnika Zvezde i Partizana.