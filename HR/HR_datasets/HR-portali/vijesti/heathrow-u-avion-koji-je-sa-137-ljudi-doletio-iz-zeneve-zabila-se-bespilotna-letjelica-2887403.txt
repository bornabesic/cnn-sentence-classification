Zrakoplov British Airwaysa pogodila je bespilotna letjelica dok je u nedjelju stizao iz Ženeve u londonsku zračnu luku Heathrow, priopćila je policija. Zrakoplov Airbus A320 u kojemu je bilo 137 ljudi sigurno je sletio, a nakon pregleda inženjeri su ga pripremili za sljedeći let. "Objekt, a vjeruje se da je riječ o bespilotnoj letjelici, udario je sprijeda u zrakoplov", rekla je glasnogovornica Scotland Yarda dodajući da je istraga u tijeku, no da nitko nije uhićen. Početkom godine čelnik Međunarodne udruge zračnog prijevoza upozorio je da su bespilotne letjelice "stvarna i realna prijetnja" civilnom zrakoplovstvu. Tony Tyler stoga je pozvao na donošenje propisa u pogledu bespilotnih letjelica prije nego što se dogodi neki ozbiljan incident. U siječnju je britanska zračna kontrola, koja istražuje incidente u britanskom zračnom prostoru, potvrdila da su se dogodila četiri ozbiljna incidenta u kojima su jedva izbjegnute posljedice.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!