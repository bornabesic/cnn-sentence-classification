Ministar obrane i potpredsjednik Vlade Damir Krstičević rekao je u četvrtak prije sjednice Vlade da je Hrvatskoj potrebno borbeno ratno zrakoplovstvo i da će odluka o tome biti donesena 2017., naglasivši kako takvu odluku treba postići konsenzusom parlamentarnih stranaka jer se radi nadstranačkom pitanju nacionalne sigurnosti. Smatram da nam je ta sposobnost potrebna i da ju Hrvatska treba imati, ne smijemo se dovesti u situaciju kao 90-te kada smo bili razoružani, rekao je Krstičević. Odluka će biti donijeta 2017. godine i sigurno ćemo voditi računa kako na najbolji mogući način doći do te sposobnosti, rekao je Krstičević. Želimo u taj proces uključiti sve parlamentarne stranke i tražimo konsenzus jer to je nadstranačko pitanje, pitanje nacionalne sigurnosti, kazao je. Marić: Ne žuriti s nabavom novih borbenih zrakoplova - Ministar financija Zdravko Marić smatra kako se ne mora žuriti s nabavom novih borbenih zrakoplova, a oko dugoročne strategije i plana Oružanih snaga RH još će biti govora, rekao je novinarima u četvrtak prije sjednice Vlade. "Ne moramo žuriti s tim pitanjem. Mislim da oko dugoročne strategije i plana Oružanih snaga RH još će biti govora", rekao je Marić novinarima upitan o planu nabave novih borbenih zrakoplova. Na novinarski upit hoće li popustiti "željama" potpredsjednika Vlade i ministra obrane Damira Krstičevića "jer rokovi već cure", odgovorio je: "Shvatili ste već do sada da nisam baš nešto pretjerano popustljiv". Ministar obrane i potpredsjednik Vlade Damir Krstičević izjavio je u četvrtak da još nije donijeta nikakva odluka o borbenoj komponenti Hrvatskog ratnog zrakoplovstva (HRZ) te da smatra da nam je potrebno borbeno ratno zrakoplovstvo. >> Otkrivamo koliko vojnih aviona i helikoptera ima Hrvatsko ratno zrakoplovstvo