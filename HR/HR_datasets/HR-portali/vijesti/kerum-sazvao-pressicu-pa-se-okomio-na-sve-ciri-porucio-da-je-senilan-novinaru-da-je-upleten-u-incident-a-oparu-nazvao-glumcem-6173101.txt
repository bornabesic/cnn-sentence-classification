Željko Kerum održao je danas konferenciju za medije na kojoj se još jednom osvrnuo na incident tijekom sučeljavanja s Androm Krstulovićem Oparom u Slobodnoj Dalmaciji.Pojasnio je kako on ne može suzbiti svoje emocije i eksplozivnost, pogotovo kada je nepravda u pitanju.- Do srijede sam uvjerljivo vodio u utrci za gradonačlenika Splita, a sve što se u 'Slobodnoj' dogodilo bilo je iscenirano - uvjeren je Kerum, prenosi Slobodna Dalmacija.Smatra i kako je imao pravne osnove za tužbu jer je snimka koja je procurila u javnost snimljena nakon službenog sučeljavanja, no kaže kako ipak nije htio to napraviti, iako je uvjeren kako je sve skupa bila provokacija, baš kao jučerašnji i današnji naslovi u Slobodnoj Dalmaciji.Još jednom je naglasio kako ga je Opara tijekom sučeljavanja u Slobodnoj provocirao i unosio mu se u lice.- Tijekom svakog sučeljavanja gledao me u facu i provocirao, sve kako bi me natjerao da napravim  incident.- Opara je u ulozi glumca i s njim sigurno neću pregovarati čak ni ako se nađe u ulozi gradonačelnika, ali nadam se da Splićani neće izabrati takvu osobu. Ja sam čovjek iz naroda, iz Splita, i nadam se da građani neće izabrati čovjeka iz Zagreba pod dirigentskom palicom ljudi koji ne vide dalje od Markova trga - kazao je Kerum.Također je istaknuo kako je on donator koji je počeo donirati još 92. godine, dok Opara 'ima 100 tisuća kuna mjesečno iz raznih nadzornih odbora, a nikad nije dao ni kune'.U jednom trenutku obratio se novinaru Damiru Petranoviću, kazavši kako je on u jednom od svojih tekstova točno predvidio incident koji se dogodio u srijedu, u polušali mu dobacivši:- Nije mi jasno kako si to moga predvidit, biće si i ti upleten.Ovom prilikom okomio se i na Miroslav Ćiru Blaževića kojeg je nazvao senilnim, pa pojasnio:- Prešao je na stranu HDZ-a i time naštetio sebi. Jedan dan poziva ljude da glasaju za Keruma, a drugi dan za Oparu. Znači da ne zna šta priča, senilan je, on je 'caput'.