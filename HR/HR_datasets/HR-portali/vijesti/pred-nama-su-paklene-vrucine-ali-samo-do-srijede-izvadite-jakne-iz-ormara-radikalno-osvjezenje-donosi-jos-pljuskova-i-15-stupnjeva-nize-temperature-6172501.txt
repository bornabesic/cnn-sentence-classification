Danas nas očekuje nestabilno vrijeme, podjednako kao jučer, sunčano uz mjestimične pljuskove i grmljavinu, no gdje, kada i koliko će kiše pasti, teško je predvidjeti. Iako će temeprature ostati visoke i primjerene ljetnima, idućih dana, bit će vrlo neizvjesno što se tiče oborina, javlja HRT. Iznadprosječno toplo bit će u svim dijelovima Hrvatske, između 27 i 29 Celzijevaca, a munje i gromovi mogu se očekivati diljem Slavonije i Baranje. Nije isključena ni mogućnost tuče. Na srednjem Jadranu i na jugu Hrvatske mala je mogućnost pljuskova te će biti uglavnom sunčano, a nekima i neugodno sparno. Relativno nestabilno bit će sve do srijede, kada slijedi dramatičan temperaturni pad. Destabilizacija vremena na Jadranu kreće u nedjelju kada će puhati sve češći jugo, a početkom tjedna jugo će ojačati. Za detaljniju prognozu idućeg tjedna morat ćemo još manje pričekati, no zasad se zna da će pogoršanje vremena krenuti najprije u priobalju i to već u ponedjeljak. Najviše dnevne temperature bit će oko 21 stupanj u Istri i na Kvarneru, do 23 stupnja na srednjem Jadranu i na jugu Hrvatske. U utorak bi trebalo pasti najviše kiše, a očekuje se i daljnji temperaturni pad. DHMZ Od četvrtka će se vrijeme na Jadranu opet proljepšati. U unutrašnjosti, konkretnije u Zagrebu, temperature će biti iznadprosječno visoke u ponedjeljak i u utorak, a tek u srijedu će zahladiti na 19 Celzijevaca. U četvrtak će temperature mjestimice pasti i na 15 stupnjeva Celzijevih, primjerice u Novoj Gradiški. Od utorka se prognoziraju velike količine oborine posvuda u Hrvatskoj, a vrijeme u unustrašnjosti će biti nestabilno do petka. Meteoropati i kronični bolesnici neka pripaze, od nedjelje će vrijeme biti izrazito nepovoljno. Mnogi će osjećati umor i biti razdražljivi. Kronični bolesnici mogli bi imati pojačane tegobe. Preporuča se izbjegavanje većih napora.