Bebe svaki dan nekim svojim potezom iznenade roditelje, no ono što je učinila 13 tjedana stara Ellie Reid ne samo da je iznenadilo njezine roditelje Claire i Granta nego su se šokirali kada su čuli što je njihova kćer napravila.  Majka Claire držala je bebu i govorila joj da ju voli (I love you) nakon čega je beba isto to ponovila. Sve je to zabilježeno kamerom, a Claire je snimku odmah poslala svom suprugu koji je otišao na teren u drugi grad.  – Bio sam na terenu u Inverness u kada mi je Claire poslala video. Nisam mogao vjerovati što čujem. Ellie je taman bila navršila 13 tjedana i bilo je uistinu nevjerojatno – rekao je Grant iz škotskog Glasgowa.  – Bilo je šokantno. Jasno se vidi da pokušava oponašati što joj je Claire rekla i to se jasno čuje. Poslali smo video prijateljima i oni su ostali također potpuno šokirani – ispričao je otac bebe. Malena Ellie sada ima 17 tjedana i majka kaže kako to nije bilo prvi puta da joj  pokušava odgovoriti.  – Stalno ispušta slatke glasove i mislim da to pokušava mene oponašati, a ovaj video ćemo joj pokazati kad bude odrasla – rekla je Claire.