Foto: Duško Marušić/Pixsell POLICIJA ne daje puno informacija o strašnom zločinu koji se dogodio u Puli, a koji je potresao cijelu Hrvatsku. Doznaje se tek da je očevid na mjestu ubojstva završen. Iako iz policije to ne žele potvrditi, sumnja se da je dječak zadavljen i bačen u plićak. Tko je počinio takav zločin, zasad se ne zna.  Policija je sinoć izvijestila kako su tri osobe uhićene, radi se o dvije ženske te jednoj muškoj osobi. Jedna od uhićenih žena je dječakova 32-godišnja majka, dok je druga, kako neslužbeno doznajemo jutros, maloljetnica koja nije obiteljski povezana s majkom i ubijenim dječakom. Od policije se ne može dobiti puno informacija o tome u kakvoj je vezi uhićeni trojac.  "Policijski službenici su jučer, zajedno s nadležnim državnim odvjetnikom, obavili očevid na mjestu pronalaska mrtvog djeteta. Postoji sumnja da je dijete umrlo nasilnom smrću, no točan uzrok smrti znat će se nakon obduk   Policijski službenici utvrđuju sve okolnosti događaja. Tri osobe su uhićene i nad njima se provodi kriminalističko istraživanje. Po okončanju kriminalističkog istraživanja, o svemu utvrđenom izvijestit će se javnost", priopćila je jutros policija. Kako doznajemo, maloljetnica je prijateljica majke i uhićenog muškarca. Podsjetimo, jučer ujutro u plićaku nedaleko lučice Mandrač nađeno je tijelo trogodišnjeg dječaka čiji je nestanak majka prijavila oko ponoći, a ujutro je sama odvela policiju do mjesta na kojemu je pronađeno tijelo.