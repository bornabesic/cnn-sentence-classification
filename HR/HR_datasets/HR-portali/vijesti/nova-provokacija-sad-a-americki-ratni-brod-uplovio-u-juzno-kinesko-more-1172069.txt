Američki razarač USS Dewey prošao je oko 20 kilometara od grebena Mischief u otočju Spratly u Južnom kineskom moru uime načela 'slobodne plovidbe'. Naime, ovo je prvi put od listopada da je američka mornarica uplovila u Južno kinesko more, ali i prvi put otkad je Donald Trump stupio na dužnost američkog predsjednika, javlja RT. Pentagon je odbio potvrditi takva izvješća. "Svakodnevno djelujemo u području Azije i Pacifika, uključujući i područje na jugu Kine", izjavio je glasnogovornik Pentagona Jeff Davis. "Mi djelujemo u skladu s međunarodnim pravom", dodao je Davis. Kineske vlasti ovaj događaj ocijenile su kao provokaciju i ozbiljno kršenje zakona. Kina polaže pravo na gotovo čitavo Južno kinesko more i tu provodi radove nasipavanja, ubrzavši u zadnjih godinu dana pretvaranje koraljnih grebena u luke, uzletišta i infrastrukturne objekte. Upravo se zbog toga SAD i zemlje jugoistočne Azije boje se da bi Kina mogla imati nadzor nad jednom od strateški najvažnijih pomorskih ruta u svijetu.