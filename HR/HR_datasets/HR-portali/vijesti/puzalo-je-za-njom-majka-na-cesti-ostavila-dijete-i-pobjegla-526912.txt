Okrutna kineska majka koja se na užasan način odlučila riješiti svog djeteta šokirala je svijet. Njen postupak zabilježile su kamere, a video se ubrzo pojavio na YouTubeu. Na snimci se vrlo jasno vidi kako majka vlastitu bebu ostavlja uz cestu u podzemnoj garaži u gradu Guiyangu. Iako se u početku čini da majka zapravo samo želi presvući odjeću djetetu, ona ga zapravo hladnokrvno ostavlja naslonjenog uza zid, uz vrlo prometnu cestu.  Nakon što ga je napustila, dijete je gledalo oko sebe i tražilo majku, a onda je počelo puzati, piše Daily Mail. Ubrzo ga je uočio djelatnik parkirališta koji je o svemu obavijestio policiju. Dijete je na sigurnom, a policija provodi istragu kako bi došla do majke i ispitala motive njenog stravičnog postupka.