Nakon što je Donald Trump smijenio direktora FBI-ja Jamesa Comeya, ne stišavaju se žestoke reakcija na taj njegov potez. Demokratska stranka neprekidno ponavlja da je ovo skandal koji je puno gori od Watergatea, zbog kojeg je republikanski predsjednik Richard Nixon morao dati ostavku da ne bi bio opozvan. Zbog otkaza njihovom glavno direktoru bune se i agenti FBI-ja koje je Comey pozvao da ostanu “neovisni, časni i visoko stručni u obavljanju svojih prevažnih poslova”. Iznenadan “otkaz” Comeyu kritizirali su u republikanci kojima je najviše sporan tajming ovoga predsjednikova poteza, do kojeg je došlo u trenutku kada je FBI počeo velikim koracima napredovati u istrazi o vezama Trumpa i Rusije. Loš tajming Neki od zastupnika i senatora iz redova republikanaca već su najavili da će se pridružiti demokratima u imenovanju u specijalnog tužitelj, kojemu će jedini zadatak biti da vodi i nadgleda istragu o vezama Trumpa i njegova predizbornog stožera s Rusijom. Iako neki Trumpovi bliski suradnici, među kojima je i suprug njegove kćeri Ivanke Jared Kushner, kažu da se potpuno slažu s otkazom direktoru FBI-ja, predsjednikov savjetnik Stephen Bannon kaže da tajming i nije baš najbolji. U svakom slučaju najnoviji Trumpov potez mogao bi Bijelu kuću i cijelu Trumpovu administraciju odvesti do nove epizode kaosa i nestabilnosti. Opasna nepredvidivost Nakon svega ponovno je pokrenut val zabrinutosti o tome je li Donald Trump pouzdan i imali li dostatnu mentalnu stabilnost da stoji na čelu velesile poput Sjedinjenih Država. Mnogi ističu da je otkaz Comeyu, koji je došao kako grom iz vedra neba, samo još jedan dokaz da je predsjednik krajnje nepredvidiv i nepouzdan, što bi zemlju moglo odvesti u težu krizu. Noam Chomsky, glasoviti intelektualac, lingvist i filozof, kazao je kako je Trumpova Republikanska stranka “najopasnija tvorevina u ljudskoj povijesti”. 