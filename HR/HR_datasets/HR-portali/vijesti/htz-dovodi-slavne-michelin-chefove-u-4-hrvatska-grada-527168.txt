Kad sam bio dijete htio sam biti astronaut i istraživati svemir - beskonačan baš poput igre namirnicama zbog koje sam postao chef, kaže slavni kuhar Marco Stabile iz toskanske gastronomske meke. Chef okrunjen Michelinovom zvjezdicom, jedan je od brojnih slavnih kuhara koji stižu u Hrvatsku kako bi sudjelovali na prestižnim edukacijskim radionicama u Splitu koje organizira Hrvatska turistička zajednica u suradnji s Hrvatskom obrtničkom komorom u sklopu projekta “Hrvatska 365 Gourmet”. Glavni chef restorana Ora d’ Aria, u Firenci zanat je pekao u ponajboljim talijanskim kuhinjama. Na radionici će predavati i drugi ugledni gosti – chef Michelina Lionel Levy, predvodnik nove mediteranske kuhinje, chef slastičar Yoan Dessarzin iz hotela Intercontinental Marseille- Hotel Dieu, ugledna sommelierka Mira Šemić, te Mario Meštrović, sommelier s međunarodnom A.S.I. diplomom. O marketingu u gastronomiji i brendiranju restorana govorit će Gabriel Vasquez, koji je radio za brojne restorane diljem svijeta. Vrhunski edukativni sadržaj, kao i informacije o svjetskim trendovima u gastronomiji i enologiji, uključujući i marketinške trendove predstavit će se na radionicama koje će se održati 6. lipnja u Splitu, 14. lipnja u Opatiji, dok će se preostale dvije održati na jesen u Zagrebu i Osijeku.      Volim hrvatsku kuhinju jer je bogata. Kušao sam je u Šibeniku kod prijatelja u restoranu i jako mi se svidjela - otkriva chef Marco Stabile koji će svoje znanje prenijeti polaznicima radionice u Splitu. Namijenjene su prije svega chefovima te profesionalcima iz svijeta gastronomije i enologije.      Tema: Promo sadržaj