Screenshot: YouTube SUDEĆI po posljednjim snimkama vozače BMW-a ne treba posebno predstavljati, a pojedinima bi jedino društvo trebale praviti zatvorske rešetke.  Dosad su snimljeni nebrojeni primjeri vozačke nekulture BMW-ovih vozača, posebno onih iz istočnih zemalja, gdje među mlađom populacijom ovakvi vozači imaju status zvijezde. Najbolji primjer je  Giorgi Tevzadze, koji je u BMW-u M5 terorizirao sudionike u prometu sve do 2013. godine kada je i sam stradao, i to kao suvozač.  Najnovija snimka pokazuje kako u Gruziji Tevzadze i danas ima poklonike. Vozač BMW-a M3 je ovaj puta bio oprezniji. Doduše, ne po pitanju vožnje, već kad je skrivanje identiteta u pitanju. S fantomkom na glavi i uklonjenim registarskim pločicama odlučio je divljačkom vožnjom silovati gradske ulice i rotore. U jednom trenutku vozio je čak 300 km/h, što je zabilježila i kamera.  Nema sumnje, BMW M3 je odlična drifterska mašina, a ovakva vožnja je zasigurno zabavna. No, nemojte da vas to ponese, jer za ovakvu vožnju je potrebno iskustvo i razum koji neće dopustiti da se tako vozi na javnim prometnicama. Ovakav automobil je u krivim rukama postaje oružje.