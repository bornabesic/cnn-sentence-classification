Što po Vama obuhvaća nova platforma obrazovanja? Kao što znate, nakon 20 godina uspješne tradicije izdavanja udžbenika i drugih izdanja, udžbenički dio tvrtke Profil ušao je u njemačku grupaciju Klett, jednu od vodećih europskih izdavačkih kuća edukativnih materijala. Ovim smo spajanjem na najbolji mogući način ostvarili sinergiju europskog znanja i iskustva i hrvatske predanosti te osigurali našim učiteljima i učenicima najkvalitetnije udžbenike i dodatne edukativne materijale. Profil Klett snažno je usmjeren na kontinuirano unapređenje u proizvodnji sadržaja, poštujući visoko postavljene metodičke i pedagoške standarde, što iz godine u godinu potvrđuju naši zadovoljni korisnici. Smatramo da je nužnost u razvoju svakog pojedinca upravo moderan pristup obrazovanju. Stoga na kreiranju sadržaja u svim našim izdanjima surađuju vrhunski autori i praktičari koji nude cjelovite pristupe današnjem učenju. U tome nam je uvelike pomogao pristup novim tehnologijama i znanjima svjetske klase, što smo dobili povezivanjem s vodećim njemačkim izdavačem. U tome leži naša velika snaga, naime hrvatskim učenicima nudimo isti moderan pristup sadržajima kakav imaju i njihovi vršnjaci u zemljama Europske unije gdje je obrazovanje usklađeno s brzim globalnim promjenama tehnologije i znanosti. To bismo nazvali najboljim spojem njemačke tehnologije i preciznosti te hrvatskog znanja. Koja je uloga nakladnika na tržištu i kako vidite trenutnu situaciju na tržištu? Nakladnici su jedan od važnih čimbenika odgojno-obrazovnog procesa pa moraju to i opravdati. Njihova je uloga u obrazovnom procesu pružiti inovacije i nove tehnologije, kreirati najbolji sadržaj i zaključno educirati korisnike u procesu učenja i poučavanja kako bi svi korisnici obrazovnog procesa bili zadovoljni – učitelji, učenici, roditelji i nadležne institucije. S obzirom na nadolazeći početak školske godine i učeničke potrebe vjerujemo da će nadležne institucije učiniti sve kako bi se teška situacija u knjižarskoj mreži riješila na najbolji mogući način. Budući da je Profil Klett, nakladnik školskog programa, isključivo orijentiran na rad na sadržaju i edukaciji, kao i cijela grupacija kojoj pripadamo, osigurali smo dostupnost naših materijala putem prodajnog sustava eKupi, Profil Klettove mrežne stranice, u svim poslovnicama Narodnih novina te u svim neovisnim knjižarskim lancima i specijaliziranim knjižarama diljem zemlje te želimo svim roditeljima, učenicima i učiteljima ugodno ljeto i početak školske godine. Po čemu su vaša izdanja drugačija? Profil Klett fokusiran je na moderno i kvalitetno obrazovanje, prilagođeno suvremenom informacijskom dobu u kojem su važne i informacije i primjena znanja u novim situacijama. Učitelji stoga imaju jednu od najvažnijih zadaća, a mi kao nakladnici tu smo da im pomognemo kroz edukacije o novim pristupima u učenju i poučavanju s pomoću najmodernijih udžbenika i nastavnih sredstava. Naš je cilj zajedno s više od 1000 naših urednika, stručnih predstavnika i suradnika, autora i recenzenata stvoriti moderni obrazovni sustav – platformu znanja, inovacija i budućnosti. Tema: Promo sadržaj