Na poziv srbijanskog ministra Rasima Ljajića, sastanku će prisustvovati ministar ekonomskog razvoja i tehnologije Slovenije Zdravko Počivalšek, ministar vanjske trgovine i ekonomskih odnosa BiH Mirko Šarović i ministrica ekonomije Crne Gore Dragica Sekulić. U Beogradu se danas održava sastanak ministara gospodarstva iz Srbije, Slovenije, Bosne i Hercegovine i Crne Gore, na kojem će se razgovarati o poslovanju Agrokora, najavilo je Ministarstvo trgovine Srbije. Na poziv srbijanskog ministra Rasima Ljajića, sastanku će prisustvovati ministar ekonomskog razvoja i tehnologije Slovenije Zdravko Počivalšek, ministar vanjske trgovine i ekonomskih odnosa BiH Mirko Šarović i ministrica ekonomije Crne Gore Dragica Sekulić. Kako se navodi, s obzirom na to da sve zemlje regije traže pojedinačna rješenja za izazove u poslovanju dijelova Agrokora na svojim tržištima, na sastanku u Beogradu će biti razmatrane zajedničke mjere i aktivnosti za očuvanje radnih mjesta, zaštitu interesa dobavljača, kao i druga pitanja vezana za stabilnost poslovanja tog koncerna. “Do sada je svaka od vlada država u kojima posluje Agrokor poduzimala različite vrste mjera pa će sastanak u Beogradu biti prvi takve vrste, gdje će četiri zemlje u ovom konkretnom slučaju zajednički nastupiti u zaštiti svojih interesa”, navodi se u priopćenju, a  prenosi N1.  Iz Hrvatske, međutim, na taj sastanak nitko nije pozvan 