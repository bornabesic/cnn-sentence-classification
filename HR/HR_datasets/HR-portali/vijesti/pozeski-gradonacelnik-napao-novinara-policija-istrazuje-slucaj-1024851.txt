Prema pisanju 034 Portala incident se dogodio na konferenciji za novinare sazvanoj radi dodjeljivanja priznanja najboljoj medicinskoj sestri Gradonačelnik Požege Vedran Neferović je napao novinara 034 Portala Mladena Mirkovića koji je završio na obradi u bolnici. Više detalja o tom slučaju bit će poznato tek nakon kriminalističkog istraživanja koje je u tijeku. Novinar je zatražio liječniku pomoć. Prema pisanju 034 Portala incident se dogodio na konferenciji za novinare sazvanoj radi dodjeljivanja priznanja najboljoj medicinskoj sestri. Novinar je navodno ostao sam s gradonačelnikom i tom prilikom je došlo do napada. Gradonačelnik je prema pisanju portala novinara pritisnuo uza zid, te lupio glavom nakon čega ga je udarcima nogom izgurao iz Gradske vijećnice. Slučaj je komentirao predsjednik Kluba zastupnika HDZ-a Branko Bačić. “Za svaku je osudu nasilničko ponašanje. Statutom, ako se ta informacija pokaže točnom – napadač će snositi sankcije”, izjavio je Bačić. Premijer Andrej Plenković rekao je kako najoštrije osuđuje postupak HDZ-ova kandidata za dožupana na lokalnim izborima, od kojeg je zbog ovog incidenta zatražio da ne sudjeluje aktivno u kampanji. Osim toga, zatražio je od njega i da se ispriča napadnutom novinaru. “Gradonačelnik Vedran Neferović očito je fizički nasrnuo na novinara jednog portala. Najoštrije osuđujem taj potez, mislim da je krajnje neprimjeren, neovisno o razlozima ili bilo kakvom trenutku slabosti. To je nedopustivo. Razgovarao sam s njim i zatržio od njega da se trenutno povuče iz kampanje. Istina on je i dalje kandidat za dožupana, ali tražio sam da više u aktivnostima kampanje ne sudjeluje i da se ispriča za ovaj napad koji je apsolutno neprimjeren i to je politika HDZ-a”, istaknuo je prenosi Jutarnji list. 