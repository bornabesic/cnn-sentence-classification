U Velikoj Britaniji nastavljaju se uhićenja sumnjivaca, umiješanih u bombaški napad u Manchesteru. 25-godišnji sumnjivac uhićen je danas na području Old Trafforda nakon što su građani prijavili zvukove nalik eksplozijama u obližnjoj četvrti Moss Side. Jedan je stanovnik na Twitteru napisao da se eksplozija čula malo prije dva sata po lokalnom vremenu. Na tom području viđeni su policijski psi, a sve su tamošnje ulice zatvorene za promet.    Tjedan dana nakon bombaškog napada u Manchesteru, u kojem je poginulo 22 ljudi, a ozlijeđene su desetine, u pritvoru se nalazi ukupno 12 osoba.