EU je prošlog tjedna objavila kako će se Jean Claude Juncker službeno sastati s George Sorosem, u četiri oka i iza zatvorenih vrata, i kako će na sastanku razmatrati "zakonske akcije" protiv mađarske vlade. I dok su u središtu javnog interesa danas prijetnje koje je Juncker uputio Theres May, britanskoj premijerki, kojoj je obećao da će joj raditi sve moguće probleme oko sklapanja sporazuma o slobodnoj trgovini s eurozonom, taj sastanak je prošao posve medijski nezapaženo. Dakle, šef Europske komisije – neizabrane Vlade EU – je bio domaćin multimilijarderu – ljevičaru, koji je financirao rušenje brojnih vlada, zadnje one u Makedoniji, izazivao nerede i nasilne prosvjede po cijelom svijetu, rušio demokratski izabrane lidere kako bi ih zamijenio demagozima s ljevice i politički korektnim diktatorčićima. To je dio pripreme eurokrata za suđenje Budimpešti zbog navodnog kršenja brojnih europskih propisa i direktiva. Zanimljivo je da nitko nije sudio Angeli Merkel zbog odbacivanja samih temelja europske sigurnosti, Dublinskog protokola o primanju izbjeglica! Kojeg je ona odbacila, otvorivši vrata Europe milijunima od Sorosa financiranih i usmjeravanih “izbjeglica”. Nije tajna da su u Bruxellesu bijesni zbog postupaka mađarskog premijera Viktora Orbana, koji je nedavno donio novi zakon kojim je zatvorio sveučilište Georgea Sorosa, čije su se diplome priznavale, za razliku od svih ostalih sveučilišta u zemlji, u SAD kao da su studenti studirali tamo! Naime, oni izdaju “američke” diplome, ne mađarske. “Mi smo odlučni koristiti sva zakonska sredstva koja su nam na raspolaganju kako bismo zaustavili pseudo-građanske špijunske grupe poput onih koje financira George Soros”, rekao je Zoltan Balog, Ministar ljudskih resursa (u što spada i obrazovanje) u Orbanovoj vladi prije glasanja o tom zakonu u parlamentu. U intervjju za državni radio, Orban je rekao da status Sorosevog sveučilišta, koje djeluje u Mađarskoj ali izdaje američke diplome, po tamošnjim obrazovnim stupnjevima, daje “nepravednu prednost tom sveučilištu pred mađarskim sveučilištima i institucijama visokog obrazovanja”, te nazvao to sveučilište “prevarom”. Jer, dok se stupnjevi s mađarskih sveučilišta priznaju samo u Mađarskoj, oni sa Sorosevog su se priznavali i u SAD. Soros je također nazvao tu instituciju “unutarnjim neprijateljem” i rekao kako multimilijarder Soros to sveučilište koristi kako bi širio liberalnu vjeru i pro-EU agendu, ali i potkopavao demokratski izabranu vladu u Mađarskoj te je prikazao kao nedemokratsku (demokratske su samo vlade koje Soros i ljudi iz Davosa odobre, birači nemaju ništa s tim). No europski dužnosnici nisu zabrinuti time krši li Soros, inače rođen u Mađarskoj, mađarske zakone: oni inzistiraju da je njegov novi zakon, koji zahtijeva da sveučilišta akreditirana u inozemstvu, imaju campus, odnosno sjedište, u domicilnoj zemlji, ilegalan prema pravilima koja je postavio Bruxelles. “Srednjeeuropsko sveučilište”, koje je Soros osnovao 1991. godine, je tehnički registrirano u SAD ali operira isključivo u zemljama srednje i istočne Europe! U SAD oni nemaju ništa osim pravnog sjedišta! Na taj način Soros zapravo izigrava zakone Mađarske – slično kao banke i štedne udruge koje nisu bile registrirane u Hrvatskoj, pa time nisu ni potpadale pod hrvatske zakone i kontrolu i propise HNB, poput zloglasnih “RBA zadruga”, čisto da bi bilo jasnije o čemu se zapravo radi. Ranije ovog mjeseca sastali su se povjerenici (politkomesari) EU kako bi raspravili o situaciji u Mađarskoj i dogovorili su se da će poduzeti niz pravnih akcija protiv Orbana i Budimpešte. Dužnosnici  EU sad provode “brzu” pravnu ocjenu mađarskog Zakona o visokom obrazovanju, kako bi mogli  “odlučiti o daljnjim koracima u sljedećem ciklusu povrede (europskih propisa)”. Drugi razlozi zabrinutosti EU i Sorosa su mađarski “tretman izbjeglica i migranata”, odnosno nevoljkost Budimpešte da se pretvori u Nairobi na Dunavu u ime svete multikulturalnosti, te politika kojom se izbjeglice smještaju u kampove na samoj granici umjesto da ih se pusti da slobodno lutaju glavnim gradom, i nova kampanja Viktora Orbana nazvana “Zaustavimo Bruxelles”. U izjavi, Europska komisija navodi: “Novi razvoj događaja u Mađarskoj je snažno podigao našu zabrinutost oko kompatibilnosti s EU zakonima i zajedničkim vrijednostima na kojima Unija počiva. Kumulativno gledano, ukupna situacija u Mađarskoj je razlog zabrinutosti komisije”. Soros je doputovao u Bruxelles u četvrtak, i tamo bi trebao održati seriju sastanaka s visoko rangiranim dužnosnicima EU uključujući Junckera i prvog potpredsjednika Europske komisije Fransa Timmermansa. Glasnogovornica komisije je odbila dati detalje o temama sastanaka ali je rekla da će eurobirokrati raspravljati o “razvoju političke situacije” s milijarderom i “filantropom” (kako te dvije riječi idu u istu rečenicu?) Ona je također spomenula “nalaze” komisije o Mađarskoj i rekla kako će gospodin Soros i gospodin Juncker “imati priliku o tome raspravljati”. No, odbila je odgovoriti hoće li taj dinamični duo odgovarati na pitanja novinara nakon sastanka i hoće li Komisija izdati priopćenje sa sastanka. Spomenimo da je Soros sve prije nego omiljen u rodnoj Mađarskoj, kao uostalom i diljem srednje Europe gdje je i epicentar njegovog djelovanja. Često ga optužuju da manipulira politikom država mimo volje birača i potkopava vladu. U govoru u veljači, Orban je rekako kako je Soros “veliki predatorom koji pliva u vodi”, a za njegovu mrežu sveučilišta i NGO-a je rekao: “To je transgranično carstvo Georgea Sorosa, s gomilama novca i međunarodnom teškom artiljerijom. Oni u tajnosti i financirani stranim novcem pokušavaju utjecati na mađarsku politiku”. Nakon donošenja zakona, Soroseve udruge u Mađarskoj su uspjele skupiti desetak tisuća prosvjednika koji su mahali zastavama EU ispred sveučilišta.