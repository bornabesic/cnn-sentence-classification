Predsjednica udruge "Zviždač" Vesna Balenović zauzet će visoko mjesto u 1. izbornoj jedinici na listi Domovinske koalicije na predstojećim izvanrednim parlamentarnim izborima, izvijestili su iz HSP- a AS.  "Na radnom sastanku Pere Ćorića i heroine hrvatskih zviždača Vesne Balenović potvrđeno je kako će se ona kao nezavisni kandidat naći na listama Domovinske koalicije i HSP AS. Prema dogovoru koalicijskih partnera gotovo je sigurno kako će listu u I. izbornoj jedinici nositi glavni tajnik HPS AS Pero Ćorić, a Vesna Balenović bit će visoko rangirana na istoj listi", stoji u priopćenju HSP-a AS.  Jučer je na sjednici izbornog stožera te koalicije odlučeno da glasnogovornik Izbornog stožera koalicije radnog naziva Domovinska koalicija bude bivši istaknuti HSP-ovac i bivši saborski zastupnik Miroslav Rožić.  Iz HSP-a AS ističu da su u koaliciju okupili "stranke, udruge i istaknute pojedince pravaško-demokršćansko-domoljubnog svjetonazora".  >>Nitko se nema pravo ispričavati za Oluju >>'Raskidamo sve veze s HDZ-om kao što je Hrvatska raskinula s bivšom SFRJ'