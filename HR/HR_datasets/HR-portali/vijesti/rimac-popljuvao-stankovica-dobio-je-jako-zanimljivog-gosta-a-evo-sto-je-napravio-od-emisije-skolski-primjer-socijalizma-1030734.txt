"I kako da onda dajem izjave za domaće medije kad ne mogu niti pojmiti poslovanje tehnoloških firmi, izazova, high-tech industrije, budućnosti... Kad je ovo doseg konverzacije", pita se Rimac Gost Aleksandru Stankoviću u emisiji Nedjeljom u dva bio je slovenski poduzetnik hrvatskih korijena, Igor Akrapovič. Akrapovič proizvodi najbolje ispušne sustave na svijetu, ima tisuću zaposlenih te ostvaruje 100 milijuna eura prometa, a kod Stankovića je komentirao i hrvatsko-slovenske odnose. I dok su neki Stankovićevi gledatelji bili zadovoljni izborom upravo ovoga gosta u jeku izborne šutnje, javili su se i nezadovoljnici, među kojima i jedan sjajan hrvatski poduzetnik, Mate Rimac. Rimac je na svojem Facebook profilu uputio oštru kritiku Stankoviću zbog načina vođenja emisije s ovakvim gostom, obrazloživši ujedno i zašto se sam već neko vrijeme ne odaziva pozivima hrvatskih televizijskih voditelja i urednika: “Nedavno me Stanković zvao u emisiju i naravno sam odbio kao i sve ostale domaće medije u zadnjih godinu-dvije. Inače ne gledam TV, pogotovo domaće emisije, ali me bas zanimala emisija sa Akrapovičem danas. Dobio je jako zanimljivog gosta kojem sigurno nije lako izdvojiti vrijeme. Zanimalo me šta bi me čekalo da sam prihvatio poziv. I šta napravi Stanković? Školski primjer socijalizma: Koliko dana godišnjeg vam ljudi imaju? Kolike su place? Puštate ih na prvi dan vrtića djece doma? Čuo sam da kod vas ima ljudi koji imaju 6.000€ plaću…? Jel vam ljudi kradu? Sta mislite o Agrokoru? Koliko Hrvata radi kod vas? Koliko ste danas stajali na granici? Imate li jahte? Imate li stan u Monte Carlu? ?!?!? Je*ote! JE*OTE! Pa imaš takvog gosta u emisiji – jednu sekundu nisi potrošio na razgovor van granica ograničenog mikro-lokalnog uma, niste se dotakli budućnosti industrije, novih ideja, novih razmišljanja… Ja ne znam ove naše fore – tko je “komunjara”, tko je ovo, tko je ono – ali vidim tko ima kakav mindset. Možda je to samo refleksija stanja uma društva. Stoga vjerojatno većina neće vidjeti ništa pogrešno u njegovim pitanjima i stavovima. I kako da onda dajem izjave za domaće medije kad ne mogu niti pojmiti poslovanje tehnoloških firmi, izazova, high-tech industrije, budućnosti… Kad je ovo doseg konverzacije. Kad mediji ne mogu niti počet pojmiti motivaciju modernog poduzetnika, tehnologije, globalnog okruženja… Takvi ne mogu pojmiti da postoje poduzetnici koje boli dupe za jahtama i stanovima. P.S. Igora Akrapoviča poznajem i jako cijenim. On mi je jedan od uzora u smislu građenja tehnološkog lidera iz ničega u ovoj regiji – što je vrlo rijetko”, prokomentirao je Mate Rimac na svojem Facebook profilu.