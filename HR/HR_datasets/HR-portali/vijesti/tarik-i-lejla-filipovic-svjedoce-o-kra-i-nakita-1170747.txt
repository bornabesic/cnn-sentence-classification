Zbog krađe 150 tisuća kuna vrijednog nakita iz kuće Tarika i Lejle Filipović u četvrtak je počelo suđenje Anici Jurilj (50) koju je poznati bračni par krajem 2010. godine unajmio da im za 40 kuna po satu čisti kuću na zagrebačkoj Kustošiji. Par je nakon tri godine primijetio da im nedostaje nakit te su posumnjali na čistačicu, koja je kod javnog bilježnika potpisala potvrdu kako je počinila krađu te da će ukradeni nakit vratiti. Obećanje nije ispunila pa su Filipovići, koji će svjedočiti na idućoj raspravi, slučaj prijavili policiji i DORH-u koji za čistačicu traži godinu dana zatvora.       