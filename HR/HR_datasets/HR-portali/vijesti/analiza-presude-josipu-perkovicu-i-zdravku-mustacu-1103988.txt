Josip Perković i Zdravko Mustač, bivši čelnici jugoslavenske komunističke tajne službe, u narodu poznatije kao zloglasna Udba, osuđeni su na doživotni zatvor zbog sudjelovanja u ubojstvu hrvatskog emigranta Stjepana Đurekovića. – Glavni je motiv bio ubiti jednog separatista i kritičara režima. Đurekovića je trebalo ušutkati i fizički i politički. I zato to ubojstvo smatramo ubojstvom iz niskih pobuda. Da se radilo o ubojstvu terorista, takve kvalifikacije ne bi bilo – rekao je Manfred Dauster, predsjednik sudskog vijeća Visokog zemaljskog suda u Münchenu. Naglasio je da je u vrijeme ubojstva, dakle 1983. godine, Zdravko Mustač bio šef hrvatskog ogranka Udbe, dok je Josip Perković tada obnašao funkciju čelnika odjela II. Udbe zaduženog za emigraciju i bio šef doušniku Krunoslavu Pratesu. – Zdravko Mustač je krajem 1982. ili početkom 1983. ovlastio Perkovića da počne pripreme za likvidaciju Stjepana Đurekovića – rekao je Dauster. Time je pobio tvrdnje obrane da je za likvidaciju Đurekovića bila zadužena savezna razina Udbe. Dauster je također odbacio tvrdnje da je za likvidaciju Đurekovića odgovorna Kontraobavještajna služba JNA. – Mi smo uvjereni u to da u KOS-u nisu postojali motivi za likvidaciju Đurekovića. KOS, osim toga, prema našem uvjerenju, nije bio upleten ni u jedno ubojstvo u emigraciji – rekao je Dauster naglašavajući da su jasni i motivi za tako brutalnu likvidaciju. Cijelu analizu presude pročitajte u tiskanom dvobroju Večernjeg lista za četvrtak i petak ili prelistajte e-izdanje! Iz Večernjeg izdvajamo i ove teme: >>Sudac: To je zločin iz niskih pobuda >>Klarić: Hrvatsko društvo nije imalo snage raščistiti taj dio povijesti >>Despot: Ova presuda sad je dio hrvatskog pravnog sustava >>Milanović: Šokiran sam što su suradnici HDZ-a dokazani kao egzekutori >>Plenković: Milanović skreće pažnju s najveće sramote svoje Vlade