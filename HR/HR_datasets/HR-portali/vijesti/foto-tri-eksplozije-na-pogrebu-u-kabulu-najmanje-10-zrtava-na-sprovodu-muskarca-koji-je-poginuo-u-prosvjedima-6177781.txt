Tri eksplozije odjeknule su u subotu u Kabulu na pokopu muškarca koji je dan ranije poginuo u prosvjedima u kojima se tražila ostavka afganistanske vlade, rekao je očevidac za AFP, a jedan je dužnosnik kazao da je u eksplozijama najmanje deset "žrtava". "Prve informacije govore o najmanje deset žrtava", rekao je za AFP Najib Danish, glasnogovornik afganistanskog ministarstva unutarnjih poslova, ne navodeći koliko je među njima mrtvih, a koliko ranjenih. "Na pokopu Salima Ezadyara poginuo je i ranjen veći broj ljudi", rekao je za AFP očevidac Abdul Wudood. Salim Ezadyar je bio sin uglednog afganistanskog političara. Drugi očevidac je izjavio za AFP da su "ljudi bili raskomadani" zbog snage eksplozije. Na pokopu je bio i glavni afganistanski izvršni dužnosnik Abdullah Abdullah, ali njegov ured je izvijestio AFP da je prošao neozlijeđen. Salim Ezadyar je jedan od četiriju osoba koje su u petak smrtno stradale u sukobu redarstvenih snaga i gnjevnih prosvjednika koji su tražili ostavku afganistanske vlade nakon krvavog napada u Kabulu u srijedu u kojemu je najmanje 90 ljudi poginulo, a stotine su ranjene. Bio je to najgori napad u Kabulu od 2001. REUTERS REUTERS