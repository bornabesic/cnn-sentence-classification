Screenshot: YouTube VRLO zanimljiv video ovih je dana postao jako aktualan, iako je snimljen za Majčin dan, ali njegova je poruka, vjerujte nam, bezvremenska i namijenjena svakoj, baš svakoj mami. Jer ako po ničemu drugome - ovo je ta veza koja jednako veže vjerojatno svaku mamu na svijetu. I iz drugog pogleda - svako dijete na svijetu.  Recimo to ovako: kada bi vas vaš muž, baš kao i ovaj u videu, pitao to najnormalnije pitanje: "Kako ste proveli dan?" i vi bi, vjerujemo, imali sličan odgovor.  Tipa ovoga:  "Joj umorila me, nije uopće spavala danas." "Bilo je sve okej dok nije počeo cendrati za bez veze." "Uh, jedva sam dočekala da dođeš, ne mogu više, umorna sam kao pas." "Zamisli ti što je on meni danas napravio! %$%$W%#"  Shvaćamo - majčinstvo ima milijun lica, umorne ste, znamo i to, vaši su vam najdraži opet priredili neki problem (da baš ne kažemo sranje), znamo i to, niste jedine, no... Ako su njihove nepodopštine i gomila (Sizifova) posla i opet odredili vaš dan, zamislite onda kako je vašoj djeci.  Zapravo, jeste li ikada razmišljali o tome što vašoj djeci znači jedan "normalan" dan s vama? Kakav bi bio njihov odgovor, što bi bilo to što njima predstavlja light motiv njihova dana s vama?  Ova je djevojčica iz videa svom tati odgovorila na to pitanje, a ono je, vidjet ćete, toliko različito od vašeg.  Pogledajte, zaključite i za ubuduće znajte - to su detalji koji određuju "normalnu" sreću, "normalnog" dana s "normalnom" mamom.  Znate - to je ono što obilježava njihov dan. To su stvari koje su njima najvažnije.