Ministar pravosuđa Ante Šprlje i ministar branitelja Tomo Medved pozdravili su danas odluku Suda BiH o puštanju bivših pripadnika HVO-a osumnjičenih za ratne zločine da se brane sa slobode. – Pozdravljamo takvu odluku, držimo da je sukladna praksi da se u BiH osumnjičeni brane sa slobode, nadamo se da će se to događati i ubuduće i da će sve teći svojim pravilnim tijekom – rekao je Šprlje. Rekao je da će osumnjičenici imati pravnu pomoć, da se nadaju da će sve proći bez nepredviđenih radnji te da će pravosuđe BiH slučaj privesti kraju.  – Podržavam odluku suda da se brane sa slobode. Pratit ćemo stanje – rekao je Medved. Medved je naglasio i da će Hrvatska pružiti konzularnu, pravnu i materijalnu pomoć odvjetničkim timovima gdje obitelj to ne bude mogla sama učiniti. >> Brigadni general HV-a Vinko Štefanek: Postrojbe HVO-a u Orašju bile su pod zapovjedništvom HV-a >> SAD izručile BiH bivšu pripadnicu HVO-a osumnjičenu za ratne zločine