Foto: Fah/Index U ČETVRTAK popodne tisuće hrvatskih građana jasno su poručile kako žele ostavku ministra Pave Barišića. Na trgovina u Zagrebu, Rijeci, Splitu, Osijeku i drugim gradovima, građani su tražili nastavak kurikularne reforme i stručne ljude na čelu reforme školstva.   Na novinarski upit kako komentira prosvjede u vezi s kurikularnom reformom na kojima je tražena ostavka ministra znanosti i obrazovanja Pave Barišića, premijer Plenković je rekao kako je "politika njegove vlade i HDZ-a da mladi naraštaji u obrazovanju steknu znanja o hrvatskom identitetu, ali i da znaju i kritički misliti".   >> FOTO Na prosvjedu za obrazovanje 20.000 ljudi: "Hrast je u školi dobar samo za parkete!"  >> VIDEO Prosvjed u Splitu: Ako vas netko tuca 26 godina, postanete zatucani  "Ono što želimo, a to je politika naše Vade i HDZ-a, da naše mlade generacije u obrazovnom sustavu stječu ključna znanja o hrvatskom identitetu, povijesti, jeziku, tradiciji i kulturi, ali isto tako da njihovo obrazovanje bude dovoljno široko kako bi im kasnije omogućilo specijalizacije i konkurentnost na tržištu rada u Hrvatskoj Europi i globalno," rekao je premijer izbjegavši odgovor na pitanje. Smjenu ministra Barišića, koja je bila jedan od glavnih motiva prosvjeda i koja se traži od prvog dana njegovog preuzimanja ministarstva, premijer ni jednom riječju nije spomenuo. Umjesto premijera, o Barišićevom odlasku iz ministarstva, oglasila se bivša ministrica Ljlja Vokić koja je rekla "još najbolje da će ulica smjenjivati ministre".   Umjesto toga je rekao kako "obrazovanje i budućnost naše djece ne smije biti tema podjela nego mora biti tema zajedništva oko koje ćemo se dogovarati i na kojoj ćemo svi ustrajno raditi". Premijer je rekao i kako je upravo on oformio stručno povjerenstvo u kojemu su ugledni stručnjaci iz akademske zajednice i pripadnici različitih političkih stranka koji sudjeluju u izradi akcijskog plana. "Otvoreni i transparentni natječaji"  Podsjetimo koji su to uglednici. Ministarstvo znanosti i obrazovanja vodi plagijator Pavo Barišić. Kurikularna reforma stavljena je u ruke njegove savjetnice Jasminke Buljan Culej čiji izbor je podigao buru u javnosti jer nije bio transparentan i dobar dio javnosti smatra da stručnost nije bila presudni faktor u izboru gospođe Buljan Culej. Voditeljica reforme u kategoriji ranog i predškolskog odbora, Gordana Lešin, ravnateljica Dječjeg vrtića Milana Sachsa, trenutno je optuženica u sudskom sporu protiv zaposlenice vrtića koja ju je tužila zbog mobinga.   "Provode se natječaji vrlo otvoreno i transparentno na koje se mogu svi javljati. Reforma ide dalje", izjavio je premijer. Bivši voditelj kurikularne reforme Boris Jokić  sudjelovao je u prosvjedu, a nekoliko sati kasnije bio je izložen nevjerojatnim napadima i prozivanjima akademika Ivice Kostovića i povjesničara književnosti Slobodana Prosperova Novaka. Jokić je, bez obzira na napade, rekao kako je sretan zbog prosvjeda jer je njime pokazano kako u Hrvatskoj još uvijek ima mnogo ljudi kojima je do obrazovanja - stalo.