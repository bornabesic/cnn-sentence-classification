DANAS se u Hrvatskoj održavaju lokalni izbori, a Indexovi reporteri s terena i iz izbornih stožera cijeli dan javljali su nam najnovije informacije te pratili razvoj događaja. Rezultati prvih izlaznih anketa objavljeni su u 19 sati, nakon zatvaranja birališta. Na 75 posto prebrojanih glasova, Katarina Ujdur ima 41,31 posto podrške, HDZ-ov Dalibor Milan ima 37,88 posto podrške, a HSS-ov Stipo Gabrić ima 13,47 posto podrške. Tijek događaja u Metkoviću: 0:39 Ujdur je nakon objave rezultata izjavila kako je zadovoljna rezultatima, koji na nacionalnoj razini pokazuju kako se "bez MOST-a neće moći". "U drugom krugu se nadam da će više naših građana izaći na izbore i da ću pobijediti", dodala je. 0:22 Na 75 posto prebrojanih glasova, Katarina Ujdur ima 41,31 posto podrške, HDZ-ov Dalibor Milan ima 37,88 posto podrške, a HSS-ov Stipo Gabrić ima 13,47 posto podrške. 21:30 U stožeru se pojavio i šef MOST-a Božo Petrov. 19:50 "MOST bi bio zadovoljan pobjedom, ništa drugo ne očekujemo. Po izlaznosti koju smo imali, 60 posto, to govori da su građani prepoznali naš rad. Zadnji put smo uz visoku izlaznost imali dobre rezultate. Htjela bih da pričekamo prve neslužbene rezultate, MOST nije spreman na trgovine, ali o svemu dobrome u ovome gradu možemo razgovarati", rekla je Ujdur. 19:30 U Metkoviću je zabilježena veoma visoka izlaznost, a MOST-ova Katarina Ujdur rekla je medijima kako je zadovoljna velikom izlaznošću. Vjeruje da će ostvariti dobar rezultat.