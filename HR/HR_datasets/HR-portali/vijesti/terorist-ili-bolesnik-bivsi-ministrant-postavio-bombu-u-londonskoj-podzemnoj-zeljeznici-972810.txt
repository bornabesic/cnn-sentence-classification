Foto: Društveni mediji DAMON Smith (20), student koji je ostavio improviziranu eksplozivnu napravu u londonskoj željeznici, osuđen je na 15 godina zatvora. Smith je 20. listopada prošle godine u podzemnom vlaku ostavio ruksak pun eksploziva. Na sudu je tvrdio da se na taj način našalio za Noć vještica, ali optužen je za posjedovanje eksplozivne naprave s namjerom za upotrebu. "Vaš čin je preozbiljan u vrijeme kada cijeli svijet strahuje od terorizma" Ovaj bivši ministrant izradio je bombu u svom domu pomoću sata tvrtke Tesco koji košta dvije funte. Smitha je zanimao islam, ali nije bio motiviran terorizmom, rekao je sudac Richard Marks. Sudac je Smithu rekao: "Teško je s bilo kakvom razinom točnosti ili sigurnosti reći koji su vam točno bili motivi. Bez obzira na to, ne mogu jače naglasiti ozbiljnost vašeg postupka, a pogotovo ne sada kada svi živimo u strahu od bombi kod nas i oko svijeta", rekao je Marks. Dodao je i da ovaj događaj previše podsjeća na teroristički napad u Manchesteru. Pozirao uz sliku terorista optuženog za napad u Parizu Na jutro incidenta nadzorne kamere su snimile tada 19-godišnjeg Smitha dok je sjedio i čitao knjigu, a zatim izišao iz vlaka i ostavio ruksak unutra na podu.  Oko 10 putnika koji su bili u vagonu upozorili su vozača.  Psihijatrijsko izvješće: Pati od bolesti spektra autizma Smith je navečer na internetu provjeravao ima li vijesti o njegovom činu. Policiji je rekao da ga islam zanima, ali da nije ekstremist, iako je pozirao uz sliku islamskog terorista koji navodno stoji iza napada u Parizu u studenom 2015. U njegovu obranu su tijekom suđenja pročitani dijelovi psihijatrijskog izvješća u kojem stoji da pati od bolesti spektra autizma.