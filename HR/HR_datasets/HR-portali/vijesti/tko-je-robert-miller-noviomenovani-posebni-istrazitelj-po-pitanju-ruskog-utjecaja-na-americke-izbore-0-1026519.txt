Već smo izvijestili o američkom imenovanju posebnog istražitelja po pitanju možebitnog ruskog utjecaja na američke predsjedničke izbore 2016. godine, što se intenziviralo nakon nedavne smjene direktora FBI-a od strane predsjednika Donalda Trumpa Američki liberalni mediji, kao i političari iz Demokratske stranke, a također i iz dijela Republikanske stranke, tu su Trumpovu odluku ocijenili kao pokušaj zaustavljanja istrage koju FBI vodi o navodnim ruskim vezama u vrijeme Trumpove predizborne kampanje. Sada ćemo vam prezentirati najvažnije detalje o Robertu Milleru, novoimenovanom posebnom istražitelju od strane američkog Ministarstva pravosuđa, čije imenovanje izaziva prilično ujednačene i pozitivne reakcije unutar obaju vodećih političkih stranaka ali i osoba iz struke. Robert Miller (puno ime Robert Talbott Miller III), uistinu je osebujna osoba. Široko je obrazovan: bakalarius umjetnosti, magistar međunarodnih odnosa  i doktor prava. Dvije godine bio je djelatni časnik u korpusu američkih marinaca u Vjetnamu. Ima iskustva u odvjetničkim poslovima, kao i u tužiteljstvu, ali i u sferi kriminalističkih istraga unutar borbi protiv terorizma, narkomafije i pranja novca. 4. rujna 2001. godine, svega tjedan dana prije velikog terorističkog napada na SAD, imenovan je od strane tadašnjeg predsjednika G. Busha ml. za direktora FBI-a. U takvim okolnostima i u uvjetima izvanrednih ovlasti, odmah se morao uhvatiti u koštac s detaljnim preustrojem te institucije. Počeo je provoditi korjenite reforme, koje su uključivale ojačavanje odjela za borbu protiv terorizma i prikupljanja informacija, a FBI je započeo intenzivniju suradnju s CIA-om. U razdoblju 2007.-2008. godine, Miller se, skupa s tadašnjim glavnim tužiteljem Albertom Gonsalesom našao u središtu skandala, kada se tvrdilo kako je tijekom istraga o terorizmu FBI ponekad protuzakonito prikupljao privatne podatke američkih građana – prisluškivanjem telefonskih razgovora, sljeđenjem tragova kreditnih kartica, internet trgovine i sl. Miller je ipak ostao na funkciji direktora FBI punih i maksimalno mogućih deset godina. Zanimljivo je kako je s inicijativom za produljenje njegove dužnosti na čelu FBI-a tada istupio bivši predsjednik Barak Obama. Zbog toga je Miller tu dužnost obnašao još dvije godine, iako je bio republikanac, a Obama iz redova Demokratske stranke. Upravo danas njegovi pobornici naglašavaju tu neobičnu činjenicu, obrazlažući je dokazom njegove sposobnosti da odjeli političku pristranost od profesionalne dužnosti. Millerovi bivši suradnici ocjenjuju ga kao vrlo organiziranog i koncentriranog čovjeka, koji je sposoban potpuno učinkovito organizirati posao u svrhu postizanja zacrtanih ciljeva. Istodobno ga smatraju vrlo strogim rukovoditeljom, koji je imao visoke zahjeve prema svojim potčinjenima. Američki The Washington Post je objavio riječi samog Roberta Millera, koje svjedoče o njegovoj pedantnosti: „Ja primam na sebe ovu odgovornost i nosit ću je u sklopu svojih mogućnosti.” Original možete pronaći na geopolitika.news 