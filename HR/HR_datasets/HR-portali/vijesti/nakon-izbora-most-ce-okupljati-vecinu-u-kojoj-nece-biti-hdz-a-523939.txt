Mi nismo prirodan partner ni HDZ-u ni SDP-u. Ljudi su naviknuti na kalupe u hrvatskoj poltici. Most ne fukcionira tako da mu netko nešto govori. Prvi smo put raspustili Sabor, a sada smo izašli iz vladajuće koalicije, kazao je Miroslav Šimić, predsjednik kluba saborskih zastupnika Mosta i kandidat za gradonačelnika Osijeka,  za Pressing N1 televizije. Na pitanje je li moguće da Most ide sa SDP-om, Šimić je kazao: 'Tko zna što vrijeme nosi'. - Ono što sam htio reći da obje stranke funkcioniraju na isti način. Da su bolje, ne bi danas bilo Mosta ni nekih drugih političkih stranaka. Više sam puta rekao da Most može svoje postojanje zahvaliti velikm strankama - kazao je Šimić. Naveo je kako Most nikada nije pretjerano brinuo za rejting. - Mi smo otvorili niz frontova s pojedinim medijskim utvrdama. Da se brinemo za svoj rejtng, ne bismo se usudili tako nešto učiniti. Možete u feljtonima čitati kako smo mi rušilački nastrojeni - kaže Šimić. Kazao je kako misli da Most s ovakvim HDZ-om više neće. - A u nekoj dalekoj budućnosti, nisam siguran da se oni mogu promijeniti. Mogu reći da će nakon izbora Most okupljati većinu oko nove Vlade, a tamo neće biti HDZ - tvrdi Šimić i dodaje da saborske većine nema i prema inforamacijama koje ima Most izbori bi mogli bi biti raspisani za mjesec dana. - Ali ima zastupnika koji uvijek čuvaju fotelju - navodi Šimić. Na pitanje misli li tu na koruptivna djelovanja, Šimić je kazao da bi to bilo preteško reći jer ne može dokazati. - Ali zanimljivo je bilo pratiti neke promjene. Imate čovjeka iz SDP-a koji je bio prvi suradnik Milanovića, koji je potpisao za opoziv Marića, a onda odjednom promijeni mišljenje - navodi Šimić. Smatra da izbori mogu raspisani u roku mjesec dana, ali da oni neće biti u tom roku jer će, uvjeren je Šimić, HDZ koristiti proceduru.  Dotakao se i izjave Milijana Brkića o manjinama.   - Mislim da je to jedna neprimjerena izjava koja se koristi zbog jeftinih političkih potreba. Nije to bilo slučajno, mislim da je to napravljeno s jasnom namjerom - naveo je Šimić za N1 televiziju. Upitan je zašto kampanju za lokalne izbore Most bazira na temi Agrokora.  - Mi ne radimo kampanju na Agrokoru kao Agrokoru, ali Agrokor je važan za stabilnost hrvatskog sustava. Tek sada otkrivamo što se događalo u Agrokoru, ali mislim da je indikativo da se miču naši ministri kada bi se trebalo otkrivati što se događalo - rekao je Šimić i dodao: 'Mislim da u hrvatskom društvu i unutar vlasti postoje oni kojima je u interesu da se ne zna što se tamo događalo'. 