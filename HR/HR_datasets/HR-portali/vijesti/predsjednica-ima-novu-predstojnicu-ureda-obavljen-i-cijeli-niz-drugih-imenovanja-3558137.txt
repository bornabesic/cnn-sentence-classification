Iz Ureda predsjednice u ponedjeljak poslijepodne stigla je obavijest o velikim rošadama na Pantovčaku. Prema priopćenju, obavljeno je više imenovanja i razrješenja. Tako je Domagoj Juričić razriješen dužnosti predstojnika Ureda predsjednice Republike i predsjednika Vijeća za gospodarska pitanja Predsjednice Republike Hrvatske iz osobnih razloga, Anamarija Kirinić razriješena je dužnosti pročelnice Kabineta predsjednice Republike Hrvatske i imenovana je na dužnost predstojnice Ureda predsjednice Republike Hrvatske. Vito Turšić razriješen je dužnosti ravnatelja Savjetničkog vijeća predsjednice Republike te je imenovan na dužnost savjetnika predsjednice - koordinatora Inicijative Jadran-Baltik-Crno more. Natalija Hmelina razriješena je dužnosti šefice Protokola predsjednice i imenovana na dužnost pročelnice Kabineta predsjednice Republike Hrvatske. Tina Tödtling razriješena je dužnosti zamjenice šefice Protokola predsjednice i imenovana na dužnost šefice Protokola predsjednice Republike Hrvatske. Jadranka Jureško-Kero razriješena je dužnosti posebne savjetnice predsjednice Republike Hrvatske. Umirovljeni general-bojnik Damir Krstičević razriješen je dužnosti predsjednika Vijeća za domovinsku sigurnost predsjednice Republike zbog nespojivosti dužnosti s mandatom saborskog zastupnika. Umirovljeni general-pukovnik Mladen Markač imenovan je na dužnost predsjednika Vijeća za domovinsku sigurnost Predsjednice Republike Hrvatske. Marko Jurčić, savjetnik Predsjednice za gospodarska pitanja, obavljat će dužnost koordinatora Vijeća za gospodarska pitanja Predsjednice Republike Hrvatske Dužnosnička mjesta ravnatelja Savjetničkog vijeća predsjednice Republike Hrvatske i zamjenice šefice Protokola predsjednice Republike Hrvatske ukidaju se zbog daljnje racionalizacije troškova Ureda, navedeno je u priopćenju s Pantovčaka. ... Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!