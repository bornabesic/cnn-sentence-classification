NOVO>>> 17: 53 Predsjednik HNS-a Ivan Vrdoljak izjavio je u petak da će potpise koje su dali za razrješenje predsjednika Hrvatskog sabora Bože Petrova potvrditi i kod glasovanja u Saboru te da neće glasovati za novi prijedlog imenovanja koji će doći od HDZ-a na tu dužnost, jer nemaju jasnu sliku većine. ------------------------------ 16:08 Potpredsjednik Sabora i član Predsjedništva HDZ-a Gordan Jandroković izjavio je u petak kako imaju 79 potpisa da se izglasa nepovjerenje predsjedniku Sabora Boži Petrovu. ---------------------------- 15:55 Na konferenciji za medije nakon sjednice Predsjedništva HNS-a, Ivan Vrdoljak rekao je na HNS neće glasati za novog predsjednika Sabora jer nemaju jasnu sliku većine. 'Pozivamo premijera da jasno objavi većinu', rekao je Vrdoljak. Hrvatska je država koja ima ozbiljne probleme i u ovom trenutku nam ne treba politička kriza.' Vrdoljak je dodao da ne 'koketiraju' s HDZ-om i Mostom. ---------------------------------- 14:35  Vlada je u petak na telefonskoj sjednici razriješila sve Mostove državne tajnike, a dvojicu novoimenovanih i dva ranije postavljena ovlastila je za primopredaju i vođenje ministarstava iz kojih odlaze smijenjeni Mostovi ministri Ivan Kovačić, Vlaho Orepić, Ante Šprlje i Slaven Dobrović. Ministarstvo uprave tako će do izbora novog ministra voditi Darko Nekić, Ministarstvo unutarnjih poslova Robert Kopal, Ministarstvo zaštite okoliša i energetike Marijo Šiljeg, a Ministarstvo pravosuđa Kristian Turkalj. ---------------------------------- NOVO 13:05 - Predsjednik Sabora Božo Petrov kazao je kako će danas 'potpredsjednik Vlade i ostali ministri dati ostavke'. - Mi više nismo dio Vlade i ovim potezom pokazujemo da nam nije stalo do fotelja nego Ustava. Pa kad se već premijer ne drži Ustava, mi ovim potezom sprječavamo državnu krizu i pokazujemo odgovornost prema građanima - kazao je Petrov. ---------------------------------- 12:51 - Klub HDZ-a će u petak do kraja radnog dana u saborsku proceduru poslati zahtjev za smjenom Mostova Bože Petrova s mjesta predsjednika Hrvatskog sabora, doznaje se iz redova saborskog HDZ-a. HDZ-ovi zastupnici uvjeravaju da sve ide glatko, no ne žele otkriti koliko je potpisa na jednom, odnosno na drugom papiru i tko su potpisnici. CROPIX   ---------------------------------- 12:55 - Saborski zastupnik SDP-a Peđa Grbin u prostorijama Hrvatskog sabora rekao je da ja više nego jasno da postoji sukob interesa u Vladi Andreja Plenkovića. 'Premijer je zaključio da je bolje kazniti one koje govore o sukobu interesa, a ne one koji su u sukobu', pojasnio je Grbin. ---------------------------------- 12:32 - Vlada je održala telefonsku sjednicu na kojoj je prije prije pola sata smijenila potpredsjednika Vlade i ministra uprave Ivana Kovačića te još 10 Mostovih državnih tajnika, doznaje Jutarnji iz Banskih dvora.   ---------------------------------- 11:43 - O krizi na vrhu vlasti i o prozivkama Mostovog ministra Vlahe Orepića, oglasili su se ministrica gospodarstva Martina Dalić te ministar financija Zdravko Marić. CROPIX   ---------------------------------- 12:45 - Ministar pravosuđa Ante Šprlje u petak je izjavio da je ministar financija Zdravko Marić morao znati što se događalo u Agrokoru, pogotovo kao član Vijeća za financijsku stabilnost, te da stoga mora snositi odgovornost. - Osjećam se ponosno. Aposlutno nemam problema da me Sabor razriješi. Glasao sam po savjesti, glasao bih opet isto - rekao je Šprlje. CROPIX   ---------------------------------- 12:35 HDZ-ov Gordan Jandroković potvrdio da HDZ prikuplja potpise za smjenu predsjednika Sabora Petrova. Također, izrazio je sumnju da je Most zloupotrebio represivni aparat kako bi došao do informacija koje posjeduju. 12:10 - IDS-ov Boris Miletić razrješenje aktualnog predsjednika Hrvatskog sabora Bože Petrova vidi kao jedini je izlaz iz aktualne političke krize. 10:57 - HNS-ov Ivan Vrdoljak komentirao je krizu vlasti i pozvao sve da se smire. Potvrdio je da će dati potpise za opoziv predsjednika Sabora Bože Petrova, no potvrdio kako HNS neće sudjelovati u preslagivanju Vlade. Goran Mehkek / HANZA MEDIA   ---------------------------------- 10:45 - Predsjednik SDP-a, Davor Bernardić, u četvrtak je tijekom dana objavio neuobičajeno mnogo tvitova, no rijetko kojim je nešto ozbiljno poručio. Prvo je konstatirao da je očekivao pad Vlade, no ne tako brzo. Odmah potom napisao je kako je ‘spreman formirati najbolji tim za Hrvatsku’. ---------------------------------- 09:41 - Mostov Nikola Grmoja na početku saborske sjednice u petak zatražio je stanku zbog informacija koje će baciti novo svjetlo o situaciji u Agrokoru i jučerašnjem potezu premijera Andreja Plenkovića. Nakon stanke kazao je kako je premijer Plenković prije nekoliko dana bio upoznat s informacijama do kojih su došli i Mostovi ministri zbog čega su tražili da Marić ode. - Došao je iz Agrokora na mjesto ministra financija. Otkako je on ministar porezni nadzor nije ušao u Agrokor, dok se zbog tri kune viška teroriziraju ugostitelji.  Što je gore, od 2007. godine porezni nadzor nikad nije ušao u Agrokor - kazao je Grmoja. CROPIX   ---------------------------------- 09:13 - Hrvatska se nalazi u ozbiljnoj političkoj krizi i narod treba odmah reagirati jer se radi o uzurpaciji vlasti. Broj dva, želim razriješiti nedoumicu jesam li ministar ili nisam, na to mora odgovor dati parlamentarna većina. Ona će odlučiti i gospodin Plenković će morati prihvatiti ta pravila igre. Broj tri, Most ne ruši vladu, već Plenković ruši politički ambijent gdje se odgovornost treba lokalizirati na konkretna imena i prezimena, kad je u pitanju stanje u Agrokoru - kazao je smijenjeni ministar Vlaho Orepić nakon što je došao na posao u MUP. - Marić je završena priča, radi se o zaštiti drugih političkih aktera. Zna se tko su bili ministri financija i kad je Agrokor rastao. Ovaj politički manevar je zaštita ministrice Dalić i mentora koji su očito mentori i Plenkoviću - poručio je i za kraj je kazao kako policija radi svoj posao i kako je Hrvatska politička zemlja. Nije htio odgovarati na pitanja novinara. CROPIX   ---------------------------------- Šprlje: 'Odgovaramo Bogu i narodu' 09:02 - Razriješeni Mostovi ministri Vlaho Orepić, Ante Šprlje i Slaven Dobrović o svojoj su se jučerašnjoj smjeni oglasili na svojim Facebook profilima. Orepić je zahvalio svima na nebrojenim iskazima potpore i kazao kako ih nikad neće iznevjeriti,  Šprlje je kazao da za sve svoje postupke u svojstvu ministra odgovara Bogu i narodu, a Dobrović ističe svoje političke ciljeve.   ---------------------------------- 08:39 - Kriza vlasti ponovno trese Hrvatsku nakon što je u četvrtak na sjednici Vlade premijer Andrej Plenković smijenio Mostove ministre koji nisu stali uz ministra financija Zdravka Marića. Ministar unutarnjih poslova Vlaho Orepić upravo je došao u MUP na posao, javlja N1, a njegovo obraćanje javnosti očekuje se u 9 sati. Naime, Mostovi ministri smatraju kako je premijerov jučerašnji postupak nije bio legitiman, te da nastavljaju s radom. CROPIX   Prema najavama Mostovog Miroslava Šimića svi razrješeni ministri trebali bi se pojaviti danas na poslu, kao i Ivan Kovačić koji jučer nije smijenjen jer nije bio na sjednici zbog sprovoda. CROPIX   Podsjetimo, predsjednik HDZ-a i premijer Andrej Plenković izjavio je u četvrtak nakon sastanka saborskog Kluba HDZ-a da ima punu potporu njegovih članova za razrješenje trojice ministara Mosta te da je krenuo s prikupljanjem potpisa za formiranje nove parlamentarne većine i da nova konfiguracija podrazumijeva i novog predsjednika Hrvatskog sabora. - Ono na što mi idemo je stvaranje nove parlamentarne većine, a ta nova konfiguracija sigurno podrazumijeva i novog predsjednika Hrvatskog sabora - izjavio je Plenković odgovarajući na novinarski upit ide li HDZ na rušenje predsjednika Sabora Bože Petrova. Na upit hoće li to napraviti idući tjedan, odgovorio je: 'Sve je moguće'. Dodao je da je HDZ počeo prikupljati potpise i da će, osim HDZ-ovih, biti i potpisa zastupnika drugih stranaka. - Imat ćemo dovoljno potpisa za sve, za što god hoćete - rekao je. Predsjednik HDZ-a i premijer Andrej Plenković izjavio je u četvrtak da je dobio jedinstvenu potporu Predsjedništva stranke za razrješenje troje Mostovih ministara i preslagivanje parlamentarne većine, a ako to ne uspije, HDZ je spreman za nove izbore. Na Vladinoj web stranici u 8,30 sati još su se nalazile fotografije i životopisi trojice smijenjenih ministara, no oni su u međuvremenu uklonjeni.