Britanski časnik Ali Alosaimi (28), član jednog od prestižnih sveučilišta Kraljevske mornarice, pridružio se ISIS-u, piše britanski tabloid The Sun.   On je u Siriju otišao nakon što je gledao video snimke zločina Asadovog režima nad civilnim stanovništvom u toj državi. Ono što Britance posebno plaši u ovoj priči je činjenica da Alosaimi ima ekstenzivno znanje o britanskoj floti, što bi brodove i njihove posade potencijalno čini više izloženim terorističkim napadima ISIS-a.   - Netko s takvim znanjem otvara cijelo novo područje za terorizam - komentirao je situaciju za Daily Mail bivši admiral Kraljevske mornarice Lord West. Za Alosaimija je prvi saznao upravo Dail Mail iz dokumenata koji su procurili iz Islamske države, a u kojima se otkriva njegova adresa i obrazovanje. Rođen u Kuvajtu, on je prvo radio za tankersku kompaniju u vlastitoj državi prije nego je studirao na Tyneside College's Marine School. Dio njegovog treninga na sveučilištu uključivao je i služenje na brodu, što bi džihadistima dalo uvid u funkcioniranje i sposobnosti britanske mornarice. Alosaimi je svoj kurs završio, a tek su mu dva ispita falila da dobije svoju pomorsku licencu koja bi mu omogućila da postane kapetan vlastitog broda. Na svojoj prijavnici za ISIS, Alosaimi se pohvalio da je mornarički časnik u Britaniji prije nego što je stigao u Siriju.   - Sama ideja da bi osoba s takvim znanjem završila na jedom od britanskih tankera duboko je uznemirujuća - kazao je je direktor britanske komore za brodarstvo. Njegovi prijatelji su pak potvrdili da su ga radikalizirali prizori zločina koje Asadove trupe čine po Siriji:   - Svi su muslimani ljuti na Asada, ali on je otišao korak dalje. Internet je bio sasvim dovoljan da mu usadi ekstremna stajališta. Njegova obitelj je pak rekla da je do odlaska u Siriju Alosaimi bio sasvim normalan student koji je "plesao, pušio i izlazio s djevojkama". Doduše, njegov je mlađi brat Abdullah, član "fanatičnih boraca", ubijen u Siriji , što je učvrstilo odluku Alosaimija da i sam ode u rat.   - Pustio je bradu i povukao se u sebe. Zadnji puta smo ga vidjeli 2013. - dodao je njegov ujak.