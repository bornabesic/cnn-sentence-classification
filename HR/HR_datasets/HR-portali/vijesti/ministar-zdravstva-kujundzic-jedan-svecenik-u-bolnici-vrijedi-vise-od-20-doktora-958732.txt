Foto: Anto Magzan/PIXSELL JUČER je u dominikanskom samostanu bl. Augustina Kažotića u Zagrebu održana tribina "O vjeri i politici u odgoju, obrazovanju i zdravstvu" na kojoj je, između ostalih, sudjelovao i ministar zdravstva Milan Kujundžić.  Ministar je tom prilikom izjavio da se "vjera i politika međusobno ne negiraju" i nastavio:  "Kad god se politika odmicala od naroda i univerzalnih kršćanskih vrednota, nije bilo dobro. Ako se te vrednote budu živjele uistinu, a ne samo deklarativno, Hrvatska će biti uređena zemlja u kojoj će se cijeniti znanje, rad, poštenje".  Jedna izjava ministra zdravstva posebno se istaknula na tribini. Naime, utvrdio je da, "prema njegovom osobnom iskustvu nekad jedan svećenik u bolnici vrijedi više od 20 doktora".  "Svećenikov osmijeh, utješna riječ, ohrabrenje, beskrajno znače i bolesniku i obitelji", kazao je Kujundžić.