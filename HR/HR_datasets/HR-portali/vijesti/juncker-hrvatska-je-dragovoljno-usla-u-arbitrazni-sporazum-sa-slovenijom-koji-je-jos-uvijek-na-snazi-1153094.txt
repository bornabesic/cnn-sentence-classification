Europska komisija i dalje podržava arbitražni proces između Slovenije i Hrvatske, iz kojega je odlukom Hrvatskoga sabora nakon otkrivenog skandala oko nedopuštene komunikacije slovenske predstavnice Simone Drenik i jednog od arbitara Jerneja Sekoleca, koju je u srpnju 2015. otkrio Večernji list. Podršku arbitražnom procesu uime Europske komisije ponovio je predsjednik EK Jean-Claude Juncker u razgovoru za slovensku agenciju STA, objavljenom danas. - Komisija podržava arbitražni proces, koji je u interesu pravne sigurnosti za obje strane i u interesu glatke i učinkovite primjene propisa EU. Hrvatska je dragovoljno sklopila sporazum sa Slovenijom, koji je i dalje na snazi. Nadam se da će obje strane potpuno i bezuvjetno podržati odluku suda, kad ona bude donesena - rekao je Juncker u intervjuu uoči sutrašnjeg dolaska u službeni posjet Sloveniji. U razgovoru s dopisnicom STA u Bruxellesu, Juncker je upitan i o tome zašto Komisija planira usvojiti delegirani akt koji bi omogućio i hrvatskim proizvođačima da označavaju boce imenom sorte teran. Junckeru je STA predstavila teran kao primjer koji “mnogim Slovencima ilustrira što je pogrešno u EU” jer “mnogi Slovenci imaju osjećaj da nisu pravedno tretirani”. Juncker je nahvalio slovenski teran kao sjajno vino, ali i objasnio da u slovenskim medijima nije dovoljno jasno objašnjeno da delegirani akt neće ukinuti zaštitu slovenskog terana.  - Strogo ograničena iznimka, o kojoj se sad raspravlja, omogućila bi jednom hrvatskom vinu, koje već ima svoje ime i zaštitu porijekla, da uključi i spomen sorte grožđa. To je ista vrsta izuzeća, koja Sloveniji omogućuje upotrebu imena francuskog burgundca pri definiciji sorte vina. Primjena takve iznimke bit će strogo nadzirana i na koncu će bolje zaštititi slovenske proizvođače vina - rekao je Juncker.  >>EKSKLUZIVNO Donosimo audiosnimku razgovora arbitra i slovenske predstavnice! Poslušajte! >>Sabor usvojio odluku o raskidanju Arbitražnog sporazuma >> Ovo je 5 scenarija za Europsku uniju do 2025. godine