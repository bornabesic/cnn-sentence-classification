Iako informacija još nije potvrđena, svjetski mediji referiraju se na Arianinu odluku Pjevačica Ariana Grande navodno je ponudila pokriti troškove sprovoda svih žrtava terorističkog napada u Manchesteru koji se dogodio u ponedjeljak navečer na njezinu koncertu, javljaju strani mediji. >>> Otpjevana pjesma i posljednje riječi Ariane Grande na koncertu sada su vrlo znakoviti! Twitter stranica Ariana Updates! objavila je da pjevačica želi platiti sve sprovode žrtava na njezinom koncertu: “Novosti o Ariani: Ariana je kontaktirala obitelji žrtava koje su preminule sinoć… pokrit će troškove sprovoda!”, stoji na stranici. Ta informacija ipak još nije službeno potvrđena. Nakon tragičnog događaja Grande je otkazala ostatak svoje turneje, vratila se u SAD i napisala je na Twitteru da je slomljena.  Podsjetimo, u eksploziji bombe koju je na ulazu u Manchester Arenu aktivirao bombaš samoubojica poginule su najmanje 22 osobe, a ranjeno je najmanje 119, od kojih neki s ozljedama opasnim po život.