Njemačka agencija DPA upozorila je na problem koji očekuje turiste na hrvatskim plažama ovoga vikenda. "Kako se u nedjelju na izborima u drugome krugu odlučuje koja će stranka dati gradonačelnika tako još početkom lipnja za većinu plaža nisu izdane koncesije za ležaljke i suncobrane jer se ti poslovi tradicionalno dodjeljuju stranačkim prijateljima koji su se iskazali kao donatori stranke", prenosi Deutsche Welle. Ležanje na tvrdoj zemlji DPA upozorava milijune turista s njemačkog govornog područja koji su, kako kažu već godinama najznačajnija hrvatska turistička skupina, da se pripreme za ležanje na "tvrdoj zemlji" pod jakim suncem ili da se sami pobrinu za ležaljke i suncobrane.  Također, podsjećaju i na slučaj vjerojatno najpoznatije hrvatske plaže Zlatni rat na Bolu za koju je koncesiju dobila jedna tvrtka "iz udaljenog Zagreba" što je izazvalo "politički skandal i ostavki na lokalnoj razini", piše DPA.