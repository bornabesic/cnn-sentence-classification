Foto: Hina KREŠO BELJAK danas je odgovorio na pitanja novinara o mogućoj koaliciji s HDZ-om kojom bi se oformila parlamentarna većina.   Naime, predsjednik HSS-a je danas podržao kandidate SDP-a u koprivničko-križevačkoj županiji te je prokomentirao jesu li HSS-u ponuđena neka ministarstva kako bi oformio većinu s HDZ-om na parlamentarnoj razini. "Neka se bakću bez nas"  "Apsolutno ništa nam nije ponuđeno", izjavio je Beljak i dodao kako u HSS-u nisu amateri te kako znaju gdje im je mjesto.   "Mi smo najstarija politička stranka. Nismo amateri i znamo gdje nam je mjesto. Sve što se, nažalost, u državi događa posljednje dvije godine isključiva je odgovornost HDZ-a i MOST-a. Neka se oni s tim bakću bez nas", poručio je Beljak.   Rekao je i kako je razgovarao s Plenkovićem te kako će još razgovarati, ali i kako je razgovor drugačiji od pregovora.   "Možemo mi razgovarati, sa svima treba razgovarati. Jedno je razgovarati, a drugo pregovarati. Što se tiče HSS-a, dogovora tu nema", poručio je Beljak.