Jučer oko 14.45 sati, na državnoj cesti D-8 u blizini Brsečina došlo je do teške prometne nesreće u kojoj je jedna osoba smrtno stradala, a dvije su teže ozlijeđene, javlja PU dubrovačko-neretvaske.. Prometna nesreća se dogodila kada je 45-godišnji vozač teretnog kombi vozila dubrovačkih registracijskih oznaka, krečući se u pravcu Dubrovnika, ulaskom u pregledni zavoj prešao na suprotnu kolničku traku gdje je prednjim dijelom vozila udario u prednji dio osobnog vozila dubrovačkih registracijskih oznaka, a potom i u prednji dio osobnog vozila daruvarskih registracijskih oznaka koja vozila su se kretala iz suprotnog smjera. Uslijed udara teže su ozlijeđeni 38-godišnji vozač osobnog vozila daruvarskih registracijskih oznaka, njegova 34-godišnja suputnica i 45-godišnji vozač teretnog vozila koji su, nakon ukazane liječničke pomoći, prevezeni u dubrovačku bolnicu gdje je 34-godišnja suputnica u večernjim satima nažalost preminula od zadobivenih ozljeda.