Jo Cox (41), zastupnica Laburističke stranke u britanskom parlamentu preminula je nakon što je ustrijeljena, a vjerojatno i probodena nožem na ulici grada Birstalla u Zapadnom Yorkshireu, ispred knjižnice, nakon skupa za ostanak Britanije u EU. Vijest o smrti potvrdio je policijski službenik Dee Collins na konferenciji za novinare tijekom poslijepodneva. Prema navodima očevidaca, zastupnicu su napala dvojica napadača. Očevici su kazali da su joj spomenuta dvojica prišla i da se jedan s njome počeo svađati. Napad trajao 20-ak minuta Nakon toga ona je ostala stajati mirno, a jedan od napadača podigao je pištolji kućne izrade i tri puta pucao u nju. Prolaznici su ga pokušali zaustaviti, na što je on potegao nož i pokušao je probosti nakon čega je pobjegao. Napad je trajao između 15 i 20 minuta. Jo Cox prevezena je u bolnicu gdje je odmah podvrgnuta operaciji, a liječnici su priopćili da je njezino stanje kritično.  Nedugo nakon napada policija je priopćila kako je uhitila 52-godišnjeg muškarca koji je identificiran kao Thomas Mair i koji je glavni osumnjičenik za ubojstvo. Očevici također kažu da je napadač prije nego što je napao parlamentarku uzviknuo: “Britain First!” To je ime ultradesne nacionalističke stranke koja je protiv imigracije i muslimana. Policija je organizirala intenzivnu potragu za drugim napadačem. Nedugo nakon uhićenja u javnost su iscurile informacije o osumnjičenom Mairu. Ovaj 52-godišnjak imao je psihičkih problema i borio se s opsesivno-kompulzivnim poremećajem. Posljednjih nekoliko godina volontirao je u školi za djecu s posebnim potrebama, a njegov brat Scott novinarima je kazao da je zgrožen napadom.  -Ne mogu vjerovati da se to doista dogodilo. Moj brat nije bio nasilan, a politika ga uopće nije zanimala. Uopće ne znam koju političku opciju podržava. Istina je da je imao psihičkih problema, no pružena mu je adekvatna pomoć- kazao je šokirani 49-godišnjak. Nova politička zvijezda Kolege zastupnici iz Laburističke stranke kazali su da je Jo Cox po svemu nova politička zvijezda i to ne samo među laburstima nego i na cijeloj političkoj sceni. Vođe laburista Jeremy Corbyn kazao je kako je duboko šokiran onim što se dogodilo i da su misli i molitve cijele stranke uz Jo, njezina supruga i njezino dvoje djece. Napad na ovu popularnu parlamentarku osudili su i zastupnici iz drugih stranaka, pa i bivši gradonačelnik Londona, konzervativac Boris Johnson. Premijer David Cameron napisao kako je jako zabrinut zbog ovoga događaja, a obje grupacije danas su obustavile kampanje za referendum oko izlasku zemlje iz EU.  >>Protivnici Brexita krenuli u osvajanje glasova laburista za ostanak 