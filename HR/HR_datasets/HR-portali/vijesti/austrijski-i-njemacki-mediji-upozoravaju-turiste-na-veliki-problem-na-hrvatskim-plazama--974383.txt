Foto: Miranda Cikotic/PIXSELL  OVAJ vikend očekuje se dolazak velikog broja njemačkih i austrijskih turista u Hrvatsku.  Upravo iz tog razloga tamošnji mediji poslali su upozorenje svima koji putuju na Jadran početkom lipnja. Upozoravaju na "veliki problem" koji će se pojaviti na hrvatskim plažama.  Kako napominju, zbog lokalnih izbora turisti bi u Hrvatskoj mogli ostati bez ležaljki i suncobrana na velikim plažama. Ovo upozorenje objašnjavaju činjenicom da će zbog lokalnih izbora u mnogim gradovima tek nakon nedjelje biti podijeljene koncesije za plaže, odnosno postavljanje ležaljki i suncobrana.  Kako piše DPA, koncesiju dobivaju uglavnom one tvrtke koje podupiru lokalne vlasti.