Foto: Regional Express, Duško Marušić/Pixsell NAKON ispitivanja Chiare Rojnić, 32-godišnje majke ubijenoga trogodišnjeg dječaka u Puli te 29-godišnjaka koji se sumnjiči da je znao da su majka i 14-godišnja maloljetnica usmrtile dijete, no to nije prijavio, već je zajedno s njima dogovarao način prikrivanja kaznenog djela, Županijsko državno odvjetništvo (ŽDO) predložilo je istražnom sucu Županijskoga suda u Puli određivanje istražnog zatvora protiv 32-godišnje osumnjičene, dok je 29-godišnjak pušten da se brani sa slobode, priopćeno je iz Županijskog državnog odvjetništva. Nedugo zatim, sudac istrage Županijskog suda odredio je istražni zatvor protiv 32-godišnje hrvatske državljanke, temeljem zakonskog osnova iz čl. 123. st. 1. t. 3. i 4. Zakona o kaznenom postupku. > SLUČAJ KOJI JE ŠOKIRAO HRVATSKU Evo što sve znamo o ubojstvu djeteta u Puli  > PRIVEDENE UBOJICE DJEČAKA Obitelj majke monstruma prije 7 godina za nju tražila psihijatrijsku pomoć Sudac istrage za mladež Županijskog suda u Puli ispitao je maloljetnu hrvatsku državljanku i prema njoj odredio istražni zatvor. Osumnjičene za ubojstvo dječaka  "Županijsko državno odvjetništvo u Puli-Pola u četvrtak je ispitalo 32-godišnju hrvatsku državljanku zbog osnovane sumnje na počinjenje kaznenog djela protiv života i tijela teškim ubojstvom te 29-godišnjeg hrvatskog državljanina zbog osnovane sumnje na počinjenje kaznenoga djela protiv pravosuđa neprijavljivanjem počinjenja kaznenog djela", navodi se u priopćenju Županijskog državnog odvjetništva u Puli.  Za ubojstvo trogodišnjega dječaka, čije je tijelo pronađeno u srijedu ujutro u plićaku u uvali Mandrač u Puli sumnjiče se dječakova majka i jedna maloljetnica na način da su se dogovorile kako će usmrtiti trogodišnje dijete, što su i učinile u utorak u večernjim satima, u stanu u Ulici Akvilejski prilaz u Puli. Nakon što su usmrtile trogodišnjeg dječaka, prenijele su ga u uvalu Mandrač, a potom je 32-godišnjakinja, u namjeri da oteža policijsko postupanje, pola sata poslije ponoći u srijedu došla u policijsku postaju i lažno prijavila nestanak djeteta.