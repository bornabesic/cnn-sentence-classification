Dječak je snimljen u Indiji kako siše mrtvu majku. Policija je došla čim su dobili dojavu o mrtvoj ženi pored pruge u okrugu Damoh. Kada su stigli, vidjeli su okupljene mještane i dječaka starog 17 mjeseci koji je plakao.   - Vidjeli smo dijete kako plače i i pije majčino mlijeko. To nas je rasplakalo - kažu svjedoci. I policija je bila šokirana. - Nikada ranije nismo vidjeli tako nešto - rekao je policajac Nand Ram. Tijelo majke su poslali na obdukciju kako bi se utvrdio uzrok smrti. No pretpostavlja se da se dogodila nesreća jer je nesretna žena krvarila iz nosa i ušiju. Policija pokušava pronaći obitelj nesretne žene. Dječaka su odvezli u bolnicu na pregled. Glasnogovornik bolnice je rekao da su im dječaka dovezli u srijedu oko 10 sati ujutro po lokalnom vremenu. Liječnici su utvrdili da je dječak prehlađen. Odlučili su da će dječak biti u sirotištu dok policija ne nađe njegovu obitelj,  piše Daily Mail.