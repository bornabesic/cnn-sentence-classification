Foto: Alex Wong/Staff/Getty AMERIČKI  tajnik za energetiku Rick Perry je rekao kako će Sjedinjene Države ostati predane okolišu unatoč odluci predsjednika Donalda Trumpa da povuče tu državu iz Pariškog klimatskog sporazuma iz 2015. godine.   Američki saveznici i borci za okoliš prošlog su tjedna kritizirali tu Trumpovu odluku, no Perry je u Tokiju, gdje je došao razgovarati o energetskim pitanjima, rekao kako će SAD nastaviti raditi na smanjenju emisije stakleničkih plinova.   "SAD ne odustaje od svoje uloge vođe čišćenja atmosfere", rekao je Perry novinarima i dodao kako se nada da će Kina iskoristiti tu priliku kako bi "istupila naprijed i poslala pravi predvodnik".   Kina je trenutno država koja ima najveće emisije plinova koji uzrokuju rast globalne temperature.