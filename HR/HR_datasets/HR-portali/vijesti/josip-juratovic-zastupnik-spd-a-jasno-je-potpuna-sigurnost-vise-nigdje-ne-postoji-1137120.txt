Nelagoda se uvukla među građane iako su svjesni kakva je globalna situacija i da potpuna sigurnost ne postoji. Mjere sigurnosti pojačat će se jer je važno da zadržimo naš stil života i naše vrijednosti. Govori tako Josip Juratović, zastupnik SPD-a (socijaldemokrata) u njemačkom Bundestagu. Hoće li se kancelarki Angeli Merkel o glavu obiti politika otvorenih vrata i koliko joj je ugrožena pozicija pred izbore sljedeće godine? – Imam toliko primjedbi na kancelarku Merkel, ali nije fer da joj se pripisuje krivnja. Nikada nije upotrijebila sintagmu “otvorena vrata”, nego “mi ćemo uspjeti”. Ljudima se moralo pomoći. Njemačka je potpisnica Ženevske konvencije, a takva obveza postoji i u ustavu – kaže Juratović. Unutar CDU-a, stranke Angele Merkel, vlada napetost, ali svjesni su da nemaju boljeg kandidata i podržat će je s figom u džepu. Takva je situacija pogodna za razvoj radikalizma bilo koje vrste i tu je na politici da djeluje. Također, važno je dati prave informacije. – Govori se o tome da muslimani preplavljuju Njemačku. A ima ih samo četiri milijuna naspram 76 milijuna ostalih građana Njemačke. Daleko više pridošlica su katolici, imigranti iz Poljske, Mađarske, Hrvatske... – kaže Juratović. >>Tužna priča vozača kamiona: Posljednji put je razgovarao sa suprugom oko 15 sati. Dogovorili su se da će se čuti kasnije. Ali više se nije javljao... >>Kancelarka na žestokom udaru kritika! Der Spiegel: Atentat je košmar i za Merkel 