Čak je i iskusnim psihoterapeutima ponekad teško pomoći nekome tko pati od depresije. Ali zamislite kako se pacijent može otvoriti kada vidi razigranog psića koji mu se mota pod nogama i svojim velikim, veselim očima zove na igru.  Ali ne koriste se ovih dana samo psi kao pomagači u terapiji: pomažu i konji, zamorci, kornjače i brojne druge životinje.  "Terapijama u kojima asistiraju životinje može se ostvariti veliki uspjeh, poglavito u liječenju tjeskobnih poremećaja i depresije", rekao je dr. Arno Deister, šef odjela psihosocijalne medicine u bolnici u njemačkom Itzehoeu i predsjednik njemačkog saveza za psihijatriju, psihoterapiju i psihosomatiku (DGPPN). "Depresivni, na primjer, ponekad teško uspostavljaju kontakt i grade povjerenje sa svojim terapeutom", kaže Deister. Životinja tada može biti učinkovita u 'razbijanju leda', djeluje kao posrednik među njima, dodao je. Naravno, pod pretpostavkom da i pacijentii terapeut imaju pozitivna iskustva s vrstom u pitanju.  Ključni faktor u pozitivnom učinku životinja leži u tome što ljudi znaju biti kritični i skloni predrasudama. "Životinje prihvaćaju ljude onakve kakvi jesu, sa svim njihovim slabostima", Deister.  Životinje se ne koriste samo u terapijama nego i u unapređenju života štićenicima umirovljeničkih domova ili institucijama za osobe s posebnim potrebama ili invaliditetom. Služe za podizanje kvalitete njihova života motivacijom, edukacijom ili rekreacijom te im podižu samopouzdanje.  >> Prvi dokazi: Gmazovi stvarali otrov 100 milijuna godina prije zmija 