Očevici strahovite prometne nesreće koju je u ponedjeljak navečer na Kvaternikovom trgu u Zagrebu skrivio 26-godišnji Nikola Kovačević, pri čemu je jedna žena na mjestu poginula, a nekoliko je ljudi ozlijeđeno, opisuju za Jutarnji list da je u kobnom trenutku cestu pokušavalo prijeći pedesetak osoba.   - Pravo je čudo što više ljudi nije poginulo i što Audi nije naletio na pothodnik. Kvatrić je bio prepun pješaka. Najednom su se nakon krša i loma začuli samo krici i vapaji u pomoć. Sve je bilo razbacano i porazbijano. Krv je bila posvuda. Kao ratno stanje. Nailazeća vozila počela su trubiti. Netko je viknuo: ‘Pa onaj lik iz auta bježi pješice’. Doktori iz Hitne brzo su zbrinjavali ozlijeđene - objašnjavaju svjedoci sudara. Za razliku od troje drugih pješaka koji su odvezeni u bolnicu, liječnici Hitne nisu uspjeli spasiti stradaluLjiljanu Kusalović (61). - Jedno vozilo Hitne čekalo je i pijanog vozača. Mislili su da i njemu možda treba pomoć jer je sudjelovao u stravičnom sudaru. Međutim u vozilu Hitne su ga pregledali i prepustili u ruke policiji, koja ga je odvela u postaju. Eto, vidite, još jednom se nažalost pokazalo da Bog čuva pijance! Još kad ih sudovi ne bi štitili, bilo bi dobro - kaže nam jedan od očevidaca. Od šoka se ne može pribrati ni Zagrepčanin I. G. čija je supruga jedva izbjegla nalet Kovačićeva auta. - Zbog tog čovjeka žena mi je zamalo poginula. Da se nije uvukla u ulaz trgovine Borovo, i nju bi pokosio. Da je 15 sekundi ranije prešla cestu, bila bi na mjestu poginule žene. Nazvala me ridajući i pola nisam razumio. Taj čovjek je divljak i ameba i nimalo ne poštuje život! Kako bih djetetu objasnio da mu mame više nema? Da sam kojim slučajem ja bio tamo... Želim da ga se preda obitelji poginule žene pa nek’ mu oni sude jer Republika Hrvatska neće - ogorčeno je komentirao I. G. Gdje je bio Kovačević, što je radio prije obijesne vožnje i kamo se uputio stradalima je u ovom slučaju najmanje bitno. Osim prekršajno, zbog nepoštovanja prometnih propisa te vožnje pod utjecajem alkohola, odgovarat će i kazneno zbog izazivanja prometne nesreće sa smrtnom posljedicom, ali i zbog bijega s mjesta nesreće.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!