Četvero   ilegalaca,  tri   državljanina  Pakistana  i  jedan  državljanin Afganistana,  nađeni  su  u  utorak  skriveni  u  kombiju stranih oznaka na području  Robnih terminala na zagrebačkom Jankomiru. Nakon što su imigranti otkriveni  dovedeni  su  u  policiju  koja  će  s  njima obaviti obavijesni razgovor.  Policiju  će  među  ostalim  zanimati i kako su se ti nesretnici našli  u  tom  kombiju, odnosno gdje su i kako ušli u Hrvatsku. Policija je dojavu  dobila  oko  11  sati  i  to  s  Carine, što vjerojatno znači da su carinici  uočili  nešto  sumnjivo  prilikom  pregleda  robe, pa su odlučili pozvati policiju. U  zagrebačkoj  policiji tek su potvrdili da su imigranti nađeni u kombiju, no  o detaljima cijele priče nisu htjeli govoriti prije dovršetaka očevida. Tako  je  za sada nepoznato i koliko su dugo imigranti bili u kombiju, te u kakvom su zdravstvenom stanju nađeni. >>'6 sati su nas tjerali da sjedimo bosi na snijegu. Gađali grudama, polijevali hladnom vodom, puštali pse na nas' >>Otkriveni na granici s Hrvatskom: Migranti se skrivali među robom u kamionima 