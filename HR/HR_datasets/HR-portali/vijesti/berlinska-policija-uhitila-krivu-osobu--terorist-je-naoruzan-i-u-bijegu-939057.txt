Foto: Index, FAH DIE WELT od visokih izvora u berlinskoj policiji doznaje kako je policija uhvatila krivog muškarca te kako osumnjičeni Pakistanac nije napadač koji je ubio 12 ljudi sinoć na božićnom sajmu u Berlinu. Njemački medij dodaje kako je pravi napadač i dalje naoružan te u bijegu. "Uhitili smo krivog čovjeka. Pravi napadač je u bijegu i još uvijek može uzrokovati štetu, predstavlja opasnost. O svemu smo informirali gradsku policiju i specijalne snage", naveli su iz berlinske policije. Šef berlinske policije službeno je rekao kako nije siguran da je uhićeni Naved B. napadač kamionom. Usto, berlinska policija je pozvala građane da budu oprezni, pošto uhićeni osumnjičenik i dalje odbija navode o tome da je izvršio napad. Uhićeni Naved B. ipak nije napadač? Njemački ministar unutarnjih poslova potvrdio je u 13 sati kako pištolj koji je upucan Poljak, koji se nalazio na suvozačkom mjestu u kamionu, nije pronađen. Die Welt je u 9 sati objavio kako je prvo uhićen osumnjičenik 23-godišnji Naved B., izbjeglica iz Pakistana, koji je stigao u Njemačku u veljači preko balkanske migrantske rute. Ipak, prema najnovijim napisima tog medija, čini se kako Naved nije napadač. Podsjetimo, njemačka policija objavila je da je u napadu kamionom na božićni sajam u Berlinu poginulo dvanaestero ljudi, a najmanje 48 je ozlijeđeno, od kojih neki teže. Napad se dogodio u ponedjeljak navečer, u vrijeme kada se najviše ljudi okupilo pored tradicionalnih štandova s božićnim proizvodima, hranom i pićem. > NAPAD KAMIONOM NA BOŽIĆNOM SAJMU U BERLINU Najmanje 12 ljudi mrtvo, napadač je izbjeglica