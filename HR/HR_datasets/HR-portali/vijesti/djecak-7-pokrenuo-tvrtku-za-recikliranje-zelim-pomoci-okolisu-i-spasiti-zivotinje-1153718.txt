"Ryan's Recycling" ime je tvrtke 7-godišnjaka iz Kalifornije koji reciklira boce kako bi uštedio novac za fakultet i pomogao životinjama. Maleni poduzetnik došao je na ovu ideju već s 3 godine kad je prvi puta s ocem posjetio reciklažno dvorište. Dio tjedna dječak izdvaja za sortiranje prikupljenih boca i limenki koje svakih nekoliko tjedana odnosi u tvornice za reciklažu. Dosad je reciklirao 200.000 limenki i boca te prikupio čak 10.000 dolara za fakultet, a utočištu za tuljane pomaže kupujući im hranu i lijekove za životinje.    Gostovao je i u emisiji Ellen DeGeneres i napomenuo važnost očuvanja okoliša. Kaže da puno otpada završi u oceanima pa od toga ugibaju životinje, a on to želi spriječiti. Dječak je vrlo strastven oko svoje tvrtke pa ima skroman zahtjev - želi da ga u njegovu naumu podrži što veći broj ljudi kako bi proširio poslovanje.   >> U pogon za recikliranje sapuna uloženo 188 tisuća eura