Pod naslovom "Silovanje u braku" nezavisni zastupnik Stipe Petrina na slikovit je način opisao odnos Mosta i HDZ-a. Petrina putem Facebook stranice svoje nezavisne liste kaže da ne žali Most koji je sam birao vezati se uz HDZ, piše N1.   Ne žalim Božu Petrova koji je pokajnički priznao da u (crkvenom) braku s HDZ-om redovito ima seks bez pristanka. Možda je bolno al' tako ste htjeli. Vezati se uz stranku koja je pljačkama, korupcijom obeščastila i demoralizirala narod, ne može se opravdati boljim izborom radi istog svjetonazora.   Zanima me gadite li se sami sebi!? Da imate iti malo integriteta otišli bi prvi, ovako patite u tišini. Vjerujem da će vam riječi s oltara doći ko melem za dušu-do prvog ponovnog političkog silovanja...   BRAK IZ INTERESA   Most je bio politička "udavača". Lijepa mlada s idejom kako će se bogato udati i živjeti u gradu odgajajući sretnu djecu. Kada nezreo primaš savjete (od starih pokvarenjaka koji te vuku u jednom pravcu), sigurno krsni domoljub ima više šanse da ti postane partnerom, čovjek ide u Crkvu i voli domovinu! S druge strane prištavi pubertetlije možda i nisu bili najbolje rješenje, previše su slobodni, ali u toj kombinaciji "nevista" bi imala više šanse jer je "muž" ne bi mogao prebiti (nema mišiće).   Po meni Mostić je trebao pričekati zrelost (ne onu spolnu već socijalnu/političku) ali kako je riječ o ljudima koji su odgajani tradicionalno, drugo nismo niti mogli očekivati...   Nadam se da ovaj brak neće biti plodan...   Medeni mjesec je gotov...", napisao je Petrina.   Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!