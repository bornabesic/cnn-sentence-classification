Međunarodna ronilačka ekspedicija koja je početkom studenog krenula iz Indonezije u Javansko more pronaći olupine nizozemskih brodova potonulih u 2. svjetskom ratu naišla je na neočekivano otkriće - brodovi su nestali. Kako piše CNN, ekipa je namjeravala postaviti plaketu pokraj jednog od brodova kako bi obilježila nadolazeću 75. godišnjicu potonuća. - Svi smo šokirani da su brodovi nestali - rekao je Paul Middelberg, glasnogovornik nizozemskog ministarstva obrane. Olupine dva broda potpuno su nestale, a djelomično je nestala i olupina još jednog razarača. Nestala su i barem dva britanska vojna broda u istom moru, dodao je Middelberg. Britanska i nizozemska vlada osudile su nestanak, a američka mornarica izrazila je zabrinutost što je njihov USS Perch, koji je također tamo potonuo, spašen bez dozvole i znanja američke vlade. Riječ je inače o jednom od najtežih poraza Saveznika u 2. svjetskom ratu, u kojemu je potonulo najmanje osam brodova. Borba je počela 27. veljače 1942. godine kako bi se spriječila japanska invazija na Indoneziju, kojom je tada vladala Nizozemska. >> Nađeno krilo olupine: Pilot na letu MH370 zrakoplov je 'zaronio' u ocean zbog slomljenog srca i nesretne ljubavi? 