Moguće je da pitanje što se događa s nama ostane zavijek neodgovoreno, no oni koji vjeruju u zagrobni život zbog ove fotografije dodatno će učvrstiti njihovo vjerovanje. Vozač Saul Vazquez snimio je fotografiju nesreće koja se dogodila u utorak navečer u Kentuckyju. U nesreći je sudjelovao jedan motorist koji je preminuo od posljedica nesreće, a točno iznad njega nalazi se jedan mutni dio.  – Uvećajte i obratite pozornost na sjenu iznad šešira policajca – napisao je Vazquez i dodao da se nada kako su svi dobro. Nakon što je fotografija objavljena, ubrzano se počela širiti internetom. Mnogi smatraju kako je ona dokaz postojanja besmrtne duše.  Vozač motora nije poginuo na mjestu nesreće već je u bolnici podlegao ozljedama. Neki se pitaju je li ovo dokaz anđela čuvara, dok su neki skloniji mišljenju da je riječ samo o mrlji nastaloj prilikom fotografiranja.