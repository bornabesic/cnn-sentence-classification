Jedna majka s Novog Zelanda ostavila je svoje nekoliko mjeseci staro dijete u automobilu s porukom da je nazovu ako nešto nije u redu dok je ona u kupnji, piše Sky News. Njezino ponašanje razbjesnilo je prolaznike pa je jedan od njih fotografirao dijete i fotografiju poslao u medije. Za to je vrijeme majka bila u supermarketu i kupovala. Dijete je prvi uočio jedan kupac koji se parkirao do automobila u kojem je bila beba. – Čekali smo neko vrijeme pokraj automobila da vidimo hoće li se itko pojaviti . No, moja supruga je rekla da ne idemo nikamo dok se majka ne pojavi – ispričao je muškarac koji je prvi uočio dijete. U policiji kažu kako ne istražuju slučaj jer im ga nitko nije prijavio. Vidjeli su što se dogodilo u medijima, ali nisu razgovarali s neodgovornom majkom. >> Otišli u kupnju, a bebu ostavili u autu jer je nisu htjeli buditi