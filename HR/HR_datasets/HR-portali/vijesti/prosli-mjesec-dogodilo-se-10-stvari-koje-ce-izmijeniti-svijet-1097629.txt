Vjerovali ili ne, tijekom posljednjih samo mjesec dana dogodilo se deset stvari koje su temeljito izmijenile ili će tek izmijeniti ovaj naš svijet! Ovo su ti događaji po izboru stranice List Verse: 10. Brexit 51,9 posto birača koji su izašli na referendum glasovali su za izlazak Velike Britanije iz Europske unije, što je šokiralo svijet.  Financijske posljedice bile su žestoke, barem u početku, kada je funta pala u odnosu na dolar na najnižu poziciju u 31 godinu. I političke posljedice bile su teške. Premijer David Cameron dao je ostavku, premijerka Škotske Nicola Sturgeon pozvala je na novi referendum o nezavisnosti Škotske, Sinn Fein traži referendum za ujedinjenje Irske i Sjeverne Irske... A i mnogi Britanci predomišljaju se oko odluke za brexit. 9. Britanski parlament pretvorio se u epizodu Kuće od karata Nakon ostavke Davida Camerona, u Konzervativnoj stranci krenula je borba za vlast. Boris Johnson smatran je predvodnikom dok mu Michael Gove nije zabio nož u leđa. Govea, koji je tako "zeznuo" i Camerona, počeli su uspoređivati s Frankom Underwoodom iz megahit-serije Kuća od karata, sve dok Daily Mail, gdje radi Goveova supruga, nije i njemu zabio nož u leđa. U isto vrijeme Laburisti su pokušali zbaciti svog lidera Jeremyja Corbyna uslijed čega je 20-ak ministara vlade u sjeni dalo ostavke. Britanija je danas tako bez premijera, bez funkcionirajuće vladajuće stranke, bez oporbe... 8. Kolumbija je privela kraju jedan od najdugovječnijih ratova na svijetu 23. lipnja marksistička pobunjenička skupina FARC potpisala je sporazum s kolumbijskom vladom i završila rat koji je trajao 51 godinu. Tijekom tog vremena u ratu je ubijeno 250.000 Kolumbijaca, a 8 milijuna ljudi postalo je izbjeglicama. 7. Austrija ponavlja izbore Na predsjedničkim izborima u svibnju zeleni ljevičar Alexander Van der Bellen za dlaku je pobijedio desničara Norberta Hofera. Bili su to izbori koji su podijelili Austriju. Austrijski sud na kraju je odlučio da se izbori moraju ponoviti zbog određenih nepravilnosti u nekim jedinicama. Izbori bi mogli Austriju učiniti prvom zemljom Europske unije s neonacističkim vođom. 6. Strašna otkrića u prirodi U lipnju je otkrivena stonoga Scolopendra cataracta. Ništa posebno, kažete? E pa to je jako otrovna stonoga koja, za razliku od svih dosad otkrivenih, može plivati! Pronađena je u Laosu i Tajlandu, može narasti do 20 cm, a otrov joj je tako strašan da jedan ugriz u prst može učiniti da se dva-tri dana osjećate kao da vam ruka gori. 5. Atentati Laburistička zastupnica u britanskom parlamentu Jo Cox je u lipnju upucana i nasmrt izbodena od strane engleskog nacionalista koji je tijekom napada vikao "Britanija na prvom mjestu". Cox se zalagala za ostanak u EU. Bilo je to prvi put da je jedna zastupnica ubijena u atentatu u Velikoj Britaniji, a događaj je označio povratak političkih ubojstava u zemlji koja je smatrala da su nakon nedaća u Sjevernoj Irskoj s njima raskrtila. Nekoliko dana poslije 19-godišnji Englez pokušao je izvršiti atentat na Donalda Trumpa u Las Vegasu, ali je uhićen prije no što je ispalio ijedan hitac. 4. Počela je nestajati jedna od posljednjih židovskih zajednica u arapskom svijetu Do prije nekoliko desetljeća arapski svijet bio je dom jednoj od najvećih židovskih zajednica na Zemlji. Danas ih je puno manje. Nedavno je otkriveno i da je drevna židovska zajednica na tuniskom otoku Djerba na rubu nestanka. Zbog terorističkih napada i ekonomskih teškoća sve više Židova s Djerbe odlazi u Izrael, a ostalo ih je manje od 1500 i čini se da se taj broj brzo smanjuje. 3. Islamska država je dobila teške udarce Unatoč nekim zvučnim napadima, Islamska države u lipnju je pretrpjela neke od najtežih gubitaka. Izgubili su irački graf Fallujah, a ugrožen je Manbij. Ako Manbij padne, kalifat će držati samo četiri od 10 gradova koje su prvotno osvojili. ISIS je gotovo uništen u Iraku, ali bi Sirija mogla biti malo problematičnija. 2. Znanstvenici u SAD-u igrali su se boga sa svinjama Kalifornijski znanstvenici počeli su uzgajati ljudske organe u svinjama kao bi se borili protiv globalnog manjka organa za presađivanje. Ovo bi jednog dana moglo spasiti stotine tisuća života, ali rad je i dalje vrlo kontroverzan jer neki strahuju da će svinje na neki način imati ljudsku dušu. 1. Izumiranje korala doseglo je apokaliptične razmjere Tijekom zadnje tri godine mnogi su korali izblijedili, što je znak velikog pritiska na okoliš. Dosad je zahvaćeno do 93 posto australskog Velikog koraljnog grebena, a u prošlom mjesecu zabilježeno je najgore izbjeljivanje dosad zabilježeno. Mnogi korali su u kritičnoj opasnosti, a stvari bi trebale postati još gore potkraj 2016. Guardian je objavio da bi Veliki koraljni greben tijekom idućih 20 godina mogao potpuno nestati, a na korale se za hranu i turizam oslanja do pola milijarde ljudi.  >> 10 najekstremnijih metoda koje su države uvele da kontroliraju natalitet!