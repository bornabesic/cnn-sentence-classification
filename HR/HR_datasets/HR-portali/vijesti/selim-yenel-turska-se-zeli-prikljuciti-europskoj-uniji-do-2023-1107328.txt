Turska se želi priključiti Europskoj uniji do 2023., rekao je turski veleposlanik pri EU-u za list Die Welt od petka.  "Turska vlada želi se priključiti EU-u do 2023.", rekao je Selim Yenel. Taj bi se datum poklapao s proslavom stogodišnjice turske republike, naglasio je Yenel. "Bio bi to vrhunac za moju zemlju da tada postane članicom", naglasio je diplomat. Punopravno članstvo važno je za Tursku, a dugoročno uopće nije opcija da ostane izvan bloka, naglasio je. Turska je kandidat za EU od 1999. a pregovore je počela 2005. istovremeno kada i Hrvatska. Napredak te zemlje je međutim vrlo spor. Ranije ovaj mjesec Austrija je pozvala na prekid pregovora Turske i EU-a zbog nedostatka demokratskih standarda nakon neuspjelog puča. >> Propada dogovor EU i Turske oko migranata? Ankara prijeti povlačenjem ako se ne ispuni jedan zahtjev