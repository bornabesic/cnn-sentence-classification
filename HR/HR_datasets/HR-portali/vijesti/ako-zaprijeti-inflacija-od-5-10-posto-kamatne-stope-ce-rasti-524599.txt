- Svaki odgovorni potrošač treba povećati svoju financijsku pismenost, na tome rade i HNB i banke i HANFA, kazala je Ivanov te upozorila kako su kamatne stope na najnižoj razini ikad, ali da će vjerojatno rasti. - Neki misle da će tako ostati kao u Japanu, kazala je, a neki misle da će rasti puzajuće do 2020. pa onda kasnije brže. Upitana o čemu ovisi rast kamatnih stopa odgovorila je kako to ovisi o stopi inflacije. - Ako nam zaprijeti inflacija od 5-10 posto kamatne stope će ići gore. To će se odraziti i na ponašanje u SAD-u i u Europi. To ovisi i o premiji rizika. Treći je razlog konkurencija. Sada je potražnja slaba i banke imaju višak likvidnosti. Do 2020. drastičan rast kamatnih stopa se ne bi trebao dogoditi, kazala je Ivanov. Na pitanje bi li ona zatražila fiksnu kamatnu stopu odgovorila je da bi u slučaju da je digla kredit prije dvije ili tri godine, prenosi HRT. 