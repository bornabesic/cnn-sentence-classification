Mjesečni prihodi IS-a u 2015. godini iznosili su 81 milijuna dolara i uglavnom su dolazili od preprodaje nafte i plina a sada su smanjeni za 62 posto Teroristička organizacija Islamska država koja se suočava s definitivnim vojničkim porazom u Siriji i Iraku izgubila je i raniju mogućnost novačenja boraca pa sada mjesečno ne uspijeva popuniti svoje redove s više od pedesetak pristalica koji dolaze iz različitih dijelova svijeta ali provedbu strateških ciljeva IS-a preuzet će već vidljivi nasljednik, kazao je u ponedjeljak u Sarajevu Vlado Azinović, profesor na Fakultetu političkih znanosti (FPN) i analitičar koji se godinama bavi fenomenom islamskog terorizma. Kazao je kako trenutačno IS regrutira pedesetak novaka mjesečno, dok ih je prije (“014. i “015.) regrutirala do dvije tisuće. Informacije je prikupilo američko Ministarstvo domovinske sigurnosti. Jaki vojni pritisak na IS doveo je do toga da je ta teroristička organizacija izgubila fizički kontakt odnosno kontrolu nad teritorijem uz tursku granicu koja je bila ključna za dolazak islamističkih simpatizera u Siriju. Teritorij kojega je kontrolirao IS sveo se sa 100 tisuća četvornih kilometara u 2014. godini na oko 60 tisuća četvornih kilometara i uglavnom je riječ o fragmentiranim džepovima. Mjesečni prihodi IS-a u 2015. godini iznosili su 81 milijuna dolara i uglavnom su dolazili od preprodaje nafte i plina a sada su smanjeni za 62 posto. No posebni je problem to što IS potiče i podupire terorističke napade diljem svijeta a to bez obzira na poraze na vojnom planu čini i danas. Komentirajući situaciju u kojoj se nalazi BiH Aznović je iznio podatak kako je precizno evidentirano 240 osoba iz te zemlje koje su otišle u Siriju i Irak pridružiti se teroristima. No policijske procjene i evidencije nisu potpuno pouzdane jer je riječ samo o osobama koje imaju prebivalište u BiH a zapravo nije sigurno koliko je u optjecaju osoba s državljanstvom BiH koji žive u inozemstvu pa se kreću s različitim punim dokumentima. Azinović je zaključio kako je poraz IS-a izvjestan no »narativ žrtvovanja« nastavit će živjeti u glavama brojnih simpatizera pa tako i onih u BiH izloženih radikaliziranju koji će čekati drugu priliku odnosno novu organizaciju koja će ih pozvati u sveti rat. On već vidi potencijalnog nasljednika IS-a. »Al Kaida, sjedi, uči od IS-a i čeka«, upozorio je Azinović. 