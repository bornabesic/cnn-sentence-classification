U pljački nitko nije ozlijeđen, a naoružani trojac je sa zasad nepoznatim iznosom novca pobjegao Istarska je policija noćas oko 2.20 zaprimila dojavu da su trojica nepoznatih počinitelja, uz prijetnju vatrenim oružjem, otuđili novac od djelatnika hotela (lječilišta) kod Livada. Prema neslužbenim informacijama, trojica maskiranih nepoznatih razbojnika su, naoružani kalašnjikovom, opljačkali hotel Istarske toplice, lječilište kod Buzeta. U pljački nitko nije ozlijeđen, a naoružani trojac je sa zasad nepoznatim iznosom novca pobjegao u nepoznatom smjeru, dok je policija po dojavi na cestu postavila blokade i kontrolirala vozila i vozače. “Prvenstveno želim naglasiti da sam sretan jer nitko nije nastradao. Ono što mogu reći je da su tri nepoznate osobe ušle u hotel i oružjem zaprijetile recepcioneru te od njega zatražile ključ od sefa. Pobjegli su u nepoznatom smjeru s novčanim iznosom kojeg ne bi navodio radi istrage. Pretpostavka je da su došli i pobjegli s automobilom, a ne mogu vam potvrditi o kakvom se oružju radi”, kazao je ravnatelj Vedran Velenik za Glas Istre. 