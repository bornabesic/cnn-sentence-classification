Foto: Instagram NINA MORIĆ nedavno se priključila talijanskim neofašistima, stranci CasaPound i zadužena je njihove komunikacijske i društvene aspekte. Stranka CasaPound okuplja talijanske neofašiste, a neki od članova stranke otvoreno veličaju fašizam i deklariraju se kao fašisti. "Rođena sam u komunističkom režimu i znam što znači nedostatak slobode", izjavila je Nina u nedavnom intervjuu za jedan talijanski list, i dodala da CasaPound nije fašistička skupina.   "Fašizam je postojao prije 70 godina, više ne postoji. Pretjerano je CasaPound povezivati s fašizmom. Fašisti su, na primjer, okomili na gay ljude, a mi mislimo drugačije. Nikad nismo dali rasističku ili ksenofobnu izjavu", istaknula je.   Ipak veću pažnju privukla je neznanjem. Na pitanje tko je bio Ezra Pound (američki književnik koji je otvoreno podržavao Sile osovine i čovjek po kojemu je stranka dobila ime) odgovorila je da misli da je to britanski pisac.