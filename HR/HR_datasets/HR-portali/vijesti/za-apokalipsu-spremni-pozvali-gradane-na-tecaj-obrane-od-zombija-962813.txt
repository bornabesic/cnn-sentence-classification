Guverner Kansasa Sam Brownback proglasit će mjesec listopad mjesecom obrane od zombija, javlja NBC. Ova neobična odluka posljedica je kampanje lokalnog ureda za zaštitu i spašavanje kojom se stanovnike želi pripremiti za horde živih mrtvaca koji bi mogli ustati iz svojih grobova.  – Ako ste spremni za zombi apokalipsu, spremni ste i za tornada, oluje, požare i ostale prirodne katastrofe s kojima se Kansas često susreće. Ovo je zabavan način zahvaljujući kojem se obitelji mogu uključiti u sigurnosne vježbe te naučiti kako osigurati potrebne zalihe hrane i ostalih potrepština u slučaju katastrofe – kazao je Devan Tuckling, šef lokalnog ureda za zaštitu i spašavanje. Prvih 300 sudionika dobit će i besplatne pakete pomoći za obranu od zombija. >> Provalila joj u kuću, bacila niz stepenice i ugrizla. Tvrdi da se 'igrala zombija'