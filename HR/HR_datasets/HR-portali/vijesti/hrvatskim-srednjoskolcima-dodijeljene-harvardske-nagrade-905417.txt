Foto: Harvard Klub RH PROŠLOGA četvrtka dodijeljena je peta nagrada Harvard Prize Book Award. Nagrada je dodijeljena u Zagrebu, a ovogodišnji dobitnici su Kim Janovski iz Zagreba te Albert Gajšak I Filip Jakšić iz Karlovca. Te učenike trećih razreda srednje škole nominirale su vlastite škole, I to na temelju njihovih akademskih postignuća, značajnog izvanškolskog angažmana te pohvalnog ponašanja. Sponzori nagrade su Harvard Klub Hrvatska i predsjednica Harvard Kluba RH Lidija Ortloff. Harvard Prize Book Award nagrada je uspostavljena 1910. godine i dodjeljuje se svake godine u srednjim školama Sjedinjenih Država i cijelog svijeta. Nagrada nije novčana, već inspiracija za učenike u trećem razredu srednjih škola koji žele studirati u SAD da razmisle o prijavi na Harvard za njihove fakultetske studije. Sponzori su ili alumnus/alumna ili lokalni Harvard Klub, a dobitnik se bira iz grupe učenika preporučenih od njihovih škola. Prize Book se dodjeljuje odličnim učenicima pretposljednjeg razreda srednje škole koji pokazuju jaki karakter i izvanredni interes za nauku i obrazovanje kao i izvanredne uspjehe u srodnim disciplinama. Harvard ima bogati financijski program za pomoć stranim studentima. Vrhunac pomoći su besplatne studije za studente čija obitelj nema godišnji prihod iznad 65,000 američkih dolara.