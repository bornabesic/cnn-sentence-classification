U selu Donja Petrička kraj Čazme prije nekoliko dana mlada sova je tijekom nevremena ispala iz gnijezda. Petra Medač i njezina obitelj pronašli su je na zemlji. Odnijeli su je kući, utoplili i nahranili. Ubrzo su pozvali radnike Elektre Bjelovar, koji su im rado priskočili u pomoć. Došli su s kamionom te su u “košari” vratili sovu u gnijezdo. - Mladunče je u svojem gnijezdu, a radnici su svojim potezom pokazali humanost na djelu - rekla je Petra, koja je fotografirala vraćanje sove u gnijezdo. 