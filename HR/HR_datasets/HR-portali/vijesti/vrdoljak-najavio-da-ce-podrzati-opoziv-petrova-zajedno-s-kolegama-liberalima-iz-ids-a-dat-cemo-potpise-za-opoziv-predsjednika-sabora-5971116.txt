NOVO 10:55 - HNS-ov Ivan Vrdoljak komentirao je krizu vlasti i pozvao sve da se smire. - Ovoj državi ne treba kaos, ima puno drugih problema i ništa nećemo napraviti i poslati lijepu poruku građanima ako idući dani prođu u optuživanjima koliko je netko loš i kriminalac. Smirite se, za par dana se očekuju prvi potezi. Potvrdio je da će dati potpise za opoziv predsjednika Sabora Bože Petrova. - Nismo još potpisali, ali prirodno je da ćemo potpisati za opoziv predsjednika Sabora. A premijer koji se odlučio na ovaj potez treba što skorije ukazati na saborsku većinu. - Ovo što se sad događa nije lijepo, građani prvo očekuju pristojnost i kulturu, a onda vođenje države. - Zatvorite se u svoje političke stranke, ocijenite koji su vam politički potezi. Nije stvar zadržati političke funkcije, nego napraviti državu boljom. Ovo što sad rade nije čuvanje države. - Nije neobično da premijer ne da podršku ministrima, gubitak fotelje nije kraj svijeta. - Mi ne zazivamo nove izbore, mislimo da je to potpuna destabilizacija države u cjelini. Imati četiri puta izbore u 18 mjeseci si nijedna država ne može priuštiti. - Mi nećemo sudjelovati u preslagivanju Vlade, nemojte nas silovati. Mi ono što mislimo to  i radimo. Ne znači ne. Ni sa HDZ-om ni s Mostom. HDZ ne može računati na naše ruke u parlamentu. Premijer treba ukazati na većinu u parlamentu. A koalicijski partner treba bez zagađivanja zemlje izaći iz ministarstava – kazao je Vrdoljak, a onda napomenuo kako je najveća odgovornost ministra Marića 26. siječnja kada je Moody's prvi put srušio kreditni rejting Agrokora. - Rekao je 'Poznajem tvrtku, pratim situaciju i neće doći do problema'. To je krimen koji je dovoljan da taj čovjek ne bi trebao biti na ministarskom mjestu. - Žao mi je što se događa ono čega sam se bojao. Da je koalicija prerasta u kaos, brod je udario u santu leda. Ne želim hrvatskim građanima dati još jedan argument i reći da su svi isti – kazao je Vrdoljak i ponovio kako HNS neće ići u preslagivanje. - Nema podrške. Odgovornost snosi Plenković. Nije nam do fotelja – zaključio je. ----------------------------------- Potpredsjednik Hrvatskog sabora Ivan Vrdoljak putem Twittera je najavio da će HNS zajedno s IDS-om dati potpise za opoziv predsjednika Sabora Bože Petrova. 'Dat ćemo potpise za opoziv predsj. Sabora zajedno s kolegama liberalima iz IDS-a', napisao je Vrdoljak te dodao: 'To naravno ne znači da ćemo podržati budućeg predsjednika!'