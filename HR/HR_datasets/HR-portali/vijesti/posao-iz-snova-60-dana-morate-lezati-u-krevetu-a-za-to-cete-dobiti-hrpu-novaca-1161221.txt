Institut za svemirsku medicinu i psihologiju iz Toulousea želi istražiti efekte koje na tijelo ostavlja duži boravak u bestežinskom stanju i spremni su to dobro platiti ljudima. Kako pišu francuske novine 20 Minuta, za 60 dana ležanja u krevetu spremni su platiti 13 tisuća funti što je nešto više od 113 tisuća kuna. Osobe koje budu izabrane za ovaj posao morat će cijelo vrijeme jednim ramenom dodirivati krevet, čak i kada budu vršili nuždu. Pola grupe uzimat će lijekove za suzbijanje djelovanja bestežinskog stanja, a drugi dio grupe neće. Ideja je da će se dugotrajnim ležećim položajem oponašati učincu bestežinskog stanja na tijelo. - Tijekom prva dva tjedna naši znanstvenici će raditi cijeli niz testova i mjerenja na dobrovoljcima. Nakon toga će uslijediti period od 60 dana u kojima moraju ostati u krevetu dok će im glava biti blago nagnuta prema dolje pod kutem manjim od šest stupnjeva - rekao je doktor Arnaud Beck, prenosi Metro. >> Je li ovo posao iz snova? Putuje po svijetu i zarađuje. Evo kako joj se svidio Zagreb >> Ima tek 26 godina, a dobila je posao iz snova 