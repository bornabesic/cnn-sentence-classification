Foto: Hina, Pixsell/PIXSELL NAKON što je jutros u 7.55 sati skupina nepoznatih napadača iz automobila izvukla te pogubila Vinka Žuljevića Klicu, u jutarnjim je satima zapaljena Škoda bosansko-hercegovačkih registarskih oznaka na Novoj Branimirovoj. Automobil je pronađen blizu ulice Retkovec III, na poljskom putu pored željezničke pruge. > Okružili ga motorima pa ga pogubili: Vinko Žuljević Klica ubijen u Sesvetama Izgledno je da se radi o vozilu koje su Klicine ubojice koristile te koje su, nakon atentata, odlučili uništiti kako bi prikrili sve potencijalne tragove koji bi mogli voditi do njih. Vatrogasci su zapaljenu Škodu uspješno ugasili, a nove detalje vezane uz ubojstvo Žuljevića Klice otkrit će tek policijski očevid. "U ovoj fazi istrage ne možemo potvrditi da pronađeni automobil ima veze s ubojstvom u Sesvetama, još se istražuju sve okolnosti i ništa nije isključeno", rekli su iz zagrebačke policije, javlja Hina. Zapaljeni automobil bio je ukraden. "Prije tri godine su ga ukrali, samo vam to mogu reći", izjavio je za RTL vlasnik automobila. Foto: Pixsell/PIXSELL > Godinama ga se povezivalo s mafijom: Tko je bio Vinko Žuljević Klica? Skupina nepoznatih napadača jutros je u 7.55 sati u Sesvetama iz automobila izvukla te pogubila Vinka Žuljevića Klicu. 57-godišnjeg umirovljenog časnika HVO-a napadači su presreli nakon što se vraćao s jutarnje mise iz obližnje Crkve sv. Antuna Padovanskog kada su mu prepriječili. Naoružani motoristi izvukli su Žuljevića iz automobila te ga smaknuli. Policija intenzivno traga za počiniteljima i vozilima kojima su se počinitelji udaljili s mjesta događaja. Policija poduzima intenzivne mjere za razrješenja svih okolnosti događaja, rekao je Jurica Ilić novinarima na mjestu zločina. Potvrdio je da je Žuljević jedini stradali, ali u interesu istrage nije se izjasnio na novinarski upit je li Žuljević bio naoružan. Klicu smaknula albanska mafija? "Prema informacijama do kojih sam ja došao, bilo je sedam do deset ubojica. Ubojstvo je pomno planirano i policija neće naći nikakve amaterske pogreške. Nažalost građana, policija i sigurnosne službe su podbacile po pitanju preventive. Trebali su nazrijeti što se događa", kazao je  Berislav Jelinić, novinar koji godinama prati mafiju u Hrvatskoj, za HTV. Kako Index doznaje, vrlo vjerojatno ubojice ne pripadaju hrvatskoj mafiji, već albanskoj.   "Moglo bi se dogoditi i drugima da nehotice dobiju metak" Iako je na misi bio veliki broj ljudi, na mjestu gdje je Žuljević smaknut nije bilo nikoga.  "Samo sam čula kako se puca. Čula sam pet pucnjeva", kazala je za RTL jedna stanovnica Sesveta. Starija gospođa kazala je kako se nakon ovog događaja osjeća nesigurno. "Nije me strah, ali moglo bi se dogoditi i drugima da nehotice dobiju metak", izjavio je stariji gospodin za HRT.  Ubojice su očito znale navike Vinka Žuljevića Klice jer je u trenutku napada bio sam, bez pratnje. Zapaljena Škoda ukradena je prije tri godine  Nedugo nakon ubojstva policija je dobila dojavu o zapaljenom automobilu blizu ulice Retkovec III, na poljskom putu pored željezničke pruge.Izgledno je da se radi o vozilu koje su Klicine ubojice koristile te koje su, nakon atentata, odlučili uništiti kako bi prikrili sve potencijalne tragove koji bi mogli voditi do njih.   Cvrtila: Takvi slučajevi se teško završavaju Konzultant za poslovnu i javnu sigurnost, magistar kriminalistike Željko Cvrtila, kazao je za HRT kako se sada uništavaju tragovi. "Poduzima se sve da se ti tragovi unište. Takvi slučajevi se teško završavaju", izjavio je Cvrtila.  Žuljevića se u medijima povezivalo s jednim zagrebačkim mafijaškim klanom, na čijem je čelu bio Vjeko Sliško, koji je preminuo od posljedica atentata u središtu Zagreba u ožujku 2001.  Široj javnosti Klica je postao poznat tijekom suđenja za ubojstvo Veselina Marinova u kojem je oslobođen optužbi. Sud je zaključio da je Žuljević u Marinova, dugogodišnjeg tjelohranitelja zapovjednika Kažnjeničke bojne HVO-a Mladena Naletilića Tute, pucao u samoobrani. Foto: Pixsell/PIXSELL