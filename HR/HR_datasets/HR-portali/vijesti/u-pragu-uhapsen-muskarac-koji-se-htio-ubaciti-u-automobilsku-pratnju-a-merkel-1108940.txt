Češka policija uhitila je naoružanog muškarca koji se u četvrtak u Pragu pokušao ubaciti u automobilsku pratnju njemačke kancelarke Angele Merkel, a kako prenosi britanski Mirror, moguće je da je kancelarka izbjegla atentat. List navodi da se muškarac koji je vozio crni Mercedes pokušao ubaciti u premijerkinu pratnju na putu do praškog aerodroma. Po policijskim navodima muškarac je uhapšen pod sumnjom da je planirao zločin koji je usmjeren protiv dužnosnika i da su slučaj preuzeli detektivi. List navodi da se vozač oglušio na policijska upozorenja i da se pod svaku cijenu htio priključiti koloni. Nakon što mu je policija rekla da će, ako se ne zaustavi, pucati, stao je i izašao iz automobila, nakon čega je uhapšen. Policija je u njegovu vozilu našla palicu, sprej sa suzavcem i lisice. Angela Merkel boravila je u četvrtak u Pragu gdje je s češkim liderima razgovarala o migrantskoj krizi. Dočekali su je i nezadovoljni demonstranti. Merkel ovaj tjedan ima niz susreta s državnicima zemalja Europske unije. Razgovori služe za pripremu neslužbenog summita Europske unije 16. rujna u Bratislavi. Jedno od najspornijih pitanja tijekom njezina obilaska europskih prijestolnica je izbjeglička kriza. >>Angela Merkel organizira konzultacije o budućnosti Europske unije. Pozvani su i premijeri Bugarske, Austrije i Hrvatske 