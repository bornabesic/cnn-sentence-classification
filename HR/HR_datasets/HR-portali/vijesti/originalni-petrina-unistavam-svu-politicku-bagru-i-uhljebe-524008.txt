"Petrina'l - uništava svu političku bagru i uhljebe", natpis je na plakatu koji prikazuje načelnika općine Primošten Stipu Petrinu (62) kao sredstvo za čišćenje protiv političkih stranaka HDZ-a, MOST-a, SDP-a...  Osebujni i luckasti Petrina, koji je već 16 godina gradonačelnik Primoštena, na plakatu poziva građane da se "pridruže u procesu dezinsekcije županije". Stipe Petrina objašnjava da ga ljudi najviše poznaju po ekscesima, a da se uporno zanemaruje što je napravio u Primoštenu i da je to najuspješnija općina u Hrvatskoj, pa i EU. Zato je među prvima još u veljači ove godine postavio predizborne jumbo plakate na kojima se hvali uspjesima općine. U ranijim predizbornim kampanjama imao je šokantne plakate sa zmijama otrovnicama i kontejnerima kojima je izravno napadao HDZ i Kukuriku koaliciju.  Iako je kazao da ovaj put neće biti zafrkantskih plakata i drugih poruka ipak nije odolio. "Petrina'l - uništava svu političku bagru i uhljebe" njegov je najnoviji hit.. 