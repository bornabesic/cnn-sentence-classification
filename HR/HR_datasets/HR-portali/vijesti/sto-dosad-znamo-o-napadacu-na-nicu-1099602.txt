Vozač kamiona koji je ubio najmanje 84 ljudi u sinoćnjem napadu u Nici i formalno je identificiran kao 31-godišnji francuski državljanin podrijetlom iz Tunisa.  On nije bio na popisu obavještajnih službi, ali je policiji bio poznat po nasilju i krađama, rekao je ranije jedan policijski izvor. Lokalni mediji javljaju da je vozač bio mještanin Mohamed Lahouaiej Bouglel, ali policija tu informaciju nije objavila. Mediji pišu kako je napadač radio kao dostavljač, da je oženjen i da ima troje djece, te da je poznat policiji po sitnom kriminalu. Kako prenosi ITV, tuniski mediji pišu da je podrijetlom iz Soussea, gdje je prošle godine izveden krvavi teroristički napad. Tuniski izvori rekli su da je osumnjičenik iz obližnjeg grada Msakena te da je tamo bio zadnji put prije četiri godine. Napadač je imao pištolj, ali drugo oružje pronađeno u kamionu bilo je zapravo lažno, prenosi BBC. Prema jednom tekstu, napadač je kamion unajmio od tvrtke iz Saint-Laurent-du-Var, grada zapadno od Nice, dva dana prije napada. >> Među stradalima u Nici i bejzbolski trener i njegov 11-godišnji sin iz Texasa 