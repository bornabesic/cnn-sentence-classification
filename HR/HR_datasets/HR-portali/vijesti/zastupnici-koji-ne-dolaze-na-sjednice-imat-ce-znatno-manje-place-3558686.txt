Nije tajna da svih zastupnika u Saboru nema baš svakog radnog dana. Pravda se to radom na terenu i drugim obavezama. Zakonski, oni nemaju ni radnog vremena, a na svakome je zastupniku da sam odredi koliko bi i kako trebao raditi. Na pitanja oko sankcioniranja zastupnika koji ne dolaze u Sabor odgovorio je Dnevniku Nove TVMiroslav Šimić iz MOST-a. 'Pripremili smo dva nacrta mogućeg kažnjavanja zastupnika koji ne dolaze na sjednice. Ovaj tjedan ćemo o tome razgovarati s našim partnerima i plan ide u zakonsku proceduru. Dok prođe sve potrebne procedure, vjerujemo da će to biti kroz tri ili četiri mjeseca. Postoje dva nacrta. I jedan i drugi se temelje na tome da zastupnik koji ne dolazi ili dođe samo na jednu sjednicu mjesečno, u pravilu mi imamo 12 dana zasjedanje, bi imao neto plaću između 3 i 4 tisuće , ovisno o olakšicama koje ima. Nažalost, ne možemo ići ispod toga zbog zakonskih minimuma kod isplata. Već sada u Saboru postoji elektronički nadzor naših dolazaka u Sabor. To nije problem, i danas građani mogu vidjeti u saborskoj evidenciji tko od zastupnika dolazi, a tko ne dolazi i vrlo jednostavno utvrditi tko ispunjava svoje obaveze', rekao je Šimić. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!