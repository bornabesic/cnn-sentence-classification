Tijelo Keitha Ennisa (29) raskomadano je i bačeno u jezero u blizini glavnog nizozemskog grada 2009. godine. Dijelovi tijela bili su u tri različita kovčega. Glava je bila u jednom, trup u drugom, a ruke i noge u trećem. Ubijeni Keith Ennis Za ubojstvo su prethodno optužena tri Irca, no nije bilo dovoljno dokaza pa su optužbi za ubojstvo oslobođeni. Sudac amsterdamskog suda ih je pak optužio za komadanje tijela Keitha Ennisa motornom pilom. No, kako su već bili u pritvoru više od dvije godine, pustio ih je na slobodu. Tko je ubio Ennisa, ostalo je nepoznato, prenosi Dublin Live. Kenneth Brunell (30) i Barry McArdle (31) s nizozemskog su suda tako izašli kao slobodni ljudi nakon što su prethodno bili optuženi za ubojstvo. Treći, Philip County (34), optužen za podmetanje ubojstva Brunnelu i McArdleu, otputovao je u Brazil, no iako se nije pojavio na sudu i on je danas slobodan čovjek zato što je proveo više od dvije godine u pritvoru. Kenneth Brunell County je prethodno sam optužio Brunella i McArdlea za ubojstvo, no odvjetnici potonjeg dvojca su uzvratili optužbama tvrdeći kako je County dugo radio na organiziranju likvidacije Keitha Ennisa. Iza svega navodno stoje mafijaška posla. Ennis je prije ubojstva strahovao, svojoj obitelji je mjesecima prije savjetovao da kupe lijes za njega i organiziraju pogreb. Navodno je visokopozicionirane članove irskog kartela Kinanah 'otkucao' uslijed nagodbe nakon što je sam bio uhićen zbog posjedovanja kokaina. 