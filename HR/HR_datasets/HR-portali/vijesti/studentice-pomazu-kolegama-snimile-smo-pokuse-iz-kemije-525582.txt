Priprema ispita iz kemije od nedavno je postala puno zabavnija i lakša nakon što su riječke studentica druge godine diplomskog studija na Odjelu za biotehnologiju Sveučilišta u Rijeci Martina Mušković i  predsjednica Udruge studenata USBRi Maja Krištafor osmislile i realizirale DVD s pokusima, koji se u školama gotovo ne izvode, a postali su obavezi dio gradiva tražen u testovima. Naime, do prije dvije godine na ispitu iz kemije na državnoj maturi tražilo se samo teorijsko znanje i rješavanje zadataka, no nedavna promjena koncepta ispita, odnosno uvođenje pitanja koja se odnose na pokuse, maturantima je zagorčala pripremu, što je potaklo mlade studentice da olakšaju kolegama problem. - Na ideju o snimanju DVD-a došli smo tako što je Martina predavala kemiju u privatnoj školi za poduke te je prilikom podučavanju maturanata za maturu iz kemije shvatila da ih dosta nikada nije vidjelo pokuse niti ćak laboratorijsko posuđe, budući da su rijetke srednje škole opremljene laboratorijima, a kamoli opremom, koje bi omogućavala praktičnu izvedbu kemije. Od prošle godine u katalogu za Državnu maturu postala su obvezna pitanja koja se odnose direktno na pokuse (tijek kemijske reakcije, ishod te izračun), a učenici nisu mogli predočiti niti izgled i ishod kemijskih reakcija jer se nikada nisu susreli sa njima. Martina je pokušala pokuse potražiti na internetu međutim bezuspješno, pa je došla na ideju da te iste pokuse snimi i pomogne maturantima da se što bolje pripreme te u doticaju s laboratorijem i pokusima znaju što bolje odgovoriti na pitanja u ispitu - objašnjava Maja.  DVD, kojeg su cure snimile i montirale oko dva mjeseca, sadrži sve pokuse iz ispitnog kataloga za Državnu maturu ove godine u trajanju nešto više od 2 sata. Na DVD-u kreirano je sučelje na kojem se može izabrati točno koji pokus se želi slušati. Svaki pokus započinje prikazom i objašnjenjem laboratorijskog posuđa i kemikalija koje će se u pokusu koristiti, zatim se pokus izvodi uz detaljno objašnjenje koraka i reakcija koje se događaju, a na kraju pokusa se izvodi kemijski račun u kojemu je korak po korak objašnjeno kako se sve računa.  - Bitno je naglasiti da svi izračuni pokusa nisu ispali po idealnom izračunu (postoje odstupanja), upravo iz razloga što rad u laboratoriju te pokusi gotovo nikada ne ispadnu po idealnim izračunima već postoje odstupanja zbog okolnih čimbenika na koje sam laborant/ znanstvenik ne može utjecati (ne izvode se svi pokusi u isto doba dana, sobna temperatura može odstupati od idealne itd) Samim time pokazali smo realno stanje laboratorija i rada u laboratoriju te na taj način približili potencijalne buduće znanstvenike na realne situacije koje ih očekuju - naglašava Martina. DVD je prije svega namijenjen maturantima, ali i svim učenicima srednjih škola kojima pokusi mogu pomoći u učenju gradiva budući da pokusi prate gradivo koje se obrađuje. Također je namijenjen i svim zainteresiranim ljudima sličnih i srodnih struka. Jedan od ciljeva samog projekta je popularizacija znanosti koje je vriedni dvojac želio pokazati kroz primjenu u svakodnevnom životu, kao nešto što nije daleko, strano i dapače - zanimljivo.  Jednako tako, jedan od glavnih ciljeva djelovanja Udruge studenata biotehnologije je popularizacija znanosti od vrtićke dobi nadalje te kroz još nekoliko projekata koje provodi nastoji napraviti upravo to. (Putujući znanstvenici, Dan otvorenih vrata Odjela,..)  - Insteres studenata za DVD je veoma velik, budući da smo prvotnu zalihu rasprodali za manje od 2 tjedna. Zainteresiranost prelazi i granice Republike Hrvatske te su nam upiti za DVD stigli iz Bosne i Hercegovine i Mađarske - kažu ponosne Martina i Maja.  DVD se može nabaviti putem ispunjenja obrasca na Facebook stranici- Pokusi za Državnu maturu. Također iz razloga velike zainterdsiranosti odlučili smo svima olakšati pristup pokusima te smo zbog toga cijeli DVD podigli na Online platformu Onetius. Na taj način donacijom Udruzi u simbolicnom iznosu od 20 kn dobivate pristup platformi na kojoj se pokusi nalaze te tako niste ograničeni teritorijano, jedino što vam je potrebno je laptop i pristup internetu, doznajemo od riječkih studentica. - Bitno je naglasiti da DVD nismo radili iz materijalnih razloga već isključivo iz dobre namjere da pomognemo srednjoskolcima i približimo im najbitniji dio kemije-praktičnu izvedbu kojoj inače nemaju pristup. Sve donacije odlaze Udruzi studenata biotehnologije kako bi nam pomogli u realizaciji ostalih projekata popularizacije znanosti - zaključuje Maja Krištafor.