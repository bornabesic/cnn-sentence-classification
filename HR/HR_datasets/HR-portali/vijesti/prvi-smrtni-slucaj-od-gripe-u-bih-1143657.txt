Prvi smrtni slučaj od zaraze gripe u BiH zabilježen je u entitetu Republike Srpske, izvijestili su iz tamošnjeg Instituta za javno zdravstvo. "U Republici Srpskoj prijavljen je prvi smrtni slučaj od teške respiratorne infekcije koji je bio pozitivan na influencu B", izjavila je liječnica Nina Rodić Vukmir iz Instituta za javno zdravstvo Republike Srpske. Ovaj smrtni slučaj prijavljen je iz Sveučilišno kliničkog centra Republike Srpske u Banja Luci. Prema podacima Instituta za javno zdravstvo od početka sezone ukupno je zabilježeno 27.711 akutnih respiratornih infekcija, dok je prijavljeno 10.612 zaraze gripom. Pri tome je najviše predškolske i školske djece. Po riječima Rodić Vukmir bilježi se porast broj zaraženih od gripe i drugih sličnih zaraza, a vrhunac broja oboljelih očekuje se krajem siječnja i veljače. Pozvala je sve građane da što češće peru ruke, ne borave u zagušljivim prostorijama te često provjetravaju prostorije u kojima borave. Do sada je u cijeloj BiH zabilježeno više od 20.000 slučajeva osoba koje su oboljele od gripe. >>Dvoje umrlo od gripe, stiže epidemija