Jedan od najokrutnijih i najzloglasnijih serijskih ubojica John Wayne Gacy imao je uspješnu karijeru, lijep dom i reputaciju čovjeka koji voli volontirati i pomagati drugima. Ispod te dobro osmišljene fasade, krio se sadistički serijski ubojica. Prije nego bi svoje žrtve zadavio i prebio na smrt on bi ih brutalno silovao. U šest godina, od 1972. do 1978. ubio je 33 mladića. Njihova tijela zakapao je u svom dvorištu, a kada mu je ponestalo prostora bacao ih je obližnju rijeku.  Ovaj serijski ubojica i silovatelj uhvaćen u seksualnom napadu na dvojicu dječaka još 1968., te je osuđen na 10 godina zatvora, no zbog uzornog ponašanja pušten je na slobodu nakon 18 mjeseci. Dok je bio u zatvoru njegova prva žena s kojom je dobio dvoje djece se razvela od njega. No kad je izašao iz zatvora ponovno se oženio, postao uvažen član društva, uspješan poslovni čovjek, susjedi su ga voljeli  Njegova druga supruga poslije je rekla da je njen muž pred njihov razvod počeo kući donositi slike golih muškaraca Razveli su se 1976.godine. Obje bivše supruge su ga opisale kao tajanstvenog i rekle da je bio normalan suprug prvih nekoliko mjeseci. Obje je žene tukao. Ovaj debeli, usamljeni homoseksualac sa nezasitnim seksualnim apetitom u slobodno vrijeme volontirao je na dječjim zabavama odjeven kao klaun Pogo. Često je sudjelovao i na humanitarnim akcijama i povorkama, posjećivao bolesnu djecu u bolnicama. Bio je toliko popularan da se i sama tadašnja prva dama SAD-a, Roslyn Carter rukovala i fotografirala s klaunom Pongom. Gacy sa prvom damom SAD-a No iza klaunovske maske krio se seksualni predator koji je u tom periodu od šest godina ubio 33 tinejdžera. Noću je lutao ulicama i mamio autostopere i lutalice u svoj dom, a potom ih mučio, silovao i na kraju ubio. Dvadeset i devet tijela pronađeno je pod daskama njegova doma i u njegovom dvorištvu, a četiri raskomadana u rijeci.  Prvi put je ubio u svojoj kući u Chicagu 1972. godine kada je sa jednog autobusnog stajališta pokupio 16- godišnjeg Jacka McCoya, mladića koji je putovao od Michigana do Omahe, a u Chicago je zastao da bi razgledao grad. via GIPHY Gacy je tinejdžeru ponudio da kod njega provede noć, a da će ga on ujutro odvesti na autobusnu stanicu. Kasnije je ispričao policiji kako se ujutro probudio i zatekao mladića kako stoji u njegovoj spavaćoj sobi sa kuhinjskim nožem u ruci. Plašeći se da će ga tinejdžer napasti, Gacy je skočio na njega dok mu nije izbio nož i proboo ga njime više puta. Ipak, kasnije je utvrđeno da je tinejdžer samo napravio Gacyju doručak zaboravljajući da ostavi nož u kuhinji. Ubojstvo je bilo trenutak otkrivenja za ovog okrutnog manijaka - Tada sam shvatio da je smrt bila vrhunsko zadovoljstvo - ispričao je kasnije inspektorima. Kako je dodao, tijelo nesretnog 16- godišnjaka zakopao je u jednom praznom prostoru ispod kuće. Mnoge njegove žrtve čak su i radile u njegovoj firmi jer je ona zapošljavala i srednjoškolce. Većina njih bila je zadavljena i bačena u prazan prostor ispod kuće. Gacy je nakon razvoda od druge supruge 1976. počeo pozivati svoje zaposlene da žive kod njega. Oni koji su pristali na to postajali su žrtve silovanja i napada. Policija je počela istraživati 'Klauna ubojicu' 1978. godine nakon što je primila mnoge žalbe za silovanje i zlostavljanje i povezala ga sa nekoliko slučajeva nestalih lica. Počeli su ga pratiti. Otkriven je i sve je priznao Neka tijela nađena su sa užetom oko vrata koji je Gacy koristio tijekom davljenja. U grlima nekih leševa pronađeni su dijelovi odjeće. Kod nekih su u anusu pronađeni razni predmeti. Poremećeni manijak je kasnije ispričao policiji da je nakon svakog ubojstva jednu noć proveo sa žrtvom ispod kreveta. Najstarija žrtva imala je 24 godine, a najmlađa 14 godina. Zadnje četiri žrtve bacio je u rijeku. Za svoje je zločine optužen je 1980., a pogubljen je 14 godina kasnije tzv. smrtonosnom injekcijom. No pogubljen je tek nakon što se dobro najeo. Tražio je da mu posljednji obrok bude: 12 prženih kozica, pržena piletina Kentucky, pomfrit i pola kilograma jagoda. Dok je boravio u zatvoru, Gacy je počeo intenzivno slikati. Najčešće je slikao klaune. Njegove slike prodavale su se po cijenama od 200 do 20 tisuća dolara. Prije smaknuća na današnji dan 1994. godine 52- godišnji Gacy poručio je svima da ga mogu poljubiti u dupe. Zbog pogrešne mješavine kemikalija u smrtonosnoj injekciji umirao je 27 minuta. 