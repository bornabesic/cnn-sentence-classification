Nedavna analiza objavljena na Večernjakovom Barometru pod nazivom 'Most puca, čeka se svršetak priče i novi izbori', skrenula je pažnju i potpredsjednika Vlade Bože Petrova. Naime, on se uključio u raspravu i prokomentiro da tekst smatra suviše pronicljivim. Nadodao je i da MOST ostaje vjerodostojan sebi samo u slučaju inzistiranja i pokušaja provedbe promjena. - Dok god za to postoji mogućnost, MOST neće uzrokovati razlaz Vlade. To je razlog drukčijeg djelovanja na lokalnoj i nacionalnoj razini. Ako se procijeni da je to zaista nemoguće, onda se neće čekati. Svjesni smo da radi ovakvog pristupa i nerazumijevanja procesa gubimo podršku, ali u ovu priču nismo ušli s namjerom da "bildamo" postotke, nego da zaista nešto promijenimo. Nadam se da će se to uskoro i prepoznati od onih koji prate politiku - zaključuje čelnik MOST-a u komentaru. Cijeli tijek rasprave u koju se možete i sami uključiti pročitajte ovdje: 'Most puca, čeka se svršetak priče i novi izbori'.  >> 'Most nikada nije zatvorio vrata suradnji sa SDP-om i Milanovićem' 