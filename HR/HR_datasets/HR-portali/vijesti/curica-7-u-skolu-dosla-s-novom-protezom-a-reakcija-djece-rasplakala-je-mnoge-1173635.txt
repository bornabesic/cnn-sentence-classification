Djevojčica s amputiranom nogom sigurno nije očekivala reakciju kakvu je dobila od svojih prijatelja iz škole kada se na školskom igralištu pojavila s novom protezom. No, video koji je objavljen još jednom pokazuje koliko su dječja srca čista i neiskvarena.  Umjesto  neugodnih pogleda i šaputanja, sedmogodišnjakinju su njezini kolege dočekali s oduševljenjem uzvikujući njezino ime i diveći se protetskoj nozi i tome što ona sve može s njom.  Djeca su je počela grliti i trčati zajedno s njom, a jedna ju je djevojčica na kraju uhvatila za ruku i nije je puštala.  Djevojčica Anna bez noge je ostala brzo nakon rođenja i od tada nosi protezu, a novim ortopedskim pomagalom zahvaljujući kojem se može ponašati jednako kao i druga djeca oduševila je svoje male prijatelje.