Foto: Goran Stanzi/Pixsell  PREKRŠAJNI sud u Zagrebu nasilniku koji je brutalno pretukao sestre u taksiju dodijelio je 15 dana zatvorske kazne. > Sestre ispričale detalje, napadač pod istragom: Seksualno zlostavljanje, zatim uvrede i teške batine  Nakon ispitivanja svjedoka, sudac mu je uz 15 dana zatvorske kazne odredio i 500 kuna sudskih troškova, javlja RTL.  26-godišnji Željko Raženj na Prekršajnom sudu u Zagrebu dobio je zatvorsku kaznu od 15 dana, a kako ju je već odradio zbog kršenja javnog reda i mira, pušten je na slobodu.  Podsjetimo, u noći na 8. veljače sestre Sara (19) i Kimy (23) Golub nakon subotnjeg su izlaska skupa s poznanikom sjele u taksi. On ih je uskoro počeo seksualno i fizički maltretirati, a sve se vidjelo na fotografijama koje je sljedeći dan na Facebooku objavila prijateljica sestara, a koje su pokazivale unakažena lica djevojaka.