Screenshot: HRT ZAGREB PRIDE organizirao je konferenciju za medije na kojoj je govorila jedna od svjedokinja napada na klub Super Super. Ostali su odustali iz straha.  Hana Grgić ispričala je kako je u klub došla oko jedan ujutro, a da je suzavac bačen oko 3.30. Uvjerena je da je namjerno suzavac bačen upravo u to vrijeme jer je klub tada bio pun. "Bačen je na sredinu kluba, odmah je počelo gušenje, dim me udario direktno u lice. Neki ljudi uopće nisu shvaćali što se događa, ja sam jurila prema wc-u, neki su mi govorili - lakše malo, kud ideš. Osjećaj suzavca u nosu, ustima je neopisiv. Ja sam doslovce mislila da je to kraj.", prepričava svjedokinja.  "Dok sam došla do wc-a, i drugi su počeli dolaziti, kašljali su, vrištali, razbijali su prozore. Tad sam shvatila da se radi o suzavcu, dotad sam mislila da je to mogla biti i bomba.", prepričava. "Suzavac je, preživjet ćemo, samo treba naći način da izađemo iz kluba.", pomislila je tada. Nakon što je uspjela izaći, jedan joj je prijatelj rekao kako je mislio da neće izaći van živ.  "Dan kasnije mislim kako je to bio nevjerojatan teror i panika, i ne bih to više nikad htjela doživjeti", kazala je. Iz Zagreb Pridea pozvali su na prosvjed danas u 18 sati na Trg žrtava fašizma.  Uskoro opširnije