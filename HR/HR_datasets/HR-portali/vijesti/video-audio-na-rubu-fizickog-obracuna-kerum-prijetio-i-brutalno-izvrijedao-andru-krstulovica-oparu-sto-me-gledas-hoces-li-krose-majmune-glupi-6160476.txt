Slobodna Dalmacija je u srijedu suočila dvojicu kandidata za gradonačelnika Splita – Andru Krstulovića Oparu (HDZ) i Željka Keruma (HGS). Rasprava je počela razmjerno mirno, čak i rukovanjem, no ubrzo se pretvorila u obračun na rubu fizičkog incidenta u kojem je na kraju Kerum zaprijetio Opari (HDZ) da će ga udariti "lijevim krošeom". Upozoravamo da snimka koju objavljujemo u cijelosti, nije primjerena djeci i osobama mlađeg uzrasta. Željko Kerum je HDZ-ovog kandidata Andru Krstulovića Oparu za vrijeme sučeljavanja u više navrata brutalno izvrijeđao. Kerum je ustvrdio da mu je Zoran Milanović, tadašnji SDP-ov predsjednik Vlade, za Oparu kazao da je "curica", a stvari su eskalirale prema kraju sučeljavanja. Kerum je bio iznerviran Oparinim prozivanjem zbog enormnih dugovanja Kerumovih tvrtki, te prozivanjem zbog "neučinkovitosti i štete" koju je kao bivši gradonačelnik nanio Splitu. U brutalnom napadu na Oparu kojeg je nazvao "lošim čovjekom, "dnom dna", Kerum ga je optužio i da se prostituirao u Milanu za vrijeme dok je tamo bio savjetnik u konzulatu RH. Nazvao je Oparu budalom, a kad su se kamere isključile, mikrofoni su zabilježili i prijetnju u kojoj je Kerum Opari rekao: "Što me gledaš, hoćeš li kroše, majmune glupi". Nakon toga, Kerum je pokupio stvari i iznerviran napustio salu te na izlazu svome protivniku dobacio – "pederčino". Svjedoci ovog verbalnog zločina bili su novinari i tehničko osoblje Slobodne Dalmacije, koji su u šoku promatrali ovaj sukob. Andro Krstulović Opara prilično je mirno otrpio sva ova vrijeđanja, te je inzistirao na tome da se snimka sa svim uvredama na njegov račun objavi u cijelosti. Prostački ispad nakon što je sučeljavanje završilo poslušajte OVDJE.