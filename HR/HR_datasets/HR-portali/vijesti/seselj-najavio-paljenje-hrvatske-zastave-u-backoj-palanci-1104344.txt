Prema najavama iz Srbije na dan kada se u Hrvatskoj obilježava Dan pobjede i domovinske zahvalnosti i Dan hrvatskih branitelja čelnik Srpske radikalne stranke (SRS) Vojislav Šešelj zapaliti će hrvatsku zastavu na samoj granici. Najavljeno je kako će zastava biti zapaljena u Bačkoj palanci u 19 sati. - Demokratsko pravo je biti budala, rekao je pomoćnik ministra hrvatskih branitelja Stjepan Sučić komentirajući ove najave. Predsjednik Koordinacije udruga proisteklih iz Domovinskoga rata Grada Vukovara Franjo Šoljić mišljenja je kako Šešelju ne treba davati na važnosti niti ga treba uopće komentirati. -Šešelj je osvjedočeni ratni zločinac i o njemu je već sve rečeno. To je sramota Srbije, a biti će sramota i Hrvatske ako poslije toga ne uputi prosvjednu notu zbog paljenja hrvatske zastave, rekao je Šoljić.  >> Šešelj ne prestaje provocirati: 'Otići ću u Zagreb i prošetati se centrom grada' 