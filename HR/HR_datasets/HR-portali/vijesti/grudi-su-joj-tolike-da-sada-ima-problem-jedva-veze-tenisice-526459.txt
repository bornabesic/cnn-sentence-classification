Allegra Cole (47) koja je odgojena u konzervativnoj obitelji Mormona u američkoj saveznoj državi Utah, odustala je od karijere nastavnice klavira, drastično povećala grudi i počela se baviti modelingom. - I dalje vjerujem u temeljne vrijednosti mormonske crkve na kojima sam odgojena, ali jednostavno više nisam mogla živjeti po tim pravilima - kaže Allegra, koju su nekad smatrali muzičkim čudom od djeteta, piše Daily Mail. Do svojih 30-ih Allegra je vodila miran život majke i učiteljice iz predgrađa. No onda je sasvim slučajno, iz znatiželje, pozirala za nekoliko modnih fotografija i vrlo brzo se 'navukla'.  Nakon što je grudi povećala na D košarice, Allegra je počela putem interneta prodavati svoje fotografije - čime je kasnije i otplatila plastičnu operaciju. Danas zaradi oko 100.000 dolara godišnje pozirajući za seksi fotografije. - Nisam bila zadovoljna nakon prve operacije. Htjela sam da budu veće - kaže Allegra koja danas živi u Kaliforniji. U međuvremenu je  još dva puta povećavala grudi. Osim toga, bila je na podizanju stražnjice, liposukciji naslaga na trbuhu, povećala usnice. Iako su joj zbog veličine grudi uobičajene radnje poput vezanja vezica na cipelama ili prolaska kroz vrata danas puno teže, Allegra ne žali. Smatra da je riječ o maloj žrtvi. Unatoč upozorenjima liječnika, Allegra kojoj su uzori prsate ljepotice poput Dolly Parton i Pamele Anderson, namjerava još povećavati grudi. Kaže da ni sama ne zna koje su trenutno veličine, jer grudnjak ionako ne nosi. - Priznajem, pohlepna sam - kaže Allegra.