Foto: PIXSELL/Goran Kovačić DANAS nešto iza 16 sati u zgradi u Ulici Ive Šodića 6 u Kostreni odjeknula je snažna detonacija, priopćeno je iz riječke policije. Radi se o eksploziji plina na najvišem katu zgrade u kojoj je ozlijeđen stariji muškarac. On je nedugo nakon eksplozije prevezen u KBC Rijeka na liječničku obradu s vidljivim opekotinama. Susjedi su čistili stakla i razbacane stvari koje su izletjele kroz prozore, a vatrogasci su iznijeli preostale plinske boce iz stana. Policijski očevid trebao bi utvrditi što se zapravo dogodilo.