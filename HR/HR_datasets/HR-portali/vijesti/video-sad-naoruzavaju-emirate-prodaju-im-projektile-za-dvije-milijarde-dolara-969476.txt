Screenshot: YouTube SJEDINJENE Države će Ujedinjenim Arapskim Emiratima prodati 160 projektila tipa Patriot za 2 milijarde dolara, objavilo je američko ministarstvo obrane. Kao i za svaki trgovinski ugovor američke prodaje oružja, State Department je potvrdio moguću prodaju tih 160 projektila Emiratima, a ministarstvo obrane je informiralo Kongres koji se teoretski tome može suprotstaviti, naveo je Pentagon u priopćenju. "Taj ugovor o naoružanju će doprinijeti vanjskoj politici i državnoj sigurnosti Sjedinjenih Država jačanjem sigurnosti jednog važnog saveznika koji je bio i dalje predstavlja snagu za političku stabilnost i gospodarski napredak Bliskog istoka", napisao je Washington.  Naoružavaju Ujedinjene Arapske Emirate kojima prijeti Iran  "Prodaja 60 projektila Patriot PAC-3 i 100 projektila Patriot GEM-T će osnažiti kapacitete Ujedinjenih Arapskih Emirata da odgovore na sadašnje prijetnje", ocijenio je Pentagon ne spomenuvši Iran, velikog šijitskog protivnika sunitskih monarhija Zaljeva. Pentagon je ocijenio da taj ugovor neće promijeniti temeljnu vojnu ravnotežu u regiji.  Ujedinjenih Arapski Emirati su saveznici Sjedinjenih Država, ali odnosi između Washingtona i zemalja Zaljeva su postali napeti tijekom mandata Baracka Obame zbog njegovog blagog zbližavanja s Iranom. Emirati su dio arapske vojne koalicije u Jemenu, koju vodi Saudijska Arabija, koja se uz lokalnu vladu bori protiv Houthi pobunjenika koje podržava Teheran.