Prvi jednostavan burger jeli su Džingis-kan i njegove neustrašive horde tijekom 13. stoljeća. Meso bi držali ispod sedla, a kad bi se ulogorili, pekli bi ga ili jeli sirovo. Jelo se kasnije preselilo u Rusiju gdje je dobilo naziv tatarski biftek, a s vremenom je uvezeno i u Njemačku. Nijemci su uglavnom koristili svinjetinu ili govedinu, a jelo najsličnije današnjem burgeru ukrcalo se zajedno s imigrantima na brodsku liniju koja je kretala iz Hamburga. Putnici su mljeveno meso jeli sa začinima, lukom i komadićima kruha, a američka posada se zaljubila u to jednostavno jelo i nazvala ga "odrezak na hamburški način". Burgeri danas spadaju među najpopularnije sendviče u Americi, a burgeromanija se uz velike lance fast-food restorana vrlo brzo proširila na cijeli svijet. Kad kažete "burger", većina ljudi misli na govedinu, no nećete pogriješiti ako se odlučite i za svinjetinu, piletinu ili puretinu. Želite li da vaš burger bude božansko iskustvo, bez predrasuda se poigrajte začinima i prilozima. Pečena paprika, jaje na oko, hrskava panceta, dimljeni sir, rikula, cheddar ili brie sir, pa čak i marmelada od marelica sjajno će nadograditi vaš burger. Svinjsko meso će imati izdašan okus ako ga pripremite s cimetom, mažuranom, ružmarinom, čilijem ili curryjem. Većina tih začina slaže se i s govedinom. Okus piletine ili puretine poboljšajte kaparima, čilijem, šafranom ili ružmarinom. Važno je imati na umu da mljeveni začini puno brže otpuštaju aromu. Za savršeno sočan burger veličina je itekako važna pa oblikujte pljeskavice koje su teške između 140 i 180 grama, a za prvi put ih možete i izvagati. Idući bitan detalj je oblikovanje pljeskavice, jer se meso ne smije prejako zbiti i mora biti rahlo. Što se začina tiče, profesionalci imaju vrlo jednostavno pravilo - mješavinu začina možete dodati u meso ili na meso. Idealno bi bilo da vaši začinjeni burgeri odstoje u hladnjaku najmanje dva, a najviše 12 sati. Prije nego što počnete svoje burgere pržiti na malo ulja, kuhari preporučuju da napravite malu udubinu palcem na sredini pljeskavice kako se ne bi "stisnule" tijekom pečenja. Za burger koji je crvenkast u sredini, tzv. "medium rare", najprije jednu stranu pržite od 3 do 5 minuta, a zatim okrenite i popržite drugu stranu oko 3 minute. Pljeskavice se tijekom pečenja okreću samo jedanput. Obje strane moraju dobro potamniti, no ne pritišćite pljeskavice tijekom pečenja, jer ćete završiti s đonom cipele na tanjuru. Ljuta crvena paprika daje jelima toplinu ili oštrinu, ovisno o količini, i najčešći je sastojak umaka za roštilj. S umacima na bazi češnjaka i rajčice ne možete pogriješiti. Umak se stavlja na meso pred sam kraj pečenja ili kad je već stiglo na stol, no roštilj možete premazati umakom i neposredno pretkraj, 5 do 10 minuta prije kraja pečenja, jer ćete šećeru iz umaka dati dovoljno vremena da stvori karamelizirani omotač na mesu i time mu dati slatkoću i hrskavost, a šećer neće zagorjeti i upropastiti meso. Ako ste fan klasičnog burgera, u nastavku vam donosimo recept. Za četiri burgera potrebno je: Priprema: Pomiješajte mljeveno meso sa sitno nasjeckanom ljutikom. Dodajte Classic Style mješavinu i oblikujte pljeskavice. Pecite meso s jedne strane, okrenite pljeskavicu te na nju stavite edamer i nastavite peći dok se ne otopi. Narežite kisele krastavce i rajčicu na kriške, a luk na kolutove. Na vruću tavu ili roštilj možete dodati i peciva, jer su najbolja ako se namažu maslacem prije nego što ih pečete. Peciva prije slaganja burgera prerežite na pola i kratko prepržite te napunite sastojcima. I ne zaboravite, rajčica uvijek ide na gornji dio pljeskavice, a salata ispod pljeskavice kako bi spriječila da donji dio peciva postane gnjecav. Dobar tek! Tema: Native sadržaj