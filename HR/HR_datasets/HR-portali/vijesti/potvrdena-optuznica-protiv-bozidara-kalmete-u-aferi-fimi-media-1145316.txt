Optužno vijeće zagrebačkog Županijskog suda potvrdilo je danas optužnicu protiv Božidara Kalmete, bivšeg HDZ-ovog ministra i gradonačelnika Zadra u aferi Fimi Media. USKOK tom optužnicom Kalmetu tereti za zloupotrebu položaja tešku oko 600 tisuća kuna. Prema optužnici Kalmeta je u vrijeme dok je bio ministar, tijekom 2006. i 2007. godine, od tvrtke Fimi Media Nevenke Jurak naručio izradu promotivnog filma Prometna renesansa Hrvatske. Film je napravljen, isporučen i plaćen, no nikada nije prikazan. Ovo je Kalmetina druga optužnica obzirom da mu je još ranije pravomoćnom postala ona u kojega se s još 12 optuženika tereti za izvlačenje 40 milijuna kuna iz HAC-a preko tvrtke Remorker.  Kalmetina obrana je danas na optužnom vijeću zatražila da se taj postupak spoji s postupkom za Fimi mediju. Uskok se tome usprotivio, a sud će o tom zahtjevu odlučiti naknadno. >> Kalmeta traži da mu se za 'Prometnu renesansu' i 'Remorker' sudi u jednom postupku