Sukobi u Pojasu Gaze šokirali su cijeli svijet pa tako i njemačkog astronauta koji je sinoć na Twitteru objavio fotografiju pojasa Gaze snimljenu iz svemira. Na fotografiji snimljenoj na više od 320 kilometara iznad Zemlje vide se brojne eksplozije koje su u srijedu zatresle Pojas Gaze. Alexander Gerst uz fotografiju je objavio i poruku: "Moja najtužnija fotografija dosad. S ISS-a možemo vidjeti eksplozije iznad Gaze i Izraela." Njemački astronaut nalazi se na Međunarodnoj svemirskoj postaji već 57 dana u sklopu misije Europske svemirske agencije. >> Sramotna izvještavanja iz Gaze u kojoj dnevno ubiju desetero djece