Princ Harry doživio je malu neugodnost pri susretu s veteranima Drugog svjetskog rata kada mu je jedan vremešni heroj prigovorio na stil odijevanja. Harry je imao na sebi odijelo, ali bez kravate, što nije promaklo jednom bivšem padobrancu.   - Gdje ti je prokleta kravata - odbrusio je gospodin Harryju i izazvao salvu smijeha u dvorani kod Portsmoutha.   Harry se također nasmijao, ali je i priznao da nije baš prikladno odjeven za susret s ratnim junacima.   - Znam, sve mi je jasno. Rekli su mi da ne stavim kravatu, a onda dođem ovdje i vidim da ih vi svi imate - odgovorio mu je Harry.   Getty Images   Veteran u invalidskim kolicima, Ivor Anderson (91), kaže da nije mogao izdržati da ništa ne kaže, ali tvrdi da je sve to bila šala...   - Čak sam mu ponudio posuditi jednu svoju...   Cijela situacija na kraju je ispala simpatična, ali Harry nije tako brzo zaboravio na kritiku Andersona. Nakon ceremonije Princ je još uvijek ponavljao.   - Trebao sam uzeti kravatu... Što da radim, sad je prekasno.