Screenshot: YouTube NAKON što smo jučer objavili da su diljem Zagreba postavljeni jumbo plakati s porukama protiv pobačaja, u organizaciji inicijativa ProLife.hr (iza koje stoji zaklada Vigilare), čitatelji Indexa javljaju kako je uz plakate objavljen i video spot. U spotu se čuje glas djevojčice koji govori: "Bok, ja sam Mia. Danas je mama dogovorila sastanak kod doktora. Svi skupa idemo i nadam se da je s njom sve u redu. Ja ću, jednom kad odrastem isto tako biti doktorica, i spašavat ću ljudima živote. Dotad ću biti jako dobra u školi i dobijat ću samo petice.  Naravno, već sada zamišljam svoje vjenčanje. Bit će kao iz bajke. Imat ću puno, puno djece, kojoj ću dati svu ljubav ovoga svijeta. Mama i tata bit će jako ponosni na mene. Imam najboljeg tatu i najbolju mamu na svijetu, jako ih volim, valjda je s mamom sve u redu.  Mama, šta taj striček radi? Mama! Trga mi nogu, otkinut će je! Mama boli me, reci mu da prestane. Trga mi ruku! Bit ću dobra, mama. Mama pomozi! Mama!", završava se video uz zvuk zlokobnog smijeha. Tada se pojavljuje poruka: "Dok vi slavite Božić, mene je moja mama planirala ubiti. Želim živjeti i želim zakone koji će me zaštititi". CESI: Udruge bliske Crkvi vrše pritisak na Ustavni sud Podsjetimo, Index se jučer za komentar ove kampanje obratio Centru za edukaciju, savjetovanje i istraživanje. > FOTO Po Zagrebu osvanuli jumbo plakati protiv pobačaja  Nataša Bijelić, koordinatorica CESI-ja i stručna suradnica na programu Spol, rod i seksualna prava i za CESI istraživanja, za Index je kazala kako se radi o "velikoj manipulaciji, jer se koriste pozni trudnički trbusi, a zakonski je pobačaj dozvoljen do 10. tjedna. Slike koje vizualno prate poruke nemaju veze sa zakonom, koji pobačaj dozvoljava do 10. tjedna. To se čini u svrhu manipulacije i kontrole, što može rezultirati ugrožavanjem zdravlja i života žena, ali i vršenja pritiska na Ustavni sud, koji će uskoro donijeti odluku o ustavnosti našeg zakona. Očigledno udruge bliske Crkvi to sve čine zbog svojih ciljeva". Voditelj ureda zaklade Vigilare Ivan Mihanović za Index je rekao kako je kampanja usmjerena na osvještavanje javnosti o svakodnevnoj realnosti diljem Hrvatske.