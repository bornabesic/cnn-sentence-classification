Vlada je počela ispunjavati uvjete zbog kojih je nezavisni zastupnik Željko Glasnović podržao imenovanje Gordana Jandrokovića za predsjednika Sabora.  Prva točka sporazuma, koji je Glasnović potpisao s premijerom Andrejem Plenkovićem, ministrom branitelja Tomom Medvedom i državnom tajnicom u ministarstvu vanjskih i europskih poslova Zdravkom Bušić bila je "isplata zaostataka pripadnicima HVO-a od Ministarstva rada i mirovinskog sustava".  Hrvatski zavod za mirovinsko osiguranje priopćilo je danas da će 11. svibnja isplatiti neisplaćene svote mirovina za 2007. godinu "korisnicima mirovina koji su bili pripadnici Hrvatskog vijeća obrane (HVO) i članovima njihovih obitelji".  "Korisnicima mirovina koji su bili pripadnici Hrvatskog vijeća obrane (HVO) i članovima njihovih obitelji neisplaćene svote mirovina za 2007. u Republici Hrvatskoj isplatit će se 11. svibnja  2017., a korisnicima i nasljednicima u inozemstvu u svibnju 2017. s mirovinom za travanj 2017.", stoji u priopćenju HZMO-a.  Podsjetimo, Glasnović je dao presudan, 76 glas, za izbor Gordana Jandrokovića za predsjednika Sabora čime je HDZ potvrdio da ima većinu u Saboru.  