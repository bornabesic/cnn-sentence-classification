Foto: Index STRANKA Pametno izborne rezultate čekala je u Paradigmi, nedavno zatvorenom luksuznom restoranu. Ljudi su se okupljali od 18 sati, atmosfera je bila vesela. Marijana Puljak u stožer je stigla oko 18.30 sati, tu je bio i njen suprug Ivica Puljak. U Splitu Kerum, prema izlaznim anketama objavljenim točno u 19 sati, dobiva 29,91 posto, Opara 25,35 posto a Marijana Puljak 20,41. posto. >> IZLAZNE ANKETE Bandić i Mrak Taritaš idu u drugi krug, u Splitu Kerum i Opara Tijek događaja: 21:10 Marijana Puljak je dala izjavu za novinare. 21:00 Slavlje ispred stožera Pametnog. 19:30 Prema izlaznim anketama HDZ u splitskom Gradskom vijeću dobiva 10 mandata, Kerumova lista je druga s devet. Pametno je na sedam u Splitu, a SDP na bijednih pet. 19:10 "Pričekat ćemo konačne rezultate, s terena nam javljaju da je gužva na svim birališta bila prije sedam sati. Kako god bilo, zahvaljujem svima koji su izašli na birališta i koji su glasali za nas. Čini se da ćemo uduplat broj vijećnika u vijeću, a to je za nas jedan veliki plus. Borit ćemo se za jedan uređen i pristojan mediteranski i europski Split. Čekamo dalje rezultate, sve se može okrenuti u zadnji čas s obzirom da je pet minuta prije sedam sati bila gužva na biralištima. Hvala svima što su izašli", rekla je Marijana Puljak. 19:00 U Splitu  Kerum, prema anketama, dobiva 29,91 posto, Opara 25,35 posto a Marijana Puljak 20,41. posto