Foto: Facebook/Hrvatska uživo  NAKON što je društvene mreže poharala fotografija rektora Borasa kojem suradnica drži kišobran, pojavila se i slična fotografija ministra Marića.  >> HIT NA DRUŠTVENIM MREŽAMA Rektoru Borasu savjetnica nosi kišobran  Podsjetimo, u današnjoj emisiji Hrvatska uživo emitiran je prilog koji, između ostalog, prikazuje zagrebačkog rektora Damira Borasa tijekom posjeta neke delegacije Rektoratu. Pozornost posebno privlači činjenica da rektoru svo vrijeme kišobran drži žena. Štoviše, nosačica kišobrana je ni manje ni više nego prof. Sandra Kramar, stručna savjetnica za protokol i organizaciju javnih događanja iz Ureda za odnose s javnošću.  Borasova fotografija izazvala je burne reakcije na društvenim mrežama, pa se odmah javio i jedan čitatelj koji je snimio nešto vrlo slično prije nekoliko dana u Sisku.  Naime, HDZ-ovci su u Sisku prije par dana, na čelu s ministrom državne imovine Goranom Marićem, predavali kandidacijske liste za predstojeće lokalne izbore.  U Sisku je taj dan padala kiša, a ministar Marić, iako su mu obje ruke bile slobodne, nije sam sebi nosio kišobran nego je taj posao prepustio svojoj suradnici.