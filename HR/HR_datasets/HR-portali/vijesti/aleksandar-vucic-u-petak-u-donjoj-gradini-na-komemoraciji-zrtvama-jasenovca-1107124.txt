Srbijanski premijer Aleksandar Vučić sudjelovat će u petak na komemoraciji žrtvama ustaških logora u Donjoj Gradini u Republici Srpskoj (RS), priopćila je danas srbijanska vlada. – Predsjednik vlade Srbije nazočit će obilježavanju 75. obljetnice od početka genocida nad Srbima, Židovima i Romima u koncentracijskom logoru Jasenovac u Donjoj Gradini – stoji u vladinu priopćenju. Na skupu će biti srbijanski i dužnosnici RS-a, izaslanstva Srpske pravoslavne crkve, Saveza židovskih općina, romske nacionalne manjine i predstavnici brojnih udruga. Donja Gradina bila je dio sustava ustaških koncentracijskih logora u doba Nezavisne Države Hrvatske, čije je središte bio Jasenovac. Nakon više neuspješnih pokušaja bijega, preostali logoraši su posljednji put krenuli u proboj koncem travnja 1945. kad se dio njih uspio spasiti. Postrojbe tadašnje jugoslavenske Druge armije ušle su u napušteni logor Jasenovac 2. ožujka 1945. – Prije nego su napustili logor u Jasenovcu, ustaše su likvidirali sve preostale zatočenike, uništili dio građevina i pokušali ukloniti tragove svojih zločina – istaknuto je u priopćenju Odbora za njegovanje tradicija oslobodilačkih ratova Srbije. >> Preko antifašističkih grafita i na spomenik nasprejali ustaške simbole 