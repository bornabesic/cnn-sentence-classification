Gradonačelnik Omiša i zastupnik Mosta Ivan Kovačić oštro je u srijedu opovrgnuo tvrdnje bivše čelnice ORaH-a Mirele Holy da je novac iz Fonda za energetsku učinkovitost namijenjen sanaciji omiške stijene nenamjenski potrošen, poručivši kako se Holy ponijela "dosta lažljivo i nepametno”. Holy je u emisiji Veto na TV jabuci optužila Kovačića da je "iskamčio" od Fonda za zaštitu okoliša i energentsku učinkovitost 30 milijuna kuna za sanaciju stijena nad Omišem, što je nenamjenski potrošio. "To je dosta lažljivo i nepametno. Lažljivo je zato što je sve što je rekla apsolutna laž, a nepametno jer bi morala znati da grad Omiš do sada nije dobio niti kune od tih 30 milijuna kuna pa ih nismo ni mogli nenamjenski potrošiti", rekao je Kovačić novinarima u Saboru. Naveo je da su neki ugovori za projekte sanacije stijena potpisani u vremenu kad je Holy bila ministrica zaštite okoliša. Taj projekt traje zadnjih 5-6 godina i sada je samo doveden u završnu fazu, gdje će Fond za zaštitu okoliša isplaćivati izvođačima radova. "Dakle, završen je postupak odabira izvođača. Ali kažem, koliko je to nepamenta izjava, pa možda zna sama gospođa Holy", kazao je Kovačić. Dodao je kako bi Holy kao bivša ministrica trebala znati više o funkcioniranju sustava. "Na žalost, ona se bavila pisanjem mailova za politička kadroviranja", rekao je Kovačić. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr. Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!