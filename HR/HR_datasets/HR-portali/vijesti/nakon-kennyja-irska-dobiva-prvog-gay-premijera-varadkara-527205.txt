Vodeća irska stranka Fine Gael za svog čelnika odabrala je Lea Varadkara, što znači da će Irska dobiti prvog premijera koji otvoreno kaže da je gay. Osim toga sa 38 godina biti će najmlađi premijer Irske, a Independent ističe i kako je Varadkar sin indijskih migranata.  Parlament bi njegovu poziciju trebao potvrditi na idućoj sjednici 13. lipnja.  - Ako netko mojih godina, miješane rase i prošlosti i svega što čini mene može potencijalno postati vođa zemlje, mislim da to šalje poruku svakom djetetu da ne postoji ured u Irskoj kojemu ne mogu težiti - rekao je Vardakar ranije ovog tjedna za radio Newstalk.  Varadkar će zamijeniti Endu Kennyja koji je 15 godina vodio stranku i šest godina bio premijer. Varadkar je svoje stračke kolege iznenadio snažnim stavovima protiv pobačaja govoreći kako Ujedinjena irska stranka 'treba biti topao dom za one koji imaju socijalno konzervativne stavove'. Na samom je pak početku karijere u parlamentu optužen za rasizam jer je predložio da se nezaposlenim migrantima plati kako bi napustili Irsku. Odbacio je optužbe i rekao da je mislio na dobrovoljni program, a ne prisilnu deportaciju.