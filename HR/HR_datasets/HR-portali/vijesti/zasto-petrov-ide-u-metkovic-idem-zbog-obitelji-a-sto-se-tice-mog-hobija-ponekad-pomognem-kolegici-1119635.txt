Čelnik Most Božo Petrov govorio je o novoj funkciji koju će preuzeti, mjestu predsjednika Sabora. "U trenutku kada smo odlučili da mjesto predsjednika Sabora treba pripasti manjem partneru, zbog političkog legitimiteta je dogovoreno da to bude lider manje partnerske stranke. I to je razlog zbog čega ću biti predsjednik. Ne sumnjam da ću odgovorno obavljati taj posao, ali upravo tom pozicijom imat ćemo mogućnost ubrzavati procese po potrebi i donositi zakonske prijedloge, rekao je Petrov koji je gostovao u emisiji RTL Danas. Na konstataciju da je za mnoge upitno stručan, čelnik Mosta odgovara: "Mislim da će se na prvoj sjednici pokazati koliko je to neupitno. Ali, možemo to dati građanima na uvid". Jamac građanima da će promjene početi Božo Petrov najavio je da će nakon konstituiranja Sabora odmah biti izglasani neki zakoni. Jedan od njih koji je također dio njihovih sedam jamstava je i Zakon o financiranju jedinica lokalne i regionalne samouprave. Na konstataciju da taj zakon prema stručnjacima treba imati dvotjednu javnu raspravu Petrov je rekao da su oni provjerili sve procedure prije nego su s njima izašli. "To nije potrebno. Ali, naravno da bi bilo dobro ukoliko se može provesti javna rasprava". "Sedam jamstava smo tražili jer smo htjeli biti transparentni. Brojni su nas optuživali da mi pokušavamo pogodovati nekoj stranci. Nismo mi ti koji ne žele provoditi reforme. Pokazali smo da smo jedini jamac građanima da će se promjene početi događati", kaže Petrov. Što radi kada ide u Metković? Petrov opet nije odgovorio na pitanje tko je 15. zastupnik koji ulazi u njihov klub. Na pitanje radi li se o Glasnoviću koji je potvrdio da je snjim razgovarao Petrov napominje:  "Nama je izuzetno bitno da Klub Mosta iznosi najmanje 15 zastupnika. Razgovarali smo s brojnim saborskim zastupnicima, ali ne bih o imenima". Odgovorio je i na pitanje odlazi li u Metković zbog privatne prakse kako se piše po novinama. Poznato je novinarima da je za izjave od petka do nedjelje ub+vijek u Metkoviću. "U Metković odlazim zbog obitelji. Što se tiče mog hobija, ponekad pomognem kolegici u trenutku kada joj treba obaviti pregled za lovačke dozvole ili dozvole za nošenje oružja, a to vam iznosi na bazi godine 2000 kuna. Ne idem zbog toga u Metković", rekao je. 