Europski sud za ljudska prava u Strasburgu kaznio je Italiju zbog kršenja prava zatvorenika. Sedmorica zatvorenika u zatvorim u mjestima Busto Arsizio i Piacenzi žalila su se Europskom sudu zbog nehumanih uvjeta u zatvoru. Europski sud kaznio je Italiju da mora platiti sedmorici zatvorenika ukupno 100.000 eura (nešto manje od 1.500 eura po osobi) zbog moralne štete. Također se od Italije traži da riješi pitanje prenapučenih zatvora. Svaki zatvorenik bi trebao imati najmanje tri četvorna metra svoga prostora u ćelijama. Još oko 550 zatvorenika u talijanskim zatvorima žalilo se Europskom sudu. U Italiji ima više od 67.000 zatvorenika, a u zatvorima ima mjesta samo za 45.000. Na sto mjesta ima 147 zatvorenika i prema tom proračunu, koji je u rujnu 2009. obznanilo Vijeće Europe, jedino su u Srbiji zatvori napučeniji. U Srbiji na 100 mjesta u zatvorima ima 157 zatvorenika. U Francuskoj postotak napučenosti je 123,3%, Njemačkoj 92%, Španjolskoj 141%, Velikoj Britaniji 98,6%, dok je europski prosijek 98,4%. Zanimljivo je da u Italiji ima manje kriminala nego u Njemačkoj ili Velikoj Britaniji. Prema podacima Eurostata, u Italiji ima 4.545 registriranih kaznenih djela na 100 tisuća stanovnika. Malo više ih ima u Španjolskoj (5.147) i Francuskoj (5.559) dok u Velikoj Britaniji ima 7.436 kaznenih djela, a Njemačkoj čak 8.481 kaznenih djela na 100.000 stanovnika. >> 30 zatvorenika tužilo zatvor u Osijeku zbog spavanja na podu