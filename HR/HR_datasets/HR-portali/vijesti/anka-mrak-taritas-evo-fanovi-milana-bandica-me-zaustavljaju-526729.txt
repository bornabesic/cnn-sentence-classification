Anka Mrak Taritaš u drugom krugu lokalnih izbora bori se s Milanom Bandićem za gradonačelničku fotelju. Iako prema anketama Bandić vodi kod birača, Mrak Taritaš osvaja društvene mreže. U utorak je na Facebooku objavila fotografiju iz sjedišta Bandićeve stranke, a napisala je kako je čak i njegovi fanovi traže da se 'fotkaju'.   - Usput sam htjela pitat' Milana hoće li konačno izaći na sučeljavanje - dodala je. Bivši Mostovac Ivica Relković gostovao je danas u studiju 24sata gdje je komentirao lokalne izbore i kazao kako izjave iz SDP-a izravno štete Anki Mrak Taritaš.  - Ona je trebala sebe istaknuti u prvi plan. Bandiću se sada prostor povećava i to zbog poteza SDP-a.  Analiza pokazuje da 68 ulazaka u drugi krug na lokalnim izborima ima HDZ, 28 SDP. HDZ može ostvariti 25 pobjeda, SDP sedam. Ispada da je HDZ četiri puta jači od SDP-a - rekao je. Tema: Lokalni izbori 2017.