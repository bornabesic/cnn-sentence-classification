Foto: MUP OKO 15:30 je planuo požar u privatnoj tvrtki u Industrijskoj ulici 44 u Pribislavcu kod Čakovca. Iz čakovečke policije doznajemo da su gorile gume i palete unutar ograđenog prostora, a vrlo brzo požar se proširio i na krovište susjedne zgrade. Ozlijeđenih nema, materijalna šteta veća od 100 tisuća kuna Požar su ugasile JVP Čakovec i DVD Pribislavec. Ozlijeđenih osoba nema, a materijalna šteta je, prema neslužbenoj procjeni, veća od 100 tisuća kuna. Očevid je još uvijek u tijeku, a na terenu je i inspektor za požare kako bi se utvrdio uzrok požara. Neslužbeno doznajemo da se radi o autoprijevozničkom poduzeću.