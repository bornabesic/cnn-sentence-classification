Ruski predsjednik Vladimir Putin i njegov američki kolega Barack Obama održali su razgovore na G-20 summitu u Kini, javlja Sputnik. Obama i Putin na sastanku su dogovorili kako će zajednički nastaviti pregovore vezano uz dogovor o prekidu vatre u Siriji. AP javlja kako je sastanak trajao 90 minuta, a Putin i Obama razjasnili su preostale nesuglasice u razgovorima, a uglavnom se radi o tome kako će sporazum biti implementiran. Putin i Obama već su u nedjelju održali kratke razgovore tijekom događaja u kineskom Hangzhou te su se tada dogovorili da će održati odvojeni sastanak u ponedjeljak, tvrdi Dmitrij Peskov, glasnogovornik Kremlja.  Barack Obama u nedjelju je kazao kako će SAD i Rusija nastavljati pomagati različite strane u ratom rastrganoj Siriji te da su različito gledali na mirovne procese u zemlji.  Nakon te njegove izjave, ruski ministar vanjskih poslova Sergej Lavrov i John Kerry, tajnik SAD-a, održali su sastanak na marginama summita. Njihov razgovor o pitanju Sirije nije urodio plodom.  >> Visoka očekivanja summita G20: kineski predsjednik upozorio na loše stanje svjetske ekonomije 