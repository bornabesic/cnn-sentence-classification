Iako prosvjedima nije uspio skinuti s vlasti Zorana Milanovića, snimka koja je u javnost izašla nakon sastanka šefa SDP-a i Josipa Klemma vjerojatno je nanijela štetu Milanoviću. Na pitanje je li Klemm zadovoljan što mu vjerojatno pripada dio zasluga za Milanovićev odlazak iz visoke politike, on je odgovorio: – Ne znam je li mu ta snimka štetila, a kako je ona došla u javnost, sam Bog zna. Neka nevidljiva ruka. Klemm je za Novi list kazao kako "ne likuje", no drago mu je da na čelu SDP-a više neće biti čovjek koji omalovažava i vrijeđa sve koji misle kao on.  – Milanović je za branitelje govorio da su smrdljivci, a za Srbe da su šaka jada. Bez obzira na to što sam se zbog toga posvađao s našim desničarima, ja ne mislim da je Aleksandar Vučić šaka jada, nego legalno izabrani srpski premijer – rekao je Klemm. Kazao je i kako je Milanović zloupotrebljavao sustav te da je u slučaju ćirilica u Vukovaru "srpsku nacionalnu manjinu koristio u borbi protiv branitelja".  >> Niti je Milanović državnik, niti je Klemm vođa branitelja >> Klemm: Milanović možda ima nabrijaniji stav, mislimo da ipak trebamo sjesti za stol sa Srbijom 