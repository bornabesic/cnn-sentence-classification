Foto: FAH CENTRIST Emmanuel Macron izabran je za novog predsjednika Francuske, pobijedivši uvjerljivo Marine Le Pen, ekstremno desnu političarku koja je prijetila izvući Francusku iz Europske unije, pokazale su prve projekcije. >> Poražena Le Pen odmah čestitala Macronu, "kratko i srdačno" su razgovarali >> Tko je Emmanuel Macron, najmlađi francuski lider nakon Napoleona? >> ANALIZA Francuzi su odlučili, evo što sada možemo očekivati  >> Razvoj događaja: 22:37 Američki predsjednik Donald Trump čestitao je Emmanuelu Macronu na "velikoj pobjedi" na francuskim predsjedničkim izborima. Opširnije... 21:40 U Parizu se okupilo 500-tinjak prosvjednika koji pjevaju antifašističke pjesme. Zbog nemira koji su izbili, policija je na njih bacila suzavac. 21:35 Novi francuski predsjednik dao je službenu izjavu:  "Ovo je velika čast i velika odgovornost. Želim vam zahvaliti iz dubine svog srca. Radit ću na obnovi veza između Europe i njezinih građana", rekao je Macron.  "Moja je dužnost ublažiti strahove i vratiti optimizam. Branit ću Francusku i njezine vitalne interese, njezinu sliku i njezinu poruku.  Danas počinje nova stranica u našoj povijesti. Želio bih da ona bude puna nade i novog povjerenja", kazao je Macron. 21:15 Premijer Andrej Plenković ocijenio je kako je pobjeda Emanuela Macrona na francuskim predsjedničkim izborima dobra za Francusku, Europu i Hrvatsku, ali je i upozorio kako francuski predsjednički izbori pokazuju trend porasta populističkih stranaka te da je taj trend vidljiv i u Hrvatskoj. Opširnije... 21:05 Ubrzo nakon objave prvih procjena po kojima je Emmanuel Macron pobijedio na francuskim predsjedničkim izborima, prve čestitke stigle su mu iz Njemačke, Velike Britanije i Europske unije, javile su u nedjelju navečer agencije. Opširnije... 20:45 Iz cijele Europe stižu čestitke Macronu, a među prvima koji su mu čestitali bili su belgijski premijer Charles Michel, zatim predsjednik Europske komisije Jean Claude Juncker, britanska premijerka Theresa May, Donald Tusk, Francois Hollande... 20:40 U izbornom stožeru novog francuskog predsjednika traje veliko slavlje. 20:30 Emmanuel Macron za AFP je rekao da njegovim izborom za predsjednika počinje novo poglavlje u dugoj povijesti Francuske. 20:10 Marine Le Pen priznala je odmah poraz i izjavila da je Francuska danas izabrala "kandidata kontinuiteta". Odmah je nazvala Macrona i čestitala mu. 20:05 Odmah po zatvaranju birališta u 20.00 sati prve projekcije pokazale su da je Macron dobio oko 65 posto glasova, a čelnica Nacionalne fronte oko 35 posto, što je veća razlika nego su bilježile predizborne ankete.  Emmanuel Macron (39) bivši bankar koji je bio i dvije godine ministar gospodarstva, postat će najmlađi predsjednik u povijesti Francuske od Napoleona.  Bit će to veliko olakšanje, ocjenjuje Reuters, za zemlje Europske unije koje su strahovale od još jednog populističkog naleta, nakon Brexita i pobjede Donalda Trumpa u SAD-u.  Unatoč uvjerljivoj pobjedi, radi se o rekordnom rezultatu za Nacionalnu frontu, protuimigrantsku, protuglobalizacijsku  i protueuropsku stranku.  Rezultat Le Pen (48) vjerojatno će u konačnici biti i dvostruko bolji nego onaj njezina oca, Jean-Marie Le Pena, koji je ostvario 2002. kada ga je u drugom krugu izbora pobijedio Jacques Chirac. >> Uskoro opširnije...