U skladu s navedenim izmjenama, Republika Hrvatska ima obvezu na svim graničnim prijelazima, na unutarnjoj (prema Republici Sloveniji i Mađarskoj) i vanjskoj granici (svi ostali granični prijelazi), provjeravati sve putnike kroz dostupne baze podataka. Uredbom (EU) 2017/458 Europskog parlamenta i Vijeća od 15. ožujka 2017. o izmjeni Uredbe (EU) 2016/399 u pogledu jačanja kontrola provjerom u relevantnim bazama podataka na vanjskim granicama, koja stupa na snagu 7. travnja 2017. godine, izmijenjene su odredbe članka 8. Zakonika o schengenskim granicama, koje se odnose na provedbu granične kontrole. U skladu s navedenim izmjenama, Republika Hrvatska ima obvezu na svim graničnim prijelazima, na unutarnjoj (prema Republici Sloveniji i Mađarskoj) i vanjskoj granici (svi ostali granični prijelazi), provjeravati sve putnike kroz dostupne baze podataka. Službenici granične policije, prilikom obavljanja granične kontrole putnika, kako za vrijeme ulaska tako i za vrijeme izlaska s područja EU, provodit će sustavnu provjeru svih putnika kroz dvije baze podataka: nacionalne baze podataka Informacijskog sustava MUP-a i Interpolovu bazu podataka. Do sada se nisu radile sustavne provjere osoba koje uživaju pravo slobode kretanja u skladu s pravom EU (npr. državljani država članica EU i država pridruženih schengenskom prostoru, članovi njihovih obitelji i sl.), tako da navedena izmjena znači da će se od toga datuma sustavno provjeravati i te kategorije osoba.  Može se očekivati da će putnici morati dulje čekati na provedbu granične kontrole. Državljani trećih zemalja moraju obratiti posebnu pozornost na uvjete koje moraju ispunjavati za ulazak u Republiku Hrvatsku: – moraju imati valjanu putnu ispravu koja nositelju omogućuje prelazak granice, a koja mora vrijediti barem tri mjeseca poslije planiranog datuma odlaska s državnog područja države članice te mora biti izdana zadnjih 10 godina – moraju opravdati svrhu i uvjete namjeravanog boravka te imati dovoljno sredstava za uzdržavanje, kako za vrijeme trajanja namjeravanog boravka tako i za povratak u svoju matičnu državu ili tranzit do treće zemlje za koju su sigurni da će ih prihvatiti ili su takva sredstva u mogućnosti zakonito pribaviti – za njima u dostupnim bazama podataka ne smije biti izdano upozorenje u svrhu zabrane ulaska te ne smiju predstavljati prijetnju za javni poredak, međunarodnu sigurnost, javno zdravlje ili međunarodne odnose bilo koje od država članica. Ostvarena je suradnja na operativnoj razini sa slovenskom i mađarskom policijom te su poduzete određene mjere i radnje za operacionalizaciju i povećanje protočnosti prometa. Hrvatska granična policija poduzet će sve mjere iz svoje nadležnosti kako bi iskoristila postojeće kapacitete u smislu ljudstva i tehnike da bi se vrijeme čekanja na provedbu granične kontrole svelo na najmanju moguću mjeru na svim graničnim prijelazima, posebno u kritična vremena vikenda i praznika.  >> Putujete li u Sloveniju? Policija ima važnu obavijest >> Pojačana kontrola na granicama. Evo što HAK savjetuje