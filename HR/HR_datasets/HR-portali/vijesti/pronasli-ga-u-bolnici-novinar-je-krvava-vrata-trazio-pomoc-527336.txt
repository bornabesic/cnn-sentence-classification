Novinara Geoffa Hoa proboli su nožem u vrat nakon čega je prijavljen njegov nestanak. Na tweetu koji je objavio Daily Mail kasnije su ga prepoznali. Pomogao mu je policajac, a zabrinuta obitelj i prijatelji pronašli su ga na intenzivnoj njezi u jednoj od londonskih bolnica.  Geoff je jedan od 48 ljudi koje su napadači ranili u sinoćnjem krvavom pohodu u blizini London Bridgea. Trojica su se napadača kombijem zaletjela među ljude u subotu navečer te ih krenuli napadati noževima. Sedam ljudi je ubijeno, a svu trojicu napadača ubila je policija. Ulice oko London Bridgea i Borough Marketa, elitnih četvrti punih barova i restorana subotom navečer pune su ljudi. Svjedoci su opisali kako se bijeli kombi zaletio u pješake na London Bridgeu srušivši nekoliko osoba. - Izgledalo je kao da cilja na skupinu osoba. Sledio sam se i nisam znao što učiniti - kazao je Mark Roberts (53) za Reuters. Vidio je na tlu najmanje šestero ljudi nakon što je kombi prešao preko pločnika. Londonski gradonačelnik Sadiq Khan kazao je kako se radi "kukavičkom napadu na nevine stanovnike Londona i posjetitelje našeg grada koji su uživali u subotnjoj večeri". Nitko još nije preuzeo odgovornost za napad.