Marijana Puljak iz stranke Pametno čestitala je pobjednicima izbora najavivši da će njezina stranka biti oporba, odnosno da neće ići u postizborne koalicije s vladajućima. - Čestitam svim pobjednicima ovih izbora, Andri Krstuloviću Opari na izboru za gradonačelnika Splita, a čestitam i svim biračima, koji su izašli na izbore, u prvom i drugom krugu, i time iskoristili svoje pravo da utječu na odluku tko će upravljati njihovim sudbinama. Nadam se da će sve više građana ubuduće koristiti svoje pravo da utječu na izbore jer to je dan kada se to uistinu može. U gradu Splitu bit ćemo oporba i kao i do sada raditi isključivo za dobrobit građana Splita - objavila je Puljak. Tema: Lokalni izbori 2017.