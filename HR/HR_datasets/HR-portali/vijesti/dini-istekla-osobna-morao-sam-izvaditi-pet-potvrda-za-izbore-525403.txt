Dini Siriščeviću iz Solina je uoči izbora istekla osobna iskaznica i trenutno je u procesu izrade. Da bi mogao glasati, morao je izvaditi čak pet potvrda. - Moja osobna je u procesu izrade i imam onaj papirić, ali čim ti osobna istekne, policija informaciju šalje u Ministarstvo uprave i oni te maknu sa spiska birača. Za svaki izborni listić moraš dobiti potvrdu, tako sam u ovom slučaju dobio pet, jednu za gradonačelnika, Gradsko vijeće, župana, Županijsku skupštinu i mjesne odbore - kazao je Dino za Dalmatinski portal. Priznaje kako je poludio što sve to mora obavljati, ali pohvalio je gospođu iz solinske uprave koja mu je cijelu proceduru strpljivo objasnila te je, kako kaže, cijeli proces bio gotov u 10 minuta, svih pet potvrda. Tema: Lokalni izbori 2017.