Foto: Instagram  EKIPA s portala Pure Wow pomislila je da bi bilo dobro (raz)otkriti neke nekad klasične roditeljske metode koje danas, s napretkom znanosti i istraživanja, više ne drže vode. Zapravo, čak se smatraju i štetnima za djecu. Do ovih su zaključaka došli znanstvenici koji su rezultate objavili na stranici Baby Facts.com. Provjerite stoga kojem dobu vi pripadate?  Hladna (mlaka) kupelj za snižavanje temperature kod male djece  Krivo - danas se smatra kako drhtavica zapravo može pogoršati situaciju.   Kofein u trudnoći usporit će rast bebe  Krivo - neće, ali, iako kava po novom dobu jest dozvoljena, neka umjerenost ostane glavni ključ ove spoznaje.   Vodene kozice su zarazne čak i prije nego se pojave  Istina - i zato se često šire, a tek naknadno se za njih dozna   Rane brže zacjeljuju kada im ostavite zraka  Krivo - za veće je rane ipak bolji flaster i eventualno otopina/prašak za rane    Bebe mlađe od 12 mjeseci ne smiju jesti med Istina - čak kažu da je bolje pričekati i do druge-treće godine   Aspirinom se skida temperatura  Krivo - postoje puno bolje i zdravije opcije na tržištu lijekova za djecu    Ako bebe u trbuhu slušaju Mozzarta, bit će smirenije i pametnije  Krivo - da je to bar tako lako   Temperatura se može skidati oblozima od alkohola  Krivo - alkohol i djeca ne idu u isti koš  Krvarenje iz nosa najbolje se zaustavlja ako djetetu zabacite glavu iza  Krivo - upravo suprotno - nagnite im glavu prema naprijed    Bebe bi trebale spavati na boku  Krivo - okej, ovo je valjda danas već svima poznato - bebe zbog sigurnosti trebaju spavati na leđima.   Ako bebe dobiju napad (konvulzije, epileptički napad), u usta im treba staviti neki mekani predmet da ga zagrize i tako spriječi da se ugrize za jezik ili uguši  Točno - ovo i dalje ostaje dobro pravilo   Namirnice poput sirovog povrća, grožđa ili hrenovki opasne su za malu djecu zbog rizika od gušenja  Krivo - s takvim namirnicama potreban je samo dodatan oprez   I nisu to jedine mit-istina činjenice, no ova je studija pokazala da nisu samo roditelji malo zbunjeni novim promjenama - naime, od ukupno 35 pedijatara koji su sudjelovali u ovom istraživanju, čak 13 posto njih izjavilo je, i u svojim odgovorima pokazalo, da se i dalje zapravo revno drže nekih starih pravila.   A samim time i roditelji su, uz svu ovu silu informacija koje su nam tako lako dostupne, još zbunjeniji.