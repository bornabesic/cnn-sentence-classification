'Unatoč postignućima, situacija je neizvjesna i problemi s kojima se suočavaju naša zemlja, regija i svijet postaju sve teži', napisao je Karamarko ‘EurActiv, vodeći medij koji prati europsku politiku, objavio je moj članak o ključnim pitanjima s kojima se Hrvatska suočava te kako će Institut za sigurnost i prosperitet Hrvatske otvoriti novo poglavlje u našoj budućnosti”, objavio je Karamarko na Facebooku. “Hrvatska je u proteklih 25 godina postigla mnogo, a hrvatski su građani heroji te priče. Žrtvovali su se, prilagođavali novome svijetu i odlučili krenuti konstruktivnim putem u budućnost. Postali smo članica Europske unije, NATO-a i lider u regiji”, stoji u Karamarkovoj objavi. Bivši predsjednik HDZ-a smatra kako je upravo sada trenutak za izgradnju jače Hrvatske. ‘Međutim, Hrvatska je danas na raskrižju. Unatoč postignućima, situacija je neizvjesna i problemi s kojima se suočavaju naša zemlja, regija i svijet postaju sve teži. Sada je trenutak za izgradnju snažnije i prosperitetnije Hrvatske u kojoj svaki građanin ima pravo na kvalitetan život. Zato sam poduzeo prve korake za službeno pokretanje Instituta za sigurnost i prosperitet Hrvatske čiji je cilj pomoći u oblikovanju sljedećeg poglavlja u životu naše domovine i njenih građana. Prvi neovisni ‘think tank’ u Hrvatskoj okupit će vrhunske domaće i svjetske stručnjake kako bismo se bavili složenim pitanjima i predlagali stvarna rješenja koja su od iznimne važnosti za budućnost Hrvatske. Institut će pomoći u razvoju sveobuhvatnog i integriranog plana za budućnost te se baviti pitanjima koja su ključna za snažnu demokraciju, sigurnost i gospodarstvo.”, napisao je na Facebooku.