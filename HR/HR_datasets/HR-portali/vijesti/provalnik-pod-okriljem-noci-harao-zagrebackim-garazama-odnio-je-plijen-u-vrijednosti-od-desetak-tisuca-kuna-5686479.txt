Zagrebačka policija intenzivno traga za nepoznatim provalnikom koji je pod okriljem noći s petka na subotu “harao” po garažama u Ulici Tita Strozzija u zagrebačkom Folnegovićevom naselju. Čak devet garaža našlo se na meti nepoznatog lopova, no samo iz četiri je garaže kradljivac uspio pobjeći s plijenom dok u preostalih pet nije uspio ući, a na vratima su vidljiva oštećenja. Iz četiri je garaže ukrao skuter, bicikl te još neke vrijedne sitnice pričinivši vlasnicima štetu od skoro deset tisuća kuna. Tko je nepoželjni gost ili, pak više njih, koji je kopali po tuđoj imovini dok su vlasnici spavali, policija istražuje.