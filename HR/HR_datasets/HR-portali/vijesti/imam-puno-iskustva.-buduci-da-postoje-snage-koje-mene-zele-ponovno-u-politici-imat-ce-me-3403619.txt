Bivši predsjednik Republike Stjepan Mesić gostovao je u emisiji RTL Direkt u kojoj je najavio svoj povratak u aktivnu politiku. Na pitanje voditelja Zorana Šprajca demantirao je špekulacije da se kani kandidirati za gradonačelnika Zagreba, ali je rekao da se u politikui definitivno vraća, doduše nije pojasnio u kojoj formi. - Ja sam se čuvao ovih šest godina da se ne bavim aktualnom politikom, ali budući da me tjeraju u aktualnu politiku, to neće biti angažiranje za mjesto gradonačelnika Zagreba, nego pravo angažiranje. Ja ću u svakom slučaju sada ući u politiku. Bio sam gradonačelnik, i predsjednik vlade i parlamenta, i dva puta predsjednik države, zadnji predsjednik Jugoslavije, imam puno . Budući da postoje snage koje mene žele ponovno u politici - imat će me, izjavio je Mesić. Osvrnuo se i na najavu ukidanja njegova ureda. - Da je netko htio - Vlada, Sabor, bilo tko - dobio bi informaciju što moj ured radi. Mojom intervencijom izgrađeni su brodovi (to je stotinjak milijuna eura naplaćeno). Novi brodovi se ugovaraju. Jedan ugovor, koji se ne tiče brodova, tiče se jednog vojnog projekta, taj je 100 milijuna ugovor. Sad se vrše pregovori za najveću investiciju u Šibeniku - to je investicija od milijardu i 800 milijuna. Tu sam direktno angažiran i pokušao sam da mi gospodin Karamarko pomogne da uđe u poslove, tj. da se izmijeni dio prostornog plana. To je tisuću hektara koji ničemu ne služe, rekao je Mesić. Bivši predsjednik kaže i da je pozvan u Siriju s prijateljske strane te da će, ako bude moguće, razgovarati i o tome kakve su mogućnosti da se vrate Inine bušotine. Za aktualne turbulencije među vladajućima koje su izbile zbog pitanja Ine i njezina odnosa s mađarskim MOL-om, Mesić kaže da ne zna što se točno događa, ali da, prema njemu, nije bio dobar način na koji je MOL preuzeo upravljanje Inom. Kako bismo novi Jutarnji.hr učinili još boljim, bržim i modernijim, tijekom perioda transformacije do 6. svibnja paralelno ćete ga moći pratiti na dvije adrese – stari portal nalazi se na adresi Jutarnji.hr, a novi na novi.Jutarnji.hr.Na novom se portalu promjene događaju svaki dan stoga popunite upitnik na dnu stranice ili kliknite na link i napišite nam svoje mišljenje kako bismo portal što bolje prilagodili upravo vama!