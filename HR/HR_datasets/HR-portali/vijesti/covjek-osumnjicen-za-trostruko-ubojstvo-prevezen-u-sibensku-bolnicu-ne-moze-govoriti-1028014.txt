Policija ga još nije ispitala, a ne zna se kada će ni kako s njim komunicirati Boris Luketa, 59-godišnjak osumnjičen za trostruko ubojstvo i pokušaj ubojstva 27. travnja u Brodarici, prevezen je u pratnji policije iz splitskoga KBC-a u šibensku Opću bolnicu te je trenutačno na Odjelu kirurgije, gdje ga čuva policija. Luketa je, nakon pokušaja samoubojstva pucnjem u usta, bio na liječenju u splitskom Kliničkom centru, a njegovo je stanje i dalje vrlo teško. Kako se neslužbeno doznaje, Luketa u komunikaciji s policijom i medicinskim osobljem sve razumije, ali ne može govoriti zbog ozljeda. Policija ga još nije ispitala, a ne zna se kada će ni kako s njim komunicirati. Podjsjetimo, Luketa je osumnjičen za trostruko ubojstvo bračnog para Milke (70) i Hakije (74) Keranovića te Ivana Bajića (65) i za pokušaj ubojstva Kemala Keranovića (51). Motiv je bio dug iz 2013. godine, kada je Kemal Keranović od njega, prema neslužbenim informacijama, posudio oko 400 tisuća eura. >>> Troje ubijenih u pucnjavi u Šibeniku: Osumnjičeni nakon višesatnih pregovora stavio pištolj u usta i opalio, ali preživio