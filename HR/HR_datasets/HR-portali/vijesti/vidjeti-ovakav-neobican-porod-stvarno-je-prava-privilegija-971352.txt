Screenshoot: Instagram  STO žena, sto različitih poroda, ali tek rijetke bebe na svijet dolaze ovako - u svojoj posteljici čekajući da ih ta sigurna opna konačno pusti u život, svojoj mami. Ali onda ipak trebaju malu pomoć liječničkih ruku da ih oslobode, baš kako je to trebalo i ovom momčiću koji je od prve sekunde svog života postao pravo malo čudo. Doduše, nije jedini, niti će biti jedini. Ima slučajeva da se bebe rode i vaginalnim putem i carskim rezom u svojoj posteljici, no sada kada već pišemo o takvim porodima moramo vas zaintrigirati i jednom činjenicom.  Možete li možda pogoditi koliko bi beba još mogla ovako "živjeti" da je se ne pusti na svijet odmah, a opet - da više nije u trbuhu?  Zvuči malo nevjerojatno, ali, kako tvrde stručnjaci, beba bi tako mogla živjeti još barem 25 minuta. Naravno, sumnjamo da bi ijedna mama dozvolila da se bebica pored nje tako migolji još uvijek zatočena u svom svijetu, jer bi svaka željela iste sekunde pustiti je van i privinuti na svoje grudi, no priznajemo - i sam pogled na ovakve prizore zadivit će vjerujemo baš svakoga.