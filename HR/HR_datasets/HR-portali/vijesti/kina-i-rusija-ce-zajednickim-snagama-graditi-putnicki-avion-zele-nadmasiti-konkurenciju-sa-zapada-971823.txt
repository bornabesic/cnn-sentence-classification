Foto: Hina KINA i Rusija su pokrenule ambiciozni plan zajedničkog razvoja velikog linijskog putničkog zrakoplova kako bi konkurirale Boeingu i Airbusu, dva tjedna nakon uspješnog polijetanja prvog kineskog linijskog zrakoplova. Državna tvrtka Commercil Aircraft Corporatio of China (Comac) i ruska državna tvrtka United Aircraft Corporation (UAC) objavile su da su osnovale zajedničku tvrtku u Šangaju. Planovi razvoja velikog linijskog putničkog zrakoplova otkriveni su prošlog lipnja tijekom posjeta ruskog predsjednika Vladimira Putina Pekingu. Kineski mediji su prenijeli navode dužnosnika koji je rekao da bi se moglo raditi o planu vrijednom između 13 i 20 milijardi dolara. Kina je već izgradila svoj avion C919 "Osnivanje zajedničke tvrtke simbolizira veliki napredak u planu izgradnje velikog kinesko-ruskog linijskog putničkog zrakoplova", naveo je predsjednik Comac-a Jin Zhuangglong u priopćenju. Kina je već prešla ključnu etapu tog plana početkom svibnja kada je uskotrupni putnički zrakoplov C919 srednjeg dometa, kineske proizvodnje, poletio na svoj prvi let koji bi trebao ilustrirati veliki tehnološki napredak kineske aeronautičke industrije.