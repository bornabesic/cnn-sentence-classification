Gradonačelnik grada Vodnjan- Dignano Klaudio Vitasović  i direktor prodaje i marketinga Lesnine Hrvatska Matija Mandić položili su kamen temeljac kojim su svečano obilježili početak radova na izgradnji novog prodajnog centra Lesnine XXXL u Hrvatskoj, ujedno i prvog u Istarskoj županiji, a koji će se nalaziti u gradu Vodnjan-Dignano. Izgradnjom nove Lesnine XXXL Istra će dobiti najmoderniji centar za uređenje interijera. Prodajni centar Lesnine XXXL Vodnjan-Dignano prostirat će se na površini od  22.000 m²,  a njegovo dovršenje i otvorenje planirano je za početak 2018. godine.  Vrijednost investicije iznosi 20 milijuna eura pri čemu će svoju mogućnost za novim radnim mjestom pronaći  120 osoba. Želite posao u Lesnini XXXL? Otvorene su radne pozicije za centar Lesnina Vodnjan-Dignano! Za novi centar Vodnjan-Dignano u tijeku je proces prikupljanja prijava i zapošljavanja novih djelatnika, pa Lesnina XXXL poziva sve zainteresirane da provjere otvorene radne pozicije na web stranici https://www.xxxlesnina.hr/otvoreni_natjecaji, te da se prijave putem dostupnog obrasca za željeni posao. Poznato je da djelatnici Lesnine XXXL nisu samo prodavači namještaja nego i stručnjaci koji su u svakom trenutku spremni savjetovati svoje kupce. Takav odnos nastao je kao rezultat kontinuiranog ulaganja Lesnine XXXL u svoje djelatnike kroz razne oblike edukacija i aktivnosti koje tvrtka provodi u sklopu projekta interne komunikacije. Naime, Lesnina XXXL posjeduje svoju prodajnu akademiju kroz koju prolaze svi trgovci kako bi bili educirani o kompletnom prodajnom procesu, a za njih se organiziraju i edukacije u sklopu prodajnih centara od strane dobavljača i šalje ih se na edukacije kod samih proizvođača po cijeloj Europi. Lesnina XXXL Vodnjan-Dignano bit će najmoderniji centar za uređenje interijera u Istri Uz postojeće centre Lesnine XXXL u Rijeci, Splitu, Varaždinu, Čakovcu, Osijeku, Zagrebu i Zadru, otvorenjem Lesnine XXXL u gradu Vodnjan-Dignano i Istrijani će dobiti mogućnost da na jednom mjestu pronađu sve novitete i potrebne proizvode za uređenje doma. Lesnina Vodnjan-Dignano u svom će asortimanu obuhvaćati sve grupe namještaja i prateće opreme koji slijede svjetske trendove u uređenju interijera i ponudi namještaja. „Prodajni centri Lesnine u Hrvatskoj su prisutni već punih 15 godina. Danas smo bez dvojbe tržišni lider na području prodaje namještaja kako po prepoznatljivosti, tako i po imageu, ali i po opsegu prodaje. Zahvaljujući mladim i uspješnim djelatnicima, Lesnina ostvaruje rast te investira u nove projekte, pa smo uvjereni da će i nova Lesnina Vodnjan-Dignano doprinijeti još boljem razvoju ovog istarskog kraja“, izjavio je prigodom polaganja kamena temeljca Matija Mandić, direktor prodaje i marketinga Lesnine Hrvatska. I kupci vole Lesninu XXXL! Lesnina se, od samih početaka, razvijala paralelno s domaćom industrijom. Na hrvatskom tržištu godinama je prisutna s kvalitetnom i bogatom ponudom, što potvrđuje i nagrada „Trusted Brand“ koju je osvojila 8 godina zaredom. Lesnina je nositelj i prestižne oznake Best Buy Award, dodijeljene od švicarske kuće ICERTIAS prema čijem istraživanju Lesnina svojim kupcima omogućuje najbolji omjer cijene i kvalitete. Novost u poslovanju predstavlja i online prodaja kroz webshop čija ponuda obuhvaća više od 12.000 dostupnih proizvoda za opremanje doma u online trgovini.  Kreirajmo dom zajedno!  Lesnina XXXL