Optužen je 19-godišnjak osumnjičen da je lani, sredinom rujna, u Pokupskom u stanju psihotičnog poremećaja nalik na shizofreniju nožem ubio svoje roditelje s čijim je mrtvim tijelima boravio u kući dva dana kad su ga uhitili pripadnici velikogoričke policije. Županijsko državno odvjetništvo u Velikoj Gorici mladića tereti da je 13. rujna 2016. u popodnevnim satima, u kući u Pokupskom, u stanju psihotičnog poremećaja nalik na shizofreniju nožem usmrtio 53-godišnju majku te istog dana oko 22 sata i 60-godišnjeg oca. Mrtva tijela potom je prenio u roditeljsku spavaću sobu te da je boravio u kući do 15. rujna kada su ga uhitili policijski službenici policijske postaje Velika Gorica, objavilo je u četvrtak Državno odvjetništvo na svojim internetskim stranicama. Tužiteljstvo je predložilo da se protiv okrivljenika odredi prisilni smještaj sukladno odredbama Zakona o zaštiti osoba s duševnim smetnjama. >> Roditelje ubio lovačkim nožem, prenio ih u spavaću sobu, oprao krv i u zaključanoj kući čekao policiju 