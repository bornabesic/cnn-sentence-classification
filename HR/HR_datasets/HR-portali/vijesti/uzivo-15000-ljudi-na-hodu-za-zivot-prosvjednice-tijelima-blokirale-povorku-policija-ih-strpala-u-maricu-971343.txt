Foto: Index/Pixsell/Borna Filić DANAS se opet održala manifestacija Hod za život.  Za vrijeme kretanja povorke od Trga dr. Franje Tuđmana do Trga bana Josipa Jelačića, tim dijelom grada promet je bio u potpunosti zatvoren, a na prilaznim pravcima je bio otežan.  Povorka pješaka krenula je u 11 sati s Trga dr. Franje Tuđmana, kretala se Ilicom, a na središnji zagrebački trg stigla je oko podneva.  Manifestacija se održala i u Splitu.     15 tisuća ljudi na Hodu za život  Oko 15.000 ljudi okupilo se u subotu u Zagrebu u "Hodu za život" na Trgu dr. Franje Tuđmana, odakle su u povorci prošetali do Trga bana Jelačića uz poruku da treba štititi život od začeća do prirodne smrti, procjenjuje policija.  Na Trgu Franje Tuđmana oko deset sati bilo je dvjestotinjak ljudi. Moglo se vidjeti Deana Golubića koji je lani napao djevojku koja je pokušala zaustaviti povorku. Zaštitari iz njegove Lupus zaštite se iz službenih crnih presvlače u sive redarske majice Hoda za život. Dakle, među redarima su i pravi zaštitari. > Odvjetnik: Dean Golubić nije počinio nikakvo kazneno djelo  >> Ugledni ginekolog o Markićkinim hodačima: Zabrana abortusa je nedopustiva u 21. stoljeću  Desničari i crkvenjaci  U Zagrebu se okuplja sve više ljudi. Među njima su i pripadnici klera.  >> Queer Zagreb: Hod za život je predstava u kojoj sudjeluju svi koji mogu gaziti po tuđim pravima  Spremne su pripreme i za Hod za život u Splitu. Tu je i župan Splitsko-dalmatinske županije Ževrnja i čelnik županijskog HDZ-a Ante Sanader, ogrnut zastavom Hoda za život.  "A što je ženin izbor? Ono što mi želimo je raditi na informiranosti, tako da se u svakoj bolnici žena može informirati. Istraživanja su pokazala da kada žena dođe na abortus, da se predomisli ako joj se da vremena", rekao je koordinator Hoda za život Tomislav Slavić, odgovarajući na upit novinara Indexa o tome da Hod za život gazi ženska prava. Slavić je dodao da sudionici marša "radosno poručuju da su za život".  >> CRKVENI LICEMJERI Ljudi koji su se odrekli prava da stvaraju život - marširaju u Hodu za život  "Ženi se sjaji lice kad je trudna", rekao je Slavić govoreći o razlozima današnjeg marša u Splitu. Slavić kaže da je osobno pozvao više političara da se pridruže "Hodu" kako bi se promijenila zakonska regulativa. Među sudionicima "Hoda" su čelnici HDZ-a te pravaških stranaka.  Svirao je Thompson  U Splitu se iz razglasa čuju Thompsonove pjesme, u Zagrebu je prisutna i Željka Markić.  Policija je stajala poredana u Ilici, čekajući početak povorke.   U Splitu se u međuvremenu pojavio i Blaženko Boban, još jedan od političara desne provenijencije.   Hod za život je otpočeo, kolona se kretala gradovima. U Splitu je počeo riječima "Krenite, ali puževim korakom". Desničarski aktivisti pjevali su "Da nije ljubavi".  Prosvjednice su se okupile u Ilici s transparentima protiv Hoda za život. Kolona prolazi bez ometanja. Veliki turistički autobus oblijepljen transparentima prolazio je Ilicom. Splitska povorka se spuštala niz Marmontovu prema Rivi.   Jedna od sudionica u Zagrebu je dovikivala: "Isuse, Isuse!" i "Molit ćemo se za vas". Sanja Orešković ove godine ipak nije u koloni, ali je promatra sa strane.  >> FOTO Na Hodu za život i osuđeni ratni zločinac, Marijana Petir ga zagrlila  Blokirana kolona  Prosvjednice protiv kolone sjele su u majicama s natpisima "Drugotna" dok je povorka prolazila i jele kokice.   Neke prosvjednice su zatim sjele na cestu, ne dajući koloni da prođe. Svirala je sirena, a u pozadini je bio transparent s natpisom "Hod za život gazi žene". Policija je tada fizički uklonila žene i odnijela ih u maricu. U pozadini je svirao Thompson i Večeras je naša fešta. Policija je odnijela i jednog muškarca i Sanju Sarnavku u maricu. Opširnije...  >> Hrabre i ponosne feministkinje dokazale su danas da ipak nismo u srednjem vijeku  "Hod za život gazi žene"  Prosvjednice s transparentom "Hod za život gazi žene" nastavile su hodati usporedno s kolonom prema Trgu bana Jelačića. Kad su stigli na Trg, opet je zasvirao Thompson.   Kad je skup završio, članovi Hoda za život nastavili su prodavati propagandne materijale.  Časne sestre plesale su dok je povorka za zabranu pobačaja pjevala "Za ona dobra stara vremena".  >> Oglasile se aktivistice koje su nakratko zaustavile Hod za život